Det var påske . 
Man var på herregården nået til 
første påskedags aften . 
Hele gården svømmede i højtid og 
kedsommelighed . 
Oppe i en krog af billardsalen var et 
spillebord slået ud , og hoflægermesteren 
aflirede en første-påskedags-l’hombre med 
distrikslægen , sognepræsten og sin godsforvalter . 

der blev ikke talt et ord . 
Godsforvalteren sad over l’hombren i 
en stilling , som aflagde han underdanigst 
beretning om et salg af fæstegodset . 
Hofjægermesteren bandede kun , nu og 
da , halvhøjt , inde under sit overskæg , og 
strakte benene så langt fra sig , at han 
sparkede pastoren . 
Godsforvalteren vandt , og det var hofjægermesterens 
højeste fornøjelse i spil 
at liste penge fra sin funktionær . 
Lidt fra spillebordet stod husets søn , 

løjtnanten , med hænderne i bukselommerne 
og så til . Han havde stået der , 
ubevægelig , i snart en time . Kun når 
han gabede , skjulte han sin adelige mund 
med en hvid hånd . 
Endelig drejede han sig om på sin rytterhæl 
og gik ned ad trappen til første sal . 
I forhallen sad tjeneren , en ung mand 
med meget slanke hænder , der ved hofjægermesterens 
middagsselskaber gjorde 
indtrykket af at være den mest racemæssige 
af gæsterne — hans moder var vaskerkone , 
men den unge mand yndede overfor 
sine medtjenere at antyde , at han var 
frugt af en illigitim forbindelse , der på 
fædrenes side gav ham mange Ahner — 
og sov , ret op og ned , på en højrygget 
stol . Ved løjtnantstrinene fløj han op med 
et pludselig underdanigt udtryk i sine 
øjne , mens han bukkede . 
» Sover de ? «  sagde løjtnanten . 
Den unge mand mumlede noget , men 
løjtnanten sagde bare : 
» Det kan jeg s’gu så godt forstå ; «  og 
gik ind . 
Inde i dagligstuen sad gæsterne , gemte 
rundt i de store stole , medens konversationen 
gik trægt . 
Også løjtnanten faldt ned i en krog : 

» Her er muntert , «  sagde han , og der 
blev tavshed igen . 
» Kan vi ikke spille kort ? «  lød det endelig 
og langsomt fra en af stolene . 
Det var løjtnant Knutt , en lille hvidfødt 
dragon , der snærrede hvert ord , han 
sagde , ud mellem fortænderne , og som 
ved tre eremitageløb tre gange havde 
knækket kravebenet . 
Husets løjtnant gabede : 
» Vi kan s’gu da ikke spille kort hele 
dagen , «  sagde han . De havde spillet den 
ganske eftermiddag for nedrullede Gardiner 
i et tårnværelse . 
» Nej , «  sagde det fra en anden krog . 
Det var løjtnant Vedel , den længste 
løjtnant i garden , der , når han ikke havde 
andet at bestille , altid sad og stirrede forbavset 
på længden af sine egne ben . 
Han havde næsten aldrig andet at bestille . 
Der var tavshed lidt igen , til kandidat 
Feddersen i ministeriet , der længe havde 
været hensunken i beundring af sin egen 
engelske silkevest , sagde med samme dræven 
som de andre : 
» Hvad bestiller folkene ? « 
» De sover , «  sagde husets søn . 
Løjtnant Knutt glippede med øjnene 
og sagde : 

» Det er s’gu mærkeligt , det går med 
bønder som med hunde : de kan sove til 
enhver tid . « 
» Men de synder alligevel , «  sagde Feddersen : 
 » Begge opvaskerpigerne er frugtsommelige . « 

der var ingen , der gad smile , men , som 
om ordet  » Synd «  uvilkårligt havde henledet 
hans tanker på pastoren , sagde 
Knutt : 
» Hvorfor holdt  » Hofmesteren «  tale for 
præsten ved bordet ? « 
» Det gør han altid om påsken , «  sagde 
husets søn . 
» Nå , «  sagde løjtnanten ,  » så er det 
også derfor , vi fik Sillery — — ellers 
gi’er i jo Mumm . « 
Hofjægermesteren så’ kun pastoren med 
datter — de øvrige  » Uundgåelige «  ( det 
var godsets benævnelse af embedsmænd ) 
blev inviteret uden damer — den første 
helligdag ved de tre store højtider . 
På disse tre dage førte han præstens 
datter til bords og talte ved stegen for 
husets sjælesørger — han fandt ordet 
» Sjælesørger »  ved disse tre lejligheder — 
der  » så trofast havde delt hans hus’ tilskikkelser 
i onde dage som i gode . « 
» Det er en skik , «  sagde husets løjtnant , 

der havde hørt faderens tale , fra han 
var barn . 
Men Vedel sagde pludselig : 
» Nå , i København er der s’gu endnu 
værre . « 
Inde i havesalen så frøken Alice , husets 
datter , albummer sammen med præstefrøkenen . 
Præstefrøkenen var en fyrretyveårig 
hentørring , hvis liv gik hen med 
at oprette foreninger , og hvis sidste bedrift 
var en underafdeling af fredsforeningen , 
der talte syv medlemmer , hvoraf 
fem embedsmænd . 
Når præstens datter talte , lød det uforanderligt , 
som havde hun ordet på en 
generalforsamling . 
På herregården , hvor hun i 10 år 
havde vist sig i den samme grå silkekjole , 
der var syet som en Art reformdragt , 
indskrænkede hun sig til i stilhed 
at misunde og til at indkassere foreningsbidrag 
mod kvitteringer , som hun medbragte 
i en sypose . 
Ligeoverfor de to damer sad kammerjunker 
berner og stirrede , uden at vide 
det , frøken Alice lige ind i ansigtet . 
Hans øjne var så bløde , som var de 
duggede . 
Frøken Alice så’ op fra albummet : 

» Hvad tænker de på , kammerjunker , « 
Sagde hun . 
Kammerjunkeren fo’r sammen : 
» På ingen ting , «  sagde han . 
Og et nu efter lå hans øjne atter på 
frøken Alices ansigt som hun sad der , 
rødligt beskinnet , atlaskklædt , bøjet under 
lampen . 
Men frøken Alice lo og vendte igen et 
blad : 
» Ja , «  sagde hun ,  » det er min tante , fyrstinde 
denti . « 
Præstens datter så på billedet og 
tænkte : 
» Det er hende , der drikker . « 
På en gang råbte husets løjtnant 
gennem dagligstuen : 
» Kammerjunker , hvad er klokken ? « 
Kammerjunkeren fo’r sammen igen og 
vendte sig mod det hvide empireuhr : 
» Den er kun ni , «  sagde han . 
» Kun «  er godt , «  sagde husets løjtnant . 
» Ja «  sagde præstens datter , der — det 
var hendes vane — straks tog anledning 
til at føle fornærmelse : 
» Vor vogn er bestilt til kl 10 . « 
Præstens vogn var tilsagt af tjeneren . 
Man nød regelmæssigt ved de tre højtider 
på godset , præsten og det præstelige 

tilbehørs selskab fra klokken 5 til 
klokken 10 . 
» Man erholder deres gæstfrihed på 
klokkeslet , «  sagde præstens datter , der 
alligevel år efter år ankom i kalechen 
på slaget . 
» Kammerjunker , «  sagde frøken Alice ,  » sig 
noget . « 
Med et nyt sæt sagde kammerjunkeren 
kun , og blev helt forvirret : 
» Jeg tænker .” 
frøken Alice lo , så det klang under 
det hvælvede loft , men pludselig holdt 
hun inde : 
» Det er min fætter , «  sagde hun vendende 
tilbage til album’et ; og præstens datter , 
der blev alt strammere om munden — 
præstens datter havde overskæg — tænkte : 
» Det er ham , der gjorde skandale med 
sin mejerske . « 
At gennemblade albummer på godset 
var præstens datter det samme som at 
gennemvåde en chronique scandaleuse . Hun 
gjorde det med et inderligt velbehag . 
Inde i dagligstuen var de begyndt at 
tale om politik og nye valg til tinget . 
I garnisonsbyen var der opstillet en radikaler 
og udsigterne til  » den rette side « 
— det var et ord af hr . Feddersen og 

iøvrigt hentet fra et oppositionsblad — 
var tvivlsomme . 
» Ja , «  sagde Knutt og slog betænksomme 
krøller på sin næse :  » Drejeren «  — radikaleren 
var drejer —  » har stemningen . « 
Men husets søn sagde : 
» Finder — det er s’gu et fedt , for ministeriet 
har majestætens tillid . « 
» Ja , «  sagde Feddersen . Han talte pludselig 
ganske højt . 
Og den politiske konversation døde hen 
på  » Tilliden . « 
Lidt efter blev der båret the om , og løjtnanterne 
kom op af deres stole . Pludselig 
hørte man et højt råb henne fra vinduet : 
» Satan tage  mig — — hvad sagde e jeg ? det 
sner . « 
Der kom liv i dem alle , og alle kom 
til vinduet , medens husets løjtnant fo’r 
ud af stuen og op ad trappen , ind i billardsalen , 
hvor de fire spillede endnu : 
» Hofmester ! «  skreg løjtnanten ,  » det 
sner . « 
» Er du gal ? «  sagde hofjægermesteren . 
» Jo , det sner s’gu , «  sagde løjtnanten , 
» og det er den tyvende April . « 
De fire gamle kom op fra bordet og 
hen til vinduerne , som hofjægermesteren 
slog op . 

jo — det sneede : tæt og lindt faldt 
sneen tyst i den hvide borggård . 
Hofjægermesteren stod med åben mund . 
Så sagde han — og han glemte pludselig 
ganske  » Sjælesørgeren «  — : 
» Nu står fa’en da også i almanakken . « 
Nede fra gården lød der en høj latter : 
det var frøken Alice , der løb midt ude i 
den hvide sne . 
» Kom kammerjunker , kom kammerjunker ! « 
Råbte hun ; og på en gang brød 
alle løjtnanterne frem , ned ad den store 
trappe , ud i gården . 
» Alice , Alice , «  råbte hofjægermesteren , 
der stadig stod ved vinduet : 
» Alice  . . . « 
» Hun er barhovedet . . . « 
Men frøken Alice hørte ikke . Med det 
løftede slæb i sin hånd stod hun midt 
i borggården , medens sneboldtene fløj . 
» Der har du dem , råbte Vedel og sendte 
hr . Feddersen en hilsen lige i nakken . 
Frøken Alice havde sluppet sit slæb , 
medens sneboldtene føg omkring hende 
og herrerne lo , så det skraldede . 
» Deri- sagde hun og kastede en boldt 
efter Vedel . Den traf ham lige i ansigtet . 
» Heri , råbte han tilbage , og en boldt 
fløj forbi hendes øre : 

» Tak «  , og hun sprang til side . Sneen 
hang i hendes hår . 
Husets løjtnant fløj ned ad trappen og 
var med . Han råbte højst . Oppe hørte man 
stadig hofjægermesteren skænde , medens 
løjtnanterne lo , og sneboldtene klaskede . 
» Sé kammerjunkeren , «  råbte Alice :  » Sé 
kammerjunkeren «  . Hun havde dænget 
berner helt til med sne , over og over 
med sne , som hun tog op med de bare 
hænder . 
» Slå igen , slå igen , «  råbte hun . 
Men kammerjunkeren rørte sig ikke . 
Han stod bare foran hende , ubevægelig 
som en snemand , så hvid , midt i sneen , 
og lod sig dænge til — uden at sige et ord . 
» Slå igen «  , sagde hun på ny . 
Men berner rørte sig ikke . 
» Nej «  sagde han blot ; og han smøg sig 
kun , langsomt , med hånden over øjnene 
for at kunne sé hende , som hun stod : 
leende , med sne i sit hår , rød og hvid , 
med løftede hænder . 
Og pludselig holdt frøken Alice op at 
le , til der kom en sneboldt fra broderen . 
» Der «  , råbte han , hun fik den i panden . 
Løjtnanterne sloges og tog sneen op 
med de blotte næver . Ingen så’ mere , 
men alle lo de , deres øjne var blindede . 

» Georg , Georg «  , råbte frøken Alice til 
sin Broder :  » Nu vil vi have champagne . « 
» Ja , sågu , «  svarede Georg . 
Hofjægermesteren kaldte fra vinduet 
igen , men ingen hørte det . Hvide løb de 
alle rundt midt i snefoget . 
Berner var altid , hvor frøken Alice 
var — og vidste det ikke . 
Der var ingen , der så præstens kaleche , 
som rullede op for døren og lidt efter bort igen . 
Men pludselig hørte frøken Alice den 
gamle karosses rumlen over broen , og 
hun sagde forfærdet — armene faldt ned 
langs hendes sider — : 
» Præstens er kørt . « 
Kørt , det var de . 
Præstens datter havde bedt  » endelig ikke 
at forstyrre de unge mennesker «  , og hun 
var steget til vogns . 
Hun havde det udtryk i ansigtet , når 
hun dirigerede i filialen af foreningen 
» Mod lovbeskyttelsen af usædeligheden . « 
Pastoren mælte længe ikke et ord . Pastoren 
havde megen respekt for sin datter . 
Tilsidst sagde han : 
» Kathrine , de var jo meget elskværdige «  . 
Kathrine lod hengå nogle sekunder . 
» Ja «  , sagde hun så : 
» Og godt er det , at det er overstået . « 

hun sad lidt , før hun atter tog til orde . 
» Interessen , sagde hun :  » skal man jo ikke 
søge på gården «  . Ordet  » Interesser «  indesluttede 
hele frøken Kathrines liv . 
Præsten og det præstelige tilbehør nåde 
i kalechen deres hjem i tavshed . — 
» Der er champagnen , «  råbte Georg . 
Tjeneren bar to kølere ned ad den store 
trappe , medens alle de andre skreg :  » Bravo «  , 
så det klang i gården . 
» Stil dem på fontænen , «  sagde Alice , 
» før mig til bords ; «  og under latter , medens 
det blev ved at sne og propperne 
knaldede , satte de sig på vandspringets 
kant . 
» Her sidder vi s’gu rart , «  sagde Knutt 
og skyllede glassets indhold i sig . 
De drak og de lo . De lignede fem snefigurer , 
som de sad der , tilsneede , med 
den hvide søjle bag' sig , på den hvide 
rand . 
» Ja , «  sagde Alice , der holdt ansigtet 
opad , så sneen faldt over det :  » det er 
s’gu dejligt . « 
Frøken Alice bandede undertiden , når 
hun var glad .  » Å , «  sagde hun :  » Det er 
græsseligt , når præstefrøkenen hører det 
— så hævner hun sig straks ved at melde 
mig ind i en ny forening . « 

» Skål , kammerjunker , «  sagde hun . 
Og med en helt anden stemme , seende 
ham lige ind i øjnene , sagde hun sagte : 
» De — de er dog den eneste , kammerjunker , 
som ikke er latterlig . « 
Der lød pludselig nogle dumpe lyd som 
af en klokke . Det var hofjægermesteren , 
der med bart hovede stod på trappen 
og dundrede på gong-gong’en : 
» Vil i nu komme ind ? «  skreg han . 
Og han dundrede igen . 
» Vil i komme ind ? « 
» Ja , nu kommer vi , «  råbte frøken 
Alice , og hun løb ind — ad en anden dør , 
herrerne fulgte efter . De gik gennem den 
lange gang i stueetagen , løjtnanterne var 
forrest . Bag efter kom berner og Feddersen . 
Feddersen gik og drejede på sit overskæg : 

» Berner , «  sagde han , og gav iøvrigt ingen 
forklaring på sine ord : 
» Gode berner , de er s’gu godt gal . « 
Berner spurgte ikke hvorfor . 
» Men de er for beskeden en mand , « 
Sluttede Feddersen .  » Det er hemmeligheden . « 

Feddersen tav lidt igen . Så sagde han : 
» Man skulle ikke tro , de selv vidste , 
at de havde fået  » Gudsgaven «  . « 

berner , der , når han talte med mandfolk , 
overhovedet aldrig hørte efter , og 
som , når han talte med kvinder , mest 
kun så , sagde distræt : 
» Gudsgaven ? « 
Feddersen nikkede : 
» Ja , min ven . « 
Frøken Alice stod ved det store vindue 
i dagligstuen . Hun havde slået det op 
og stod og stirrede ud i snefoget . 
» Georg , «  sagde hun ,  » hvis det bliver 
sådan ved i morgen , må vi køre til bal 
i slæde . « 
Georg tog cigaretten ud af mundvigen . 
» Du er jo gal , «  sagde han ,  » tror du , 
det bliver rigtigt snefog i påsken ? Men 
køre i slæde bliver vi da fri for , for 
slæderne er i uorden . De er hos smeden . « 
Gæsterne var oppe på deres værelser . 
Aksel berner stod foran sit vindue og 
blev , uden at se , ved at stirre ud på den 
faldende sne . Hele hans sjæl var kun 
fyldt af et eneste bange spørgsmål . 
Frøken Alice var bleven i dagligstuen . 
Hun sad foran flygelet og smilede længe 
ud i luften . Så slog hun an og hun 
spillede . 
Rubinsteins galop lød gennem rummet 

under det hvælvede loft . Tjeneren åbnede 
døren . 
» Han skulle fra hofjægermesteren spørge , 
hvor længe frøkenen ville spille ? « 
Men frøken Alice nikkede kun . 
» De kan godt gå til ro , Hansen «  , sagde 
hun blot , og blev ved at spille . 
Hr . Hansen slukkede husets lamper og 
begav sig til sit værelse . 
En af stålamperne fra havesalen anbragte 
han bag sit hovedgærde , hvorpå 
han begyndte sin afklædning . 
Hr . Hansen havde den vane at læse i 
sengen , og når han havde iført sig en 
kinesisk silkeskjorte — den unge mand 
benyttede løjtnant Georgs udrangerede 
linned — hengav han sig til læsning . 
Hans påskelekture var  » Smukke ven «   . . . 
Guy de maupassant var overhovedet 
hans yndlingsdigter . 
Knutt og Vedel var oppe endnu . De 
sløvede ved en flaske Madeira . 
» S’gu en pragtfuld pige «  , sagde Knutt . 
» Ja «  , mumlede Vedel . 
» Og det er igen en , som man ikke får 
fingre i «  , sagde Knutt . 
» Nej «  , mumlede Vedel . 
Begge løjtnanterne sad en tid og så’ 
betænkelige ud for sig . 

så sagde Vedel : 
» Og hvad er der så ved den kammerjunker ? « 

» Nej «  , svarede Knutt ,  » sige meget gør 
han ikke . « 
De sad igen lidt , til Vedel sagde — 
måske var det et svar : 
» Men véd du , det er nu også blevet 
min overbevisning , at det , det gælder , 
det er at se på pigerne . « 
» Det er øjnene , det gælder  . . . « 
» Og så «  , lagde han til ,  » er der for få 
piger . « 
» Ja «  , svarede Knutt .  » Det vil sige af 
den slags . « 
Og pludselig gav de sig til at tale om 
en hønsehund . 
Hele herregården sov . 
Ude blev det ved at sne . 
Løjtnant Georg strakte sig i sin seng 
og gabede . 
Hr . Hansen serverede ham teen . 
» Hvordan er vejret «  , spurgte løjtnanten . 
Hr . Hansen , der så forsovet ud — den 
unge mand foretog først efter at have besørget 
sin morgengærning sin afgørende 
renselse — bukkede og sagde : 
» Hr . Løjtnant , det sner . « 

» Hvad satan ,  . . . rul gardinet-op . « 
Løjtnanten sad oprejst i sengen . 
» Ja min salighed , det sner endnu . « 
Det kunne ikke nægtes . Overalt var der 
sne — driver af sne . 
» Og vi skulle tilvedby «  , sagde løjtnanten . 
Hr . Hansen gik , og løjtnanten blev siddende 
ubevægelig , oprejst i sin seng . 
» Nå , nu bliver hofmesteren gemytlig , « 
Sagde han . 
Han tænkte på den faderlige rug . 
» Bien «  , sagde han ,  » foreløbig er der ingen 
ekcercits «  , og han vendte sig mod 
væggen for at sove lidt endnu af helgen af . 
Da han vågnede igen og ringede , viste 
hr . Hansen sig med barbervandet . Hr . 
Hansen var under et 3 måneders ophold 
i København uddannet i moderne borddækning 
samt barbering , og han førte 
barberkniven , som drog han en plov gennem 
en brakmark . 
Løjtnanten turde , så længe hr . Hansen 
håndterede kniven , ikke mæle et ord , 
men da Hansen pavserede , spurgte han : 
» Er der nogen oppe ? « 
» Frøkenen er gået til smedens «  , sagde 
Hansen . 
» Hvad Pokker vil hun der ,  . . . nå , det 
er vel om slæderne ,  .  .  . men dem får 

hun s’gu alligevel ikke , så den march 
kunne hun spare sig . « 
» Og hvor er kammerjunkeren ? « 
Hr . Hansen bukkede , med kniven i 
hånden : 
» Han har vistnok fulgt frøkenen «  , sagde 
han . 
Hr . Hansen begyndte på ny at føre 
plovjernet . Ingen mine havde bevæget sig 
i hans ansigt . 
Hr . Hansen var blevet af dem , der kan 
tænke meget uden at forråde det . 
Frk . Alice og kammerjunkeren kom fra 
smedien . Den havde været lukket , og ind 
til smeden selv , sagde frøken Alice , kunne 
det ikke nytte at gå . 
» For konen , hun er hellig «  , sagde hun 
og lo . 
Kammerjunkeren hørte måske slet ikke , 
hvad hun sagde . 
Han gik kun ved siden af hende , med 
halvt bøjet hoved og smilede — hele tiden . 
Hans mund krusede sig så blødt , 
når han smilede . 
Frk . Alice blev ved at tale om smedens 
og de hellige og ballet i vedby . 
En tid efter greb hun sig i , at hun 
ikke rigtig vidste , hvad hun selv havde sagt . 

» Ja , det var smedens «  , sagde hun så 
pludselig , helt meningsløst . 
Og også hun tav stille , medens deres 
trin fulgtes så ganske tæt ved siden af 
hinanden i sneen . 
Klokkerne i kirken begyndte at lyde , 
og sneen faldt så let . 
» Berner «  , sagde hun ,  » De er så dejlig 
at tie stille sammen med . « 
De gik igen , og klokkerne blev ved at lyde . 
Kirkegængerne kom forbi , tre gamle 
koner rokkede dem forbi , og flokkene 
af de hellige . 
De hellige havde sådan en underlig 
gang , som om de stadig sneg sig om 
hjørner . 
Alice lo af dem — hun måtte le den 
hele tid . 
Men på en gang skiftede hendes stemning . 

» Kom kammerjunker «  , sagde hun ,  » lad 
os gå ind på kirkegården ; der er så 
smukt . « 
Alle træer stod med bøjede grene under 
sneen , og de gik hen imod kirken ad en 
banet vej mellem to hvide volde . 
» De , berner , «  sagde alice—og hun talte 
sagtere — : 

» Vi går derind . « 
Menigheden fyldte kirken helt . Bøjede 
sad de , mænd og kvinder , i de stive Rader . 
Altrets lys brændte så ret og rankt . 
Alice og berner stod bag den nederste 
stol . Side om side sænkede de deres 
hoveder . 
Om dem lød menighedens sang . 
Så kom pludselig præsten frem , på 
prædikestolen . 
» Nu går vi , «  sagde Alice . 
De gik atter ud , gennem våbenhuset , 
ud på sneen . 
» Lad os stå her «  , sagde Alice . 
» Her lyder klokkerne så smukt . « 
De stod på en høj ved muren . Foran 
dem lå hele det hvide land , hvor sneen 
sagte faldt . 
Klokkerne lød kun så halvhøjt gennem 
♦ 
den snefyldte luft . 
» Hvor her er smukt . « 
» Ja . « 
De blev stående . 
Inde i kirken begyndte sangen at lyde igen : 
dejlig er jorden 
prægtig er guds himmel 
skøn er sjælens pilgrimsgang 
gennem de fagre riger på jorden 
går vi til Paradis med sang . 

de blev stående , og Alice vendte sit 
ansigt ind mod kirkegården . Under den 
høje sne skelnede man næppe gravenes 
høje . Alle kors og alle gravstene var 
hvide , og deres navne var slettede ud . 
Frøken Alice stirrede langt ud over 
gravene . 
» Ja «  , sagde hun ,  » der hviler de nu . «   . 
» Og hvor mange af dem har så levet ? « 
» Berner , adel det er noget vrøvl . Der 
er kun to slags mennesker : de som har 
evnen til at leve — og så de  » andre «  . 
Berners øjne traf hendes — i dem lyste 
en øm tindren . Men pludselig tog han 
atter blikket bort og sagde : 
» Men hvem er lykkeligst ? « 
» De andre bliver aldrig lykkelige «  , sagde 
Alice . 
Og pludselig brød hun op . 
» Kom , «  sagde hun . 
Berner gik bag ved hende . Han elskede 
det . Så svaj den var , linjen i hendes 
ryg : 
nej , ingen , ingen gik som hun . 
De nåde porten og frøken Alice vendte 
sig : 
» Er de der , berner ? « 
Men berner stod henne ved muren hos 
en tigger . 

han havde pludselig stukket ham en 
daler i hånden . Alice lo så glad : 
» De er skikkelig berner , «  sagde hun . 
» Men «  — og hun lo igen —  » De vil jo 
ikke . « 
» Hvilket ? « 
Frk . Alice blev ved at le , og pludselig 
svang hun sin arm , som førte hun en 
pisk gennem luften : 
» Jeg siger , «  sagde hun ,  » at jeg vil på 
bal . « 
Da de kom hjem , slog hr . Hansen på 
frokost-gong-gong’en , så det dundrede i 
borggården . 
» Skynd dem , kammerjunker , skynd dem . « 
Det kostede lidt møje at stride sig 
frem over borgbroen , for det begyndte at 
blæse . 
Georg stod i spisesalen ved et åbent 
vindue : 
» Hvor fa’en har i været , «  råbte han . 
» Vi har været i kirke , «  råbte Alice tilbage . 

» Det er løgn , «  sagde løjtnanten og slog 
vinduet i . 
Frøken Alice løb gennem forhallen ind 
i spisesalen . 
» Hvor er hofmesteren ? «  sagde hun og 
så sig om , rødblussende af løbet og af 

stormen . Hatten rev hun først nu af det 
viltre hoved . 
De tre løjtnanter sad ved kaffen . 
» Ja , «  sagde Georg ,  » Du kommer bare to 
timer for sent «  — hofjægermesteren var 
nøjagtig til spisetiderne som et kronometer 
—  » Klokken er halv to . « 
» Og jeg er så sulten som en dragon , « 
Sagde frøken Alice , der begyndte at spise , 
medens Hansen uden at fremskynde noget 
tempo i serveringen lod frokostens stadier 
tilbagelægges — uden at høre og uden at se . 
» Ja , «  sagde løjtnant Georg ,  » så bliver 
der altså ikke noget bal af . « 
» Det bli’er vi fri for , «  sagde Knutt . 
» Skal vi vædde , «  sagde Alice , der spiste . 
Georg drejede hovedet meget hastigt : 
» Vædder du om mønt ? «  sagde han og 
det blinkede op i hans øjne . 
Det var en af løjtnant Georgs måder 
at  » opholde livet på «  ved væddemål at 
frarane søsteren hendes årpenge fra Vallø . 
» Vel , «  sagde Alice ,  » hundrede kroner . « 
Og lidt efter lagde hun til og så ud i 
spisesalens luft : 
» I dagens anledning . « 
» Spis , berner , «  kom det så pludseligt . 
Berner glemte ganske kødet på sin 
tallerken . 

selv spiste frøken Alice som en ulv . 
Hun havde altid så vældig en appetit , 
når hun var glad . 
De to fremmede løjtnanter sad uden at 
tage øjnene fra hende , men pludselig sprang 
Alice op — der var de lykkeliges hast 
over hende — : 
» Så , nu løber jeg op til hofmesteren , « 
Sagde hun . 
Men Georg kastede et : 
» Han er da ikke gal «  , efter hende , medens 
hun løb . 
Alice slog døren til : 
» Det skal du få at se , «  sagde hun . 
De to fremmede løjtnanter og Feddersen 
flyttede ind i dagligstuen . De gnavede 
hver på sin havannacigar . Længe var 
de tavse . Så sagde Knutt : 
» Ja , det ville s’gu være storartet  . . . « 
Han tav lidt , før han talte igen som en , 
der er helt henne i det : 
» Først en sen middag . . . og så trække 
det ud ved at sidde sådan ganske stille 
og tale  . . . og så — — « 
Løjtnanten fuldendte ikke , men nikkede 
kun gentagende . 
Men Vedel sagde : 
» Kammerat , det nytter s’gu ikke at 
drømme . « 

» Nej , «  sagde Knutt . 
Feddersen , der førte en elfenbens-børste 
hen over sit overskæg , sagde : 
» Der er altid stof i de kvinder , der har 
god appetit ! « 
» Det er der , «  sagde Vedel og nikkede , 
som om han havde gjort en pludselig opdagelse : 
 » de egner sig til hustruer . « 
Hofjægermesteren opholdt sig i biblioteket . 
Det var en sal fuld af reoler , 
fyldte med bøger fra forrige århundrede , 
som i det sidste hundredår ingen havde 
læst . En særlig afdeling indeholdt parisiske 
romaner fra fyrrerne og af tvivlsomst 
Art , som var anskaffet af hofjægermesterens 
fader . Hofjægermesteren selv havde ingen 
literære interesser . Det var hans plan at 
omskabe godsets drift ved hjælp af en 
kæmpemæssig fåreavl , og hans eneste 
lekture var derfor fåreavistidender i de 
tre evropæiske hovedsprog . 
Han gennemgik disse fagtidender udstrakt 
i en læderbetrukken hvilestol og 
iført tøfler . 
Frøken Alice bankede kraftigt på — 
det var af diplomati : det fornærmede bestandig 
hofjægermesteren dybt , når han 
overraskedes i et blund — og trådte 
ind . 

» Jeg læser , «  sagde hofjægermesteren . 
» Ja , papa , «  sagde hun . Hun trommede 
på ruden , mod hvilken sneen føg . 
» Hm , «  sagde hun , pludselig , som talte 
hun afsluttende om en ting , der var afgjort 
gennem en længere samtale : 
» Så tager vi altså de brune for at 
skåne de sorte . « 
Hofjægermesteren så rask op fra fåretidenden : 
han havde ikke ventet så meget 
hensyn ; i grunden var hofjægermesteren 
ikke vant til , at hans tvende børn skånede 
hverken ham eller noget af hans — : 
» Ja , «  sagde han — og stemmen lød 
meget højt —  » når du er blevet gal  .  .  . 
Der er ingen hund , der kan se en hånd 
for sig . « 
Hofjægermesteren bøjede hovedet igen . 
» Men nu læser jeg , «  sagde han igen . 
Alice var allerede ude af døren og nede 
i dagligstuen , som i et eneste Sus . 
» Så tager vi de brune , «  sagde hun — 
hun stod midt på gulvet : 
» Og kører kl . 7 ! « 
I stuen begyndte det allerede at skumre , 
og de gamle portræter forsvandt og gled 
bort , mens palmerne rundt omkring rejste 
sig som mægtige skygger . Løjtnanterne 

diskuterede halvsagte , om de skulle tage 
uniform , og Alice spillede dæmpet Rubinsteins 
 » Asra «  . 
» Ja , i aften , «  sagde hun ,  » er det uniform . « 

» I aften er det galla ! « 
Det lød som en fanfare . 
Vedel hilste militærisk foran flygelet : 
» Galla for dronningen ! «  sagde han . 
» Knutt , «  sagde Alice ,  » hvad dato er det 
i dag ? « 
» Den en og tyvende  . . . « 
» Den en og tyvende , «  gentog Alice så 
dæmpet-dvælende , som om hun nynnede 
det . 
Men da løjtnanterne var gået og Feddersen 
også , sagde berner sagte henne 
fra vinduet : 
» Det var min moders fødselsdag i dag . « 
Alice svarede ham ikke , men hendes 
øjne blev i mørket pludselig fulde af 
tårer : han havde talt så blødt . 
» Hun døde jo så ung ? «  sagde hun lidt 
efter . 
» Ja — og hun var dog så lykkelig . « 
Begge tav og stuens skumring lå om 
begge . 
» Men nu må vi klæde os på , «  sagde 
frøken Alice . 

» Ja , «  sagde berner . 
Alice blev stående et øjeblik henne 
ved en buket i en af de store Kummer . 
» Den må de have , berner , «  sagde hun , 
» til deres knaphul . « 
Hun havde plukket en tusindfryd : 
» Her , «  sagde hun og hun fulgte hans 
hånd , der tog den :  » det er dog den tarveligste 
af alle blomster  . . . « 
Hun lod tænde mange lys i sit påklædningsværelse , 
der var meget stort og 
meget fuldt af planter . « 
» Den hvide , «  sagde hun straks . 
Hun stod foran sit spejl og så derind . 
Hun så ud som en , der har fundet på 
at give en rigtig dejlig present til et menneske , 
hun holder forfærdelig meget af . 
Kammerjomfruen var bleven stående et 
øjeblik ved ordren  » den hvide «  . 
Da kjolerne i marts kom fra København 
og lå bredte ud til mønstring — frøken 
Alice mønstrede iøvrigt hurtigt — havde 
frøkenen sagt ved synet af den hvide : 
» Ja , den gemmer vi  .  .  . Til en rigtig 
fest . « 
Og den var ikke en gang kommen på , 
i byen til ballet hos den engelske minister . 
Der var sølvindviklede tusindfryd i den 
hvide og stoffet var moiré . 

frøken Alice sang hele tiden , medens 
hun blev klædt på . Mens hun fik vandet 
over sig og svampen med eau de Lubin 
hen over sig , og mens hun fik håret 
børstet , det lange , lange hår  . . . 
» Blankt , blankt skal det være , «  sagde 
hun til kammerjomfruen , der holdt det 
som en glindsende guirlande i sin hånd . 
Men da det var børstet , surrede hun 
det selv op . 
Krøllejern havde der aldrig været i det . 
Det sad , så som så , som en krone . 
Hun spejlede sig ikke . Stående midt 
på gulvet , med hovedet løftet og den 
ranke ryg spændt , fik hun af kammerjomfruen 
tusindfrydkjolen knappet — medens 
hun smilede : 
» Og så roser , «  sagde hun . 
» Gartneren har ingen , «  sagde kammerjomfruen . 

» Han må have , «  sagde Alice . 
Og kammerjomfruen gik . 
Det bankede på . 
Det var Georg . 
Det gav et lille sæt i ham , som når 
man ser noget meget smukt , og han sagde , 
idet han satte sig i en stol : 
» Du er s’gu køn i dag . « 
Alice blev bare ved at gå op og ned 

mellem de mange , mange lys , og henne 
ved en etagère tog hun noget af et skrin : 
» Du taber , Georg — værsgo’ , «  sagde hun , 
og hun rakte ham en hundredkroneseddel , 
der var flunkende ny . 
» Jeg taber s’gu ikke , «  sagde løjtnanten 
sløvt , men takken lå alligevel i tonefaldet . 
» Den er ny , «  sagde han lidt efter . 
Frøken Alice stod foran spejlet . Det 
var første gang . 
» Ja , «  sagde hun . 
Og lidt efter tilføjede hun — det var 
måske ikke ganske om det samme , hun 
talte — mens hun så’ ind i spejlet : 
» Hvad man giver bort , må være smukt . « 
Georg sad lidt endnu , og de snakkede , 
til gonggongen lød . Så gik han , og kammerjomfruen 
kom tilbage . 
» Der var ingen roser , «  sagde gartneren . 
» Snak , «  sagde Alice . 
» Så må jeg selv derover . « 
Hun gik ned gennem gangen , i forhallen 
mødte hun berner . 
» Berner , «  sagde hun ,  » De må med . Jeg 
skal over i drivhuset . « 
Men pludselig så hun ned på sine 
atlaskes-sko  : 
» Ane Marie , Ane Marie , «  råbte hun , 
» jeg må have nogle klodser ! « 

hun fik klodserne , og berner og hun 
gik ud gennem havesalen . 
» Vorherre bevar’ os , «  sagde hun ,  » giv 
mig deres arm . Jeg falder på stylterne . « 
Og med berner under armen løb hun 
gennem sneen , over mod drivhuset , mens 
klodserne klaprede . 
» Lys op , Eriksen , «  sagde hun , da hun 
kom ind i driveriet . 
Og førstegartner Eriksen , der var en 
bebrillet mand , som altid så’ betænkelig 
ud , med et mistroisk udtryk i sit ansigt , 
som om man bestandig ville tage noget 
fra ham , drejede på den elektriske knap . 
Stolte stod de brede palmer under alt 
det hvide lys . 
Alice svippede ud af klodserne : 
» Her er dejligt — hvad  ? « 
Hun gik frem under de store træer . 
Berner fulgte stille efter . Det var , som 
så’ han bare hendes slæb , der flød hen 
over gruset . 
» Der er jo roser , «  sagde hun . 
Hun var standset : 
» De der ! «  sagde hun . 
Hr . Eriksen bare klippede — en smule 
hårdt — og de røde roser faldt . ( frøken 
Alice havde selv bestemt dem til hofjægermesterindens 
grav , det vidste Eriksen ) . 

Alice blev ved at smile . 
» Tak , Eriksen , «  sagde hun . 
Hun gik ud af drivhuset , og hun talte 
hele vejen om sin moder , som hun var 
kommen til at tænke på : 
» Hun var det fineste , jeg har kendt , « 
Sagde hun :  » Så sød og fin — og de véd 
ikke , hvor kønt hun sang . « 
Inde i forhallen standsede hun et nu 
og fæstede roserne i sit bryst . 
Hun holdt dem sammen med en diamantnål . 

» Hm , «  sagde hun , — og hendes ansigt 
fik et eget mildt udtryk , som når mantænker 
på sin bedste ven — : 
» Nu kan papa føre mig til bords . « 
Berner lukkede døren op til dagligstuen , . 
Og frøken Alice gik ind . 
» Ja , «  sagde hun og lo — der var sådan 
noget overrasket ved løjtnanterne , da 
de sprang op — : 
» Jeg er køn i aften — gud ske lov . « 
Feddersen gik ind i spisesalen ved siden 
af løjtnant Knutt . 
» Hun er s’gu så dejlig som lykken , « 
Sagde han . 
» Ja , «  sagde Knutt , der mere havde taget 
mål af alle detailler , og som var af et 
vist mandfolkemisundeligt temperament — : 

» Det kan man jo gerne si’e . « 
Hansen bar suppen om med meget soignerede 
hænder . 
» Ja , når folk bli’r gale , så bli’r de gale . « 
Det var hofjægermesteren , som hævede 
taflet med et løftet madeiraglas : 
» Skål , børn , og god fornøjelse ! « 
» Tak , hofmester , «  sagde Alice og — mens 
hun pludselig så på ham — bøjede hun 
sig hen mod faderen og kyssede ham på 
begge kinder : 
» Du — papa , «  sagde hun blødt . 
De brød alle op , ind i dagligstuen . 
Hr . Hansen meldte vognene , og alle sagde : 
» Så kommer vi til indpakningen ! « 
» Ja gu’ må vi pakkes ind , «  sagde Georg , 
» det er en ram kulde . « 
Alle godsets pelse blev hevet ned af 
knagerne — rejsepelse og spadserepelse 
og kørepelse i et mylder . 
» Feddersen , Feddersen , «  sagde Alice , hvis 
hoved selv stak frem af et væld af hvidt 
foerværk : 
» Det monstrum har ikke været brugt i 
tyve år ! « 
Kandidat Feddersen sprællede og nøs 
midt inde i en uhyre grå rejsepels , der 
var fuld af peber . 

» Så til helvede , «  sagde Georg ,  » det er 
kayenne  .  . . « 
Og de begyndte alle at nyse og le , mens 
hr . Feddersen blev ved at sprælle for at 
komme ud af pelsen , og ingen ville hjælpe 
ham , for peberet stank . Alle nøs de og 
skreg de , til Alice slog døren op og 
sagde : 
» Til vogns ! « 
» Nå , «  sagde Georg , der kom ud på 
trappen : 
» Det er s’gu en stiv kuling ! « 
Stormen tog i dem , som ville den feje 
dem ned ad trinene . 
» Larsen , «  råbte Alice ,  » tror de vi når 
det ? « 
» Nej , frøken , «  sagde kusken . 
» Nå det er kedeligt , «  sagde Alice blot 
og hun sprang ind i vognen . 
Feddersen kom til sæde og berner , lige overfor 
Alice og Knutt . Vedel og Georg 
var i den anden kalesche . 
» Nå , så skal  vi så køre ? «  sagde den 
første kusk meget sindigt . 
Hr . Hansen blot nikkede , og den forreste 
vogn rullede af sted . 
» Ja , «  sagde kusken på den anden vogn 
til løjtnant Georg : 
» De kom da over graven . « 

stormen tog tag i kaleschen , som ville 
den sende hele stamhuset bums ned i 
slotsgraven . 
» Ja , den er s’gu nydelig , «  sagde Georg 
og slog vogndøren til . 
Den forreste vogn drejede ud på hovedvejen , 
og stormen kom fra siden , så 
karetten gyngede som et skib . 
» Vi er kommen til søs ! «  sagde Feddersen . 
Alice sad og nynnede for hvert vindstød . 
Snart kørte de og snart standsede de , hestene 
var blindede og kunne ikke komme frem . 
Knutt var nærmest gnaven : 
det er s’gu synd for dyrene , «  sagde han . 
» Men frem vil vi , «  sagde Alice — hun 
hægede ellers , som om sin øjesten , om 
hvert kræ på gården — og hun holdt 
op med at nynne . 
Der kom et nyt stød af stormen , og 
vognen næsten hoppede . 
» Se efter den anden vogn ! «  råbte Alice . 
» Man kan ikke få vinduet ned , «  sagde 
Knutt . 
Der var så mørkt i vognen , at de næppe 
så hinandens ansigter . Kun berner sad 
med hovedet mærkeligt lænet tilbage , ubevægelig 
tavs i sin krog , med samme tindrende 
øjne vendt mod pletten , hvor Ali ces 
hvide foerværk sås lyse frem . 

» Vist så , vist så , vi vil se vognen , « 
Sagde frøken Alice . 
Frøken Alice ville se den vogn , og 
Knutt fik vinduet revet ned . 
» Hvad er det ? « 
Det gav et stød til og vognen lå der : 
den lå der ganske læmpeligt — midt 
i en snedrive , helt på siden . 
» Vorherre bevares ! «  råbte Alice , der 
havde kandidatens Pels med samt kandidaten 
oven over sig — inde i vognens 
mørke , hvor alle rodede oven på hinanden . 
Og i samme nu sagde hun , pludselig 
og ganske åndeløst : 
» Hvor er berner ? «  som om han var 
kommen til skade . 
» Hvor er berner ? « 
Berner havde allerede fået hende op 
og ud af kareten , da Feddersen og Knutt 
krøb frem af vognen : 
» Så , «  sagde Alice ,  » her står vi yndigt ! « 
Stormen sang og sneen føg . 
» Larsen , Larsen , hvad skal vi nu ? « 
» Vi skal  vel hjem , «  svarede Larsen , der 
rodede med hestene . 
» Ja , Larsen , «  råbte Alice , der blev ved 
at le : 
» Men kommer vi det ? « 
» Det kan man aldrig vide , «  svarede Larsen . 

herrerne måtte hjælpe med vognen . 
Georg og Vedel kom til , og de stod alle 
og råbte og lo og sled i det midt i stormen . 
» Jo , det er s’gu henrykkende , «  sagde 
Georg . 
De fik vognen rejst og hestene beroligede . 
Knutt stod og klappede dem , som kunne 
det være hans eget dyr hjemme i Odense . 
Alice bare lo : 
» Ja , så danser vi altså hjemme , «  sagde 
hun . 
» For bal vil vi have — den enogtyvende . « 
Midt på vejen stod Georg og skænkede 
småsnapse op af en rejseflaske : 
» Jo , nu er s’gu sindssygen brudt ud i 
familjen , «  sagde han . 
Kuskene holdt en stille rådslagning og 
•satte sig atter op på bukken  . . . 
Hofjægermesteren , der i bibliotteket sov 
over amtsrådets trykte forhandlinger , fløj , 
da han hørte kareterne rulle over borgbroen , 
op af sit blund : 
» Så , «  sagde han ,  » nu er de satan tage  
mig væltede ! « 
Han fo’r ud af bibliotteket mod hr . 
Hansen , der bukkede med samme uforanderlige 
høflighed i sit ansigt og sagde : 
» Ja , hr . Hofjægermester , jeg tror herskabet 
kommer tilbage ! « 

» Det hører jeg , «  sagde hofjægermesteren : 
» Nu ligger vel Alice med et brækket 
ben . « 
Det var hans eneste tanke . 
Han var allerede nede ad trappen . 
Men frøken Alice stod rolig midt i forhallen 
under broncekronen , hvor de sytten 
vokslys brændte — blussende i sit hvide 
foerværk . 
» God aften , papa ! «  råbte hun  : 
» Ja , så danser vi herhjemme . « 
Hoqægermesteren blev stående . Han 
var glad ved blot at se hende hel . 
» Ja , hvad sagde jeg ? «  sagde han ,  » men 
galskaben vil jo ha’ sin vilje . « 
Hofjægermesteren ville måske fortsætte 
— han havde munden åben til det — 
men frøken Alice klappede kun i hænderne : 
» Af tøjet , mine herrer ! «  råbte hun , 
» nu flytter vi . « 
Hun var borte , ind igennem dagligstuen , 
som en storm . Først måtte hun tale 
med Sørensen . Sørensen var en meget 
bred og damask-indbunden dame , der bar 
brun paryk og et sæt forlorne tænder , 
der , skinnende , var som sammenknebne 
over alle stamhusets hemmeligheder . Hun 
havde styret huset i tyve år , uden at 
nogen af herskabet havde hørt hende mæle 

ti ord . Hvis hun havde lidenskaber , 
skjulte hun dem . 
I stilhed samlede hun på guldtøj . 
Hendes specialitet var brocher . 
Frøken Alice fandt Sørensen hæklende 
foran bordet i sit værelse , hvor der var 
en behagelig varme og mange hvilepladser 
i hjørnerne . 
» Kære Sørensen ? «  sagde hun — og hun 
tænkte i samme nu : bevares , her er jo 
formelig komfort — 
» Kære Sørensen , undskyld , jeg forstyrrer 
dem  . . . « 
Frøken Sørensen så ud som om situationen 
nok trængte til en undskyldning . 
Frøken Sørensen var ikke vant til at forstyrres 
på uforudsete tider . 
» Men , «  sagde Alice ,  » vi må straks have 
lys i kronerne . Har vi lys ? « 
» I hvilke kroner , «  sagde frøken Sørensen . 
» Kære Sørensen , i riddersalen  . . . og 
så må der smøres mad , og vin op , og 
en masse ting — vi skal danse . « 
Frøken Sørensen havde rejst sig . Hun 
sagde kun et eneste : 
» Vel , «  og begyndte at bevæge sig i sine 
snørede tøjstøvler . Hendes fødder var 
svage på grund af den megen ståen op 
ved madsmøring . 

Alice løb foran hende ud i fadeburet , 
et vældigt rum med skabe så store som 
skulle der af deres indhold bespises en 
kaserne . Skabene slog hun op , og skuffer 
trak hun ud ; der var svesker og blommer 
og figner og chokolader i fulde bunker . 
» Å , «  sagde hun ,  » vi har jo i en guddommelighed . « 

» Der er , hvad der plejer , «  sagde Sørensen . 
» Hansen , Hansen , «  råbte frøken Alice , 
» sig så til folkene , at de klæder sig på , 
for klokken ni skal der danses . « 
Hr . Hansen blev stående midt i anretteværelset . 

» Folkene , «  sagde han ,  » Folkene , frøken ? « 
» Ja , «  sagde Alice ,  » Pigerne og karlene , 
allesammen — til klokken ni  . . . De har 
en time  .  .  . « 
Alice lo : 
» Kan de ikke forstå . «  sagde hun ,  » at 
nu holder vi høstgilde midt i påsken . « 
Frøken Alice var allerede ude . 
Hr . Hansen og Sørensen vekslede ikke 
så meget som et blik . Men inde fra 
spisestuen råbte Alice : 
» Og så , Sørensen , må der fyres i ovnene . « 
Hun løb ind i dagligstuen . Tusindfrydslæbet 
holdt hun i sin hånd . 
» Ja , så , mine herrer , «  — løjtnanterne 

var bleven befriede for indpakningen — 
» så flytter vi . « 
» Flytter — hvad ? «  sagde Georg . 
» Flygelet , «  sagde Alice og slæbet faldt . 
Løjtnanterne lo , som om de ikke fattede , 
men Alice klappede i sine hænder : 
» Ja , flygelet , mine herrer  . . . Vi tager 
nogle karle til hjælp . Der skal jo danses 
i riddersalen . « 
Hun kaldte på Hansen , at han kunne 
hente nogle folk , og selv flyttede hun 
vaser og Buster , medens løjtnanterne blev 
ved at le . 
Hofjægermesteren stod midt i forvirringen . 

» Nu tror jeg , satan , «  sagde han . 
Men Alice løb bare hen til ham — hun 
havde to nipsting fra flygelet , én i hver 
hånd — og sagde et langt , smilende : 
» Bø—ø «  , ind i hans ansigt . 
Der kom fire karle ind . De blev stående 
indenfor døren , ret op og ned , i fire 
par blå sokker . De forandrede ikke en 
mine . 
» Så hjælpes vi , «  sagde Alice . 
Og de fire karle begyndte at løfte flygelet . 
» Hjælp til , hjælp til , «  sagde Alice til 
løjtnanterne . 
Og de tre løjtnanter måtte hjælpe . 

Feddersen holdt en armstage . 
» Berner , «  sagde Alice ,  » De falder i staver . « 
Berner stod kun og smilte ligesom én , 
der havde fået månen i present og stod 
og så på den i sin egen udstrakte hånd . 
» Feddersen , «  sagde Alice ,  » giv berner 
stagen . « 
Berner tog den med et sæt . 
» Så , berner lyser for os , «  sagde Alice . 
De fire karle sled med flygelet op ad 
trappen . Alice var forrest ; det hvide 
slæb faldt som en sølverne strøm ned fra 
de høje trin , men øverst holdt berner 
stagen . 
» Så stiller vi det her , «  sagde Alice . De 
var nået ind i riddersalen . 
Der var allerede ild i de store ovne , 
og langs de høje egetræs-vægge så de 
gamle portrætter , i det blussende ovnskær 
ud , som var de levende . Alice løb frem 
midt i den store sal , hvor de to undertjenere 
tændte de halvhundrede lys i 
broncekronerne . 
» Ja , «  sagde hun ,  » er her ikke dejligt . « 
» De er dejlig , «  sagde Feddersen . 
» Og det er kun rammen , «  sagde Alice . 
Feddersen så lidt på hende : 
» Ja de , Feddersen , — om billedet . « 
Pludselig skiftede hun tonen : 

» Men véd nu også folkene , at de skal 
danse , «  sagde hun . 
Folkene vidste det . 
De stride sæbestrømme flød i karlekamrene , 
og underskørterne fløj om pigerne 
mens de skrubbede overdelene . 
» Georg , «  sagde Alice ,  » Du løber selv over 
til lars’ spillemand . Han og sønnen må 
spille violin . De gnider fiolerne , så man 
hører ikke ørenlyd . « 
» Så , mine herrer , drikker vi et glas 
champagne . « 
Alice gik ned , fulgt af løjtnanterne . 
Knutt kom bagerst med Feddersen . 
» Det er s’gu mærkeligt , «  sagde Knutt . 
» Hvad ? « 
» Det hele , «  drævede Knutt . 
Men Feddersen gik lidt , og der fløj som et 
pludseligt udtryk af smerte hen over hans 
ansigt , der ellers var ganske ubevægeligt : 
» Gode Knutt , «  sagde han ,  » Menneskene 
bør aldrig misunde . « 
» Nej «  , sagde Knutt , der ikke forstod , 
hvad  » Ministeriet «  overhovedet mente . 
» Men «  , sagde Feddersen , der var standset 
på trappens afsats : 
» Den , der havde et lønkammer , burde 
nu måske gå derind og bede til , at sådan 
noget kunne vare . « 

Knutt sagde ikke mere . Han syntes 
ellers aldrig , at Feddersen snakkede over sig . 
» Men , «  sagde Feddersen :  » Fester er 
fester . . . « 
Der gik et pludseligt lys op for Knutt : 
» Og livet er s’gu livet , «  sagde han . 
Inde i dagligstuen havde hr . Hansen 
allerede sat kølerne frem . 
Løjtnant Georg standsede foran gueridonen , 
hvor de stod : 
» Der er s’gu en evig altergang i denne 
højtid , «  sagde han . 
Men Alice , der havde målt de slanke 
glas , vendte sig til hr . Hansen : 
» Nej , skåler , «  sagde hun . 
Og i et nu strakte hun sin arm , som 
løftede hun allerede et bæger . 
Hun gik hen over gulvet til sin yndlingsplads 
under de store palmer . 
Lamperne derhenne stod lavt , så træernes 
skygger lå over loftet som et mægtigt 
og hvælvet telt . 
» Feddersen , «  sagde hun — hr . Hansen lod 
diskret champagnepropperne knalde — 
» Feddersen — de , nu er det guitarens time . « 
Løjtnanterne sad rundt omkring , der 
var så underlig fjernt imellem dem og 
så vid plads foran Alice , fordi flygelet 
var taget ud . 

» Ja , «  sagde Knutt , hvis eremitage-kraveben 
i stilhed værkede ikke så lidt efter 
anstrengelsen med flygelet : 
» Lidt guitar var s’gu rart . « 
» Syng os en , «  sagde Vedel . 
Også hr . Premierløjtnant Vedel trængte 
til lidt hvile . Han var ikke vant til og 
trættedes noget af fester , der fortsattes 
altfor længe , uden at man gik over til de 
virkelige håndgribeligheder . 
Berner sad henne i sin krog , men Feddersen 
havde hentet guitaren i vinduesfordybningen . 

Alice løftede sit hovede : 
» Nå , de mand uden ansigt , «  sagde 
hun — det var hendes øjenavn til Feddersen ; 
hun sagde altid , at den dag hr . 
Feddersen havde fundet på at skjule sit 
ansigt , havde han lånt et fra en modejournal 
— : 
» Syng så . Vi hører . « 
Feddersen sad lidt . De pludseligt blanke 
øjne havde han fæstet på en lampe . 
Så sang han , mens hans hånd , ledsagende , 
gled hen over instrumentet : 
der er mange glæder , 
der er rige glæder , 
der er rosenkransde glæder 
mange steder . 

stille er der , 
tyst der bliver 
der — 
hvor elskov træder . 
Elskovs-unge læber bier 
længselsfulde , 
før de mødes . 
Attrås-blikke tindrer , tætte 
mod hinanden . 
Før i samme lyst de slukkes . 
Elskovs-tagne tvende tøver 
end et nu — 
og sammen glider . 
Der er rige fester , 
der er mange fester , 
der er rosenkransde fester 
mange steder . 
Stille er der , 
stille lampen brænder 
der — 
hvor elskov mødes . 
Feddersen holdt inde . Øjnene havde 
han atter slået ned , og der var stille i 
stuen et øjeblik . 
Så sagde løjtnant Georg : 
» Hvem er digteren ? « 
Hr . Feddersen svarede ikke straks — 
så nævnede han et navn . 
» Det er s’gu en forstående person , « 
Sagde Georg . 
Løjtnant Vedel havde kun lidt ugraciøst 

strakt sine lange ben lidt for langt ud fra 
sig . 
Der var ingen , der vidste , om frøken 
Alice havde hørt efter . Hovedet havde 
hun støttet mod ryggen af sin høje stol 
og fra det sølverne næt over lampen gød 
der sig et slørende skær over det opadvendte 
ansigt . 
Så løftede hun pludselig hovedet : 
» Og alligevel , de , «  sagde hun ,  » det er 
mærkeligt : så lidt digterne véd om , hvor 
højt menneskene kan elske . « 
» Men , «  — og med et sprang hun op — 
» Folkene må have æbleskiver . De mennesker 
tror jo aldrig der er fest , når de 
ikke får æbleskiver . « 
Hun ringede på hr . Hansen , og hun 
gav hastigt ordre om æbleskiver : 
» Eleverne må bage dem , «  sagde hun 
» de må skiftes til at danse og bage dem . 
De mennesker må jo have æbleskiver . « 
Eleverne var tre døtre af forskelligartede 
næringsdrivende , som tilbragte deres tid 
i stramt korset og fuldstændig hjemløse , 
medens de uddannedes under Sørensens 
opsyn , og i al hemmelighed erlagde en 
bagatel af tre hundrede og fyrretyve 
kroner årlig til samme frøken Sørensen 
for at gøre hendes arbejde . 

» Og så må de have vin , «  sagde Alice , 
» Du må hellere give dem punsch , « 
Sagde Georg . 
Alice var lige glad . Hun virrede kua 
med sit hovede . 
» Chères bêtes , «  sagde hun ,  » hvor er det 
dejligt at være rig . « 
Hun greb et glas . Næsten rosenfarvet 
flød vinen i det flade glas . 
» Glædelig fest «  , råbte løjtnanterne . 
Og de tømte glassene . 
» Ja , «  sagde Alice : så begynder de at 
komme i salene . « 
Uden at ville det og uden at vide det 
gik berner de skridt frem og tog frøken 
Alices arm : 
» Tak , berner , «  sagde hun . Og hun 
smilede . 
De andre måtte gå et stykke bag ved , 
for hendes slæb var langt , og hun løftede 
det ikke op . 
Forhallen var helt fuld af gårdens folk . 
» God aften , Folkens , «  sagde Alice : 
» Men så kom dog op , men så kom 
dog op . « 
Nogle karle og piger gik op ad trinene , 
de sneg sig så underligt , som var de 
kun vant til at gå der på hosesokker , 
de to stuepiger stod på afsatsen og nejede . 

» Men så kom dog , men så kom dog , « 
Blev Alice ved at sige : 
» Sæt nu liv i tingene , løjtnanter , « 
Hviskedee hun : 
» Det er dog en smal sag for øvede mandfolk . « 

løjtnanterne — der selv var lidt genert 
krumme i knæerne — fik damer budt op 
og ind marscherede de i salen , hvor Feddersen 
allerede var ved klaveret og spillede 
omkap med husmanden og hans søn , der 
vare i hvide sokker . 
» En marsche , en marsche , «  råbte Alice , 
der gik forrest med berner , mens karle 
og piger skubbede sig ved døren , til seks 
svenskere , der havde meget lige skuldre , 
trådte an med hver sin pige , som de 
mænd , der har været med før . 
» Det var ret , det var ret , «  råbte Alice . 
» Men han kan kun én Marsch , «  sagde 
Feddersen , idet hun kom forbi klaveret . 
» Lad os så få den , «  sagde Alice og lo : 
det var kronprins Frederiks honnørmarsch . 

husmanden og hans søn kilede løs i 
marschen , som når de dannede orkester 
ved kæmpe-karousellens efterårsbesøg . 
Efterhånden kom de alle med— kuskene 
med stuepigerne — og de marscherede , i 

et langt tog , med ansigter , højtidelige , som 
vandrede de om juletræ i  » Velgørenhedsselskabet «  , 
lille juleaften . 
Men forrest gik Alice . 
» Så , berner , «  sagde hun . 
» Nu danses der rundt . « 
Hun slap hans arm og hun nejede for 
Lars kusk . 
» De , Larsen , «  sagde hun . 
Hun var med kusken ude på gulvet . 
Hun dansede en gang rundt med Larsen . 
Så tog hun den næste og atter den næste . 
Det var en landvæsenselev , der blussede 
som en pæon og svedte gennem handskerne . 
Hun endte med en husmand . 
Det var som førte hun dem alle gennem 
salen , og alle kom de med — løjtnanter 
og karle og svenskere . De to tjenere begyndte 
at byde vin om , og pigerne , der 
ikke var vant til det stærke , blev røde i 
hovederne og tørrede sveden af kinderne 
med kjoleærmerne . Mundene begyndte at 
gå , og karlene drak glas ud , som de gemte 
i vinduesfordybningerne , mens Vedel havde 
fundet en stramt-hægtet elev , der dansede , 
tæt ind til hans uniforms-vattons , med 
hele provinsens hemmelige trang til hengivelse . 

men forrest dansede Alice , med slæbet 

i sin hånd , rank med løftet hovede , mest 
som gik hun efter en hastig takt . 
Hofjægermesteren var kommen ind . 
Han gik rødblussende om og klinkede 
— hofjægermesteren gik bestandig med en 
ganske særegen gang , som var han altid 
iført høje langskaftede støvler — : 
» Nå , «  blev han ved med at sige ,  » de 
er jo gale — men når de morer sig  .  .  . « 
De tre svenskere havde fået tre piger 
klemt inde i en krog , hvor de under konversationen 
fremhævede deres skånske 
og rigelige mandlighed ved maleriske og 
noget udfordrende stillinger . 
Hofjægermesteren var standset i en anden 
krog , han stod og så efter sin datter , 
mens øjnene lyste på ham : 
» Ja , «  sagde han så , — han måtte sige 
noget , og den nærmeste var en gammel 
husmand —  » hun er s’gu bleven stor . « 
Husmanden var Per Eriksen . 
» Ja , «  sagde han langsomt ,  » Frøkenen er 
jo ligesom blevet udvokset . « 
Per Eriksen var den ældste husmand . 
Hans temperament var bedrøvelse , og 
han huskede alle ulykker på godset fra 
70 år tilbage — lige siden den tid , da 
hofjægermesterens tante hængte sig på 
kakkelovnsrøret . 

» Ja , det var de tider , «  sagde Per Eriksen , 
hver gang han igen havde fortalt om røret 
og om tanten . 
Der er tyve par på gulvet , de suste 
om hinanden : 
» Hurtigt , hurtigt , «  sagde Alice . 
Og Feddersen slog i tangenterne . 
Hun stod mellem vinduerne ved siden 
af berner : 
» Se nu , «  sagde hun ,  » nu er der fest . « 
Støjen steg , og lyden af de dansendes 
trin hen over egetræs-gulvet gled bort i 
latter og tale . 
Løjtnant Georg , der rørte hvert kvindekøn 
under de fyrre , svedte tæt under sin 
repræsentationspligt : 
» Men hvor er godsforvalteren ? «  sagde 
Alice . 
Godsforvalterens var glemt . Hansen blev 
afsendt for at hente familjen . 
» Men de er gud Herren hjælpe mig i 
seng , «  sagde hofjægermesteren . 
» Så må de op , «  sagde Alice , og hun lo : 
» I nat skal alle være vågne . « 
Stående ved siden af berner så hun 
ud over de dansende , i broncekronernes 
skær var det som et hastigt Mylr . I krogene 
drak husmændene stille portvin , som om 
det var småsnapse . 

der gled et smil over frøken Alices 
ansigt : 
» Min ven , «  sagde hun og vendte sig til 
Feddersen , hvis mørke øjne pludselig løftede 
sig fra tangenterne og hvilede et øjeblik 
i hendes : 
» Spil nu en Vals . « 
» En langsom Vals . « 
En langsom Vals var for meget for husmanden 
og hans søn . De hvilede ud med 
et glas mellem de skrævende ben og opløste 
i ansigterne , som opholdt de sig i 
romersk bads sidste afdeling . 
» Nu burde jeg s’gu danse med Sørensen , « 
Sagde hofjægermesteren , der var nået 
hen til flygelet . 
Men hr . Feddersen hørte ikke . 
Valsen var begyndt . 
På gulvet standsede pludselig alle , og 
•der blev plads , som var sværmen fejet bort . 
» Berner , «  sagde Alice ,  » nu er det os . « 
De dansede ene . Svajt bøjede hendes 
ranke legeme sig ind i hans arme , mens 
de dansede langsomt . 
Der var ingen , der fulgte . 
Flygelets toner , der klang alene , ledsagede 
dem som så fjernt , mens blussene 
i kronernes vokslys , der havde flakket 
under sværmens tummel , atter lyste rankt . 

de blev ved at danse . Ingen af dem 
talte . 
Alice så kun berners bløde mund , hvis 
linjer sitrede . 
» George , «  sagde hun , og to gange gentog 
hun hans navn . 
Valsen hørte op . 
'  » Så igen en galopade , «  råbte Alice . 
> hun gik forbi flygelet ved berners arm , 
og da tummelen atter steg , og alle løjtnanter 
dansede , sagde hun og lo ham lige 
ind i ansigtet : 
» Berner , sig det så . « 
Men berner talte ikke . Hans ansigt 
var kun stadig vendt mod hendes som 
en naturtilbeders kan være vendt modsolen , 
pludselig strålede Alices øjne . 
» Berner , de er umulig , «  sagde hun . 
Og med et løb hun hen til flygelet og . 
Skubbede Feddersen væk , og satte sig selv 
på hans plads . Og midt i tummelen 
hvor alle stemmer flød sammen , sang hun : 
hønsefødder og gulerødder , 
halsen af en svane , 
den , som kysser pigerne , 
han har en hæslig vane . 
Jeg er født i Engelland , 
og du er født i Skåne , 
vil du være min lille mand , 
så vil jeg være din kone . 

berner var gået hen ved hendes side . 
Det var som tindrede hans hele ansigt 
under en pludselig glød . Og uden at vide 
det , overmodigt , i en pludselig jubel , skød 
han hende heftigt bort og sang selv — han 
havde aldrig vidst , at han kunne synge — : 
hønsefødder og gulerødder , 
halsen af en svane , 
den , som kysser pigerne , 
han har en hæslig vane . 
Jeg er født i Engelland , 
og du er født i Skåne , 
jeg vil være din lille mand , 
når du vil være min kone . 
Han fuldendte ikke helt . Hånd i hånd 
stod de et øjeblik foran flygelet . Tale 
gjorde ingen af dem . 
» Kom , berner , «  sagde Alice . 
Langsomt gik de hen mod en af altanernes 
døre , og berner åbnede den . 
» Luk den , George , «  sagde Alice . 
På altanen var der tyst . Ingen støj 
trængte gennem den stærke dør . 
De to stod længe , skulder ved skulder . 
» Alice , hvor jeg elsker dig . « 
Hans tindrende øjne lyste over hendes 
ansigt , mens hun , hvid , stod på den hvide 
altan . 
» Hvor jeg elsker dig . « 

længe stod de , og længe tav de . På 
deres kærtegn var der ikke tal . 
» Hvor jeg elsker dig . « 
Den sneklædte egn lå foran dem som 
et eneste brudetæppe . Over dem drog 
stjernerne stille . 
» Se , stjernerne , George , «  sagde Alice : 
» Se , stjernerne lyser for os . « 
Men berner blev ved at hviske , ved at 
sige , skælvende sagte , som var han født 
til at sige , kunne han kun sige disse fire ord  : 
» Hvor jeg elsker dig . « 
Inde i salen var godsforvalterfamilien 
ankommen . Det var tvende sure damer , 
moder og datter , hvis klæder stank af 
gammel eau-de-cologne og iøvrigt havde 
den slattenhed , som lang hængen i klædeskabe 
giver en garderobe . De to damer 
kom nejende henimod Alice . 
» Det er jo en hel fest og sådan improviseret , « 
Sagde fruen . 
» Nej , «  svarede Alice , og pludselig lo hun : 
» Den har været længe forberedt og 
længe ventet . « 
I hele salen dansede de . 
Alice stod stille ved berners arm . 
» George , «  sagde hun ,  » lad der være 
glæde omkring vor glæde . « 

en fortælling 
om 
elskov 



til e . Åge hirschsprung 



die gnædige ringede for at forlade sin 
seng , hvor hun havde nydt tre 
ægteskaber . 
Det var en empire-seng af tredobbelt 
bredde og med legende amoriner på 
fodstykket . Den blev båret af gyldne 
fødder . 
Schrøder viste sig med kaffen . 
Mens konferensrådinden nød den , siddende 
oprejst i sin seng — hendes nåde 
sov med paryk og i fuldt udstyr — undersøgtes 
ttermometrene i soveværelset , det 
lille kabinet og dagligstuen . Disse thermomètre 
skulle nøjagtig vise samme temperatur . 

når hendes nåde var færdig med 
kaffen , begyndte påklædningen . 
Die gnædige tilbragte to timer foran sit 
toiletbord , hvor der var fuldt af lugtende 
vande og aromatiske essenser , hvis recepter 
var nedarvede fra tiden før den 
store revolution . 

hendes nåde talte ikke . 
Foran toiletbordet sad hun , tavs , som ved 
et langt arbejde og fremstillede sig selv . 
Schrøder syslede om hende , matroneagtig 
og langsom . 
» Er han oppe ? «  spurgte die gnædige . 
» Konferensråden har ringet . « 
Die gnædige benyttede stadig ordet  » han « 
Om konferensråden . 
Konferensråden var hendes tredje mand , 
og hun havde giftet sig med ham , da hun 
selv var halvtreds og han otteogtyve . 
Han var avlsforvalter på hendes gods . 
» Er han oppe ? «  gentog hun . 
Der lå i die gnædiges  » han «  et eget 
tonefald , som talte hun om et lejet 
tyende . 
» Konferensråden har ringet , «  svarede 
Schrøder . 
Schrøder var et af de fem kvindelige 
væsener , der færdedes i huset som på 
en slags aftægt efter nogle glade nætter 
med konferensråden . 
De var alle kommet der enten som 
selskabsdamer eller husjomfruer , og de 
var blevet der , mens de ældedes , og die 
gnædige så til , som den der véd alt . 
Hendes nåde pudrede til sidst sine 
hænder . 

» Min go’e «  , sagde hun til baron ryssenfelt , 
 » vi gamle skal ikke skræmme 
menneskene . « 
Når hun var færdig med sit toilette , 
tog hun sin silke-pengepung og gik gennem 
empire-kabinettet , støttet til sin elfenbensstok , 
ind i dagligstuen . 
Fra sin plads ved vinduet , en bred 
mahogni-stol med silkedamask , kunne hun 
overse tre Stuer . Møblerne stod i dem 
alle symmetrisk langs væggene under de 
gamle portræter . Gulvene var hvide og 
uden tæpper . 
Die gnædige satte sig med spyttekoppen 
og pengepungen ved siden af sig på et 
mahognibord . På silkepungen var rantzauernes 
våben broderet . 
» Så kan Adelheid komme «  , sagde hun . 
Schrøder bevægede sig ud gennem stuerne 
for at  » tilsige «  datterdatteren . 
Og man hørte konferensråden i sit 
værelse . Han åbnede døren og kom for 
at sige  » God morgen «  til die gnædige . 
Han var i årenes løb skrumpet ind 
til at blive en lille glatbarberet mandsperson , 
der bar en brun paryk , hvilken 
paryk man havde det indtryk han halvvejs 
tog af , mens han bukkede i lutter 
forfjamsket ærbødighed . 

konferensråden var af dem , der gør 
indtryk af at bukke altid . 
Han spurgte , om die gnædige havde 
sovet vel . 
» Som et gammelt menneske sover , «  sagde 
die gnædige . 
Hun havde en egen Art , hvorpå hun 
så hen over avlsforvalteren , hun havde 
gjort til sin mand . Det gav indtryk af , 
at hun ikke havde set ham ind i ansigtet 
i mange år . 
Konferensråden var ude igen . Man 
havde følelsen af , at han bestandig slap 
bort , når han gik ud og ind ad døren i 
sit eget hus , og han havde den vane , uden 
at have været udenfor huset , altid at aftørre 
sine fødder på alle gulvmåtter . 
Die gnædige ventede sin datterdatter . 
Schrøder vendte tilbage og med den 
samme stemme som altid — Schrøder 
talte bestandig med samme tonefald og 
uden modulationer , ligesom hun altid bar 
en strikket , ulden vest — : 
» Frøken Adelheid rider . « 
» Hvad er klokken ? «  svarede kun die 
gnædige . 
» Ti , deres nåde . « 
» Nå . « 
Die gnædige blev siddende , seende ud 

gennem sine Stuer , hvor i alle værelser 
ure afmålte tiden skridt for skridt med 
en lyd , som sprang der strænge på et 
spændt instrument , og åbnedes døren til 
gangen hørte man ind i de andre Uhres 
dikken bornholmerens lyd tungt og fast , 
som ville den , målende , kontrollere de 
andre . 
» Hvad er det i dag ? «  sagde die gnædige . 
» Fredag , deres nåde . « 
» Nå . « 
Folk på gaden begyndte at gå forbi . 
De hilste alle . Die gnædige havde set den 
samme langsomme strøm i tredive år . 
Hun kendte alle . 
Der kunne komme en , der ikke hilste . 
Da var det en ny i staden . 
» Hvem er han ? «  spurgte die gnædige . 
Navnet blev hende nævnet , hvis det 
kendtes . 
» Nå . « 
Den nye lærte i tidens løb , at hilse 
og gled ind i strømmen , og die gnædige 
så ham ikke mere . 
» Så er der kun otte dage til majestætens 
fødselsdag . « 
» Ja , deres nåde . « 
Døren til gangen gik . 
» Er det kørbitz ? «  spurgte die gnædige . 

» Ja , deres nåde . « 
Frøken von kørbitz kom ind , bred og 
stor , med den tykke guldkæde ned om 
sin Hals og ansigtet ubevægeligt , som var 
det stivnet i en lytten , der ingen lyde 
modtog . Hun blev stående midt i stuen 
og sagde sit  » God morgen «  . Så satte hun 
sig i den anden stue i sin armstol ved 
det tredje vindue og begyndte sit arbejde . 
Frøken von kørbitz filerede . 
Det var lange , endeløst lange hvide 
stykker , forfærdigede af en skinnende 
tråd . Ingen vidste , hvor de blev af . 
Frøken von kørbitz  » arbejdede «  dem , og 
de forsvandt . 
Schrøder var gået , og i stuerne var 
der ganske stille . Die gnædige ventede , 
og frøken von kørbitz’ travle fingre løb 
over tråden , mens hendes tunge øre end 
ikke hørte urenes lyd . 
Pludselig lyste  » Nådens «  øjne . Hun 
havde vendt sit blik mod  » Spejlet «  . 
Ved gadens hjørne dernede så hun 
Adelheid . 
Rank red hun frem på det brunlige 
dyr , der som ydmygt , under sin byrde , 
bøjede sin dejlige Hals . 
Die gnædige trak i klokkestrengen , der 
hang ved hendes stol . 

» Frøken Adelheids the , «  sagde hun . 
Der kom større hast i hendes røst , 
og Schrøder gik også hurtigere over 
gulvet . 
Et  » Godmorgen , kørbitz «  klang gennem 
stuen , og Adelheid stod på tærskelen . 
Hun så’ så høj ud i døråbningen og 
bleg — anstrengelse og sindsbevægelse 
gjorde Adelheid hvid — mens solen skinnede 
på hende . 
» Godmorgen , grandmama . « 
Hun havde allerede kysset die gnædige 
på begge kinder . 
» Du ri’er for voldsomt , «  sagde die gnædige . 

» Det er beauté , grandmama . Den vil 
af sted . « 
Adelheid smed handskerne her og pisken 
der . 
» Du kan vel styre dyret , min go’e , « 
Sagde die gnædige , der ikke tog øjnene 
fra hende . 
Adelheid lo : 
» Nej , beauté styrer mig . Det har den 
altid gjort . « 
» Hm , hm — det har den måske , «  sagde 
die gnædige og muligvis tænkte hun på 
ganske andre ting . 
Schrøder viste sig med théen i en kop , 

der bar de rantzauers våben , og Adelheid 
drak den , siddende i en stol ved 
vinduet , rank i sædet med de rytterklædte 
ben strakt langt fra sig . 
» Når kommer sy-mamsellen ? «  spurgte 
die gnædige . 
» Klokken seks , grandmama . « 
» Jeg vil se dig prøve , «  sagde die 
gnædige . 
Schrøder bragte hendes nåde den første 
kop bouillon , mens nåden så i 
» Spejlet «  og pludselig sagde : 
» Hvem er det ? « 
Der kom en ung mand oppe i gaden , 
blond og højst almindelig at se . Da han 
hilste til vinduet — han hilste som en , 
der er bange — så man , at han var lidt 
for friseret . 
» En hr . Hansen , «  sagde Schrøder . 
Die gnædige havde allerede taget sine 
øjne fra  » Spejlet «  . 
» Nå , «  sagde hun . 
Når die gnædige hørte ting , der ikke 
interesserede hende , gjorde hun indtryk 
af at være let døv . 
» Han skriver hos kammerherren , «  sagde 
Schrøder . 
Et nu havde Adelheids ansigt været så 
mærkelig forandret . Den krusede munds 

linjer gled ud , så læberne blev ganske 
vege og ubestemte i formen . 
» Hvor er han , «  spurgte die gnædige . 
» Konferensråden klæder sig om , «  sagde 
Schrøder . 
Det var til konferensrådens ridetur . 
Konferensråden red endnu . 
For et par år siden havde han fået 
en ny hest , en hvid . Den havde gjort 
indtryk af at være meget gammel , så 
gammel som han selv . 
En dag kom så konferensråden hjem 
fra sin ridetur midt ad gaden . En lirekasse 
spillede udenfor huset . Og pludselig gav 
det hvide øg sig til at danse , gøre sirlige 
pirouetter med de skinmagre ben og løfte 
dem tænksomt i takten . 
Konferensråden sad hjælpeløs på det 
kunstfærdige dyr . 
Der blev opløb . 
Den gamle araber havde gjort cirkustjeneste . 

die gnædige havde siddet ubevægelig 
ved sit  » Spejl «  . 
Da konferensråden kom hjem , lod hun 
ham kalde , og døren blev lukket . Det 
var ikke sket i mange år . 
Samtalen mellem de to var kort . 
Tilsidst stod de op , begge to . 

» Han gør sig latterlig , «  sagde die gnædige : 
 » og han ri’er ikke oftere . « 
Konferensråden svarede kun , mens hans 
øjne stak over mod hende — han havde 
sådan øjne , som små prokuratorer har — : 
» Den gang var jeg god nok . « 
Og konferensråden blev ved at ride ; 
han skiftede kun hest . 
Da han første gang red på sit nye 
dyr , mødte han på sundvejen kammerherren 
og amtmanden , der gik deres 
tur . 
Amtmanden , der havde nået sin stilling 
ad kontorvejen , sagde : 
» Jeg havde ikke troet , at konferensråden 
fik lov til at ride oftere , kammerherre . « 

kammerherren svarede : 
» Han er den stærkeste . « 
» Men , hvordan er det muligt ? «  sagde 
amtmanden og vendte ansigtet mod kammerherren 
— amtmanden var glatbarberet 
i ansigtet — : 
» Min kone og jeg taler ofte om , hvordan 
det er muligt . « 
Kammerherren svarede ikke , — han kun 
smilte . 
» Den forstandige konferensrådinde , « 
Sagde amtmanden . 

kammerherren skød kun sin havanesers 
røg ud i små bitte ringe . 
Kammerherren var den eneste i byen , 
der røg ægte Havanna . 
Sin cigar-leverandør og sin vin-leverandør 
havde kammerherren bevaret i 
mange år . De var de eneste af hans 
leverandører , som han nogensinde betalte . 
» Fordi han er den stærkeste , «  sagde 
kammerherren igen . 
Det var som frøken Adelheid pludselig 
vågnede — når hun sad , faldt hun gerne 
hen i en egen blød ladhed , hvorunder 
hun strakte sit fulde legeme — : 
» Kammerherren kommer her i dag . « 
Sagde hun . 
Hun talte bestandig i en tone , som 
tænkte hun på andre ting , en eller anden 
ting , som ingen kendte . 
Og hun tilføjede : 
» Han sagde det i dag . « 
Die gnædige så efter Adelheid , der gik 
ud gennem stuerne , og længe blev hun 
siddende — smilende . 
Kammerherren havde sagt forleden : 
» Min kære , det er en gang for kendere . « 
» Kammerherre , «  havde nåden svaret , 
» sådan gik vi rantzauer . « 

det var iøvrigt , som gik frøken Adelheid 
kun nødig , som dem , der flytter sig , 
lidt dvælende , i en begyndende halv-rus , 
eller i en aldrig helt afbrudt sandseoptagethed . 

klokken var elleve . Det var tiden for 
nådens fattige . 
Schrøder meldte , at madam Jensen var 
kommen . 
» Lad hende komme ind , «  sagde nåden . 

madam Jensen , der var et skindmagert 
ansigt , som stak op af et uldsjal , blev 
stående ved døren , hvor hun øjeblikkelig 
begyndte at græde . 
» Nå , så er det ovre , «  sagde nåden : 
» For denne gang . «   . 
Madam Jensen blev kun ved at snøfte . 
» Det døde jo , «  sagde nåden . 
Pludselig fik madam Jensen ord : 
» Men vi fik’et da døft , «  sagde hun ,  » Pastoren 
var rigtig så elskelig og kom , da 
vi løv bud , for en vil jo dog så nødig , 
deres nåde , selv om’et er et kræ , og 
godt , at vorherren tar’en , at jore’moren 
ska døv’en . « 
Hendes nåde trommede lidt med sin 
stok . 
» Det er li’som vidst’ en ikke så sikkert 

så , at drengen kommer i himmerige , 
når madammen sier’et , synes en . « 
Madam Jensen holdt på en gang op 
at græde : 
» Men så var’et , at nu ku’jeg jo begynd’ 
og vask’ igen , «  sagde hun . 
Madam Jensen havde rask vendt det 
benede ansigt hen mod nåden . 
Det var madam Jensens stadige angst , 
at andre skulle tage hendes pladser under 
hendes barsel . 
» En blir’ jo ved baljen , sålæng’ en 
kan , «  sagde hun ,  » men kræet må jo sættes 
i verden . « 
» Har hun betalt jordemoderen ? «  sagde 
nåden . 
Madam Jensen havde ikke betalt madammen . 

» Hvad tage r hun ? «  sagde nåden . 
Madammen nøjedes med fire kroner , 
som Schrøder fik og rakte madam Jensen . 

» Og så kommer hun og vasker . « 
Madam Jensen nejede , og sjalet begyndte 
at gå , da nåden råbte efter 
hende : 
» Hvormange har hun nu fået ? « 
Det gav et ryk i sjalet . 
» Det var den trettende . « 

der var noget i hendes øjne som i en 
hunds , der får over ryggen . 
» Nå ja , — så kommer hun og vasker , « 
Sagde hendes nåde . 
Schrøder fulgte madam Jensen ud og 
vendte tilbage med en fransk hostekage . 
Hun talte om mennesker ,  » hvem det 
dog , deres nåde , burde forbydes at sætte 
børn i verden . « 
» Man forstår ikke , «  sagde Schrøder ,  » at 
de ikke tænker på fremtiden . « 
Hendes nåde slog et slag i gulvet med 
sin stok . 
» Menneskene , min go’e , «  sagde hun ,  » tænker 
ikke i den anledning . « 
Hendes nåde sad lidt . 
» Knokler , «  sagde hun ,  » kan føde børn 
til verden . « 
» Ja , «  sagde Schrøder — hendes følelse 
stødtes endnu efter femogtyve Års forløb 
ofte af nådens tunge — : 
» Det er jo i hvert fald godt , at Vorherre 
har taget det . « 
Frøken Schrøder var religiøs og hørte 
hver søndag pastor kisgård , den niogtyveårige 
kapellan , der med blød stemme 
prædikede i hospitalskirken . 
» Han dømmer ikke , «  sagde frøken 
Schrøder . 

» Er der flere ? «  spurgte hendes nåde . 
Der havde været blikkenslagerens Hanne , 
men hun var gået igen . 
» Faderen har jaget hende hjemmefra , « 
Sagde Schrøder . 
Hendes nåde slog i gulvet med sin 
stok . 
» Når er hun ventende , «  sagde hun . 
Frøken Schrøder vidste det ikke . 
» Hun kan bo på kvisten , «  sagde hendes 
nåde ,  » i pavillonen . « 
Hårdt , som hun fældede en dom , 
sagde konferentsrådinden , med hånden 
fast om det ibenholts-håndtag : 
» Hvad skal vel ellers de pigebørn tage 
sig til her i verden . « 
Jærnklokken i porten lød pludseligt , og 
i sit spejl så hendes nåde karetten fra 
stensgård : det var de to baronesser . 
Schrøder løb ud for at hjælpe dem 
tøjet af . 
Baronesse Eline kom forrest , stor , meget 
stærk , med det grå hoved rankt over en 
barm , der var meget fyldig . 
Efter hende fulgte baronesse Soffy : lille 
og halvskæv , indsvøbt i sin Mantille . 
Over baronesse Eline , der tog plads i 
sofaen med hånden på skabsbordet — 
der var over måden , hvorpå baronessens 

hånd faldt til hvile , noget , der førte 
tanken hen på tøjlen til et firspand 
— hvilede der som en Duft af ager , og 
og hun talte med en stemme , som var 
der to alen højere til loftet end der 
var . 
Baronesse Soffy , hvem frøken Schrøder 
bragte en skammel , holdt en udslået lille 
papirsskærm oppe for sit ansigt , der var 
blevet ganske magert uden at ophøre med at 
være ungt — skyggende med skærmen , 
som om solen gjorde hende ondt . Mens 
baronesse Eline talte , sagde hun kun nu 
og da et  » ja «  eller et  » nej «  . 
Hun delte altid søsterens meninger :  » ja , 
som Eline siger «  , sagde hun . 
Og hun smilede , af god opdragelse ; men 
hendes øjne , der vare faldne ind i deres 
huler , havde altid det samme udtryk , som 
om de så’ på noget fjernt , der var bristet . 
Baronesse Eline talte om , at de havde 
håndværkere på stensgård : 
de gamle kobberrender løb . 
» Petersen , vor Petersen , de véd , «  sagde 
baronesse Eline ,  » havde anbefalet blikrender , 
men lad ham , der følger efter os , 
sætte blik , «  sagde hun .  » Ham , der følger 
efter os , «  var en fjern ætling af en fjern 
og norsk sidelinje , som i forventning om 

en gang at skulle arve fideikommiset 
foreløbig havde sat ti børn ind i verden , 
hvoraf 6 døtre , hvilke baronesse Soffy 
efterhånden havde adopteret for at kunne 
anbringe dem i Vallø . 
» Er der også kommet gitre for vinduerne , « 
Sagde nåden . 
» De sættes , min kære , «  sagde baronessen . 
Gitrene på vinduerne havde vinteren 
over været på stadig tale , og de skulle 
anbringes foran vinduerne i de stengård’ske 
pigekamre . 
» Måske , «  sagde nåden ,  » havde det , 
Eline , været billigere simpelthen at gi’ de 
kvindemennesker kamre i fløjen . « 
Men baronesse Eline havde nu én gang 
bestemt sig for gitrene . 
Man talte længe om lagener ,  » som jo 
nu , min kære , «  sagde Eline ,  » al verden 
køber i butikkerne «  . 
» Ja , «  føjede hun til ,  » til sine fattige 
køber jo også Soffy . 
Baronesse Soffy sagde , at hun købte 
meget i butikkerne . 
Det var en måde , hvorpå hun fravristede 
baronesse Eline den rede mønt . 
Hun gav helst penge , og til Marie , hendes 
kammerjomfru , der vistnok var hendes 
eneste fortrolige , sagde hun : 

» Lad dem købe , hvad dé vil . « 
Forvalteren påstod , at baronesse Soffy 
vel ofte gav stensgårds skovarbejdere 
brændevin , så de sov ind ved siden af 
deres brændestabler . 
» Deres nåde , «  sagde præsten i gjorslev , 
sjælehyrden på stensgård ,  » man må 
kende det sted , hvor man giver . « 
» Baronesse Eline , «  sagde pastoren ,  » har 
fremmet megen virksomhed til velsignelse 
her i egnen . 
Baronesse Soffy gav alle steder med 
samme sørgmodighed — som den , der , 
ved at give , næppe tror , egentlig at- fremme 
nogen lykke . 
» Marie «  , sagde hun , når der var tale 
om drukkenskab på godset , og i smug 
gav hun rigeligt til alle slags vagabonder : 
» jeg synes nu , det er godt , når den slags 
folk kan glemme . 
Baronesse Eline var gået over til at 
tale om priserne på halm , da det ringede 
igen , og kammerherren viste sig . 
Kammerherren bukkede i døren hen 
mod alle tre damer — på herrer hilste 
kammerherren ved at give dem venstre 
hånd — og konferentsrådinden rejste 
sig halvt ved sin stok . 
Kammerherren ( og baron ryssenfeldt ) 

var de to eneste i byen , som konferentsrådinden 
modtog ved at rejse sig . 
» Hm «  , sagde hun , om kammerherren , • 
til Schrøder : 
» Han , min go’e , véd , hvad det drejer 
sig om  .  .  . Sæt dem , kammerherre , så 
kommer theen . « 
Kammerherren tog konverserende plads 
ved vinduet og fortalte om maskeballet . 
Konferentsrådinden lo og sagde :  » Kørbitz 
vil med . « 
Det var hvert år frøken von kørbitz 
eneste fornøjelse . 
Hele byen betroede hendes altbegravende 
døvhed , hvad de skulle være , og kom så 
aftenen , kørte kørbitz som nonne — hun 
blev i den dragt særdeles omfangsrig over 
det nederste rygparti — i karosse til karnevallet 
og skrev alle i hånden . 
Dage efter kunne hun sidde og smile 
af indvendig fornøjelse . 
» Der skal , «  sagde kammerherren ,  » være 
optog før 12 . « 
» Vi tage r det fra Italien . « 
» Dér skal mandfolkene ha’ så lidt 
på , og hvorfra skal man skaffe det . « 
Byens unge tog timer hos frøken 
hoppe . 
» Nådige , «  sagde kammerherren ,  » Frøkenen 

kalder , hvad hun laver med dem , 
for en tarantel . Og når de blot har 
tamburiner . « 
Konferentsrådinden spurgte , hvem der 
da af mandfolk skulle danse . 
Og kammerherren , der netop nikkede ud’ 
til gaden ,sagde :  » blandtandre , min Hansen . « 
Konferentsrådinden fulgte retningen af 
hans hilsen og spurgte , da just den samme 
Hansen gik forbi , som om morgenen : 
» Hvem er han . « 
Og smilende sagde kammerherren : 
» Nådige , jeg tror , han er et mandfolk . « 
Nåden fulgte Hansen i spejlet med et 
pludseligt glimt . 
» Har han andre egenskaber , kammerherre ? « 

men , bestandig med samme smil , sagde 
kammerherren :  » i hans alder er det 
ikke nødvendigt . « 
Baronesse Eline havde løftet sin lorgnon r 
» Hvad er han , «  sagde hun . 
Kammerherren lo :  » han skriver forbogstaver 
på mit klatpapir , baronesse , 
og opfylder iøvrigt sin bestemmelse . « 
Baronesse Eline , der satte megen pris 
på at få fuld besked af kammerherren , 
spurgte ud , men kammerherren , der modtog 
sin the sagde kun afsluttende : 

» Baronesse , mennesket har kun én bestemmelse . « 

det ringede igen , og den unge grev 
hvide viste sig i døren . 
Kørbitz gik for at hente Adelheid . 
Den unge hvide kyssede hendes nåde 
på hånden og løftede hovedet igen . 
Jo , han kom til maskeballet . 
» Og de skal være ? «  sagde nåden . 
» Rizzio . « 
» Det passer for de slanke , «  sagde nåden . 

og den unge hvide tog plads med sit 
meget blege ansigt vendt bort fra lyset . 
Adelheid kom ind . 
Og med sit romerske hoved bøjet over 
mod hende — der kom over hvides ansigt 
let en pludselig skælven — talte han 
med frøken Adelheid halvsagte , og med 
en stemme , der var lidt for blød : 
han havde malet hende disse morgener 
— — malet hende til hest . 
Grev hvide havde i de to sidste år , 
siden han kom hjem fra Paris , ikke bestilt 
andet end at forherlige frøken Adelheid 
i farver . 
» Gode amtmand , »  sagde kammerherren , 
» hvad skal et menneske med talent ? 
» Jeg har aldrig set eller hørt om , at 

nogen har købt noget nævneværdigt i 
livet , med geni . 
Den slags bemærkninger forvirrede amtmanden . 

kammerherren vidste det , og han tilføjede 
derfor yderligere : 
» En avlskarl køber sig mere glæde ved 
hjælp af et par kraftige ben . « 
Den unge hvide havde lagt et rødmende 
lys over Adelheid som baggrund . 
Men samtalen mellem dem standsede , og 
stadig fremadbøjet blev han siddende og 
havde fornummet , at hun af alt , hvad han 
havde sagt , overhovedet slet intet havde 
hørt . 
Frøken Adelheid havde lænet sit hoved 
tilbage mod stolens ryg . 
Hun havde den evne ikke at høre , og 
fremmede ord — alle ord syntes hende 
ret fremmede — fløj ud og ind af hendes 
øre , som jærnbanetog gennem en tunnel . 
På én gang havde hun løftet sit hoved , 
og det var , som hendes strube let svulmede . 

kammerherren , der havde et særdeles 
blik for selv den mindste kvindelige linje , 
havde set det . 
» Nu danses der hos hoppe , «  sagde han . 
Det var atter kontorets hr . Hansen , der 

var passeret forbi ; han skulle til taranteltime . 

de talte igen om karnevallet og om 
frøken Adelheid , der skulle prøve klokken 
halv syv . 
» De kan se hende , «  sagde nåden , det 
var til den unge hvide . 
Men Adelheid sagde : ikke i dag . 
Kammerherren , der ikke tog øjnene fra 
hende , spurgte baronesse Soffy , der var 
blevet ganske glemt , om hun skulle have 
fattiguddeling på majestætens fødselsdag . 

baronessen skulle det . 
» Kan man andet , kammerherre , «  sagde 
hun ,  » end give dem mad . « 
Kammerherren talte til baronesse Soffy 
i en egen tone af pludselig ærbødighed . 

» Nej , «  sagde han ,  » måske er de , der 
sulter , også alligevel de ulykkeligste . « 
Han havde kendt baronesse Soffy som 
ung . 
» Kære ven , «  sagde han sædvanlig : da 
var hun dobbelt så høj . 
For tredive år siden var baronessens 
forlovede styrtet med hesten på hendes 
bryllupsdags morgen . Hun havde fra da 
af aldrig været borte fra stensgård . Af 

mangel på interesse for alt på jorden , 
gjorde hun godt og blev særdeles højagtet 
af alle . 
Konferentsrådinden talte undertiden til 
Schrøder om baronesse Soffy . 
» Nå , «  sagde hun ,  » lad nu det være 
godt ; den frugt , man ikke har smagt , min 
go’e , forgifter ikke ens liv så længe . « 
. Konferentsrådinden behandlede frøken 
Soffy som en forfaren enke . 
Baronesse Eline ville til at bryde op , 
da Fru Berg ankom og blev kysset af 
kammerherren på begge sine hænder . 
Grev hvide tog afsked , og Fru Berg 
sagde , løftende begge sine arme :  » Herre 
gud , hvor den mand var født til at blive 
lykkelig . « 
» Og hvorfor bliver han det ikke , «  sagde 
kammerherren . 
» Jo , kammerherre , «  sagde Fru Berg , 
» det er tit , at livet slet intet under dem , 
hvem det har givet alt . « 
» Nå , de er filosof , «  sagde kammerherren . 

» Ja , «  og Fru Berg lo , mens hun løftede 
hænderne med den bevægelse , der var 
hende egen : 
» Det bliver man , kammerherre , når 
der ikke er blevet en andet tilbage . « 

på én gang begyndte frøken von kørbitz 
at råbe til baronesse Soffy . 
Det var om en ligprædiken . 
Men baronesse Soffy  » havde ikke hørt 
noget om dem . 
» Nå så , «  sagde frøken von kørbitz 
og faldt tilbage i sin forrige stumhed . 
Men kammerherren sagde til Fru Berg : 
» Er der overhovedet noget , de tror 
på ? « 
Fru Bergs ansigt skiftede pludseligt 
udtryk . 
» Ja , kammerherre , på elskoven — så længe 
den varer . 
Der var et sekunds stilhed : 
» Og på smærten , der er dens enke . « 
Hendes nåde havde vistnok ikke hørt 
efter . Hun sagde : 
» Lille Fru Berg , de , der filosoferer , har 
kun ikke blod nok . « 
Baronesse Eline nikkede til et ja . 
Baronessen havde aldrig filosoferet . Man 
sagde , at hun , da hun var femogtyve år , 
var bleven lidt pludselig bortsendt af sin 
fader , baronen , på grund af en sund 
Sans for mandlig styrke , under hvilken 
hun tog mindre nøjeregnende hensyn til 
indehavernes borgerlige stillinger . 
Baronessen havde derpå tilbragt en 

femten år i udlandet , hvor det sagdes , 
at hun havde foretrukket Normandiet . 
Hun havde iøvrigt aldrig trivedes i byluft . 
Efter baronens død var hun vendt tilbage 
til stensgård og havde overtaget 
gårdens drift hun ledede den , ved 
hjælp af yngre forvaltere , fortræffeligt og 
havde indlagt sig stor fortjeneste ved den 
systematiske indlæggelse af drainrør . Alle 
egnens landmænd var fulde af anerkendelse . 

udenfor vinduerne red den unge hvide 
forbi . 
Han hilste ikke , men så’ kun langt frem 
for sig , som stirrede han på noget , der 
var brudt sønder , fremme foran hans 
hests hoved . 
1 
» Ja , «  sagde baronesse Eline : 
» Mandfolk må have blod . « 
På én gang var de alle begyndt at 
tale om bryllupper og om giftermål . 
Byens unge damer broderede et tæppe , 
hvorpå frøken Helene Boeck skulle stå 
som brud . 
De broderede det tre gange om ugen , 
rundt i familjerne , ved tteselskaber , mens 
der blev læst højt af Charles Dickens . 
Fru Berg sagde : 
» Det er godt , der bliver læst højt til . 

» Hvorfor ? «  sagde kammerherren . 
» Jo , «  og Fru Berg lo ,  » for det adspreder 
tankerne . « 
Kammerherren lo med og sagde pludseligt 
over til Adelheid , der bestandig sad i 
samme dovne stilling , som en attlet , der 
lader sit legeme hvile førend styrkeprøven 
 : 
» De broderer ikke med , frøken Adelheid ? « 

» Nej . « 
» Hvorfor ? « 
Uden at forandre stilling sagde Adelheid : 
» Alterklæder interesserer mig ikke . « 
De talte videre om bryllupper og 
om frøken Boeck , hvis kjole skulle 
komme fra Hamborg , og som var nedringet . 

samtalen om nedringede brude blev 
almindelig . 
Amtmanden havde nu altid fundet nedringede 
brude mest tiltalende : 
» Det gør jo dog , som min kone siger , 
det hele mere festligt . « 
Hendes nåde , hvis øjne glimtede , sagde 
med spyttekoppen i sin hånd : 
» Go’e amtmand , det nytter ikke noget , 
en brud må have så meget som muligt 
at tage af . « 

kammerherren , der blev ved med at le , 
sagde : 
» Nå , den slags ting gør man jo for 
byens skyld . « 
Og frøken kørbitz , der havde hørerøret 
i øret , men alligevel kun havde 
hørt en fjerdedel af , hvad der var bleven 
sagt , sagde : 
» Ja , der er jo altid umådeligt fuldt til 
bryllupper . « 
Frøken Adelheid havde rejst sig en 
kende i sin stol : 
» Bryllupper er en prostitution , «  sagde 
hun . 
Fru Berg gav sig til at le , og Adelheid 
sagde : 
» Hvorfor le de ? « 
Fru Berg svarede og blev ved at le : 
» Fordi de så sjælden siger noget , 
Adelheid . « 
Adelheid satte sig som før og sagde : 
» Jeg véd heller ikke af , der er så meget 
at tale om her i tilværelsen . « 
Kammerherren sad lidt . Så sagde han : 
» Nej , ikke for dem , der véd , hvad det 
drejer sig om . « 
Det ringede igen . Det var baron ryssenfeldt 
og majoren , der kom på deres daglige 
visit . 

de kyssede begge hendes nåde på 
hånden , og kammerherren gav baronen 
håndtryk , hvad også amtmanden havde 
vænnet sig til , da han i tidernes løb 
uforanderligt havde set kammerherren 
gøre det . 
De to gamle dumpede ind i konversationen 
om bryllupper . 
» Majoren , «  sagde die gnædige ,  » går til 
alle de udstillinger . « 
Majoren måtte bejae det . 
» Han er jo dog for gammel til at gå 
på klubbal . « 
Den nådige slog lidt med sin stok : 
» Kjolen , Major , kommer fra Hamborg , «  , 
sagde hun . 
Majoren smilede , men fippen gik . 
» Gut , gut , «  sagde han ,  » da verstehen 
sie’s  .  .  . « 
Baronesserne brød op , og kammerherren 
og amtmanden fulgte dem . Ved sin 
bortgang kyssede kammerherren Adelheid 
på hånden . 
» De er alt for høflig , «  sagde Adelheid og 
rakte ham sin mund .- 
kammerherren så’ på hende : 
» Nej , «  sagde han ,  » lille Adelheid , den er 
ikke for mig  . . . « 
» Men for hvem ? « 

» For en anden . « 
Kammerherren og amtmanden gik tavse 
henad gaden . Endelig sagde kammerherren 
 : 
» Så er der altså én kvinde her i 
byen . « 
Amtmanden så’ ud , som om han ikke 
var med . Når han talte med kammerherren , 
så’ han overhovedet oftest ud , 
som når han præsiderede ved amtsrådets 
møder . 
» Pokker til pigebarn . « 
Der gik et pludseligt lys op for amtmanden , 
der forstod , at talen var om 
Adelheid — når amtmanden kom med , 
bredte der sig over hans ansigt noget 
velbehageligt glinsende , som hos en mand , 
der sætter tænderne i noget velsmagende — : 
» Ja , sagde han ,  » hun er jo  . . . mærkelig . « 

kammerherren hørte vist ikke , hvad 
hans foresatte sagde . Han talte ud i 
luften : 
» Og så er hun kysk . « 
Han gik nogle skridt : 
» som alle mennesker for resten , der 
har deres sanser i orden . « 
Kammerherren tav på ny , thi han talte 
atter ud i luften : 

» Men det ligger jo til familjen , «  sagde 
han . 
Amtmanden så’ atter ud som ved amtsrådets 
møder . 
Han havde aldrig vidst , at netop kyskhed 
lå til den familje . 
De to embedsmænd skiltes på et hjørne . 
Amtmanden gik hjem til amtmandinden . 
Amtmandinden var bestandig i sort silke 
fra det nu , hvor rådhusuret viste 12 . 
Man kunne i hendes stilling dog virkelig 
altid vente besøg . 
Amtmandens ansigt var bedækket af 
en let sved . Han kom ofte ligesom 
en smule ud af sine folder , når han 
havde talt i længere tid med kammerherren . 

» Viggo , «  sagde amtmandinden ,  » jeg forstår 
dig ikke . Hele Tingen er , at det er 
en rå person . « 
Amtmandinden glattede over et af de 
fderede stykker på bordtæppet — der 
var hos amtmandens et utal af filerede 
stykker og visitkortskåle — : 
» I København , min ven , ville han 
simpelthen ikke blive tålt . « 
Amtmandinden var københavnerinde og 
datter af en general . 
Det ringede . 

amtmandinden havde to tilrejsende 
stiftsdamer i Vallø til chokolade . 
Da chokoladen var kommet ind , blev 
der talt om præsten i Vallø , der var død : 
» Det er jo , «  sagde den ene stiftsdame , 
» et tab , der er uerstatteligt . Bramsen 
havde jo hele Mynsters ånd . « 
» Kære Emma , «  sagde den anden ,  » han 
var jo gået ud og ind i bispegården . « 
» Og en rædsel ville det være at få en 
grundtvigianer . « 
Amtmandinden mente : 
at man jo dog måtte håbe , ministeren 
ville tage hensyn . 
» Ja , «  sagde den ene af stiftsdamerne , 
» men ministre nu til dags--------og det 
er virkelig ikke alle præster , som passer 
i de omgivelser . « 
Alle de besøgende var brudte op , og 
hos die gnædige var der spist til middag . 
Der blev spist klokken fire . 
Foran die gnædige stod en rødvinsflaske 
med rødt lak , hvoraf kun hun og 
Adelheid drak . Denne flaske var støvet 
og uden etikette . 
Konferentsråden havde foran sin kouvert 
en rødvinsflaske med mærke fra den 
stedlige vinhandler . 

efter middag var hendes nåde alene . 
Hun sad i sin mahogni-stol , ubevægelig , 
mens skumringen faldt på , og til sidst 
gadens lygter blev tændt . Deres skær 
faldt lige på billedet af hendes datter . 
Det var malet af eckersberg , og datteren 
sad med en mørkerød rose i sin hånd . 
Hendes nåde tog ikke øjnene fra datterens 
billede . 
Hun havde den gang været endnu 
skønnere . 
Det var året før hendes bryllup  .  .  . 
Ja , otte måneder før hendes bryllup . 
Hendes nådes ansigt fortrak sigen smule . 
Hun havde altid været så ganske stille 
og blid . Datteren Adelheid  .  .  . 
Men ham ville hun jo have . 
Ville hun jo have . 
Hendes nåde blev ved at se på billedet 
 : 
og så kom deres ægteskab , og da 
barnet vel var født , og det var liv og 
død , pantsatte han den sølvthemaskine , 
inden datteren havde lukket sine øjne  . .  . 
Men så var han jo også død og der 
var kun Adelheid tilbage . 
Hendes nådes ansigt lyste op : 
med den unge hvide , vidste man dog , 
hvad Adelheid gik ind til . 

en stund blev hendes nåde siddende 
i tanker , mens lygternes lys flakkede 
hen over datterens ansigt . 
Så sagde hun : 
» Er der nogen ? « 
Ingen svarede . 
Kun den døve kørbitz sad i den forreste 
stue og filerede . Hun var så øvet , 
kørbitz , at hun filerede lige så godt i 
mørke . 
» Er der nogen ? « 
På ny svarede ingen . 
Men så ringede nåden , og Schrøder 
kom ind . 
» Gør til rette til whisten , «  sagde hun . 
» Men først kommer vel symamsellen . « 
Schrøder slog det mahogni-spillebord ud 
og satte sølvstagerne frem . 
Frøken Adelheid , der havde gået tur 
— hun elskede solnedgang — drejede netop 
ned i hovedgaden , da hun kom imod 
hr . Hansen , der gik på samme fortov . 
Han havde aldrig hilst hende før . 
» God aften , «  sagde Adelheid . 
Og de gik , ad hver sin kant , begge 
videre — lidt langsommere . 
.  .  . Kammerherren kom ud af sin port 
sammen med baron ryssenfeldt , som til 
middag hos kammerherren havde sat smag 

på årets første grøntsager , der var forskrevne 
fra Brunsvig . 
Kammerherren mødte hr . Hansen : 
» Hm , baron , sagde han : der gives dog 
beundringsværdigt skønne dyr blandt menneskene . « 

» Ja , «  sagde baronen . 
» Det er kun kedeligt , «  sagde kammerherren 
langsomt :  » at det undertiden kan 
koste deres medmennesker så megen 
smerte nogen tid at have troet , at disse 
skønne dyre figurer har nogen sjæl — 
undtagen i parringstiden . 
Baronen , der sjældent talte , sagde pludselig : 

» Nej , kammerherre , de har uret , også 
de mennesker har netop altid en vis slags 
sjæl . . . thi de har parringstid hele året  . . . 
. . . Klokken seks en halv kom symamsellen . 

» Er hun der ? «  spurgte den nådige . 
» Jo , «  sagde Schrøder ,  » Frøken Adelheid 
prøver . « 
» Jeg vil se hende , «  sagde die gnædige . 
Den nådige gik op ad trappen og ind , 
hvor hun satte sig i en stol . 
Den nådige var ikke tilfreds . Hun 
rejste sig , og hun satte sig ; og med sine 
knoglede fingre som tegnede hun alle 
i 

linjerne på frøken Adelheids figur , rettede 
hun og styrede hun : 
» Her sidder hoften , «  sagde hun ,  » og 
i de dage , go’e mamsel’ , så’ man en 
hofte . « 
Adelheid måtte vende sig , og Adelheid 
måtte dreje sig . 
Også bagtil var det galt . 
Nåden blev ganske rank , mens hun 
støttede sig til sin stok . 
Symamsellen stirrede , og symamsellen 
sitrede , mens hun lagde ind , og mens 
hun lagde ud og havde et dusin knappenåle 
i den sammenknebne mund . 
» Men der må mere façon , meget mere 
façon — — — « 
Det var stadig bagtil . 
Symamsellen havde snart ikke flere 
knappenåle i sin mund . 
» Ja , sådan , sådan , «  sagde nåden . 
Hun havde kastet sin stok , og hun gik 
ti skridt frem foran Adelheid . 
» Sådan . « 
Hun blev ved at se på datterdatteren 
i det dejlige brokade : 
» De mennesker , mamsel’ , vidste , at et 
fruentimmer er et fruentimmer . « 
Hun så’ bestandig på datterdatteren . 
Over det gyldne brokade tegnede hver 

en åre sig blåt , som et net , som et væv 
over den unge Hals : 
» Godt , godt , «  sagde nåden , der tog sin 
stok igen . 
Hun stod endnu et øjeblik : 
» Ja , ja , «  sagde hun — og det var som 
talte hun mest til sig selv : 
» De mennesker kendte livet . « 
» Hvad er hvide ? « 
» Rizzio , «  svarede Schrøder , der stod 
hos . 
» Hm . « 
Nåden havde vistnok glemt den galante 
skotlænderindes intime historie . 
» Hm , — hvad har han på ? « 
» Han er i rødt , «  sagde Schrøder . 
Adelheid havde intet hørt . Hun stod i 
den gyldne brokade foran det store spejl 
og smilte . Der var noget over hende , som 
tog hun mål af sig selv . 
» Ja , så tak , «  sagde nåden . 
» Farvel , mamsel’ «  . 
Adelheid og syjomfruen blev alene . Forsigtigt 
tog syjomfruen kjolen af og løsnede 
nål efter nål . 
Frøken Adelheid stod , næsten nøgen , 
foran det gamle spejl . 
» Ja , så farvel , frøken . « 
Frøken Adelheid vendte sig ikke . 

» Farvel . « 
Hun blev længe stående , ene , under 
lysene , smilende , ikke til sig selv , men 
som til den store nydelse . 
Henne ved døren var frøken von kørbitz 
kommen ind , og pludselig så’ frøken 
Adelheid hende i spejlet . 
Hastigt kastede hun en kåbe om sig . 
» Kørbitz , «  råbte hun . 
» Skal de til karneval i år ? « 
» Nej , «  sagde kørbitz ,  » ikke i år . « 
» Er det sandt ? « 
» Ja , ikke i år . « 
Frøken Adelheid klædte sig på . Da 
hun kom ned , sad de gamle ved whisten . 
Man hørte ikke andet end kortenes 
fald . 
» Vil du hente  » Berlingske , «  sagde nåden . 

Adelheid gik gennem stuerne ind i 
konferentsrådens værelse .  » Berlingske « 
Lå foran ham på bordet . Han sov . Når 
konferentsråden blundede , aftog han parykken 
og erstattede den med et lommetørklæde . 
Konferentsrådens lommetørklæder 
var mangefarvede . 
Frøken Adelheid gjorde sig ikke den 
ulejlighed at vække ham . Hun tog kun 
avisen og bragte den ind . 

de gamle afbrød spillet og læste dødsannoncerne . 
Det var baronen , der læste 
dem en efter en . 
» Så spiller vi videre , «  sagde nåden . 
Og de spillede igen . 
Adelheid havde sat sig i den midterste 
stue foran det gamle klaver . Hun åbnede 
det og slog nogle akkorder an . 
» Hvorfor spiller hun ? «  råbte nåden 
til kørbitz . 
» Ja , hun spiller , «  svarede kørbitz . 
Whisten gik sin gang  . . . . 
•de to gamle herrer tog afsked , og 
hendes nåde skulle i seng . Schrøder 
støttede hende . 
Hendes nåde blev klædt af og sad oprejst 
i sit store leje . 
» De jomfruer , «  sagde hun ,  » véd aldrig , 
at et fruentimmer skal være et fruentimmer . « 

Schrøder lagde røgelse på kakkelovnsgløderne 
og gik . Det var en vane hos 
hendes nåde , at røgelse skulle der være 
om hendes seng . 
I alle Stuer var der tyst . 
Frøken von kørbitz filerede , og Adelheid 
stod lænet til et vindue . Det kunne 
hun , om aftenerne , gøre i timevis . 
Inde hos konferentsråden , til hvis stue 

døren var bleven lukket , blev der talt 
meget , muntert og højt . 
Konferentsråden fik sin toddy , der 
serveredes af Schrøder . Og der gik altid 
ligesom så livligt hul på konferentsråden 
og frøken Schrøder , når hendes 
nåde var kommen i seng . 
Dagene skred . 
På klokkeslettet forlod hendes nåde 
sin seng , anbragtes foran sit toiletbord 
og modtog af Schrøders hånd sin the . 
Konferentsråden gjorde sit morgenbesøg , 
kørbitz kom ned ; bredarmet og 
stum , sad hun ved sit vindue , mens uhrene 
målte tiden . 
» Hvor er Adelheid ? «  spurgte' hendes 
nåde . 
» Frøken Adelheid har redet . « 
» Hm , «  sagde hendes nåde . 
» Og nu er frøken Adelheid i bad . « 
Hendes nåde nikkede . 
» Det er godt , «  sagde hun ,  » Ungdommen 
skal pleje sig . « 
Hendes nåde sad lidt : 
» Mon hun har essentser ? «  sagde hun . 
Schrøder svarede ikke . 
» I min tid , min go’e , sagde hendes 
nåde ,  » forstod kvinderne at vaske sig . « 
Schrøder sagde : 

» Doktor mejer siger , at det meget vand 
ophidser . « 
Hendes nåde lo lidt , før hun sagde et 
stygt fransk ord , der begynder Med M : 
» Bade skærper , «  sagde hun . 
Frøken Adelheid havde essentser . I en 
lang time lå hun i det lunkne og krydrede 
vand bag den låsede dør . Thi 
selv stuepigens væren om hende var frøken 
Adelheid ubehagelig , når hun var i bad , 
og hun klædte sig af , og hun klædte sig 
på — alene . Hun tog det mælkehvide 
vand op i de hule hænder og gød det 
øver de runde skuldre , med et smil , som 
om hun salvede sig . 
I middagstiden gik hun tur . 
Baron ryssenfeldt og majoren mødte 
hende . 
Majorens næse var ligesom endnu en 
tomme længere fremme end vanligt — 
måske fordi det gled mod forår . Han 
stoppede op og stoppede op . 
Han var nærmest forundret , så selv 
det tyske mæle forgik ham . 
Men frøken Adelheid — hun var sortklædt 
— havde også en mærkelig rejsning . 

majoren blev ved at se efter hende . 
» Und ich habe si als kind gekannt . « 

» Wie eine priesterinn , «  sagde han ,  » wie 
eine priesterinn . « 
Majoren glemte rent at se på alle de 
andre  » niedliche gesichter «  . 
Majoren stolpede af , mens han var falden 
i tanker . Majoren virkelig tænkte . 
» Aber , Freund , «  sagde han , og han 
standsede igen : 
» Es geschieht ja immer . « 
Majoren sagde ikke , hvad det var der 
skete — altid . 
Frøken Adelheid gik hen ad landevejen , 
og menneskene , hun mødte , hilste hun som 
den , der giver en almisse uden selv at 
vide , hvilken mønt hun giver . 
Den unge hvide red forbi . 
Og da han var borte , så’ frøken Adelheid 
pludselig for sig hans ranke og skønne 
skikkelse , som en stålqeder rettet på 
blodshestens ryg . 
» Hvor han er køn , «  tænkte Adelheid ; 
og hun drev ind over markerne , hvor 
vintersæden stod strunk og grøn og så 
levende . Der var en egen Duft af muld 
og af Spirer og af den stræbende rug . 
Frøken Adelheid bøjede sig og plukkede 
et bundt af de halvt udvoksede rug-planter . 
Hun havde altid elsket det stærke 
grønne . 

hun gik ned imod en bænk med rugbuketten 
i sin hånd . Foran hende lå 
marker og fjord i lys . 
Hun sad der længe , under den høje 
himmel . 
Hun glemte sine rug-planter , da hun 
rejste sig og gik videre hjemad . 
Pludselig lød en stemme i hendes øre : 
» Frøkenen har glemt deres blomster . « 
Det var skriveren , hr . Hansen , der stod 
bag hende med rugplanterne i sin hånd . 
Hans lød var rød og hvid i et ansigt , 
der skælvede let . 
» Jeg ?  .  .  . Tak . « 
Frøken Adelheid rakte sin hånd ud 
efter de stærke strå og lod fem eller 
seks blive tilbage i hr . Hansens nøgne 
hænder . 
» Tak , «  sagde hun igen . 
Og hun gik . 
De fire gamle var ved deres whist . 
» Kørbitz , det er dems 
stum og hastigt slap frøken von kørbitz 
kortet . Det var om muligt — usikkert 
af hvilken grund — som om frøken von 
kørbitz var bleven endnu døvere i de allersidste 
dage . 
De fire spillede videre i skæret af lysene , 

mens Schrøder bragte theen ind sammen 
med de små rug-kiks . 
» Hvor er Adelheid ? «  spurgte hendes 
nåde . 
» Frøken Adelheid er i klubben . De 
prøver .  « 
Frøken hoppe prøvede daglig med de 
stedlige tambouriner . I aften var der 
prøve i kostume . 
» De sover , Major , «  sagde hendes nåde . 
» Ja , «  sagde majoren . 
Majoren faldt virkelig ofte i grublerier . 
» Hvor sagde e de , hun var ? «  sagde han til 
Schrøder . 
» Hvem ? « 
Frøken Schrøder havde et eget tonefald 
overfor majoren som de har , der véd 
sig på den gode vej , når de taler til 
uforbederlig verdslighed . 
» Frøken Adelheid , «  sagde majoren . 
Han havde altid før sagt  » die klejne «  . 
» Frøken hoppe prøver , «  sagde Schrøder . 
Det ringede og det var postbudet med 
» Berlingskes «  morgenavis . 
» Læser de , baron , «  sagde hendes nåde . 
Baron ryssenfeldt foldede bladet ud 
med de magre hænder og læste højt , hvad 
han plejede . Men det var , som om ingen 
rigtig hørte . 

nåden sagde kun : 
» Listen er altid lang om foråret . « 
Baronen blev siddende med bladet i 
sin hånd . Hendes nåde slog med stokken : 
» Så går vi videre , «  sagde hun . 
Det gav et lille ryk i baron ryssenfeldt . 
Hans øjne var i avisen faldne på 
det kongelige teater , og han sagde med 
en underlig forandret stemme : 
» De spiller  » Svend Dyrings hus «  . « 
Meget langsomt lagde han avisen sammen 
 : 
» Det var et dejligt stykke . « 
» Husker det ikke , «  sagde hendes nåde . 
Baronen blev ved at sidde og stirre 
frem for sig . 
» Jo , «  sagde han ,  » det var et dejligt 
stykke . « 
Frøken von kørbitz , der troede , at de 
stadig var ved annoncerne , spurgte : 
» Hvem er det ? « 
Men hendes nåde sagde : 
» Teater er løgn , min go’e baron . Jeg 
har aldrig set de folk vise os det rigtige . « 
Frøken von kørbitz havde fået råbt 
» Svend Dyrings hus «  ind i øret og nikkede . 
» De véd , «  sagde baronen ,  » det stykke 
med æblet og runerne . « 
» Så spiller vi , «  sagde hendes nåde . 

i klubsalen prøvede frøken hoppe . 
Damerne var udmajede , og herrerne 
var meget lidt påklædte . 
De holdt tambourinerne , som var tambourinerne 
håndvægte . 
Hr . Hansen dansede midt i salen med 
en sort-kruset og vilter lille person . 
Stærk og bred af Hals så’ han , midt i 
svingom’et , ud som en ung gladiator , der , 
før kampen , ligegyldig leger med de navnløse 
småvæsener . 
Byens fruer sad som publikum langs 
væggene på det røde damask . 
Midt iblandt dem sad Adelheid . 
Hun rørte sig ikke , og hun talte ikke . 
Kun hendes læber var let strakte frem 
og lidt åbnede som ens , der bøjer sig 
frem for at drikke . 
Prøven var forbi . 
Hr . Hansen stod i døråbningen , lænet 
til stolpen . 
Frøken Adelheid havde rug-planter i 
sit bælte  . . . 
Fru Berg brød ind til konferensrådindens 
whist . I kåbe og hat og så 
med et plask satte hun sig i en af nådens 
stole : 
» De har prøvet , «  sagde hun . 

» Hvordan er det , «  sagde hendes nåde . 
Fru Berg lo . 
» Nå , «  sagde hun ,  » hvordan er frøken 
hoppe ? « 
» De håndterer tambourinerne , som var 
de budding-låg . « 
» Men , «  og Fru Berg lod sine hænder 
falde ned mod sine knæ ,  » du almægtige 
gud , hvad han har for en krop  .  .  . 
Hvad er det nu han hedder , denne Hansen 
 . . . « 
» Hvor er Adelheid , «  spurgte hendes nåde . 
» Frøken Adelheid er gået op , «  svarede 
Schrøder . 
» Nå , så drikker vi the . « 
Der måttes hentes mange flere kiks 
ind til Fru Berg , der åd , som havde 
hun tærsket . 
» Kære nåde , «  sagde hun ,  » man får en 
appetit på de hoppe’ske prøver , som havde 
man været i cirkus . « 
» Vi har mad i huset , «  sagde hendes 
nåde , der i og for sig ikke satte pris 
på , at man ved hendes the nød mere 
end sine tre-fire kiks . 
Fru Berg forstod meget vel tonefaldet , 
men spiste videre . 
» Kære Schrøder , «  sagde hun ,  » De giver 
mig lidt tunge på de næste . 

det var hendes vane så at sige at 
forlange ind af fødevarer , hvor hun kom . 
Alt medens hun spiste , vendte hun 
stadig tilbage til hr . Hansen og hans 
skabning . 
» Nåde , «  sagde hun ,  » man skulle ikke 
tro det , men denne skriver er pragtfuld , 
når han får klæderne af sig . « 
Hendes nåde nikkede som den , der 
hører en ting , hun véd : 
» Min go’e , det går sådan med alle 
smukke mandfolk . « 
Frøken Adelheid var i sine værelser . 
Empire-kronen havde hun ladet stupigen 
tænde . Det sorte silke-slæb faldt 
ærbødigt efter hende , mens hun vandrede 
langsomt op og ned . 
Det var karnevals-aftenen klokken ni . 
Alt , hvad der hed karetter , rumlede 
gennem gaderne . 
Hendes nåde havde indstillet sin whist . 
Hun sad alene , og i stuerne var der ikke 
tændt . 
Schrøder kom ind . 
» Går han der ? «  sagde hendes nåde . 
Schrøder troede nok , at konferensråden 
gik der et øjeblik — sammen med 
majoren . 

» Hm , «  sagde hendes nåde .  » Det gamle 
mandkøn er forrykt . « 
» Hvor er kørbitz ? « 
» I sin stue . « 
» Hun bliver jo hjemme i år . « 
» Ja . « 
Og Schrøder sagde : 
» Frøken kørbitz har jo sin underlige 
tid , deres nåde , i disse dage . « 
Hendes nåde nikkede . 
» Det er de gamle skader , «  sagde hun , 
hun kommer aldrig over dem , skrog . « 
De gamle skader var for frøken kørbitz 
en trediveårig Jensen , som var kommen 
til verden i frøken kørbitz ungdom 
og uden kirkelig velsignelse . Han døbtes 
derfor Jensen og drev nu i viborgvinhandel 
stuepigen kom ind . 
» Er frøken Adelheid færdig ? « 
» Ja , deres nåde , frøkenen venter . « 
Nåden rejste sig . 
» Lad kronerne tænde , «  sagde hun . 
» Der er tændt . « 
» Så vil jeg derop . « 
Midt i salen ventede datterdatteren på 
sin bedstemoder . Under de halvhundrede 
lys åbenbarede renaissancens brokade 
hvert led og hver en del af hendes 
kvindeskønheds pragt . 

hendes nåde stod rank og uden at 
tale . Sådan ser en marmorets mester 
på det fuldendte værk , hans hånd har 
dannet . 
» Gå , «  sagde hendes nåde . 
Frøken Adelheid gik . Heller ikke hun 
talte . Brokaden gled for hvert skridt , hun 
tog , over fra farve i farve . 
Og hun rakte sig frem , den gamle , så 
hendes mund nåde datterdatterens pande 
til et Kys . 
Hendes nåde gik ned . Lys ville hun 
ikke have tændt . Måske ville hun ikke , 
at nogen skulle se hendes ansigt . Men 
hendes øjne var så store i mørket . 
Adelheid var alene . Hun ventede på 
vognen . 
Så pludselig stod grev hvide i døren . 
» God aften , «  sagde han . 
Slank og fin tegnede han sig mod væggen 
i Rizzios vinrøde fløjl , som en mesters 
billede af en af hans egne store 
Ahner . 
» God aften , «  sagde Adelheid . 
Hvide blev endnu blegere ved tonefaldet 
i hendes stemme — thi Adelheid havde 
talt , som hun så ofte talte til Georg , 
hans kammertjener , når han , før en middag , 
i forhallen derhjemme aftog hendes 

kåbe — , men efter et sekund bøjede han 
sit ansigt over hendes hånd : 
» Ja , her er Rizzio , «  sagde han . 
» Men , frøken Adelheid , «  og han vidste , 
hun ikke forstod ham , eller endogså 
sandsynligvis slet ikke hørte , hvad han 
sagde , og han talte alligevel —  » Barmhjærtigheden 
er død , og der gives ikke en gang 
længere mordere . « 
Et nu måske forandredes frøken Adelheids 
ansigt en kende , og måske et sekund 
havde hun så meget som hørt hvides 
stemme . 
» Skal vi så køre , «  sagde hun . 
» Ja , «  sagde hvide ,  » Kærren er der . « 
De kørte bort . 
Der var stille i huset . 
Frøken kørbitz åbnede lydløst sin dør 
og gik forsigtigt , ad mange biveje , ned i 
haven . Den rustne træport fik hun lukket 
op , og hun gik ud i gyden . 
Frøken von kørbitz var i nonne-dragt 
og galoscher . 
. . . Hendes nåde lå i sin empire-seng 
uden at kunne sove . 
Hun ringede og forlangte sukkervand . 
» Er kørbitz hjemme ? «  sagde hun . 
Frøken Schrøder havde været ved 
kørbitz dør — frøken Schrøder havde 

været der flere gange — , men der var 
lukket af . 
» Det er godt , «  sagde hendes nåde . 
» Min go’e , «  sagde hun ,  » det gør man 
ikke . Man skal ikke spionere ungdommen , . 
— lad dem om det . 
I det store hus var der ganske tyst . 
Kun de gamle ure målte tiden . 
I klubsalen var de frøken hoppe’ske 
springdanse endt , og de neapolitanske 
fiskere havde dækket deres nøgenhed med 
sorte benklæder og domino , mens neapolitanerinderne 
gik , rødkindede og kunstnerstolte , 
rundt og modtog lykønskninger af 
deres familje . 
Ude på gulvet dansedes der . 
De meget svedige par , hvis bomuldsfløjl 
var dækket af særdeles meget støv 
— klubværten anvendte ved de højtideligste 
lejligheder wienerkalk , der udspredtes 
på gulvene — holdt op at danse , et efter 
et , og midt under støjen af stemmernes 
meget Brus dansede frøken Adelheid og 
byfogdens skriver alene . I hans fiskerdragt 
syntes hans mands-skabning nøgen , 
medens han , med et bestandigt smil , i 
valsen , som førte hende mod det mål , 
han kendte . 

ansigt lyste mod ansigt . 
Ligbleg , mens , ved hendes trin , brokaden 
knitrede mod hendes dansers lemmer , 
gled frøken Adelheid frem , med 
næsten opspilede øjne . Midt ude på 
gulvet stod den gamle Major — han var 
i gul domino og fippen var sortfarvet — 
sammen med grev hvide og kammerherren . 

kammerherren var den eneste , som bar 
civil ; i sit knaphul havde han æreslegionens 
bånd . 
Majoren virrede ustandseligt med sin 
parykblok af et hovede , medens fippen 
gik : 
» Wie eine priesterinn , wie eine priesterinn , « 
Blev han ved at sige . 
Når majoren endelig havde fundet et 
ord , slap han det altid nødig . 
Kammerherren smilte og , vendt til hvide , 
sagde han , uden at tage øjnene fra Adelheid 
og sin skriver : 
» Ja , unge ven , der er måske noget om 
dette med parrings-valg . « 
Majoren var trippet bort , som kunne 
hans slunkne ben ikke holde sig stille . 
Sammen så’ hvide og kammerherren 
ufravendt på de to skønne skabninger , 
der dansede . 

hvides slanke hånd skælvede om Rizzios 
lutt . 
» Nu rejser jeg , «  sagde han og tog ikke 
øjnene bort fra de to , der dansede . 
Kammerherren hørte måske ikke straks . 
Der var over hans ansigt , medens også 
hans øjne bestandig hvilede på Adelheid 
og hendes mand , et udtryk af lykkelig 
åndsfraværelse som hos den , der pludselig 
er borte , reven tæt ind til et lyst 
minde . 
Så sagde han : 
» Rejse — — igen ? « 
» Ja . « 
Rizzios  » Ja «  nåde pludseligt kammerherrens 
øre : 
» Og igen for at male ? «  sagde han . 
» Nej . « 
Hvide stod et nu . 'hans ansigt var 
så blegt , som var det alt hans legemes 
blod , der glødede i de to elskendes ansigter . 

» Nej , «  sagde han igen ,  » for , kammerherre , 
at nå et større mål . « 
» Vel det største  . . . « 
Han tav et øjeblik , og en smule sagtere 
sagde han : 
« at blive sin s mærtes herre , i 
der var noget eget pludseligt i måden , 

hvorpå kammerherrens hånd lagde sig 
ned over Rizzios lutt , noget eget pludseligt , 
så håndbevægelsen næsten syntes 
et kærtegn : 
» Hvide . « 
Og , mens hans stemme pludselig fik en 
klang af harme eller måske foragt , sagde 
han uden at tage øjnene fra disse to 
sammenparrede : 
» Hvide , at dette skal kunne berede mennesker 
så megen lidelse . « 
Men pludselig skiftede kammerherren 
atter tone : 
» Nå , bedste hvide , naturligvis har de 
unge mennesker ret . « 
Han så’ lidt ud for sig : 
» Jeg véd ikke af , at livet er til andet . « 
Bag ved dem var en sortklædt figur 
skudt op ; det tætte nonneslør var hendes 
maske . 
Dansen holdt op . 
Kammerherren sagde : 
» Så , hvide , så knækker vi halsen på 
en flaske . « 
Hvide for let sammen : 
» Ja , til afsked , «  sagde han . 
Og i døren , idet han gik , løftede han 
øjnene , og betragtede længe loft og vægge , 
som én , der til allersidst vil indprente sig 

også rammens form om et billede , han 
aldrig skal glemme . 
Hendes nåde kunne bestandig ikke 
sove . 
Hun havde ladet de store vokslys tænde 
og , oprejst , sad hun midt i sin brede 
seng . 
Hun vidste ikke selv , hvorfor så mange 
minder kom , og det ene tog det andet — 
just i nat . 
Det var jo dog så længe , længe siden 
— længe siden , nu . 
Hendes nåde fik kølende pulver . 
Ja , så længe siden — nu . 
Og alligevel — det var som hele hendes 
livs de mange mænd satte hinanden stævne , 
ansigt ved ansigt , og bøjede sig , skulder 
ved skulder , en brystbred skare , ned over 
hendes seng . 
Stuepigen , der gik hid og did , sagde : 
» Det er deres nådes mareridt . « 
» Deres nåde , det går over . « 
Men die gnædige svarede ikke . 
» Nu kan du gå i seng . « 
Det begyndte at lysne . 
I dagens første og grålige skær så 
empire-sengens buttede amoriner ud som 
fordrejede gnomer , og loftets blå lampe , 

der hang just over fodenden af hendes 
nådes gamle leje , lignede et stort og 
uhyggeligt øje , der netop var bristet . 
Hendes nåde stod op . Hun klædte 
sig på selv , og i halvmørket famlede hun 
efter den vante stok . 
I de store Stuer var der lysere , morgenen 
var ved helt at bryde frem . Støttet 
til sin stok gik nåden rundt fra stue til 
stue ; alle døre lod hun , hvileløs , stå åbne . 
Uhrene blandede , gennem det hele hus , 
deres langmodige dikken . 
Nåden gik videre — op ad trappen , 
frem langs gangen , ind overalt . 
I den store sal brændte kronernes 
lys endnu . De havde vel glemt at slukke 
dem . De sidste tander blaffede og sluktes 
gult mod den fulde dag , der kom . 
Nåden så’ det ikke . Hendes nåde 
gik videre . 
I disse Stuer havde hun ikke været i 
år og dag ; i år og dag ikke på disse 
trapper . Men hun gik videre . Over 
gården , hen til husets lille port , som 
hun åbnede med en hånd , som kulden 
havde gjort blåhvid , som hånden på 
et lig . 
Bag den åbnede dør trådte hun frem 
i haven , og pludselig blev hun stående . 

ret imod hende , lige mod solen , der 
kom , så’ hun i pavillonens store vindue , 
hyllede i samme kåbe , Adelheid og mandspersonen , 
nøgne , sammenslyngede , som 
en ‘dobbeltstatue , hvis hjerter banker . 
Et halvt minut blev hendes nåde stående 
— alt hendes ansigt var blevet gult , 
og på en gang så’ hun ud , som var 
hun hundrede år — så løftede hun sin 
stok . 
Men kraftesløs faldt armen ned . 
Og hun gik . 
Fra den dag forlod hendes nåde ikke 
mere sin seng . 
Og kun stuepigen , der var om hende , 
så’ i halvmørket hendes ansigt , som die 
gnædige ikke mere plejede . 

en fortælling 
om 
dem der skal dø 



til Fritz Boesen 



den gamle baron står op klokken syv . 
Når  » Svendsen «  , knælende ned på 
gulvet , med sin krogede ryg , har knappet 
hans gamascher , viser uret ti minutter i otte . 
Det var hans højsalige majestæts skik 
at foretage sin første spaseretur i parken 
klokken otte , ledsaget af sin jourhavende kavallér , 
der ventede majestæten i havesalen . 
Siden den tid har baronen i tredive 
år bibeholdt klokkeslettene for sin dags 
begyndelse . 
Når baronen sætter sig ved bordet i 
sin dagligstue , hvor Svendsen bringer ham 
teen , som han nyder af en stor kinesisk 
kop , en gave fra hans højsalige majestæt , 
der elskede snurrepiberier , er han iført 
sort frakke og grå benklæder , som i 
fyrretyve år uforanderligt har været af 
samme farve . 
Baron ryssenfelt har i sit livs otte og 
halvfjerdsindstyve år aldrig tilladt sig 
selv at have slåbrok . 

det er hans formening , at slåbrok 
ikke er noget klædningsstykke . 
Når den kinesiske kop er tømt , begynder 
baronens dagværk . 
Han tager de store blå konceptpapirsark 
frem af den kronede mappe , og han 
bøjer deres brede margin med sin magre 
og fine hånd , før han begynder at skrive . 
De mange år har gjort ham langsynet , 
så han holder hovedet så underlig tilbage , 
mens han skriver møjsomt med sin 
rystende hånd , der sætter hvert bogstav 
hen som i et pludseligt sæt , som om det 
kostede ham anstrengelse ; og efter hver 
linje stanser han , som var hver enkelt 
linje ham et arbejde . 
Men uden at ophøre bliver han ved — 
de smalle læber falder helt ind mod de 
skinnende , indsatte tænder — i tre timer , 
og fylder ark efter ark med de usikre og 
ligesom allerede forflygtigede bogstaver . 
I huset er der ganske stille . 
I spisestuen sidder Svendsen lige ved 
døren til dagligstuen ubevægelig , ret op 
og ned , på en stol , som havde han endnu 
jour i Sorgenfris forgemak . 
Ude i køkkenet færdes Line , der bærer 
en uhyre mørkebrun paryk over sit skarlagensrøde 
og indskrumpede ansigt , lydløst 

i sine tøjsko . Hendes formiddag går 
hen med  » at holde køkkenet blankt «  . Det 
kunne dog hænde , at baronen kunne ville 
noget og så’ derind . Det er aldrig hændet 
— uden én gang om året : juleaften ; 
når baronen og hr . Majoren nyder æbleskiverne , 
kommer Line ind i spisestuen 
på hvide uldsokker , og hun nejer ved 
døren , og hun nejer foran bordet , og hun 
nejer , når baronen klinker , og majoren 
kniber hende i armen . 
» Skål , Line , «  siger han . 
Men nytårsaften går baronen ud til 
Line , og foran det skinnende køkkenbord , 
hvor der lyser to vokslys i messingstager 
— for i juletiden til de hellige tre konger 
brændes der hos baronen altid vokslys — 
holder Svendsen sig så rank , han kan , 
og Line nejer efter at have afskuppet sine 
sko , mens baronen siger : 
» At Line så må få et godt år «  og 
baronen klinker . 
» Og Svendsen li’edan : glædeligt år . « 
Og baronen går igen , mens de to gamle 
tjenestefolk bliver siddende , i skæret af 
vokslysene , lige overfor hinanden . 
» Ja , hvad  mon så det nye år skal  
bring’ ? «  siger Line . 
» Et år ka’ bringe meget , «  siger Svendsen . . 

Line nikker : 
» Ja , det kan ’et , «  siger hun . 
Og de sidder atter tavse , som de har 
siddet hver nytårsaften i tredive år , 
mens år kom og år gik — og har intet 
bragt . 
Men baronen går tilbage til dagligstuen , 
hvor majoren venter i kjole og det 
store sorte halsbind , der ligesom stiver 
det rokkende hoved af , og de sidder begge 
tavse , hver i sin stol , medens uret dikker 
til tolv . 
Så nikker majoren pludseligt , og ud i 
stilheden siger han : 
» Ja , baron , det var den gang «  . 
Og baronen bøjer hovedet to gange og 
svarer — som var der i de seks ord fortalt 
en lang historie : 
» Ja , Major , det er længe siden «  . 
De sidder atter tavse , hver i sine tanker , 
mens uret bliver ved at dikke mod 
tolv . 
På slaget bringer Svendsen højtidelig 
den gamle Madeira , og baronen skænker 
i de to glas , mens majoren rejser sig : 
» Så tak for i år , Major «  . 
» Tak for i år , baron «  , og de støder 
glassene sammen . 
Lysende med armstagen følger baronen 

selv majoren ned — denne ene aften — 
og han lukker atter porten bag ham , tungt , 
som lukkede han for selve året . 
» Svendsen kan gå til ro «  , siger han , 
når han kommer op . 
Nytårsnat har baronen altid villet 
være ene . 
Baronen bliver ved at skrive , med det 
sært tilbagestrakte hoved , mens årerne 
i den magre hånd sitrer , og det blå 
ark fyldes , langsomt , med den møjsomme 
skrift . 
Han skriver til halvtolv . Blodet er ligesom 
sprunget helt frem i de gamle øjne af 
så længe at stirre på det sort på blåt . 
En halv time efter ringer det . Det er 
majoren . Svendsen lukker op , og majoren 
stikker sin holstenske fip ind ad døren 
— man har hos majoren altid den følelse , 
at fippen nysgerrigt kommer først gennem 
en dør — og han stolprer gennem gangen 
med sin stok ; der er noget eget lebendigt 
ved majorens stolpren , og han banker på 
baronens dør med tre små knups , som 
lieutenanterne bankede på messedøren i 
Itzehoe . 
Baronen , der gennemlæser sine blå ark , 
vender hovedet og nikker : 

» Det går småt , Major «  , siger han ;  » de 
trætte øjne kan næppe læse , hvad hånden 
har skrevet «  . 
» De skrifer dem hint , baron . 
En gammel mand som de «  — majoren 
er to år yngre —  » sitter sig i solen og 
blifer filosof «  . 
Majoren bliver næsten hidsig . Baronens 
skriveri er deres evige strid : 
» Gnædige «  , siger han til konferensrådinden , 
deres eneste jævnaldrende i staden : 
» han skrifer sig blint------og hvorfor — 
hvorfor ?  . . . Gnædige , han skrifer seks skuffer 
voll , och bagefter vil ingen menneskebarn 
kunne læse , hvad han har skrefet «   . . . 
» Major , det er nu hans idé «  , siger konferensrådinden , 
der dagen lang sidder i 
samme stol ved siden af sin spyttekop 
og sin pengepung ;  » la’ ham have den , la’ 
ham have den  . . . Jeg be’er ham ofte nok 
om at skåne sig «   . . . 
» Men man får det samme svar , Major ; 
vi er så få tilbage , der har kendt ham , 
vi må gøre vor pligt  . . . og rense hans 
minde . 
» La’e ham skrive , min go’e , la’e ham 
skrive «   . . . 
Og mens hun slår med sin elfenbensstok 
mod det hvide gulv , siger hun med 

en egen rå stemme — som den , der har 
set meget eller alting — ; 
» Og verden står ligegodt , om nogen 
kan læse det bagefter eller ikke «   . . . 
Der ties lidt . 
» Ach ja , ach ja «  , siger majoren , og 
hans fip falder ligesom lidt ned mod 
brystet : 
» Kann schon sein «   . . . 
.  .  . Baronen har lukket sine memoirer 
om den højsalige majestæt , og han svarer 
på majorens ord kun : 
» Så går vi vel «  . 
» Ja , baron «  , og majoren humper op . 
Bag baronens ryg skubber han muffedisserne 
tilbage , som er gledne frem over 
hånden . Majoren må gå med muffedisser 
— hans husholderske fordrer det 
— men han skjuler dem under sine manchetter , 
hvis sølvknapper er en souvenir 
fra landgreven af Hessen . 
Majoren havde modtaget dem efter en 
parade . 
Knapperne var af sølv . Landgrevens 
souvenirs indskrænkede sig bestandig til 
sølv : 
— si sind ein hiibscher Kerl bei einer 
parade , havde landgreven sagt , og majoren 
gentog det ofte : 

» Ach ja , ach ja , damals gab’s kerte 
beim regiment «  — majoren talte altid tysk , 
når han mindedes Itzehoe —  » aber was 
kønnen si jetzt ? « 
» De kunne dø ved Dybbøl «  , sagde 
baronen , hvis stemme let kom til at 
dirre , når der var tale om hertugdømmerne . 

men majoren , der stadig så’ paradepladsen 
ved Itzehoe for sine øjne , sagde : 
» Kann schon sein , kann schon sein «  . . . 
Og han føjede pludselig til , som om han 
vågnede : 
» Hubsch aber sind die kerte nicht «  . 
.  .  . Svendsen havde hjulpet baronen 
frakken på , og de to gamle kom ud på 
gaden . Baronen gik forrest , rank endnu , 
mens majoren , stadig to skridt bag ham , 
satte podagrafødderne med de lysegrå 
gamascher — om sommeren bar han dem 
hvide — mod brostenene , som blev han 
trukket op for hvert skridt , han tog . 
Hovedet , holdt han frem , som en gammel 
jæger uvilkårlig gør , når han færdes 
på revieret . 
Hvert øjeblik blev han stående : der 
var på det andet fortoug gledet et par 
lyse parasoller forbi , halvt skyggende over 
de unge ansigter . Der skød småglimt 

frem fra majorens øjne , og fippen gik 
op og ned , op og ned , i små ryk . 
» Kommer de «  ? sagde baronen . 
» Niedliche gesichter «  , sagde majoren 
og humpede videre for at nå sin fælle . 
» Hvem var det «  ? spurgte han , og han 
blev ved at stikke den hårede næse , som 
snuste han til en qern odeur , frem i luften . 
» Kender dem ikke «  , sagde baronen , 
der altid blev ved at gå uden nogensinde 
at forandre trit , som gjaldt det endnu at 
holde skridt med den sig i slotsparken 
promenerende majestæt . 
» Kender dem ikke «  . 
Med undtagelse af baronesserne på 
stensgård , konferentsrådinden og sine 
fattige gav baronen sig ikke hen til at 
kende denne bys indvånere . 
» Aber niedlich , aber niedlich «  , sagde 
majoren og standsede igen . 
Kvinder bragte ham altid til at tale 
tysk ligesom hans militære erindringer . 
Majorens kvindeglæde var det stadige 
stridspunkt med konferensrådinden : 
» Gamle nar «  , sagde hun og spyttede i 
sin spyttekop . 
» Gnådige «   . . . 
» Ja  . . . han gør sig latterlig , Major «   . . . 
» Hvad har en gammel mand uden 

sine øjne «  ? sagde majoren , hvis stemme 
blev rystende . 
» Han har sågu’ også hænder , Major «  , 
sagde konferensrådinden med dens vægt , 
der véd , hvad hun siger : 
» Og en gammel mand går ikke ungdommen 
i vejen med sine knogler «  . 
Majoren tav med en fremskudt fip , der 
trodsede . 
. . .  » Kommer de , Major «  , siger baronen . 
Majoren er stanset igen . 
De to gamlinger vandrer i en time . 
Så går de hver til sit . Baronen lægger 
kabale før bordet . Det er altid den samme , 
prinsessens kabale , som han om aftenerne 
i havesalen — mens den højsalige majestæt 
spillede whist — lærte af hendes 
kongelige højhed , hertuginden af Augustenborg . 

majoren humper hjemad , mens fippen 
ustanseligt virrer . 
Den eneste gade , hvor majoren aldrig 
stanser , er hans egen : hans husholderske 
har spejl . Majoren skotter til spejlet , over 
hvilket der , bag vinduet , rager en hovedbedækning 
frem , ikke ulig en turban . 
» Morgen «  , siger han , når han kommer 
ind . 
Den husholdende dame har ikke for 

vane at bruge overflødige ord : hun smækker 
kun , når majoren er vel inde , døren 
i , som smækkede hun i for et bur . 
.  .  . Klokken seks spilles der whist hos 
konferentsrådinden . 
De drikker alle te , som bydes om på 
en sølvbakke af Schrøder , der er den 
yngste i huset og tresindstyve år — 
mens de taler om gamle dage og mennesker , 
som kun de kender . 
Efter teen bringer postbudet posten . 
Der er altid kun  » Berlingske «  — de , som 
skrev breve til  » die gnædige «  , er ikke 
mer — og de læser avisen . De læser hver 
dag dødsfaldene . Baronen læser den lange 
spalte højt , med sit langsomme mål — 
død efter død . 
» Kender dem ikke «  , siger konferentsrådinden : 
 » Er ikke fra vores tid «  . 
Og baronen bliver ved at læse : 
» Gehejmeråd v . Niitzbøll , storkors af 
dannebrog «   . . . 
De lytter alle : det er en af deres kendinger . 

» Hvad mon han døde af «  ? siger konferentsrådinden . 

» Det står der ikke «  . 
» Hvor gammel var han «  ? 

» Tre og firs «   . . . 
» Ja , tre og firs , ja  . . . han var tre 
år ældre end fætteren på kroghshøj , 
nu husker jeg , nu husker jeg  . . . tre år 
ældre «  . 
Baronen siger med sin monotone stemme : 
» Ja , rigtigt , rigtigt  . . . vi var sammen 
på føhr  .  .  . det var i 44  . . . De hilste 
hans majestæt med et fyrværkeri , da vi 
drog bort «   . . . 
Og de taler længe om alle de nutzbøller 
— den yngre linje og den ældre linje og 
med hvem de stiftede ægteskab . 
» Hun giftede en Moltke «  , siger baronen : 
» det var omkring de tredive «  . 
Men whistens fjerdemand , frøken kørbitz , 
ser på deres munde , at de taler livligt , 
og hun bøjer sig frem og spørger , 
halvt frygtsomt : 
» Hvem er det «  ? 
Konferentsrådinden slår i gulvet med 
sin stok , mens hun råber : 
» Gehejmeråd nutzbøll «   . . . 
Den døve sidder lidt : 
» Å-h «  , siger hun kun , og navnet er 
lukket ind i hendes ensomme tanker . 
Majoren er færdig med dødslisten , og 
han folder avisen sammen . Om verdens 
de øvrige ting læser de ikke . 

» Så stiller Schrøder vel spillebordet 
frem «  , siger konferentsrådinden . 
Bordet stilles frem med de to sølvstager , 
og de sætter sig alle fire . Den 
døve falder hen , med de tungsindige øjne 
fæstede på lyset . Konferentsrådinden 
vækker hende , når hun skal spille ud : 
» Det er dem , korbitz «  , siger hun og 
slår med sin stok i gulvet . 
Baronen , hvis trætte øjne har ondt ved 
at skelne kortene , tager stikkene hjem 
med sine magre og sirlige hænder . 
» Korbitz , det er dem «   . . . 
Majoren bliver hidsig og bander . 
» Det går i stå som et urværk «  , siger 
konferentsrådinden . 
» Ja «  , brummer majoren , og han og 
konferentsrådinden nikker til hinanden 
— de to , som har deres sanser . 
De spiller i to timer . Så er det 
konferentsrådindens sengetid . 
De to gamle herrer kysser damerne 
på hænderne og går . 
Schrøder støtter konferentsrådinden , 
mens hun når over til sit sovekammer . 
Konferentsrådinden er i ondt humør : 
» Baronen «  , siger hun ,  » kan snart ikke 
mere skelne kortene  . . . . Han bli’r blind 
af alt sit skriveri  . . . men han vil jo  . . . 

hun stanser midt på gulvet 
» Schrøder «  , siger hun , og hendes stemme 
får igen den sære rå klang :  » jeg gi’er 
ikke en rigsort for det menneskelige 
minde «   . . . 
» Man skal leve , og når man ikke selv 
kan leve mere , skal man lade de andre leve 
uden at forstyrre dem , til man lukker sine 
øjne «   . . . 
Konferentsrådinden når sin seng : 
» Men de er alle narre «  , siger hun ,  » og 
ta’er ikke tiderne , som de kommer «  . 
. . . De to gamle herrer sidder i baronens 
stue . 
Majoren er træt , og til tider nikker 
hovedet , og fippen falder ned på hans 
bryst . 
Baronen glemmer sin cigar , der går 
ud  . . . 
I skæret fra lampen ligner de to hoveder , 
der er lænede mod de høje stolerygge , 
to kranier . 
Majoren farer op , og halvt undskyldende , 
seende på baronen , siger han : 
» Vi bli’er gamle , baron «   . . . 
» Ja , Major «  , siger baronen . 
Og , mens også han betragter sin ven , 
siger han , pludselig i et helt andet tone- 
fald : 

» Os er der ingen , som venter på , 
undtagen døden «  . 
Der bliver atter tyst , og man hører 
kun uhrets dikken — — 
men næste morgen sidder baronen atter 
ved sit bord for at  » rense den høj saliges 
minde «  . 
Hans memoirer skal indlemmes i det 
ryssenfeldtske arkiv og må først åbnes 
hundrede år efter hans død . 


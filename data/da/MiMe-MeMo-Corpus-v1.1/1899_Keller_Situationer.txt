Den gamle frøken Lyders lå ganske stille i sin lille pyntelige seng . En gang imellem drejede hun hovedet lidt til siden , når forårssolen , der tittede ind gennem de blanke ruder , skar hende i de nøddebrune øjne , men det varede ikke længe , før hun drejede hovedet om mod solen igen , ligesom magnetisk tiltrukket af den — den gyldne forårss’ol , hun vidste så sikkert , at hun ikke oftere kom til at se . 
Hun vidste godt , at hun ikke havde mange timer igen . Hun var så forberedt , var slet ikke bange . Hvorfor være bange-for døden ? Døden var fred og evig hvile ! Hun var så sikker , så rolig og sikker for den . 

men der var noget andet , der gjorde hende angst og bange , noget hun havde båret på som en hemmelighed hele sit liv , men som nu måtte frem . Hun kunne ikke dø med denne hemmelighed , turde det ikke og ønskede det ikke heller , skønt hun følte det så svært at skulle bryde den . 
Hvert øjeblik kaldte hun med sin svage , spinkle stemme på plejersken , der nuslede rundt i stuen , kaldte så højt , hun evnede . 
— søster Thea , sagde hun , tror de ikke , at han kommer snart ? 
Søster Thea svarede hver gang : jo , nu kommer doktoren straks ! 
Men frøken Lyders spurgte mange gange , og søster Thea svarede mange gange , før den unge doktor endelig kom . 
* * * 
— nå , lille tante , hvordan går det ? spurgte han , da han var kommen indenfor 

og havde sat sig på stolen , der stod ved hendes hovedgærde . Hvordan går det , lille tante ? 
— det går ikke godt , Jørgen , slet ikke godt . Jeg har længtes efter dig . 
Han tog hendes hånd og følte på pulsen . Den slog næsten ikke niere , og han lagde stille hånden ned igen . 
—• lille tante trænger til ro , sagde han , og i mange , lange tider havde han ikke følt sig så sørgmodig , så sælsomt bevæget som nu . 
Han tænkte på hende , som hun havde været for ham i hele sit liv . Den kære , ejegode tante , der havde taget ham til sig som syvårig dreng , der ikke kendte far og ikke mor . Hun havde lært ham den første a .b .c . , og hun havde gjort ham til den , han var — den unge doktor medicinæ , der bar navn som hun . 

— lille tante skal ha’ ro , sagde han igen , mens han uvilkårlig og halvt ubevidst strøg de hvide hårtjavser bort fra hendes pande . 
Hun lå lidt stille med lukkede øjne . Så åbnede hun dem brat , og mens hendes hænder famlende greb efter hans , hviskedee hun det frem i et suk så langt : 
— ro , ro , ja , jeg trænger til ro . Men jeg får ikke ro , før jeg har sagt dig det alt — alt , Jørgen . 
— så sig det , tante . 
— 'ja> jeg må sige det nu — nu — Jørgen , før det bliver for sent . 
Hun lukkede atter sine øjne , men hun slap ikke hans hånd , mens hun talte : 
— ser du , Jørgen , jeg har en gang været  » ung pige «  . Det kan du vel næsten ikke forstå ? Du har jo aldrig kendt mig som ung ! Men jeg har været det , Jørgen , 

og jeg har ovenikøbet været en rigtig letsindig ung pige . 
Jeg var ikke meget gammel , da jeg kom til København for at læse til lærer-inde-examen . Jeg var frisk og vistnok køn . Og i pensionatet , jeg boede , traf jeg en ung mediciner , der var let og løs — jo , jeg kalder det løs — som jeg selv . 
Jeg syntes om ham , han syntes vistnok også om mig — det sagde han i hvert fald — og ungdom er ungdom , det kan man forstå . Men hvad du vist ikke kan forstå , Jørgen , det er det , at jeg gav mig hen til ham , uden at tænke derover . 
Flun snappede efter vejret , tungt og svært , , før hun atter kunne tale : 
— jeg følte , jeg skulle være moder . Jeg vidste ikke mine levende råd . Jeg skammede mig , å , som jeg skammede mig ! Jeg gik så længe , så længe , før 

jeg kunne få det over mine læber og sige det til ham . Men så til sidst , da jeg syntes , jeg ikke kunne skjule det længer , fik jeg det sagt en aftenstund , vi var alene hjemme . 
— nå , og hvad så , lille tante ? 
— ja , så kommer det svære , Jørgen , så kommer det svære . Han sagde — slet og ret — at det var løgn . Kunne jeg bevise ? Jo , jeg kunne bevise , jeg kunne lægge Eden af ! Men jeg frøs ved hans ord , og jeg voksede i samme stund . Mitbarn , sagde jeg til mig selv , skulle ikke have en pjalt og en løgner som ham til far . 
— det var ret , lille tante . Det var ret , og det var modigt gjort . 
Hun åbnede sine øjne et flygtigt sekund og så indtrængende op på ham . 
— mener du , hvad du siger , Jørgen ? 
— jeg mener det , tante , så sandt 

som jeg sidder her ved din seng og stryger håret bort fra din pande . 
— tak , Jørgen , tak ! 
En anelse kom i samme øjeblik op i ham , at han var barnet , en anelse , der fyldte ham med dyb beundring . Men han lod , som havde han intet forstået og sagde blot : 
— hvad gjorde du så , lille tante ? 
Hun lå lidt , før hun fik kræfter til at tale igen . M .en noget efter sagde hun med sin svage , spinkle stemme , der syntes ham endnu spinklere og endnu svagere : 
— ja , så rejste jeg hjem til far og mor . Det var tungt , kan du tro . Jeg sagde dem det , som det var . De kunne slet ikke forstå det . At deres datter havde fejlet ! Nej ,'de forstod det ikke ! 
Men de var gode ved mig , stødte mig ikke fra sig . De gjorde blot alt , for at det kunne blive så skjult som muligt . 

jeg blev sendt bort , ud af landet , og fremmed i et fremmed land , borte fra alle , jeg holdt af , fødte jeg et barn , som jeg elskede fra dets fødsel , og som jeg har elsket mit hele liv . 
— lille stakkels tante ! 
— ja , du stakler mig , Jørgen . Men jeg var egentlig ikke at stakle . Jeg var som blevet et helt andet menneske fra samme tid . Der var kommen alvor i mig . Nu vidste jeg , hvad jeg ville , og hvordan mit liv skulle blive . 
Ham sad og lod sin hånd glide kærtegnende hen over hendes hår , frem og tilbage , frem og tilbage . 
Men hun blev ved at tale . Det var , som kunne hun ikke holde op igen , nu hun først var begyndt . 
— ja , blev hun ved , så kom jeg hjem igen . Men jeg kendte næsten ikke 

hverken far eller mor . De var blevet så gamle . De gik så stille omkring og sagde ingen ting . Men det var mig , som sagde det bestandig inden i dem : vi kan ikke mere se folk ind i øjnene , vi lyver for dem , vi skjuler for dem — vor datters skam , vor skam ! 
Det var mig det hårdeste , det gjorde mig så usigelig ondt . Men jeg håbede , at tiden ville læge , og jeg svor , at jeg for fremtiden kun skulle gøre dem glæde . 
— hvad gjorde du så , lille tante ? 
— så rejste jeg igen til København , hvor jeg atter tog fat på min læsning , mens længslen mangen gang drev mine tanker over til det fremmede land , hvor min lille dreng blev plejet af hænder , jeg ikke kendte , og som i hvert fald aldrig blev moderhænder . 
Hun blev ivrigere og ivrigere . Der o 00 

satte sig på hendes kinder , de blege , indfaldne kinder , to røde , feberhede pletter , der brændte sig mørkere ind i den blå-hvide hud . 
Han tyssede så småt på hende . Sagde gang efter gang , at hun skulle bare være rolig . Hun skulle sove , skulle hun ! Han kunne altid få mere at vide . 
Men det hjalp ikke det bitterste . Hun blev ved at tale . Men ordene hviskedees mere og mere frem , så de blev vanskelige at fatte . 
— så blev jeg lærerinde , sagde hun og snappede efter vejret . Jeg kom ind i kommuneskolerne og fik min gode , faste stilling . Men så var det , far døde , og ikke længe efter mor . 
— var du så ganske alene , lille tante ? 
— ja , forfærdelig ene ! Der var en 

tomhed i mig og om mig og alle vide vegne . Jeg længtes , så jeg følte mig gal . Jeg holdt det ikke ud . Jeg tænkte frem og tilbage . Går det an ? sagde det inden i mig — gang efter gang — går det an at tage drengen til sig ? Det blev ved . Jeg fik ikke ro . 
Så rejste jeg over til ham . Hentede ham hjem og beholdt ham hos mig som en lille forældreløs nevø . Der er snakket om det i krogene . Onde tunger er der nok af ! Men hvad brød jeg mig om det ? Jeg passede mine timer , og for resten mig selv . Jeg havde nok at leve for — min dreng ! 
— lille , dejlige mor , sagde han og faldt ned på knæ ved hendes seng . Lille , dejlige mor , gentog han , mens hans læber søgte hendes , der var kolde som is . 
Hun strakte sine magre arme op om 

kring hans hoved , og i de nøddebrune øjne kom der en forklaret glans . Hun ville tale , men hun magtede det ikke . De magre arme faldt igen mod dynen , en hastig trækning fo’r igennem det lille , spinkle legeme , og der var ikke mere liv i den lille frøken Lyders . 
Men forårssolen smilte ind igennem de blanke ruder , ind på den pyntelige , hvide seng , hvor sønnen sad og holdt den lille moders hånd , den lille moder , der sov — og sov den lange søvn . 

en juleaften 



det er den dejligste juleaften . Stjærnerne glimter på den mørke himmel , og månen kaster sit blege skin på den rene , hvide sne , der knirker under fødderne , når man træder på den . 
Klokken er lidt over ti , og jeg er på vejen hjem , efter at have tilbragt en rigtig hyggelig aften i familiens skød , som jeg til dato har gjort det hver eneste juleaften , så længe jeg har levet . 
Men det smukke vejr frister mig . Jeg har ikke lyst til at gå hjem til min lille ungkarlebolig , hvor der ikke har været lagt i kakkelovnen den hele dag , og hvor der selvfølgelig er koldt . 
Jeg ser på månen , der ligesom smi 

ler til mig , og jeg tager i det samme en beslutning . Jeg vil ikke hjem , nej , jeg vil ud , bort fra de høje , store huse , fra de lange , smalle gader , ud hvor der er åbent og mere frit . 
Uvilkårlig vender jeg da om og går med faste skridt ud mod den lille vej eller rettere sti , der løber langs med en ganske smal å , hvorover gamle piletræer bøjer deres nøgne grene , den lille sti , jeg kalder min , fordi jeg næsten aldrig møder noget menneske derpå , den lille sti , der fører bort fra byen , ud mod det vide land . 
Jeg kender den sti både ud og ind , hvert træ derved , hvert sving derpå , jeg kender den ved forårstid , når knopperne springer ud og stærene fløjter , jeg kender den om sommeren , når bierne summer og myggene sværmer , og om efteråret , når bladene falder og flyder — gule og grønne 

— hen ad den lille ås sagte rindende vand . Men nu jeg står der og ser sneen glimte og blinke i det klare måneskin , synes det mig , som har den ingensinde været skøn som denne vinteraften . 
Jeg går og glæder mig over , at jeg gik herud , da jeg pludselig foran mig ser en enlig mandsperson , der slingrende kommer mig i møde . Jeg nægter ikke , at jeg blev lidt underlig til mode ved dette syn , men jeg overvandt det hurtigt , og snart efter stod vi overfor hinanden . 
— gi’er de ikke en 25-øre , go’e herre ? raller han frem og sender mig sin brændevins-ånde ind i ansigtet , mens han står og vipper frem og tilbage og er lige ved at falde over på mig . 
Han er ganske forfærdelig fuld , og jeg siger til mig selv , at det egentlig er forkert at give ham penge . Han vil blot 

drikke dem op med det samme , og han trænger så sandelig ikke til mere . 
Men mens han snøvler og vrøvler om nattelogis og mad og gud-ved-hvad , stikker jeg ham alligevel en krone i hånden . Hvad gør det også , at han bliver endnu mere fuld ? Det er juleaften , og jeg selv har fået god mad og god vin , så jeg synes , at også han skal have det lidt godt . Hans lyst er nu brændevin — nå , herregud , vi kan jo ikke alle drikke bourgogne og -champagne ! 
Så skilles vi . Og han stavrer videre afsted ind mod byen , mens han ustanselig mumler noget frem , der vistnok skal være tak for den herlige krone . 
Men pludselig hører jeg et klask , og da jeg vender mig om , ser jeg ham ligge udstrakt med ansigtet ned imod den hvide sne . Jeg skynder mig hen til ham og vil 

hjælpe ham op , men det er mig umuligt at få ham til at støtte på benene . Som en død Klump tynger han også mig mod jorden , så jeg bliver nødt til at slippe ham . Men jeg får vendt ham om , så han kommer til at ligge med ansigtet opad . 
Og så styrter jeg afsted mod byen . Jeg må have hjælp . Det går jo ikke an at lade ham ligge der . Og længe varer det heller ikke , før jeg får øje på to betjente , der står og taler sammen i en port . 
Jeg forklarer dem , hvad der er sket . De lover at gå derhen straks . Men da jeg vil følge dem , siger de , at det behøves slet ikke , de skal nok finde ham . Og ganske glad ved denne ordning vandrer jeg så hjem til mig selv . 
Hvad skulle jeg også med for ? Jeg har jo gjort min pligt . Der var ikke mere for mig at gøre . 

men i min seng ligger jeg og vender og drejer mig . Jeg kan ikke finde ro . Bestandig ser jeg ham for mig — dér i sneen , med brændevinen i hovedet og næsten ingen klæder på kroppen . Jeg kan ikke få det billede fortrængt igen . Det borer sig skarpere og skarpere ind i min bevidsthed , mens time efter time går . 
Da springer jeg pludselig ud af sengen . Jeg må se med mine egne øjne , om han virkelig er kommen bort , om han ikke skulle ligge der endnu ! Jeg må se det , og i en fart får jeg tøjet på og kommer afsted . 
Og så er jeg atter på den lille sti , på min lille sti . Det er ganske stille , og jeg kan høre mit eget hjerte slå . Det hamrer og dunker , som skulle det briste . Men det bryder jeg mig slet ikke om , det 

gælder kun fremad og fremad : hvis han endnu skulle ligge der ! 
Snik snak , siger jeg til mig selv og søger at berolige mig med , at det er en fiks idé , jeg har fået . Men i det samme stanser jeg , og jeg kan ikke beskrive den følelse , der greb mig , da jeg ser ham foran mig , udstrakt i sneen — akkurat som da jeg gik fra ham . 
Jeg kaster mig ned over ham , griber lians hænder , der er kolde som is , føler hans hjerte , der er ganske stille . Og jeg lytter og føler , og lytter igen . Men der er intet af livet tilbage . Han er død , han er død ! 
Anger og harme fylder mig , anger over mig selv , harme over betjentene ! Hvorfor gik de ikke derud ? siger det inden i mig — gang efter gang . Men hvorfor fulgte jeg dem ikke ? kommer det så stadig bagefter ! Hvorfor , hvorfor ? 

men månen bliver ved at smile , synes jeg , smiler ned til mig , og ned til den fattige stodder , til hans blege ansigt , til hans bundløse tøfler og hans hullede sokker , og til den sølvblanke krone , der ligger ved hans side — den , han mumlede så megen tak for , den , der skulle have givet ham endnu mere brændevin . 
Den juleaften glemmer jeg aldrig — aldrig ! 

børn 



den unge frøken Agnes sidder skjult i den mørkeste krog i pensionatets fælles-stue . Hun sidder og blader i en bog , ganske mekanisk , thi hun kan slet intet se , dér hvor hun sidder . 
Når der tales til hende , svarer hun hen i vejret , véd ikke , hvad man spørger hende om , hendes svar er ja og nej , ligegyldigt om det passer . 
Hun er fortvivlet . Hun synes ikke længer , at livet er været at leve . Ingen mennesker kan hun mere tro på . Når han kan lyve , som han har gjort , det menneske , hun havde haft så ubegrænset til- * lid til , som hun havde forgudet , elsket , tilbedt , hvem kunne hun da tro ? 

hun sidder og falder mere og mere sammen , føler gråd i halsen og sine øjne brænde , mærker klart , at hun ikke længer kan beherske sig . Til alle de andre pensionærers store forbavselse rejser hun sig derfor brat og skynder sig ud af stuen . 
Såsnart hun er kommen ind i sit eget værelse , tager hun et brev op af lommen , det , som hun fik for et par timer siden , det , der har gjort hende i så dårligt humør . 
Hun river  det hastigt ud af konvoluten og læser det igen , for gud véd hvilken gang : 
Viborg , d . 7/io 98 . 
Kære Agnes ! 
Jeg véd slet ikke , hvordan jeg skal få skrevet dette brev til dig . Alen jeg føler , at jeg må gøre det , hvor svært det end er ! 

nu er det to måneder siden , at du rejste til København , to måneder siden , at vi sagde farvel til hinanden på stationen her i Viborg . 
Det var kun flygtigt , thi din far og mor var med dig , og de vidste ikke , at du var min kæreste . Men et øjeblik holdt jeg dog din hånd i min , og mens jeg så dig fast ind i dine øjne , hviskedee jeg , at du måtte ikke glemme mig , når du nu kom til den store by , hvor der var så mange mennesker og så megen adspredelse . 
Du fik ikke svaret mig , thi i det samme kom din mor hen til dig , og du tog hurtigt din hånd til dig igen . Men da du var kommen ind i kupéen og bøjede dig ud ad vinduet , fangede jeg dit blik , og det sagde mig , at du ville aldrig glemme mig . 

straks du- var rejst , gik jeg omkring og var så sært bevæget . Jeg følte mig så underlig , så alene . Jeg savnede dig , jeg længtes . 
Men da den første uge var gået , følte jeg ikke længslen så smældende mere . Min tjeneste og kameraterne , det daglige liv , jog snart savnet af dig på flugt igen . Jeg undrede mig over , så let det gik , og skammede mig i mit stille sind . Men sandt er det , og sandheden ville vi jo have i vort forhold , ikke ? 
Jeg husker dig så tydeligt , da du havde givet mig dit første Kys . Erik , sagde du , nu holder du af mig , det føler jeg . Men den dag du synes , at du ikke holder rigtigt af mig mere , den dag skal du sige mig det og ikke bryde dig om , at det gør mig ondt . Vi to vil ikke leve på løgn . 

sådan sagde du , hvert ord nøjagtigt som jeg her har skrevet . 
Husker du så , at jeg tog dit hoved mellem mine hænder , kyssede dig på begge dine øjne og sagde : 
— lille Agnes , den dag vil aldrig komme ! 
Men dagen kom alligevel . 
Det var en tidlig morgen . Solen strå-lede , og duggen glimtede på markerne og i vejkantens strå . En svag blæst lod de visne blade rasle ned fra træerne , og i sagte regn dryssede de til jorden , som de dækkede med efterårets farverige pragt . 
Vi var på marchtur . Jeg gik ved siden af mine folk . Men jeg lagde slet ikke mærke til , hvordan de gik , og heller ikke hørte jeg , om de talte i geledet . Jeg var så optaget af mine egne tanker . 

det kom mig pludselig for , at jeg ikke længtes efter dig mere . Jeg syntes , det var godt , at du var rejst . Vi var alt for unge til at binde os , sagde en stemme inden i mig . Det var meningsløst , vi vidste vel næppe endnu , hvad kærlighed var . 
Og så tænkte jeg på min stilling som sekondløjtnant , på min fremtid som militær , på mine nitten år . Hvad skulle det blive til , når jeg bandt mig til dig ? Jeg har ingen penge , du ikke heller . Du har dine kønne øjne , dit søde smil og din meget unge ungdom , knap sytten år som du er ! 
Hele den dag og dagen efter , og den følgende dag igen tænkte jeg frem og tilbage uden at kunne komme til noget resultat . Jeg blev ganske vist mere og mere klar på , at min kærlighed —eller hvad man nu skal kalde det — til dig 

var alt for lille , til at jeg turde binde mig for hele livet . 
Men hvordan skulle jeg få dig det sagt ? Se , det har jeg spekuleret over , så jeg næsten blev syg . Hvordan mon du ville tage det  ? Ville du blive bedrøvet ? Eller ville du le af det hele ? Måske , var du allerede optaget af noget  » nyt «  ovre i København  ? Gid du var , kære Agnes , siger jeg til mig selv . Jeg vil så nødig gøre dig bedrøvet . 
Men så i går var jeg i  » Klubben «  . Det var lange Jessens fødselsdag , i hvilken anledning han gav  » Aften med sold «  til Ryders , bonde-nielsen og mig . Vi spiste godt , og vi drak også godt . Og under soldet faldt talen på lange forlovelser , som vi alle diskuterede på det ivrigste . 
Bonde-nielsen holdt på , at det var sundt at forlove sig . Men både lange 

Jessen og Ryders forsikrede højt og helligt , at det var det dummeste , man kunne gøre . Forlovelse var en forbandet uting , sagde de , navnlig en lang forlovelse , den var sgu ikke til andet , end at gøre pigen ked af manden , og manden ked af pigen . Nej , man skulle vente med at forlove sig , til man kunne gifte sig med det samme . 
Jeg sad og tænkte på dig og på mig selv , på vor forlovelse . Og jeg syntes , at lange Jessen og Ryders havde ret , og at-bonde-nielsen var et fæ . 
Min beslutning var taget . Når jeg kom hjem , ville jeg skrive til dig og bede dig om at betragte vort forhold som en ung forelskelse , der var kommen let , men som også ville fortage sig lige så let igen . 
Da jeg kom hjem , skrev jeg imidlertid ikke . Jeg var lidt tung i hovedet , vist 

nok fordi jeg havde tænkt så meget , måske dog også vinen havde lidt af skylden . Jeg gik i seng og sov — sov til langt op ad formiddagen . Da stod jeg op og satte mig til at skrive , og nu står det her , min bøn til dig om at give mig fri . Du kan tro , det vil være til bedste både for dig og mig . 
Men når du kommer hjem igen til Viborg , når du har gået dit kursus igennem , og er blevet så klog og fornuftig , da vil vi tales ved som gamle venner — ikke sandt , Agnes ? 
Og så til slut vil jeg ønske , at du må finde lykken , og at den må følge dig hele livet . 
Din ven Erik Møller . 
Den unge frøken Agnes lægger atter 

brevet i konvoluten og gemmer det i sengen under hovedpuden . 
Så klæder hun sig hastigt af , og putter sig under dynen . Og da et øjeblik efter en stemme udenfor døren spørger , om hun dog ikke vil have nogen aftensmad , de andre var gået til bords for længe siden , da skjuler hun blot hovedet endnu dybere under dynen . Hun kan nemlig ikke svare . Thi hun hulker . 

en adskillelse 



jeg sidder alene i min lille stue . Ilden blusser i kakkelovnen . Skærmen på min lampe kaster et gyldent skær hen over ryggene på mine mange bøger , som jeg kender hver eneste en , og som jeg holder af at se til og nikke til , som var de levende væsner . Foran mig på mit skrivebord står en dampende toddy , og i min hånd holder jeg en god cigar , hvis fine blade fylder stuen med en krydret Duft . Med andre ord : efter dagens arbejde sidder jeg og nyder hvilens sødme i min hyggelige krog . 
Men pludselig hører jeg tunge trin i entréen , trin , jeg ikke kender . Det banker på min dør , og ind træder en mand , 

jeg ikke havde tænkt ville sætte sine fødder i mit hjem . 
Jeg rejser mig uvilkårlig hurtigere op , end jeg ville have gjort for nogen anden . Jeg stirrer forbavset på ham , og jeg føler ligesom en gysen fare igennem mig , mens min hjerne med lynets fart stiller spørgsmålet : hvad vil han mig ? 
— de undrer dem vist over at se mig hos dem ? siger han , og hans stemme skælver , mens hans øjne uroligt søger mine . 
— unægteligt ! svarer jeg og gentager ordet en gang til og en gang endnu , blot for at sige noget . 
Han hører sikkert slet ikke , hvad jeg siger . Hans blik er ganske fraværende , og hans stemme er så stille , da han siger : 
— jeg kommer med en bøn til dem . 
— en bøn ? 

— en bøn — ikke fra mig — men fra min kone . 
— ja så ! siger jeg og byder ham — rent mekanisk — at tage plads . 
Han ser det imidlertid ikke , eller han vil ikke se det . Uden at ænse min håndbevægelse bliver han ved at tale på sin stille måde : 
— hun vil så gerne se dem endnu en gang , sige dem farvel . Jeg lovede hende at gå til dem og formå dem til at komme , skønt denne gang — hvad de vel kan tænke dem — for mig var meget svær . 
Jeg nikker blot , får intet ord over mine læber . 
Men han venter det sikkert heller ikke , han taler roligt videre . Men denne ro , mærker jeg klart , koster ham megen anstrengelse . Jeg læser det i hans øjne , 

der synes feberglinsende , jeg ser det på hans hænder , der ryste uophørlig . 
— men jeg må bede dem komme med det samme , siger han så , og da han føjer til , at hun nemlig kan dø , hvad øjeblik det skal være , da er hans stemme ikke længer rolig , da tvinger gråden sig op i halsen på ham , en sønderknust mands tilbagetrængte gråd . 
En stærk medlidenhedsfølelse stiger op i mig , og jeg har lyst til at tage hans hånd og trykke den varmt og deltagende , men i det samme husker jeg på , at han jo hader mig , og billedet , som jeg ser for mine øjne , ægtemanden og hans kones elsker med hinanden i hånden , er lige ved at få latteren op i mig . Men lyden af hans ord giver mig atter magt over mig selv . 
— vil de så ? spørger han og ser indtrængende på mig . 

— ja , svarer jeg og går forbi ham og ud i entréen , hvor jeg tager hat og frakke på . 
Men han følger lige efter , og medens vi gå ned ad trapperne , vender han sig om og siger : 
— de kører nok med mig ? . Min vogn holder her nede . 
— ja , siger jeg , skønt helst jeg svarede nej . 
Og så køre vi da . Men på den hele lange tur , der forekommer mig meget længere , end den i virkeligheden er , kommer intet ord over hans -læber . Vi siddet-tavse overfor hinanden , hver optaget at sine tanker , medens vognen ganske jævnt ruller forbi matlysende lygter og ringende sporvogne , forbi menneskesværmen , der vandrer frem o<r tilbage , den uendelige menneskesværm , hvis trin og stemmer 

lyder for mine øren som et irriterende akkompagnement til en sørgemarch , jeg en gang har hørt ved en begravelse , og som nu , da døden er kommen op i mine tanker , bliver ved at synge sine tunge toner for mig . 
Da vi endelig er der , går han foran mig og viser vej . Så lader han mig et øjeblik ene . i hans værelse , der er smukt og rigt udstyret , men hvor der ikke findes en eneste bog , og som jeg derfor finder så underlig  .tomt . Men da mit blik på sin vandring gennem stuen træffer på hendes billede , der i en mægtig , forgyldt ramme hænger over skrivebordet , da stopper det op . Jeg kan ikke rive det fra hendes kære træk igen , og jeg mærker noget vådt komme op i mine øjne , så det bliver sløret og tåget omkring dem . 
Og . Minde på minde stormer ind på 

mig , trænger sig med en forunderlig styrke frem i min bevidsthed . Meget , jeg ikke har tænkt på i lange tider , dukker nu pludselig frem for mig , mange lyse , lykkelige timer , som hun og jeg har levet sammen . 
—• lille , kære Valborg ! siger jeg stille for mig selv , da han i det samme kommer tilbage og beder mig følge sig ind i den stue , hvor hun ligger , og hvor hun venter mig nu . 
Mit hjerte banker , så jeg kan høre det slå , og blodet stiger mig til hovedet , så jeg bliver ganske hed . Men da jeg læser det hadefulde udtryk i hans små grå øjne , der stikkende hviler på mig , tager jeg mig hurtigt sammen og følger ham straks . 
Han lukker mig ind i sovekamret og skynder sig bort igen . Men jeg står nu 

ved hendes seng , hvor hun ligger så lille og hvid , næsten gennemsigtig klar , under den store fløjlsbløde sengehimmel . 
Hun søger at smile til mig , men hun evner det ikke , hun lægger kun i sine øjne så rig en ømhed , da hun rækker mig sin tynde , magre hånd , at jeg synes , at af hele det lille ansigt bliver der kun tilbage de to store øjne , der siger mig så meget . 
— å gudskelov , du kom ! hvisker hun så frem med en stemme , der klinger så fremmed' for mine øren , så spinkel og mat den er blevet ! Å gudskelov ! gentager hun og trykker svagt min hånd . 
— Valborg , lille Valborg ! mumler jeg ganske sagte og falder på knæ ved hendes seng og kysser hendes læber , der er farveløse og kolde , mærkede som de er af dødens kulde . 

så ligger hun længe stille og ser på mig , som vil hun rigtig indprente sig mit billede . Men pludselig hører jeg atter hendes stemme , der lyder endnu mattere end før , så mat og svag , at jeg må anspænde al min høresans for at fatte , hvad hun siger . 
— gid jeg nu måtte dø — nu — med din hånd i min ! 
Jeg vil så gerne sige noget , trøste hende lidt , slå døden væk fra hendes tanker . Men jeg kan det ikke . Ordene bliver siddende i halsen på mig , ingen lyd kommer over mine læber . 
Så lukker hun sine øjne til , og ingen trækning går der over hendes ansigt , men hendes lille hånd bliver ved at ligge i min . 
Indtil sygeplejersken kommer og siger , at nu må jeg gå . Da kysser jeg let de 

smalle , hvide fingre , før jeg varsomt lægger dem fra mig . 
Så rejser jeg mig op og går . Men i døren vender jeg mig om endnu en gang og kigger hen til det lille , blege ansigt , som jeg nu ikke mere skal se , det lille ansigt , jeg har elsket over alt i verden . Og en dump fortvivlelse sænker sig i min sjæl . 
— farvel , lille Valborg ! hvisker jeg og skynder mig ud i de larmende gader , hvor menneskesværmen vandrer frem og tilbage , den uendelige menneskesværm , hvis trin og stemmer atter lyder som akkompagnement til sørgesangen , der bliver ved at synge sine tunge toner for mig . 

venskab 



en bidende kold vinteraften , hvor blæsten skriger og sneen fyger , står en enlig mandsperson og stirrer op til et meget bredt vindue , hvorfra et dæmpet skær skinner ud på den faldende sne gennem røde Gardiner . 
Han ryster , så tænderne klaprer i munden på ham . Men han ænser det ikke . Han ser ikke sneen , og han føler ikke kulden . Han har kun tanke for at skaffe penge — penge , som han trænger så bitterlig til . 
I lange , lange tider har alle hans tanker kun drejet sig om disse penge , som han skal og må have . Kreditorerne trænger ham bestandig nærmere ind på livet , 

bliver brutale og rå , skælder og smælder , lader ham intet øjebliks ro . Hans liv er blevet en ulidelig kamp for det daglige brød , den sværeste kamp at kæmpe . 
Søvnløse er hans nætter , søvnløse og lange som evigheder , angstfulde er hans dage , fulde af uro , der tærer . Mager er han blevet , som var der intet kød på kroppen ,- og under de dybe øjenhuler har nøden tegnet mørke skygger . 
1 sin tynde , blankslidte frakke står han og stirrer op mod det brede vindue , medens et lille håb dæmrer frem for ham og fylder ham med en ejendommelig varme . Måske mindes barndomsvennen , der bor bag de røde Gardiner , ham endnu ? Måske rækker han ham hånden og giver ham den hjælp , han så hårdt trænger til ? Måske  ? 
Et blegt smil glider hen over hans 

ansigt , da han , langt om længe , endelig tager mod til sig og går op ad den tæppebelagte trappe . For hver afsats stanser han og stryger sig over panden med sin lange , tynde hånd . Jo nærmere han kommer døren med den blanke messingplade , der bærer vennens navn , des mere svinder smilet bort . Og da han endelig får ringet , og klokken giver lyd , er der intet af smil tilbage , slappe er alle ansigtsmusklerne , matte de dybe øjne . 
Mest lyst har han egentlig til at løbe sin vej , men da han i det samme hører trin i entréen , formår han ikke at flytte en fod , og da døren går op , står han flov og kold og ser på pigen , der stirrer spørgende på ham . 
— hvad vil de ? hører han hende så pludselig sige i en vigtig , næsvis tone . 
Det ærgrer ham , at hun tør tale til 

ham i den tone , fordi hans klæder er gamle og slidte , fordi hans ydre er stemplet med fattigdommens mærke . Det ærgrer ham og sårer ham og fylder hans sind med bitterhed , og stemmen , som han svarer med , gør han både hård og sikker . 
— tale med Herren ! siger han og viger ikke for hendes blik , der måler ham hånligt op og ned . 
Hun har fremme på læben , at  » Herren «  ikke tager imod på denne tid af dagen . Men der er noget i hans stemme og noget i hans øjne , der får hende til at betænke sig , og efter at hun har skubbet døren til for ham , hører han hende skynde sig gennem den lange entré , hører hende  » banke på «  , og et øjeblik efter kommer hun tilbage og viser ham vej . 
Så står han i et værelse , hvor der 

er tæppe over gulvet og tykke portiérer og møbler så lune som reder . 
Han står og falder i tanker og føler sig som hensat i en anden verden , hvor der er varme og lys og ingen sorger , da han pludselig vågner op ved lyden af barndomsvennens stemme , og i det samme ser han ham for sig , stor og bred , og mærker hans hænder om sine . 
— er det virkelig dig , Knud ? siger vennen og trækker ham frem over gulvet og trykker ham ned i sofaen , hvor han sætter sig ved hans side . Er det virkelig dig ? Hvordan i alverden har du levet i de mange år ? 
Der stilles ham spørgsmål på spørgsmål . Men han får næppe det ene besvaret , før det andet kommer . Det løber ud i ét for ham , alt , medens han føler sig så varm og glad og tænker kun på pengene , 

som han nu er fuldstændig sikker på at få . 
Han er skrupsulten og trænger til mad , hvad han ikke har fået , siden det var morgen . Men da der kommer vin ind til dem , og vennen skænker og klinker med ham på det  » gamle venskab , «  skænker igen og klinker igen , så glemmer han det helt . En sød varme gennemrisler ham . Han ser det hele for sig som i tåge — vennen og møblerne og væggene — det glider ud i et Kaos . Men han er lykkelig . Og da vennen begynder at tale om sin rigdom , den , som hans kone bragte ham , da jubler det i ham  : nu er du reddet , han vil hjælpe dig ! 
Gang efter gang er han lige på nippet til at sige det , men der går lang tid , før det kommer . Men da det så kommer , 

kommer det som en stormvind : en ulykkeligs inderlige bøn om hjælp ! 
Da han tier og venter svar , ser han for sig et tvært og gnavent ansigt . Og den stemme , der taler til ham og siger , at det er umuligt , det menneske , der siger , at han ikke ser sig i stand dertil , da han ingen disponible penge har , det er ikke mere vennens , det er en fremmed mands . 
Tågen svinder med det samme for hans øjne . Klart står nu det hele for ham , dog klarest vennens ansigt , der er stift og uden smil , et koldt forretningsansigt , der er hårdt som sten . 
Og der bliver hurtigt sagt godnat . Han følges ud , ned ad trapperne , ud i den snekolde luft , der slår ham for brystet , så han næppe kan ånde . 
Langsomt vandrer han så hjem til sit fattige hjem , hvor der venter ham en 

kone og to små børn , der beder om penge til brød . 
Langsomt vandrer han ad snetunge veje , mens hans hjerne ikke kan finde ord , som er hårde nok om det menneske , der var hans gamle barndomsven . 

mor Else 



mor Else er en nydelig gammel dame med store , dybe øjne og et mægtigt , , hvidt hår , der i statelige bukler omkranser det fine , smalle hoved . 
Hun er ganske lille og meget spinkel , men de store øjne og det svære hår giver hende desuagtet præget af noget betydeligt , af at være en  » Personlighed . « 
Hun sidder i sin lille stue , der er fuld af blomster , og ser ud på de store trær i haven . Hun ser på bladene , der drysser ned i gangene , gule , grønne og røde , og hun føler sig så underlig til mode . 
— efteråret ! sukker hun og bliver ved at stirre på bladene , der drysser . 

mor Else falder i tanker . Hun tænker på sit eget efterår , som hun slet ikke holder af . Hvad skal hun med det ? Hvorfor tager Vorherre hende dog ikke til sig  ?• hun hader at sidde stille med hænderne i skødet , gammel og træt , uden kræfter til arbejde . 
— når et menneske ikke kan arbejde mere , burde det heller ikke leve længer ! mumler hun hen for sig og presser de magre hænder fast imod hinanden . Vorherre burde være overfor mennesker , som menneskene er overfor gamle heste . Når de ikke kan "slide længer , tager man livet af dem . 
Mor Else , der altid har været en flittig og virksom natur , et menneske , der stedse skulle være i aktivitet , hun forstår slet ikke at skatte den fred og ro , som livets aften kan give den , der har stridt og stræbt et helt langt liv igennem . 

hun havde heller ikke været at formå til at  » tage «  sin afsked fra den gærning , hun havde viet sine kræfter , fra det asyl for åndssvage , hvis plejemoder hun var bleven , da hun havde fyldt de tyve år . Men da hun halvfjers år gammel fejrede sit halve hundrede Års jubilæum ,  » fik «  hun den — rigtignok med så megen på-skønnelse , så megen tak for det rige arbejde , hun havde udført i de halvtres år , at hun ikke ret forstod , det var hende , som havde fortjent den megen tak . 
Som hun havde grædt den dag ! Store , tunge tårer trillede ustanseligt ned ad hendes kinder . Hun havde en fornemmelse , som rev man børnene fra hende — børnene , som hun elskede , og som hun havde ofret hele sit liv , de stakkels åndssvage børn , der intet formåede , livets stedbørn , som andre mennesker veg af vejen for , 

stakler , der blot ved deres ydre kunne indgyde rædsel . 
For disse børn havde hun været en moder , så varm og inderlig som nogen moder kunne være overfor sit eget barn . Hun havde kun levet for dem , kun tænkt på dem , altid følt , at netop disse børn trængte til en moder — og denne moder havde hun søgt at blive . 
Hun havde også været det . 
Mor Elses øjne falder på et billede , der står i vinduskarmen foran hende , og hendes blik hviler længe og drømmende derpå . '  « 
Så tager hun det op til sine læber og trykker et Kys derpå — sådan som hun har gjort det hver eneste dag , fra den gang hun fik det af ham , som det forestiller . 
Det er længe siden . Thi den gang var hun netop tyve år . 

men for hende er det , som var det i går . 
Hun mindes det så friskt . Hun ser ham så klart for sig — på det høje kateder — og hun hører hans stemme , hun hører ham tale om alle de ulykkeliges tilværelse , om deres pinsler og om hjemmenes pinsler , og om det gode , man gjorde samfundet ved at sørge for disse stakler , ved at skaffe disse eksistenser , der var til plage og sorg for alle de mange hjem ude rundt omkring i landet , et hjem , der var bygget for deres skyld . 
Hun ser og hun hører , og føler sig mere og mere greben af hans tale . Og da han tier stille og trækker sig tilbage , da véd hun , at hun vil hellige sit liv til det kald , men hun véd også , at hun elsker den mand , der har talt . 
Mor Else falder mere og mere hen i 

minderne . Hun mindes hans smil i de klare , lyse øjne , da hun fortalte ham , hvor begejstret hun var bleven ! Hun mindes den varme , han lagde i sine ord , da han sagde , at uden alvor nyttede det ikke at give sig i kast med en sådan gærning . Men allermest så mindes hun hans stemmes klang , da hun tog mod til sig og bad om hans billede , så stille lød den , så dyb og underlig tungsindig . 
— lille frøken , sagde han , hvad vil de dog med mig ? Det er gærningen , det gælder — og ikke mig ! 
Å , hun husker det så tydeligt , hvert ords betydning ! Men hun husker også sine egne ord , da hun svarede : 
— de og gærningen vil altid høre sammen for mig ! 
Hun forstod ikke , hvor hun fik kraften fra til at sige det . Hun kunne blot ikke 

andet . Men hun løj ikke , da hun sagde det . Hun vidste så sikkert , at aldrig kom hun til at elske nogen anden mand , men hun vidste også , at denne mand blev ikke hendes , thi han var gift . 
* * * 
mor Elses øjne dugges , nu hun ser ud på bladene , der drysser og drysser ned over havens gange . 
Men længe varer det ikke . Så sænker øjenlågene sig ned over de dybe øjne , og hun falder hen i blund . Og så drømmer hun igen den drøm , hun har drømt så ofte — hele sin livsgærning om igen , den gærning , som han kaldte til live hos hende , han , der blev hendes kærlighed . 
Men når mor Else vågner , græder hun over , at hun ikke er død . 



kærlighed 



hver torsdag formiddag kommer der et gammelt par trippende ned gennem nørre-allé . De kommer fra den store , røde bygning , der bærer navnet  » Almindelig hospital «  , men som i daglig tale aldrig hedder andet end  » Almindeligheden «  . 
De kommer , hvad enten det regner eller sner , hvordan end vejret så er ! Om torsdagen har de udgangstilladelse , og så må de afsted . Intet kan holde dem tilbage . 
Fra søndag aften til torsdag morgen tænker de kun på denne tur , eller rettere på resultatet deraf . Og turen gælder hver gang et og det samme : sønnen , der er på en anstalt for åndssvage mennesker ! 

denne søn , Ludvig , der er dyb idiot og så styg at se til , at han skræmmer folk , som ikke kender ham , han er deres livs indhold . Alt drejer sig om ham . De nyder intet måltid , uden at de tænker på ham : det holder Ludvig så meget af , siger de til hinanden , og hvad der kan gemmes , det bliver gemt i den gamle kommode til om søndagen . 
Hver  søndag aflægger Ludvig dem nemlig et besøg . Og det er dette besøg , der er målet for deres torsdags-tur . 
— må Ludvig komme hjem på søndag  ? siger de i munden på hinanden , straks de er kommen indenfor på anstaltens kontor . 
De stønner og puster og snapper efter vejret . De har næsten ikke mere luft i lungerne , anstrengte som de er blevne af at kravle op ad trapperne . 

de kravler bogstaveligt . Det kniber så hårdt for dem at løfte benene . Hans er gamle og stive , hendes krumbøjede af årelang gigt . Men for ham , der er blind på begge øjnene , er trappen dog værst . 
Men er de så efter megen besvær endelig nået derop , har fået fremført deres bøn , og svaret i deres øren lyder , at han gerne må komme hjem , da er det som om hver anstrengelse er glemt , som har der ingen trapper været med mange , mange trin . 
De giver sig begge til at le , han kort og gryntende , hun fnisende og let , og ingen tak kan være mere dybfølt , end den de siger for den givne tilladelse . 
Så tager hun ham i hånden og leder ham ud igennem entréen og ned ad trapperne , til de står på gaden . Dér slipper hun hans hånd , og arm i arm tripper de 

så hjemad igen , hjem til den røde bygning , hvor de snart finder deres lille Kammer . 
Og så tæller de time efter time . De hører urets slag i den store , stille gård . Og for hver time , der går , regner de tiden ud , til Ludvig kommer . 
Så rinder søndagen op , med sol eller regn , med storm eller tåge , det er ligegyldigt . Han ser det ikke , og hun bryder sig ikke derom ; for hende er det altid solskin , når Ludvig kommer . 
Og så er Ludvig der . Han kommer dovent slentrende på sine lange ben , gennem porten , over gården , og da han lukker døren op til det lille Kammer , breder der sig over hans ansigt et dumt , fjollet grin . 

— da’ , siger han og lader sig nådigt kysse både af far og mor . 
De ødsler kærtegn på ham , kysser og klapper ham og trykker ham ned i den bredarmede stol ved vinduet . Dér bliver han siddende den hele dag , medens moderen kræser op for ham med alle de hengemte sager . 
Han spiser og griner og spiser , og siger for resten ja til alt , hvad der bliver sagt . Indtil uret slår de slag , der mæl-der , at han skal gå . 
Da siger begge de gamle : se så , Ludvig , nu skal du gå , min dreng ! 
Han tager straks sin frakke på og skynder sig afsted . Forældrenes kærtegn bryder han sig ikke det mindste om . Han skynder sig blot afsted , ad den eneste vej han kender , vejen fra  » Almindeligheden «  til anstalten . 

men de gamle bliver længe siddende og taler om Ludvig , taler om hans gode appetit , om hans store , stærke skikkelse , og om hans rare , milde væsen . Der findes ikke så god en dreng som Ludvig i hele verden , siger de og tæller dagene , til det bliver torsdag igen , den dag , da de foretager deres trippende tur til anstalten og med bankende hjerter spørger , om Ludvig må komme hjem på søndag — Ludvig — den dejlige , store dreng — deres kærlighed  ! 

ene 



højt oppe i det nordlige Norge sidder en ung dansk mand og stirrer ud ad et vindue i en lav bondestue . 
Foran ham i vinduskarmen ligger en opslået bog , men det er længe siden , at der er bladet i den . De samme hvide sider og de samme sorte typer har længe ventet på at finde nåde for hans øjne . Men det er ikke lykkedes endnu . Stadig ser de ud over dem , ud ad det lille vindue , ud på de høje fjælde — ud i det store , vide rum . 
Lette , lodne snefnug , bløde som svanedun , falder i milliarders tal fra tunge , grå-sorte skyer , svirre op og ned i lystig Dans . 

og sænke sig over knejsende fjælde , over smalle stier og ned over spredte hytters flade Tage . 
Han ser det alt sammen uden egentlig at se . For hans blik står hjemmet i Danmark , det lille hjem med konen og de to små børn . Han ser dem så klart for sig , ser børnene lege , sorgløse og ubekymrede og uden savn af ham , ser konens smil , der er mildt og blidt , men svagt og uden styrke . 
En underlig forladthedsfølelse sniger sig ind over ham og fylder ham , så han bliver ganske blød om hjertet . Han ærgrer sig i grunden lidt . Hvad skal det egentlig betyde ? Han plejer dog ellers ikke at forfalde til føleri eller sentimentalitet . Han har tværtimod altid i sit stille sind følt en slags foragt for de mennesker , der lade sig rive så meget hen , at de ikke koldt 

og klart og med ligevægt i sindet kunne se på forholdene , som de nu en gang er . 
Og hvad er så det hele ? At han sidder ovre i en norsk fjældby — ene , syg , eller rettere som rekonvalescent ! At han er borte — langt borte — fra alle de mennesker , som han kender og har kær , og som holder af ham igen ! Ja , det gør han ! Men det har han allerede gjort i over en måned . Hvorfor kommer så netop forladtheden nu — tomheden , længslen og savnet ? 
Han støtter kinden i den ene hånd , og mens han med den anden nervøst trommer på ruden , spørger han sig selv med et ironisk smil om sine læber : 
— at det i aften er jul , kan det virkelig være det ? 
Han ryster på hovedet , som er det så rent utænkeligt , så ubegribeligt , at 

dette skal kunne afficere ham . Han er jo ikke noget barn , og heller ikke har han for vane at falde hen i drømmerier . Han er jo ellers altid det mest nøgterne pligtmenneske , der kun synes glad , når han mærker arbejdets tunge vægt på sine skuldre . 
Se se ! tænker han så pludselig og rejser sig fra vinduet — se se , nu forstår han det hele ! 
Der er kun det i vejen , at . han er blevet revet ud af sin virksomhed , at han intet har at bestille . Det er hele sagen . Det er slet ikke julen , der gør ham så mismodig og forstemt . Nonsens er det , at han blot har kunnet tænke sig det ! Nej , det er uvirksomheden , og den alene , deler årsag til den forladte følelse , som nu har taget ham i sin vold . 
Han rejser sig fra vinduet og går et par gange op og ned i den lave stue . 

så stanser han pludselig midt på gulvet , stryger sig med sin lange , hvide hånd hen over øjnene , og så siger han halvhøjt , for sig selv , som han plejer , når han er rigtig optaget af et eller andet : 
— nej , jeg tager fejl ! Jeg tager fejl ! Det er dog ikke uvirksomheden alene , der gør mig trist . Der er noget andet og mere . Hvorfor skulle jeg ellers nu — netop nu— føle mig stærkere berørt deraf ? 
Han går atter hen til vinduet og stirrer ud i den snetunge luft , hvor mørket begynder at falde . Og da det først er begyndt , bliver det hurtig tættere og tættere . Fra de spredte hytters ruder kaster hist og her et gulligt lys sit blege skin ud over fjældene , der glimter af sne . 
Og han bliver stående , til himlen fyldes af tusinde stjærner , der funkler som blinkende diamanter . 

da trækker han gardinerne for og tænder lampen på sit bord . Og han giver sig til at skrive , side efter side , til der er blevet fyldt et brev , der tæller ark . 
Men ud af hver linje står hans længsel at læse — hans længsel til konen og børnene — hans længsel , der øges i ensomheden nu , da hjemmenes festtid står for døren , denne underlige , stemningsrige tid , som menneskene kalder jul . 

en ungdomshistorie 



de tunge døre smældede i , og dér stod Hugo Ryder på universitetets høje stentrappe 
solen kastede sine stråler lige ned i ansigtet på ham , på den lyse sommerfrakke og på det brede kjole-bryst , der skinnede hvidt og stift . 
Han blev stående et øjeblik og trak vejret dybt . Den friske vind kølede ham blidt . Han følte sig usigelig lettet . 
Med et lykkeligt smil om den fine mund vendte han sig om mod de tykke , grå mure , lettede på hatten og råbte kådt og drengeagtig ! : 
— farvel , du hæderværdige bygning , farvel , i hæderværdige professorer med 

jeres gnavne ansigter og tørre stemmer , mig skal i have set for sidste gang . 
I Spring satte han så ned ad de høje trin . Det gik med raske skridt over frueplads , hen ad Nørregade , over gi . Torv , indtil han kom ind i den smalle Frederiksberggade , hvor mennesker på mennesker strømmede frem og tilbage . 
Dér stoppede han op . Han stillede sig hen til et butiksvindu og lod som han kiggede ind på de udstillede genstande . Men han så slet ingen ting . Han vidste egentlig ikke af noget , før han mærkede to grinende gadedrenge ved siden af sig . Da greb han sig selv i at stå og synge højt . 
Straks blev han lidt flov . Men så vendte han sig pludselig helt om imod dem og sagde : 
— er det mig , i griner af , i knægte ? 

de styrtede begge helt ud på gaden . Men da de så hans smilende ansigt , nærmede de sig forsigtigt igen , og da han trak et pengestykke op af lommen , kom de ganske dristigt helt hen imod ham , fik pengene og forsvandt skyndsomst ned ad gaden . 
Han stod et øjeblik og lo stille hen for sig . Så slentrede han nynnende afsted . Hans ansigt var ét stort smil , og de mørke øjne skinnede klare og blanke . Hans gang var så let , og over de brune kinder havde der lagt sig en ganske fin rødme . 
Du store gud , hvor var han lykkelig ! Nu skulle egentlig livet først begynde ! Aldrig mere tvinges til at læse ! Lige fia dreng havde han hadet bøgerne , som han med tvang var holdt til . Fy , føj , hvor havde han dog hadet de bøger ! 
Han mindedes endnu så klart den dag o 

— som var det hændt i går — da faderen havde kaldt ham ind til sig , endnu så han for sig de strenge øjne , endnu lød de hårde ord koldt for hans øren : 
— jeg har talt med din bestyrer , min dreng ! Til min store sorg hører jeg , at du til ham har sagt , at du ikke længer gad slide skolebænken . Du skulle nok vise dig så doven og lad , at man blev nødt til at sende dig ud af skolen ! Du mener det vel ikke ? I vor familie skal der studeres ! Artium er ikke nok . Først når du har fået din embedseksamen , er du din egen mand . Forstår du mig ? 
Jo , han havde forstået . Aldrig havde han turdet sætte sig op imod sin fader . Derfor havde han bøjet sit hoved og læst fra dag til dag , fra år til år , men uden flid , akkurat så meget , at han kunne komme nogenlunde helskindet gennem sine eksaminer . 

og nu var den sidste , uigenkaldelig den sidste sat til dørs . Det kunne ganske vist være gjort finere . Men cand . jur . var han , og det kunne han sætte på sit visitkort . 
Men nu var faderen død . Og ikke uden en vis glæde tænkte han derpå . Hvad ville han ellers have sagt til det forholdsvis tarvelige resultat af de syv Års studietid ved universitetet ? Ja , det var en lettelse for ham , at faderen ikke længer var blandt de levendes tal . 
Med moderen havde han altid stået på en ganske anden fod . Hun havde altid foretrukket ham for en ti år ældre 
søn . Ikke at hun egentlig ville gøre forskel , men Hugos udseende , hans sind-hans væsen var i alt hende så ligt , så fuldt ud beslægtet , at hun uvilkårlig følte moderfølelsen stærkere overfor ham . 

den aristokratiske næse , de mørke øjne med de lange vipper , den fine mund og de lange , hvide hænder , der var hendes stolthed , alt genfandt hun hos ham . Og hun følte sig tiltalt derved .----- 
Hugo var kommen ud ved tivoli , det sted i København , han holdt mest af , det sted , der virkelig havde noget af storstadspræget over sig . Et Mylr af vogne — ringende sporvogne , klodsede omnibusser , lette ekvipager og tunge drosker — larmede om ham . En sværm af mennesker , hvis tale lød som sagte summen , bølgede ustanselig frem fra alle mulige hjørner . 
Han mærkede det som velvære . Det pirrede og kildrede ham , det satte glans i de mørke øjne , og det fik blodet til at rinde hastigere , så han fornemmede dets prikken . Verdensmanden i ham glædede sig ved synet af det pulserende liv , og han nød med velbehag dets dumpe larm . 

da han nåde ud på Vesterbrogade , hvor han og moderen beboede en større lejlighed , standsede han et øjeblik udenfor en nydelig blomsterbutik . 
Han kiggede ind gennem det blomster -fyldte vindue , og mellem grønne palmer og spraglede blomster , der ud gennem en åbenstående ventil i den spejlblanke rude sendte en krydret og bedøvende Duft , fangede hans blik straks den lille frøken , som med rappe hænder bandt en buket af dybblå violer og orangegule roser . 
Men hans blik gled videre — ligesom søgende — og på dets vej mødte det snart en halvgammel kavaler , der med lystne øjne nød hendes bevægelser . Han lagde mærke til , hvorledes den gamles usoignerede hænder flere gange nærmede sig hendes — som for at hjælpe til ved sammenbindingen . 

men han havde for skarpt et øje til ikke straks at se , hvad der var den egenlige årsag . De rystende hænder , de griske øjne , og de mimrende , kødfulde læber ! Å jo , han kendte dem , disse halvgamle , grådige libertinere ! 
Han følte sig ilde berørt . Det var næsten , som mærkede han et stik i sit hjerte , hvad han forøvrig selv fandt både latterligt og urimeligt . Thi hvad havde hun gjort ? 
Intet , når hun ikke ville være uhøflig og jage kunder væk . Og dog , var der ikke i hendes smil noget , der æggede , ja , ligefrem opmuntrede til dristighed ? Var der ikke i hendes øjne et spil , som kunne mistydes ? Jo , jo , det var netop det , der var . Det var det , han havde set de utallige gange i de to år , han havde kendt hende . En smule kurmageri fra en herre 

var nok til at sætte hendes kokette sind i fyr og flamme ! 
Men hvad kom det egentlig ham ved det hele ? Hvad brød han sig om hende ? Ville han forlove sig med hende ? Gud forbarme sig ! Blot tanken var latterlig ! Kunne han , afdøde etatsråd Ryders søn , gifte sig med en  » Butiksjomfru «  ? 
Men hvad var det da , der gjorde , at han følte sig forstemt , bare han såa hende sammen med en anden mand ? Var det alligevel kærlighed ? Eller var det slet og ret forfængelighed , en såret sejrherre-stolthed ? Hvad vidste han ! Han syntes kun , at alt i dette øjeblik var ækelt , modbydeligt og sjusket . Hans lette , glade , frie stemning var nu fortrængt . Bitter i sind vendte han sig hastigt om og ville skynde sig bort . 
Men i det samme fik hun øje på 

ham . Og uden at bryde sig om Herren , hun ekspederede , styrtede hun hen mod døren og åbnede den i et raskt tag . Han var ikke kommen langt , før han hørte hendes stemme , der klang så rørende bønligt : 
— Hugo ! 
Han ville først lade , som hørte han det ikke . Men han betænkte sig . For han ville jo så gerne ! Så vendte han sig brat om . Og han fortrød det ikke , da han så hendes store , brune øjne bedende hvile på sig . 
Da han kom ind i butikken , så den halvgamle kavaler arrigt op og ned ad ham , betalte i en fart , hvad buketten kostede , og forsvandt vrissende ud af døren . 
De lo begge et øjeblik — en lidt støjende , påtaget latter . Men hun holdt hurtig inde , og idet hun , ganske alvorlig så ham ind i øjnene , sagde hun : 

— fy , skammer du dig dog ikke , Hugo ! Ville du virkelig gå forbi i dag ? 
- ja . 
— kunne du nænne det ? 
— jeg blev vammel ved den gamle hankat og ved  .  .  . 
— og ved mig ? 
— ja- 
hun stod lidt og så bedrøvet hen for sig . Så tog hun ham pludselig i armen og trak ham ind i det lille værelse bag butikken , det lille , hyggelige værelse , hvor han havde tilbragt så mange timer . 
Dér slog hun begge armene omkring halsen på ham , og idet hun klyngede sig ind til ham , hviskedee hun kælent : 
— er du jaloux , Hugo ? 
Han så ned til hende , så hendes dybe øjne , mærkede hendes unge , varme legeme , og han sagde : 

— det kunne måske være , Erna ! 
Næppe havde han sagt det , før han følte hendes læber gang på gang mod sine . Hun Kyssede så heftigt , at både hun og han blev varme . Der var en taknemlighed i de Kys , en fuldstændig given-sig-hen , der forekom ham inderligere end nogentid før . Men heller aldrig havde hun følt sig så glad . 
—' så så , Erna , sagde Hugo , idet han lempeligt søgte at gøre sig fri . Jeg kan ved gud ikke mere ! 
—• å , Hugo , Hugo , du aner ikke , hvor henrykt du gjorde mig for de ord ! 
Endnu en gang kyssede hun ham . Så slap hun ham først . Og mens han forpustet satte sig i sofaen , tog hun en flaske champagne og to glas frem . 
— kan du se , smilte hun og viste sine store , hvide tænder , kan du se , at 

jeg har tænkt på  » Kandidaten «  ? For du er da vel blevet kandidat ? 
— jo , det gik ! Men det var rigtignok lige til . 
— det kan jeg tænke mig . 
— nå det kan du ! Ellers tak ! 
Hun lo , og han lo , og da i det samme proppen sprang , skænkede hun hastigt den perlende drik i de høje glas , som de strålende af glæde stødte mod hinanden . 
— kandidatens skål ! 
— tak , Erna . 
Hun satte sig hos ham i sofaen . Han løftede hende op på sit skød , og mens hun blev ved at dreje hans lille , lyse overskæg , sagde han : 
— men hvis jeg nu ikke havde fået den eksamen , hvad så , Erna ? 
— hvordan mener du , hugro ? 7 o 
— jeg mener .  .  . ville du så også 

.  .  . ja  . . . ville du så også sidde sådan hos mig  . . . og kæle for mig  . . . og holde meget af mig  .  .  . ville du , Erna ? 
Hun gemte sig helt ind til ham , og det var , som blev hendes store øjne endnu større , da hun hviskedee : 
— jeg er j° din , Hugo . Helt ! Og tror du , jeg så let var blevet det , da du bad , hvis jeg ikke vidste , at jeg holdt så meget af dig , som man kun kommer til at holde af én gang i sit liv . 
Han følte sig både glad og ikke glad , da hun sagde det . Glad , fordi det smigrede hans forfængelighed . Ikke glad , fordi netop det , at hun så let var blevet hans , havde skaffet ham mangen pinsel og fyldt hans sind med nagende tvivl . Mon han virkelig var den tørste og eneste , hun havde givet sig hen til ? Eller var det løgn ? Kunne man stole på en kvinde ? 

hvor ofte var disse tanker ikke jaget igennem hans hjerne ! Hvor ofte havde han ikke følt dem som giftige pile , der kunne smerte og svide ! Indtil han med en kraftanstrengelse havde drevet dem alle på flugt , holdende fast ved , at det i grunden kunne være ham så temmelig ; lige-gyldigt . Han skulle dog ikke giftes med hende ! 
Det hele var jo ikke andet end et midlertidigt forhold , der kunne brydes af , hvad dag det skulle være . Havde han nogensinde lovet at forlove sig med hende ? Aldrig ! Og hun ? Heller aldrig havde hun med et ord ladet ham forstå , at hun ventede det . Og dog — vidste han ikke , at alt i hende længtes mod dette ? 
Jo , han vidste det . Han følte det . Han mærkede det i tusinder af småting . Men det var jo netop det fine ved hende , 

at hun aldrig havde ladet det komme over sine læber . Det var jo netop det , der havde gjort et dybere indtryk på ham , det , der havde bevirket , at han følte si ? mere tiltrukket af hende . — 
de sad lidt endnu ganske tæt til hinanden . Så gjorde han sig læmpelig fri og spurgte : 
— hvor er din far ? 
— er du bange ? 
— ja ! Så han mig , slog han mig da ihjæl . 
— du kan være ganske rolig . Han  . o o 
kommer ikke . 
— du er altid så sikker , Erna . 
— ja , for jeg er en klog og fornuftig , lille pige . 
— klog  .  .  . nå ja ! Men fornuftig ? 
— jo , du kan tro , Hugo . Ellers havde vi to ikke kunnet sidde her- så tit . 

far har noget imod dig . En eller anden må vel have sagt noget om dig og — mig . Han er mistænksom , og han tror ikke , at du vil mig noget godt . 
Når de begyndte at tale om faderen , blev Hugo altid ilde til mode . Men nu da hun — sådan forekom det i hvert fald ham — slog på hans hensigter med hende , blev han endnu mere forstemt . 
Hvis hun nu virkelig , som hun sagde , aldrig havde tilhørt nogen før , bar han sig så ikke modbydeligt og lavt ad overfor hende  .  .  . ved sådan at more sig med hende en tid  .  .  . for så at lade hende gå ? Var der ikke noget ligefrem forbryderisk i dette : med velberåd hu at forføre en kvinde , som han vidste holdt af ham — en ganske ung , moderløs kvinde , som han slet ikke mente noget alvorligt med ? 
Eller holdt han af hende ? Ja , under 

tiden syntes -han det . Han kunne stundom længes efter hende , så han måtte se hende og tale med hende . 
Men undertiden —- og det var navnlig når hun helt havde været hans — da kunne han gå bort i lede over hende og over sig selv . Og han kunne love sig , at nu skulle det være slut . Men længslen mældte sig igen . Det ene år var gået , det andet med , og årene knyttede ham blot stærkere til hende . — 
der kom nogen ind i butikken , og Erna måtte ud for at ekspedere . Det var en ældre dame , der blev ved at konversere hende , så hun ikke kunne slippe ind igen . 
Hugo blev utålmodig . Drak sit glas ud og trak gang efter gang uret op af lommen . Klokken var blevet mange , og han vidste , moderen ventede ham . 
Hvordan skulle han komme afsted  ? 

han ville ikke gå gennem butikken , så længe den gamle dame stod der . Men hjem måtte han ! 
Han rejste sig , listede på tæerne hen til døren , og kiggede ind i butikken gennem det lille , runde kighul . 
Han kunne se , hvor ked Erna var over at blive opholdt så længe . Han kunne se det på hendes mund , der spidsede sig surmulende frem , og han kunne se det på hendes øjne , der hvert øjeblik søgte hen mod døren . 
Han kunne ikke lade være at smile . Hun så så pudsig og sød ud , som hun stod dér — nervøs og febrilsk ! Han glædede sig i øjeblikket over , at denne lille , kønne kvindeskikkelse tilhørte ham — så sund og frisk hun så ud ! 
Men det var kun et øjeblik . Så blev han atter utålmodig . Tog uret frem 

igen og så på det , uden egentlig at se . Puttede det atter i lommen , for straks efter på ny at tage det frem . Gik så hen mod bordet , skænkede i sit glas og drak . 
Det virkede stimulerende . Han følte en sødlig varme i sit bryst , 'og da han ikke havde spist noget hele dagen , mærkede han det snart som en ganske iet beruselse . Ikke desto mindre skænkede han i glasset igen og drak det ud . 
I det samme hørte han butiksdøren åbnes , hørte den atter blive lukket , og ikke et sekund efter havde han Ernas arme om sin Hals og hendes læber fast trykket mod sin mund . 
— kære , dejlige Hugo , er du forfærdelig rasende ? spurgte hun endelig og så ham skælmsk ind i øjnene . 
— det kan du tro ! 
— ja , hun er skrækkelig , den gamle 

frøken Ernst . Hun kan aldrig blive færdig med at sludre . Jeg var lige ved at fortvivle . 
-— jeg virkelig også . Mor venter mig jo med længsel . 
— skal du allerede gå ? Jeg har slet ikke haft dig endnu . 
— jeg bliver nødt til det , Erna . 
Han knappede sin frakke og tog sin hat . 
Men hun rev den ud af hans hænder og skjulte den bag sin ryg . 
— du får den ikke , sagde hun , du får den ikke , Hugo . Ikke før du lover mig at komme igen i aften . 
Han rystede på hovedet . Et nervøst træk tegnede sig om hans læber , der pressedes tæt sammen . Alt i ham koncentrerede sig i det ene ønske : at komme bort fra hende , så de aldrig mere sås . 

det arbejdede i ham nu , at det var på de høje tider , hvis det skulle lykkes ham at bryde af . 
— nej , sagde han , og hans stemme lød i hans egne øren så underlig fremmed og kold — du kan da forstå , Erna , at i aften må jeg være sammen med mor . 
Hun rakte ham straks hatten . Sagde endogså , at det var så ganske naturligt . Det var dumt af hende at bede ham komme igen 
men hendes stemme havde fået en bitter klang . Og øjnene fortalte , at hun var bedrøvet . 
Han mærkede det straks . Og det gjorde ham ondt . Men han stred imod . Hvad nyttede det nu at blive blød om hjertet ? Han måtte bort ! 
Han kyssede hende let og skyndte sig ud . 

han gik hurtigt til . Det var , som ville han gå fra sine egne tanker . Men de var ikke lette at komme fra . Han følte det allerede som nag i sin samvittighed , syntes sig selv så fej og lumpen . Han kunne ikke blive hendes øjne kvit — de store , bedrøvede øjne — ikke en gang da moderen helt nede på trappen tog imod ham og ønskede ham ømt til lykke . 
Først da han havde spist , og moderen talte til ham om hans fremtid , der lys og let smilte ham i møde , først da forvandt han fuldstændig sin slette stemning . 
Med et underligt smil svor han i sit stille sind en ed på , at han skulle ingen dumheder begå . Aldrig mere ville han se til Erna . Endnu samme aften skulle han skrive til hende . Og så måtte den historie være forbi . 



resignation 



( i et kønt udstyret soveværelse ligger Fru Inger gram syg i sin seng .  » Søster Marie «  passer hende som sygeplejerske . De er begge 27 år ) . 
Fru Inger : søster Marie ! 
Søster Marie : kaldte de ? 
Fru Inger : ja . Regner det ? 
Søster Marie : jeg tror det . Men nu skal de sove — hører de ! 
Fru Inger : jeg kan ikke . Jeg har slet ikke sovet . 
Søster Marie : har de slet ikke sovet ? 
Fru Inger : nej . Giv mig nogle dråber , lille , søde søster Marie ! 
Søster Marie : jeg tør ikke . 
Fru Inger : å jo ! 

søster Marie : doktoren sagde : to gange og ikke mere ! 
Fru Inger : ja ja ! Men når jeg nu ikke kan falde i søvn . 
Søster Marie : jeg kan alligevel ikke hjælpe dem . Doktorens ord er mig en lov . 
Fru Inger : jeg skal aldrig — aldrig — sige det til noget menneske . 
Søster Marie : det nytter ikke . Vær nu fornuftig og lig blot ganske stille , så kommer søvnen nok . 
Fru Inger : hvor kan de nænne det ! 
Søster Marie : jeg må !  . . . Nu må de ikke tale mere . Vær nu god ! 
Fru Inger : de er hård . 
Søster Marie : jeg kan ikke andet . 
( efter en pause , i hvilken søster Marie nusler lidt omkring , slår uret fire slag ) . 
Fru Inger : en  . . . to  . . . tre  . .  . fire ! Nu er klokken fire . 

søster Marie : nej , vist ikke . 
Fru Inger : jo , jeg talte slagene . Og min mand er ikke kommen hjem endnu . 
Søster Marie : det er han vist for længe siden . 
Fru Inger : nej , jeg har lyttet hele natten , og jeg kender hans trin  . . . og hans måde at lukke døren op . 
Søster Marie : han er nok gået ganske stille — for ikke at vække dem . 
Fru Inger : om han gik så stille som en kat , jeg skulle dog høre ham . Nej , han er ikke kommen . 
Søster Marie : det er derfor , de ikke kan falde i søvn . De skulle ikke ligge og tænke på det- 
Fru Inger : tænke , tænke —ja kunne jeg blot lade være . 
Søster Marie : man kan , hvad man vil . Fru Inger ( ryster på hovedet ) : søster Marie 

— kom helt hen til mig og sæt dem hos mig . Det gør mig rolig . 
Søster Marie ( sætter sig og tager hendes hånd , som hun klapper let ) : er det nu godt ? 
Fru Inger : ja !  .  .  . Véd de , hvad jeg tænker på , søster Marie ? 
Søster Marie : nej , det véd jeg ikke . 
Fru Inger : jeg tænker på , hvor underligt det kan gå i livet . 
Søster Marie : hvordan mener de ? 
Fru Inger : jo — at nu de for eksempel sidder her hos mig som min sygeplejerske . 'jeg kan slet ikke rigtigt få det ind i mit hoved . 
Søster Marie : ikke det ? 
Fru Inger : nej , mine tanker kommer hele tiden tilbage til da vi var unge pigelog kom sammen på kragerupgård . 
Søster Marie : det er snart længe siden . 

Fru Inger : ja , hvor længe er det siden ? Lad mig se , vi var nitten år den gang  . . . vi var lige gamle , kan de huske det ? 
Søster Marie : det er vi vel endnu ! 
Fru Inger : ja , naturligvis . Men jeg kan huske , at vi havde fødselsdag i samme måned — i juni , ikke sandt ? 
Søster Marie : jo , vist så ! Men nu må de ikke tale mere — hører de ! Nu skal de pænt ligge stille og se at falde i søvn . 
Fru Inger : hvor jeg husker den sommer , vi mødtes første gang . De havde en rød kjole på — å , jeg husker det så tydeligt , dem og den røde kjole , og det askeblonde hår , som jeg misundte dem så forfærdelig •— ja , håret har de endnu , men nu misunder jeg dem det ikke længer . 
Søster Marie : det var da rart . 

Fru Inger : å , men den gang ! Jeg græd mere end én gang , når jeg var kommen i seng om aftenen . 
Søster Marie : herregud da ! 
Fru Inger ! Ja , det var pjanket , jeg véd det godt . Og det var også stygt af mig . Men jeg var så rasende jaloux . 
Søster Marie : på mit hår ? 
Fru Inger : ja , for Emil — min mand — talte evig og altid om det hår . Havde jeg ikke holdt så fast på ham , som jeg gjorde , havde han sikkert hævet vor forlovelse den gang . Han var forelsket i dem . 
Søster Marie : nu må de ikke tale 
mere . 
Fru Inger : jeg kunne se det på hans øjne . De hang altid ved dem . Det var , som var jeg blevet luft for ham , da han havde fået dem at se . 

søster Marie ( lidt urolig ) : å passiar ! 
Fru Inger : tror de ikke , jeg kendte ham . Han kunne forstille sig , så galt det skulle være ! Mig narrede han alligevel ikke . Jeg kendte hver trækning i hans ansigt , hver betoning af hans ord — nej , mig kunne han ikke narre . 
Søster Marie : har han da villet narre dem  ? 
Fru Inger : ja , mange , mange gange .  .  .  . Men der kommer nogen på trapperne . Gud give , det var ham !  .  .  . Nej , han går højere op . Så er det studenten . Der er to mennesker her i huset , der kommer sent hjem — det er min mand og studenten . 
Søster Marie : kommer deres mand altid så sent hjem ? 
Fru Inger : ja . Han er i så mange forenInger . Og det er forskrækkelig så 

længe , de holder ud i sådan foreninger . Nat på nat ligger jeg og venter . Men det kan ikke være anderledes , siger han , foreninger holder altid længe ud . 
Søster Marie : det har jeg også hørt . 
Fru Inger : ja , for Emil vil så gerne gå , vil så gerne hjem . Men de holder på ham , kalder ham pjalt og nathue , hvis han går . Og så bliver han . Han skal dog heldigvis ikke kaldes  » Nathue «  . Det vil jeg ikke på nogen mulig måde have . 
Søster Marie : nej , naturligvis . 
Fru Inger : jeg vil , at han skal have sin frihed . Folk skal ikke sige , at jeg lænker ham til hjemmet . Det gør jeg ikke , nej , jeg gør det ikke . 
Søster Marie : det er vist også dumt . 
Fru Inger : ja , ikke sandt ? Frihed først og fremmest ! Ellers ingen lykke . 
Søster Marie : nej , de har ret . Men 

nu må de ikke tale mere . Jeg svarer dem ikke , hvis de spørger . 
Fru Inger : ja , nu skal jeg tie . 
( søster Marie tager en bog , sætter sig noget fra sengen og læser . Lang pause . ) 
Fru Inger : søster Marie . 
( søster Marie svarer ikke . ) 
Fru Inger : søster Marie . 
Søster Marie : hvad lovede de mig ? 
Fru Inger : jeg lovede at tie . Jeg véd det nok . Men hvis jeg blot får lov at tale lidt endnu , så falder jeg i søvn . 
Søster Marie : det tror jeg ikke . 
Fru Inger : jo , jeg kan mærke det . Vær nu rar . 
Søster Marie : er der da noget , de så gerne vil tale om ? 
Fru Inger : ja . 
Søster Marie : hvad er det da ? Det må være noget meget vigtigt . 

Fru Inger : ja ! Men sæt dem hen hos mig igen — hører de ! De er så langt borte fra mig . 
Søster Marie ( går hen til sengen og sætter sig ) : nå , så lad mig høre . 
Fru Inger : nej , jeg kan alligevel ikke . Søster Marie : kan de alligevel ikke ? Fru Inger : jo , jeg kan nok — men  .  .  . Søster Marie : er det så slemt ? 
Fru Inger : nej , ikke slemt ! Men det er vist underligt af mig at spørge . Det er vist ikke rigtig pænt . 
Søster Marie : spørg de nu blot . 
Fru Inger : de bliver ikke vred , vel ? 
Søster Marie : vred ! Nej , hvorfor skulle jeg det ? Spørg de nu blot , siger jeg ! 
Fru Inger : har de haft en sorg , søster Marie  ? 
Søster Marie : en sorg ? 

Fru Inger : ja , en rigtig stor sorg — en hjærtesorg ? 
Søster Marie : tror de det ? 
Fru Inger : ja . 
Søster Marie : hvorfor gør de det ? 
Fru Inger : jeg synes , man kan se det på dem — og så fordi  .  .  . 
Søster Marie : fordi ? 
Fru Inger : fordi de er blevet sygeplejerske . 
Søster Marie : mener de , at alle sygeplejersker har haft en sorg — eller en hjærtesorg , som de siger ? 
Fru Inger : nej , ikke alle . 
Søster Marie : hvorfor da jeg ? 
Fru Inger : jo , det skal jeg sige dem  .  .  . De har formue , ikke ? 
Søster Marie : formue — nå , det er som man tager det ! 
Fru Inger : jamen , de har så mange 

penge , at de ikke behøvede at blive sygeplejerske — for at leve ! 
Søster Marie : det har jeg , ja ! Men betyder det da noget ? 
Fru Inger : jeg tror det . 
Søster Marie : og hvorfor det ? Kan man ikke have trang til arbejde , selv om man ikke behøver det . 
Fru Inger : jo , ganske sikkert- men der er så mange andre arbejder . Mange lettere arbejder . 
Søster Marie : som ikke interesserer ! 
Fru Inger : der findes mange gær-nInger , som kan interessere ! Men der findes ingen så ansvarsfuld , så alvorlig og så streng , som den en sygeglejerske tager sig på . 
Søster Marie : en læges da ? 
Fru Inger : det er studium , det'er videnskab . Det bliver noget helt andet . 

en læge giver ordrer , som sygeplejersken må udføre . 
Søster Marie : å ja , det kan der være noget i . 
Fru Inger : javist ! Og de har haft en hjærtesorg . Vil de indrømme det ? 
Søster Marie : ja , jeg vil , hvis de så vil sove . 
Fru Inger : jeg kan også sige , hvor-når det var . 
Søster Marie ( smilende ) : ser man det ! De kender måske min lidelseshistorie ? 
Fru Inger : jeg tror det . 
Søster Marie : får jeg da ikke lidt at høre ? Det kunne interessere mig , 
Fru Inger : jo , nu skal de høre ! Den begyndte et par år efter , at vi to mødtes på kragerupgård . Kan det ikke passe ? 
Søster Marie : det passer vist ! 
Fru Inger : der kan de se ! ( rejsersig 

lidt op i sengen ) .  . . Alen , tys ! Nu kommer vist min mand ( lytter ) . . . Jeg synes jeg kan høre hans skridt på flisen dernede  .  .  . Jo , det er ham — nej — jo — nej ! Han gik forbi . Det var ikke ham . Men hvor de lignede hans skridt ! 
Søster Marie : læg dem nu pænt ned igen . De kan ikke tåle at sidde op . 
Fru Inger ( lægger sig ) : å ja , hvor det er trist det hele ! Her ligger man og venter og venter . Og hvad sår Alan skuffes og skuffes . Det eneste , man véd , som ikke lyver , er regnen , der drypper og drypper og som blæsten i tunge dråber klasker mod gadens sten . Jeg hader regnen — og blæsten . Regn og blæst , andet kender vi ikke . 
Søster Alarie : ikke en gang imellem en lille smule solskin ? 
Fru Inger : sjældent ! Og kommer den , 

så lyver den og narrer os . Man kan aldrig stole på den . Det går med vejret som med livet : skyggerne har magten . 
Søster Marie : de ser så trist på tilværelsen , for trist , synes jeg . 
Fru Inger : nej ( lukker øjnene i og ligger stille en stund ) . Men det er sandt , jeg skulle jo fortælle dem  .  .  . 
Søster Marie : lad det heller vente ! Jeg troede forresten , at de nu endelig var falden lidt i søvn . 
Fru Inger : jeg sover ikke , har jeg-sagt dem , søster Marie . Jeg kan det jo ikke . Og de vil ikke hjælpe mig . 
Søster Marie : jeg vil så gerne hjælpe dem . 
Fru Inger : hvordan ? De vil jo ikke give mig dråberne , som jeg trænger så forfærdelig til . 
Søster Marie : men som de ikke må 

få — 'og som jeg — ja , det har jeg jo sagt dem — som jeg derfor ikke kan give dem . 
Fru Inger : nå , ja ja da !  . . . Det var heller ikke det , jeg ville ind på . 
Søster Marie : nej , det var mig , de ville tale om ? 
Fru Inger : ja ! 
.søster Marie : min hjærtesorg  .  .  . min lidelseshistorie — ikke sandt ? 
Fru Inger : deres livs skæbne , søster Marie — vendepunktet i deres liv . 
Søs'ter Marie : det , der gjorde mig til sygeplejerske ? 
Fru Inger : det , der fik dem til at resignere . 
Søster Marie : resignere ? 
Fru Inger : ja . 
Søster Marie : hører der resignation til for at blive sygeplejerske ? 

Fru Inger : ja , når man ikke behøver det for eksistensens skyld . Det sagde jeg vist også før ? 
Søster Marie : noget lignende måske . 
Fru Inger : men de blev sygeplejerske , da de indså , at kampen om ham var resultatløs . Det var resignation . 
Søster Marie : det kan man gerne sige . Man kan også kalde det styrke hos mig , at jeg brød af , da jeg mærkede , at han ikke var kampen værd . — men véd de forresten , hvem han var ? 
Fru Inger : véd — nej !  .  .  . Nej , jeg véd det ikke . 
Søster Marie : nå — ikke ? 
Fru Inger : nej !  .  .  . Var han forlovet ? 
Søster Marie : ja , han var forlovet , da jeg lærte ham at kende . 
Fru Inger : hvordan kom de da til at elske ham ? 

søster Marie : ja , hvordan kommer man til at elske  ? Kan noget menneske egentlig svare på det ? Jeg véd kun , at vi kom sammen , og vi kom hinanden nærmere for hver dag , der gik . 
Fru Inger : sås de hver dag ? 
Søster Marie : hver dag , ja — i to år . 
Fru Inger : og han sagde også , at han elskede dem ? 
Søster Marie : han sagde det de tusinder af gange . 
Fru Inger : hvorfor brød han da ikke sin forlovelse ? 
Søster Marie : han lovede det gang , efter gang . Men hver gang fandt han på påskud til udsættelse . Det undrede mig naturligvis . Thi holdt han så meget af mig , som han sagde , så kunne jeg ikke forstå , at han samtidig kunne være bundet til en anden . 

Fru Inger : nej , det var stygt . 
Søster Marie  : å , men han kunne tale ! Han kunne forklare det sådan , at al tvivl i en måtte forstumme . 
Fru Inger : men de selv , søster Marie , følte de det da ikke som noget nedværdigende , som noget uærligt , sådan at ville fortrænge en anden kvinde ? 
Søster Marie : jeg led . Mine nætter var søvnløse . Men når han talte , fik jeg ro — til jeg atter var alene , og led . 
Fru Inger : og det varede to år ? 
Søster Marie : det varede to år , ja ! To år , der i usigelig sorg , usigelig bekymring , alligevel lærte mig lykken at kende , denne underlige store følelse , der sætter alt i skygge — pligt , hensyn — alt , alt , denne mægtige magt , der får en til at glemme hele den øvrige verden . 
Fru Inger : ja ja , det er rigtigt ! Denne 

underlige stærke magt , der aldrig giver ro , aldrig fred , men som alligevel er det eneste , der giver livet værd . 
Søster Marie : indtil man vågner og ser , at man har været udenfor verdenen i lange tider , og føler sig så fremmed — så tom og så forladt ! 
Fru Inger : det er svært . 
Søster Marie : ja , det er svært . 
Fru Inger : så svært måske , at man fortryder  » Lykkens «  bekendtskab ? 
Søster Marie : nej ! Lykken har man mærket — om end kun for en stund — men denne stund har været centret i ens liv , det , der gav det indhold . 
Fru Inger : ja , de har ret . Jeg kender det jo fra mig selv . Alle de sorger , jeg senere har måttet lide , har dog aldrig kunnet slette den lykke-følelse , jeg har kendt , ud af min bevidsthed . 

søster Marie : har de lidt så mange sorger , Fru gram ? 
Fru Inger : ja , mange ! Mange dybe , store sorger . Men mange følte jeg måske også dybere , end de vel egentlig var værd . 
Søster Marie : indbildte sorger ? 
Fru Inger : nogle vel også det . Nogle , som mine øjne så ligesom gennem forstørrelsesglas . Det var den gang sygdommen kom , og sengen tog mig og bandt mig til sig så mange uger , så mange måneder , der blev til år , at der var tider , jeg følte og så alt som i fortvivlelse . 
( søster Marie nikker forstående ) . 
Fru Inger : jeg kan undertiden ligge og få medlidenhed med mig selv . Tårerne kan komme frem i øjnene på mig , og jeg må kæmpe for ikke at bryde ud i højlydt gråd . Kan de forstå det , søster Marie  ? 

søster Marie : rigtig godt . 
Fru Inger : når man er syg og ligger , tænker man så meget . Hvad skal man ellers bestille ? Men som man selv er syg , sådan bliver ens tanker det vel også . Man bliver bitter . Og det gør ondt at være bitter . 
Søster Marie : ja . 
Fr .u Inger : andre kommer og ser til en . De sidder hos mig en lille stund , snakker venligt til mig , giver mig måske også nogle smukke blomster , som jeg må * takke for og være glad ved — og som jeg er glad ved — og så går de igen . 
Men inde i mig arbejder kun den ene tanke : se , i kan komme , i kan gå , akkurat som i har lyst til ! Men jeg må-blive her , må det , og véd slet ikke , hvor i går hen , hvem i taler med eller hvad i tager jer for ! I kan lyve lige så stærkt i vil , jeg kan dog ikke gribe jer i løgnen ! 

søster Marie : tænker de ikke på nogen bestemt , nu de taler ? Jeg mener : alle , der kommer og går , interesserer dem vel ikke lige meget ? 
Fru Inger : nej , de har ret . Jeg tænkte egentlig kun på en — min mand . 
Søster Marie : deres mand , som de har givet friheden , ubegrænset frihed 1 hvordan var det , de sagde før : frihed først og fremmest , ellers ingen lykke ! 
Fru Inger : det sagde jeg , og det har jeg også holdt , fra den dag jeg lærte at resignere—ja-a , jeg har sandelig også måttet lære den vanskelige kunst — jeg har holdt det , og jeg siger det endnu den dag i dag , at frihed er det eneste , der er været at bygge på . Men derfor nægter jeg ikke , at for mig , der til stadighed må holde sengen , er det svært : om han skulle misbruge friheden ! 

søster Marie ( prøvende ) : stoler de ikke fuldstændig på deres mand ? 
Fru Inger : nej !  .  .  . Nå , men nu er vi nok igen kommen på afveje . Det er ikke mig , vi skulle tale om . Det var dem , søster Marie . Ved deres resignation , da vendepunktet kom  !  .  .  . Hvordan skete det , og hvorfor skete det ? 
Søster Marie : det skete simpelt hen ved , at jeg greb ham i løgn . En forbryderisk løgn . Og ham , jeg havde elsket og turdet leve sammen med på trods af alt og alle , han faldt nu for mig og blev fra samme stund i mine øjne kun en pjalt , en feig og ussel pjalt . 
Fru Inger : hvad var det for en løgn ? 
Søster Marie : en dag gik jeg til ham på en tid , jeg ellers aldrig kom . Han var ikke hjemme . Han ventede mig ikke , så det var der jo ikke noget at gøre ved . 

Fru Inger : nej , men hvad så ? 
Søster Marie : hans værtinde sagde , at han snart kom tilbage , så jeg kunne jo vente på hans værelse . 
Fru Inger ( interesseret ) : ja . 
Søster Marie : det bestemte jeg mig til . Jeg tænkte på hans glade , overraskede ansigt , når han så mig . 
Fru Inger : var det så så overrasket ? 
Søster Marie : jeg véd det ikke . 
Fru Inger : de véd det ikke ? 
Søster Marie : nej . 
Fru Inger : hvordan mener de ? 
Søster Marie : jeg så det nemlig ikke . Da han kom , var jeg gået . 
Fru Inger : hvorfor gik de ? Varede det for længe ? 
Søster Marie : nej . Men da jeg havde siddet lidt og set mig om i hans stue , hvad jeg holdt så meget af — der var 

en sådan ejendommelig hygge over alt , hvad der var hans — så opdagede jeg pludselig på hans skrivebord et beskrevet ark papir og en konvolut ved siden af . 
Fru Inger : nå — og så ? 
Søster Marie : jeg kiggede lidt i brevet , og straks troede jeg , at det var til mig . De samme forsikringer , som han så ofte havde skrevet til mig , stod dér at læse , inderlige , varme forsikringer om , at der i verden for ham kun fandtes en eneste kvinde — og denne kvinde var jeg ! 
Fru Inger : men det var der da ikke noget mærkeligt i ? 
Søster Marie : nej , nej — men nu kommer det mærkelige . 
Fru Inger : fortæl , hører de ! 
Søster Marie : brevet var nemlig slet ikke til mig . Pludselig ser jeg til min forbavselse ikke mit navn — men hendes  .  . 

Fru Inger : hendes , han var forlovet med ? 
Søster Marie : ja . Og nu læste jeg hele brevet igennem — fra begyndelsen til enden — én gang , to gange , tre gange — jeg blev kold og jeg blev varm , og jeg rystede , så tænderne klaprede i munden på mig . 
Fru Inger : stakkels søster Marie ! 
Søster Marie : det var som alt ramlede sammen om mig . Jeg havde troet så fuldt ud på ham , stolet blindt på ham — som på en gud . Og så pludselig styrter gudebilledet sammen — og tilbage blev der kun et usselt , pjaltet mandfolk . 
Fru Inger : hvad gjorde de så ? De hævnede dem vel ordenlig ? 
'søster Marie : nej , hvad skulle det hjælpe ? Nej , jeg tog et af mine visitkort 

og skrev netop disse ord derpå : har læst brevet ! Farvel ! 
Fru luger : hvor var hans forlovede , den gang det skete ? 
Søster Marie ( hen i vejret ) : i England . 
Fru Inger : jeg tænkte det nok . 
Søster Marie : hvad siger de ? 
Fru Inger : jeg tænkte det nok , sagde jeg , at hun var i England . 
Søster Marie ( griber sig i det ) : ja , England  .  .  . eller et andet sted .  .  . jeg husker ikke hvor  .  .  . ikke bestemt . 
Fru Inger ( smiler træt ) : søster Marie — det må de ikke sige . De husker meget godt , at hun nætop var i England . De skal ikke være bange for at bedrøve mig . 
Søster Marie : dem , Fru gram ? 
Fru luger : ja . tror de nu ikke , jeg véd , hvem han var ? Før , da de spurgte , svarede jeg , at jeg vidste det ikke . Og 

jeg vidste det heller ikke . Jeg har jo nok troet , at det var ham — men vished havde jeg ikke . Nu véd jeg det sikkert — for det var min mand . 
Søster Marie : jeg forstår ikke , hvor jeg kunne sige England ! 
Fru Inger : å jo , hvorfor ikke ? Det faldt så naturligt . Det gør sandheden alle tider . Men de må ikke bryde dem om , at de har sagt mig det — hører de ! Jeg kan godt tåle det , så stærk er jeg virkelig , ( smiler ) og så kommer det mig jo slet ikke uventet , slet ikke som nogen overraskelse . — men se , nu begynder dagens skær allerede at trænge ind gennem persiennerne . 
Søster Marie : jeg tror skam det . Det var altså den nat , der gik , og hvor de slet ikke fik sovet . 
Fru Inger : men hvor vi fik talt så 

meget desto mere , vi to — ikke , søster Marie ? 
Søster Marie : jo . Men det var jo det forkerte . Jeg burde have passet på — som sygeplejerske ! 
Fru Inger : å , nu må de ikke tænke mere på det  .  .  . Hvis de nu vil slukke lampen . 
Søster Marie : ja . 
Fru Inger : tak — og så rulle persiennerne op . 
( søster Marie går mod vinduet og ruller op . ) 
Fru Inger : se , så er her ganske lyst . Og med lyset vil jeg sove ind . Jeg skal nok tage revanche . 
Søster Marie  : ja , kunne de blot ! 
Fru Inger ( noget efter ) : hvordan ser vejret ud til at blive i dag ? 
Søster Marie : regn . 
Fru Inger : ja , naturligvis . Regn i 

går , og regn i dag , og regn i morgen — evindelig regn — himlen græder da også ustanselig !  .  . • men hør , søster Marie , ja kom nu helt hen til mig- igen — kun et øjeblik — så skal jeg ligge stille . 
Søster Marie : her har de mig' . 
Fru Inger : sig mig en gang , men svar mig ærligt : hvorfor ville de påtage dem det hverv at pleje mig ? 
Søster Marie : bestyrelsen for  » Korset «  anviste mig dem . 
Fru Inger : skal man da tage den plads , der anvises en  ? 
Søster Marie : ja . 
Fru Inger : var det ikke svært ? 
Søster Marie : jo , det var svært . Men dog så underlig dragende . Thi jeg ville jo egentlig så gerne se ham en gang igen . 

Fru luger : længtes de ? Holdt de alligevel af ham endnu ? 
Søster Marie : jeg tror det . Dog ikke sådan som før . Da kunne jeg have gjort alt for ham . Det kunne jeg ikke nu . 
Fru Inger : men glemt ham har de ikke  ? 
Søster Marie : nej , glemme kan man vel ikke det menneske , der har ejet alle ens tanker og følelser ? 
Fru Inger : nej , nætop 1 det er sandhed .  .  .  . Men hvor besynderligt , at vi to kom sammen igen — de , som slap ham  .  .  . 
Søster Marie : og de , der fik ham . Ja , kære Fru gram , livet er besynderligt . 
Fru Inger : • men vi er ikke bitre på hinanden — er vi vel ? 
Søster Marie : jeg er det i hvert fald ikke på dem . 
Fru luger : og jeg slet ikke på 

dem , søster Marie . Jeg synes trærtimod , at jeg er kommen til at holde så meget af dem . 
Søster Marie : det skal de heller ikke komme til at fortryde . 
Fru Inger : tak !  .  .  . Så , nu vil jeg se , om jeg kan sove !  .  . . Men hør , nu er det da virkelig hans trin , man kan høre — ikke ? Er det ikke ? 
Søster Marie : jo , nu er det ham , der kommer . 
Fru Inger ( halvt i søvne ) : ham , der har gjort os så meget ondt . 
Søster Marie ( ganske sagte ) : ja , ham der har gjort os så meget ondt . 
Fru Inger : men også ham , der lærte os lykken at kende — ikke , søster Marie ? 
Søster  .marie : jo , også ham , der lærte os lykken at kende . 
Fru Inger : hør , hvor træt han går . 

søster Marie : ja , han er vist træt . 
Fru Inger : men nu er han hjemme 
—• hjemme hos mig . 
Søster Marie : ja , nu er han hjemme — hjemme hos dem . 
Fru Inger : så kan jeg sove . 


I . 
Forpagterens lille Anna stod i sine forældres dør og så den ny præstefamilie flytte ind . Forældrenes bolig var indrettet i den ene længe af den store præstegård , og Anna var svært optaget af , hvad der foregik i hovedbygningen , som i herregårdsstil lå lidt fornemt tilbagetrukken fra gårdens øvrige længer . I midten af den store , firkantede gårdsplads dominerede en hønsegård i rokokostil og gav den imponerende landsbypræstegård et vist originalt præg . Hos den gamle præstefamilie var Anna gået ud og ind , næsten som barn i huset . Den lune hygge i det velhavende hjem tiltalte i høj grad hendes stærke , unge sanser . Sidde derovre en vinteraften i mørkningen , når sne eller slud slog mod ruderne , med strømpefødderne på det bløde gulvtæppe , og høre den gamle frues strikkepinde klirre , medens brændeilden durede i ovnen , og skæret derfra dannede underlige figurer på tæppet under det runde bord , det var som 

en søndagsstemning for barnet fra det tarveligere hjem . Hun blev da livlig , fortalte præste-fruen landsbyens dagnyt , undertiden også de ting , som forefaldt indenfor selve præstegårdens område : om Stine kokkepige havde sovet i kirken om søndagen , eller om den skælmske Line stuepige havde narret Jens røgter fastelavn . 
Og så var der i præstegårdens dagligstue en Duft af roser og lavendler , og i køkkenet en tilsvarende af fine krydderier . — men nu var det alt sammen forbi ! Den gamle præstemand med det stive , hvide halsbind var sænket i jorden i krogen af kirkegården under den sørgepil , han selv engang havde plantet over sin spæde førstefødtes hvilested ; den gamle , hyggelige præstefrue var flyttet til nærmeste købstad , og nu havde i en uge præstegården hvilet i forventningsfuld stilhed , inden det ny herskab skulle komme . Den ny præst havde ganske vist for lang tid siden taget et værelse derovre i besiddelse , men også han havde den sidste uge været borte for at hente familien . — når Anna om aftenen fulgte sin moder over for at vande præstens blomster , så syntes hun , at de øde værelser ligesom lå i stille forventning , en anelse om nye , gennemgribende forholde , der ville gøre sig gældende inden for de rolige enemærker . 

der havde i Brøndby været hvisket og tisket utrolig meget om de nye præstefolk , der kom fra en lille nordsjællandsk købstad . Pastor Hassing kunne nu også nok give anledning til folkesnak . En højt begavet mand skulle han være ; Brøndbyboerne fandt ham nu nærmest underlig — meget langt fra det fuldkommenhedsbillede , de havde dannet sig af en præstemand . Han fløjtede dansemelodier , fortalte den gamle degn hovedrystende . Anna havde set ham stikke cigaren ud i den ene mundvig , mysse med øjnene , mens han kneb hende i de faste kinder og spurgte , hvis gris hun var . 
På prædikestolen var han i den første tid næsten til forargelse for de sindige jyder . Han gestikulerede ivrigt , pegede med lillefingeren , skar ansigt , hævede og sænkede stemmen i et væk , dukkede sig ned i prædikestolen for pludselig at fare op , og kunne så undertiden sætte en rekord ved at slå et dommedagsslag i prædikestolen , så den gamle degn skvat op af sin halvblund . 
Nu stod Anna altså i døren og var uhyre interesseret . 
Der var allerede kommen seks læs flyttegods i dag ; de to piger og kusken havde hele dagen været beskæftigede med at bære ind og stille op , og forpagterens karle havde måttet standse med arbejdet i stald og lade for at 

hjælpe . Annas moder var gået over med en kande varm kaffe til de strabadserende nysankomne og havde på den måde budt dem et velkomstbæger , og forpagterkonen , den sirlige , raske madam Vang , havde ret ofte slået hænderne sammen i forbavselse over det elegante indbo . Der var mahogni til soveværelset , massivt egetræ til spisestuen , empiremøbler til den store sal og hvidtlakerede til fruens kabinet . Madam Vang , som dog i sin ungdom havde været mejerske på herregårde , havde aldrig set en så gennemført pragt ; men pigerne fortalte , at således ville fruen have det . Fruen var så uhyre fornem og så overhånds dejlig . Fruens fader var kammerherre , og hun var født Castenskjold . 
Medens moderen lod sig disse oplysninger servere af pigerne , stod Anna og betragtede disse nysgerrigt ; det købstadsagtige , der var over dem , undlod ikke at gøre sin virkning . Særligt syntes den højbarmede , ranke stuepige med den hvide hue lidt på snur at give hende en lille forestilling om , hvordan herskerinden måtte være , og selv kokkepigen med det hvide smækforklæde og de bare arme duperede svært landsbybarnet . 
— her bliver alt for meget at holde rent , — bemærkede den ene pige . 
— men alt dette skal jo da ikke tages i brug til daglig , — sagde forpagterkonen . 

— gud , jo , det skal det rigtignok ; hver krog ! — 
— også salen ? — spurgte Anna . 
— dagligstuen mener du vel , min putte ! — 
— skal den nu være dagligstue ? — 
— det er , hvad den skal ! — 
Anna var yderst indigneret .  » Salen «  havde for hende været det uberørte , næsten hemmelighedsfulde , omtrent som  » det allerhelligste «  i jødernes tempel . Den blev kun betrådt én gang om året ; når der var præstekonvent . Den øvrige tid lå den hen i tavs højtidelighed , bag nedrullede Gardiner . 
— det er en skam , — udbrød hun . 
— hvad er en skam ? — 
— at salen skal være dagligstue ! — 
— sikke noget vrævl , — sagde stuepigen . — er det deres datter , madam ? Hvormange har de af den slags ? — 
— seks , — svarede madam Vang . 
— i , du store kineser ! Sikken redefuld ! Men det var nu ligegodt pænt af dem , madam , at de ville tænke på os med kaffen ; når vi nu kommer i orden , så skal vi tillade os at byde dem over i jomfrukammeret en aftenstund på kaffevisit . — 
— vil præstens finde sig i sådant ? — 
— gud , ja ! De kan tro , at det er mennesker , som det er værd at tjene . Fruen lader os så 

mænd i alle måder gøre og lade , som vi har lyst ; hun sætter aldrig sin fod i køkkenet . Så har vi jo nok frk . Hansens tilsyn . — 
— pyh ! — indskød kokkepigen . 
— ja , det er jo ikke møjet generende , — indrømmede den meget talende stuepige . 
— præsten må jo være rig , — mente madam Vang . 
— rig ! jo godmorgen ! Det er nu ellers det , han lider mindst af . — 
— jeg mente , at da fruen var af så fin herkomst , måtte hun også have haft medgift . — 
— nej , det var der vist intet af ; i hvert fald er præsten ingen velhaver ; det kunne nu også være lige fedt , hvormange penge han havde , for de ville alligevel hurtigt få ben at gå på . — 
— ja , farvel da , — sagde madam Vang og gik hjemad , overvejende de oplysninger , hun havde fået . 
Næste dag kørte præstens Lars ud af gården med en flot Landauer ; han skulle afhente præstefamilien i nærmeste købstad . Det var første gang , Lars var iført det ny liberi . 
— det er jo næsten lige så flot et køretøj som hofjægermesterens på Bregneholm , — sagde madam Vang i en lidt mistrøstig tone . Hun havde en forudfølelse af , at afstanden mellem præstefolk og forpagterfolk blev større , end den hidtil havde været . 

derom vare alle i Brøndby enige , at en så besynderlig fremtoning af en præstekone havde endnu ingen set . Folk vidste ikke ret , om de skulle forarges eller beundre , og så skiftede de med begge dele . Det kunne enhver gammel adstadig bondemand se , at hun næsten var kønnere , end folk havde lov til at være . Der var noget herskerindeagtigt hos hende ; det lå i den ranke skikkelse , den stolte rejsning ; det alene ville have været tilstrækkeligt til at imponere disse naturbørn , for hvem præstegården var et slot , og præstefruen en dronning . Var pastor Hassing altså befunden at være mindre værdig , så gjorde hans hustru indtryk af at være det så meget mere . Hun havde jo også af naturen fået mange og store fortrin . Det hed sig , at hun var overordentlig musikalsk ; om søndagen i kirken kunne hendes herlige sopran høres tydeligt gennem salmesangen ; hun skulle kunne tale tre forskellige sprog ! — hun så nok ud til noget , indrømmede Brøndbyboerne . Men — der var jo et  » Men «  — hendes dragt ! Hun yndede stærke farver , stillede i kirken i røde kjoler under pelsværkskåben og bar rød hat eller rød baschlik over det rige , blåsorte hår . Se , det kunne jo en skuespillerinde møde med , men en dansk præstekone ! Gud fri os ! Der gik et forargelsens ryk gennem menigheden , når hun gik op mellem stolerækkerne , hilsende 

de enkelte ansigter , hun var bleven fortrolig med , men de , som fik en hilsen eller et smil fra den fine mund i det klassiske ansigt og et glimt af genkendelse fra de mørke øjne , de følte det som en varme i venstre side . 
Hun rejste meget . Hver dag holdt den flotte ekvipage for døren ; da gjaldt det visitter på omegnens herre- og præstegårde , undertiden var det længere ture til nærmeste købstad ; i første tilfælde var præsten gerne med , sjældent i sidste . Men hvad der allermest gav anledning til omtale i Brøndby var hendes fuldstændige mangel på huslig Sans . Der verserede utrolige ting om uvidenhed og ødselhed i præstegårdens husholdning , som satte alle for næstens velfærd stærkt interesserede sjæle i bevægelse . 
En eftermiddag i november , en månedstid efter indflytningen , blev Anna Vang af sin fader sendt over til præstens for at spørge , om de ville have bud med til byen næste dag . Da hun kom i køkkenet , sad husets ældste søn — den fjortenårige Henrik — på køkkenbordet , i samtale med pigerne . Med benene slingrende frem og tilbage og hænderne i bukselommerne sad han og serverede den sidste store nyhed , at forældrene vare inviterede til en banket hos stiftamtmandens . 

i tanken nød han , hvordan moderen glædede sig til denne sæsonbegivenhed , som rigtignok ikke plejede at strække sig til omegnens præstegårde , og han drøftede med stuepigen ivrigt moderens toilet , om virkelig den vinrøde silkekjole med de korte ærmer , som jo ganske vist klædte allerkæreste , men som dog ikke var så aldeles ny , ville være tilstrækkelig flot . Henrik lagde her egenskaber for dagen , der tydede på , at han var sin moders dreng , og at han havde en for sin alder højst udviklet Sans for fornem levevis , hvad der jo også på en måde stemplede ham som sin moders dreng . Han var også den af de tre børn , der lignede hende mest . 
Hin eftermiddag , en times tid efter at fruen var kørt ud af præstegården , sad Henrik altså på køkkenbordet , da der i den halvåbne dør viste sig en skygge , som et øjeblik afbrød underholdningen . 
— jeg skulle spørge fra min far , — sagde en lille stemme med udpræget jysk tonefald , — om præstens ville have bud med ham til byen i morgen ? — 
— du kan selv gå ind og banke på hos ham , min høne , — svarede stuepigen og åbnede døren til spisestuen . 
Anna satte træskoene og forsvandt gennem døren . 

— hun ser så inderlig gammelkoneagtig ud , — bemærkede Henrik og genoptog den afbrudte samtale . 
Anna gik gennem spisestuen ud i den lange korridor og bankede på første dør til venstre . 
— kom ind , — brølede præsten . 
Hun åbnede døren og trådte sagte ind . 
Præsten sad med ryggen til døren og skrev . 
— hvem er det ? •— spurgte han uden at vende sig om . 
— Anna ! — 
— hvilken Anna ? — 
— Anna Vang ! — 
— nå , nå — se , se — er det dig , din galfrands ! — 
pennen kradsede rask på papiret , og hovedet lå noget på siden . 
— hvad godt vil du ? — 
Anna fremkom med sit ærinde . 
Med et vendte præsten sig om og så på hende — længe og vedholdende . Der var noget ved stemmen og ved hele den lille , friske skikkelse , der tiltalte den store børneven . 
— kom her hen , — sagde han barsk . 
Anna adlød . 
— se på mig ! — 
hun så frimodigt op på ham og tænkte på , at præstens øjne vare kønne og klare . 
— kan du lege ? — 

jo , Anna mente nok , hun kunne det . 
— kender du min lille Elisabeth ? — 
— ja jeg har set hende i gården , — sagde Anna , — og hun er så sød og fin , — føjede hun lavt til . 
— javel , men sådan en stor , tyk pisk har hun nu ikke . — præsten tog i Annas tykke fletning og trak den frem over skulderen ; den var svær og tung , o o 
— du er elleve år ? — 
— ja ! — 
— og Elisabeth ti , det er godt ; så kommer du altså ofte herover til Liska . — han bukkede højtideligt og åbnede døren for det forfjamskede barn , der skyndte sig baglængs ud i den mørke korridor , hvor aftenens skygger allerede havde lejret sig . Et øjeblik efter hørtes et vældigt hvin , der fik præsten til at springe ud af sit værelse . Frøken Hansen styrtede på samme tid ud fra dagligstuen og spurgte , hvad der var på færde . Det viste sig da , at pigebarnet var bleven greben om strømpevristen af en rask hånd , da hun passerede gangen . Hun selv stod skælvende ved gangdøren , og synderen , præstens yngste søn , sprang skoggerleende op fra gulvet . 
•— var det nu dig igen , der var på spil ; din abekat , du bliver aldrig klogere . Bryd dig ikke om ham , han er selvbestaltet klown her i huset . — præstens stemme rystede af indvendig 

latter ; men pigebarnet sprang hjem med forskræmte øjne . — min sandten , om hun ville mere gå over til præstens med strømpefødder i mørkningen . — 
folk i Brøndby talte ofte om , hvordan præstens børn blev underviste ; thi nogen synderlig skoletvang mærkede man ikke til . De talte vel undertiden om , at de skulle ind og læse lektier til faderen ; det hed sig også , at moderen læste sprog med dem ; men det hele kunne i hvert fald ikke strække sig ud over et par timer om dagen , da de , så at sige , kun vare inde ved måltiderne . — Henrik var en lang , opløben dreng ; der var noget sentimentalt i hans udseende ; lemmerne daskede på ham , og stemmen var drævende . — han studerede folkelivet , som han sagde , gik gerne ærinder i byen , handlede med bønderne om deres smør og gæs . — pigerne beskyldte ham for at sladre og gøre dygtigt nar af alle , men særligt af bønderne . Den et år yngre Broder var sundere og kvikkere ; han færdedes meget omkring i stald og lade og blev gode venner med forpagterens karle og kusken Lars , der lærte ham at ride og køre . Det hændte , at han af og til kom ud i haven , hvor de to småpiger Anna og Liska legede med deres dukker og madlavning . Han var ikke nogen  .særlig velset gæst hos dem ; thi han spyttede og skar ansigt ad deres retter , lo ad Annas 

jyske accent og viste i det hele taget en afgjort foragt for alt , hvad der hed fantasi i leg . Men ville de lege tagfat , so i hul , og den slags , så var han en brillant kammerat ; men , som sagt , al ageren i leg var ham imod . — en dag fik han lejlighed til rigtigt at håne dem . De havde nede i det store lindelysthus indrettet sig et fuldstændigt hjem med alle de forskellige rum , både nødvendige og unødvendige ; men da Anna og Liska unægteligt udgjorde en meget lille familie , havde de hentet Annas lille søster Geske , der var opkaldt efter den gamle præstefrue . Men trods den fine opkaldelse viste Geske sig aldeles umulig som legekammerat , thi hun tog det aldeles bogstaveligt med husets nødvendige rum . — medens nu Anna og Liska , den sidste med de gule krøller dansende om kinden i lutter harme , den første roligt belærende liden Geske om , hvad forskel der er på leg og virkelighed , lod tunge bebrejdelser udgå over det underfundige barn , var Paul kommen til indgangen og havde overskuet hele situationen . En skraldende latter kaldte dem nu til bevidsthed om fælles skyld i , hvad der var bedrevet , og Liska bad broderen tyve gange om ikke at fortælle det til pigerne . Men liden Geske blev ikke oftere taget i brug ved legen . 

de daglige køreture på visit i omegnen fik hurtigere ende , end Fru Nelly Hassing havde beregnet . For det første kunne man jo ikke , da der var gjort en runde , gentage besøgene , før der var gjort genvisit af vedkommende ; for det andet var det ikke nær halvdelen af omegnens fashionable hjem , der tiltalte Fruen , og for det tredje havde Lars kusk på det bestemteste forsikret præsten , at dersom bæsterne således skulle trave hver dag ,  » så ville det rele nok blyw skidt med dem til sidst «  . I slutningen af måneden blev altså de daglige køreture til-dels indstillede . 
Savnet af dem ville sandsynligvis være blevet føleligere , dersom ikke en begivenhed af rang på den tid havde opfyldt Fruens tanker mere end selve stiftamtmandens banket , det var præstens udnævnelse til Provst . Fru Nelly Hassing var stegen i rang til Fru Provstinden . Sjældent har vist en dansk præstekone forstået bedre at goutere denne forfremmelse . — en tid var der nu livligt i præstegården med lykønskningsvisitter , indtil disse så igen sagtnede af , efterhånden som man nærmede sig jul . 

i . 
Der stod en vældig em ud fra præstens vaskehus en morgen i ugen før jul ; det var storvasken , det gik løs med . 
Da madam Vang kom ovre fra kostalden med mælkespanden for at bringe provstens de tolv potter sødmælk , der var bestemt i kontrakten , gik hun til bryggersdøren og bød godmorgen . 
— madammen er tidligt oppe , — sagde Mette Gravers , medens de røde hænder vred tøjet over den skummende sæbelud , — lyset , som flimrede i trækken fra døren , oplyste dunkelt det arrige ansigt . 
— ja vi mennesker er jo ikke til andet end slid og slæb , — tilføjede hun — vi skulle have det som visse andre , der ligger i sengen , når der er noget at bestille . — 
— er provstinden syg ? — spurgte madam Vang . 

— hun fik morfin i aftes , — oplyste Lise stuepige , der stod og fiskede tøj op af grue-kedelen ; men forresten er fruen altid syg , når der er vask og rengøring i huset . — 
— ja , ja , godmorgen — jeg må hjem og tilse mine seks uopdragne ! — 
— godmorgen , madam Vang ! — 
madammen tog mælkespanden og gik videre over i køkkenet . Der stod den høje , lyse frk . Hansen og lagde kokkepigen alvorligt på sinde at undgå støj , når hun gjorde spisestuen ren . 
— ja nu skal jeg straks gå med dem , madam , — sagde hun til denne , der allerede var begyndt at gå ned ad kældertrappen med mælken . 
— hvor det er slemt , at fruen skulle blive syg nu lige til julen , nu kan vi jo ingen vegne komme med vask og rengøring . — 
— provstinden hjælper jo da ikke til alligevel , — bemærkede forpagterkonen . 
— nej men her må ikke høres lyd af skurebørste eller spanskrør ; så snart vi rasler lidt med sølvtøj eller porcellæn , kommer provsten straks farende og beder os endelig at være stille — så rolige som muligt , for hans hustru er så dårlig . — 
— de kommer nok pludseligt , de anfald — ytrede madammen . 
— ja , tænk ! Hun var i byen i går for 

at gøre juleindkøb og kom så hjem med den frygtelige migræne . — 
— ja det er tungt for en mand , når konen er svagelig — og for børnene og hele huset med . — 
da madam Vang vendte sig for at gå med sin mælkespand , kastede hun et spejdende blik omkring i kælderen for at se , om der endnu ikke var bleven holdt rengøring dernede ; en sådan havde ikke fundet sted , siden provstens flyttede ind , og nu var det to måneder siden . Nej — der lå tykt støv på alle hylder , og der var en egen stram lugt som af katte . 
— nu ringer det , — sagde frøkenen ; hun tog et tag i skørterne og sprang som en gemse op ad trappen . Madam Vang kom sindigt efter med den tomme spand , medens hun overvejede , om det just var så dejligt at være frue i præstegården og ligge til sengs i disse dage ind til jul , uden at se eller kende den glade forventning , som alle mennesker ellers gik rundt med , •— uden at være med til at hygge og pryde sit hjem til den store , stille højtid , — ja ikke engang at kunne se den første sne , der nu denne morgen begyndte at tildække jorden . — ikke for alt ville hun være frue i præstegården og blive bagtalt af Mette Gravers med de onde øjne . 

Fru Nellys største fejl bestod i , at hun var født som skønhedsbarn og opdraget til sabbatsbarn ; thi derefter var hele hendes liv afstukket . — hun elskede kun livet , når det var iført festskrud . En tilværelse , ført under almindelige , dagligdags forhold , var for hende det samme som ikke at leve . — arbejde var hende en gru ; hun gøs ved tanken om , at nogle , ja de fleste , vare nødte til at arbejde . — religiøse , nationale og folkelige interesser kendte hun ikke ; derimod havde hun udpræget kunstsans . Navnlig dyrkede hun musikken lidenskabeligt , ja var en virtuosmæssig udøver . Dog spillede hun helst for et større publikum end mand og børn , hvorfor musikken heller ikke fik den betydning for hende i Brøndby , som den tidligere havde haft . I den sjællandske købstad , i nær forbindelse med hovedstaden , havde den spillet en fremragende rolle i tilværelsen . — og så alt det festlige , der fulgte med musikken : koncerter , soireer , oplyste saloner ! Ja , musikken var et smukt led i livets kæde . — men nu ! — ingen aner , hvad provstinden lægger af betydning i disse to små ord : en anelse om en ørkentom fremtid , hvor kun nogle få tarvelige glimt lyse op i det store øde , når stiftamtmandens banket , der altid falder først på sæsonen , er gået sin gang på selskabelighedens himmel . 

dagen før juleaften sad provstinden ved vinduet i den store dagligstue med hånden — den line , lange hånd — under kinden . Hun så træt og slap ud ; de sidste dage før jul havde hun ligget til sengs , men var i dag til provstens store glæde kommen op for at holde jul med dem alle . — provsten gik frem og tilbage fra stolene ved vinduet , hvor hans hustru sad , ind gennem kabinettet til sit eget værelse , hvor juleprædikenen lå færdig på skrivebordet . Han tog bladet engang imellem tæt op under øjnene , rettede lidt hist og her og gik nynnende igen tilbage til dagligstuen . — da fruen vedblivende så lidende ud , satte han sig omsider ned og prøvede at kvikke hende op ved at fortælle hende småtræk fra almuens måde at holde jul på . Hun smilede svagt og uforstående til disse historier ; de interesserede kun lidet ; men når da provsten igen var gået ind til sin prædiken , gav hun sine tanker fri fart . — hun tænkte sig ind til hovedstaden , hvor der nu snart blev oplyst ; hun så alle de kåbeklædte damer , som nu skyndte sig ned ad strøget med små pakker i hånden eller pelsklædte herrer under armen , mens vinden smøg vinterkjolens lange folder til side og vippede de hvide hattefjer . Hun så de oplyste butikker med strålende , skinnende , duftende herligheder ; det lyste ind i øjet , 

og der skød lysende stråler igen ud af øjet — livsglædens flammer . 
Fru Nelly lagde hovedet tilbage mod lænestolen , lukkede øjnene og så , så kun dette —• alt sikkert og tydeligt . Længselen efter det greb hendes sind med vældig styrke . Tårerne piblede frem under de sorte vipper . Den dejlige by — den store , muntre , dejlige by ! 
Henrik kom ind : 
— nu er træet snart færdigt , mamma ! Frøken Hansen og jeg har været om det hele dagen ; Lars har også hjulpet . Uha , der er så koldt i spisestuen ! — han åndede i hænderne , mere oprømt end sædvanligt . 
— koldt , her er koldt alle vegne ! — 
— ikke hos dig , mamma , her er lunt ; der er altid lunt og lækkert , hvor du er , — sagde han galant ! — 
— bravo , nu sner det ; det er julesne , mamma , — råbte han og skyndte sig ud i gården . 
Provstinden så ud efter ham . 
I gården dansede snefnuggene lystigt omkring forpagterens karle , der stod og postede vand i truget , smed vesten og begyndte at skruppe og vaske sig til højtiden . Røde af sæbe og kulde løb de , prustende vandet til alle sider , over i karlekammeret for at fuldende toilettet . 

madam Vang kom ud af sin køkkendør og tog sine skinnende kobberkar ind . En vældig damp stod ud af døren . Ilden på komfuret lyste helt ud i gården . — der blev nok ordentlig braset op til højtiden ! — der kom atter karlene i søndagsklæder , med korte piber i munden ; de stillede sig i den åbne port og drøftede vejr og vind . — nu rullede Lars kusk ind ad porten med alle julepakkerne . 
— hvad monstro Fru Nelly venter sig i aften , — kom det skæmtende fra provsten , han kom hen og tittede ind i stuen , før han gik ud til vognen , hvor de to drenge havde begyndt at bære pakkerne ind . 
Der kom lidt mere liv i provstinden , som hun der stod og betragtede de ivrigt sysselsatte mennesker . Der stod Lars så hvid som en snemand og åbnede magasinet i vognen , hvor de bedste pakker lå gemt , og nu havde nysgerrigheden drevet Liska ud ; hun stod og tog det ene tilløb efter det andet for at hoppe op i vognen og se sagerne efter ; men nu blev hun kommanderet ind af fader , og et øjeblik efter stod hun med tindrende øjne foran moderen : 
— å , mamma , du kan tro , der er lint hos forpagterens , skuret over det hele med fint sand på , og madam Vang har bagt så dejlige julekager og så et stort peberkage-l til mig — hun viste med hænderne , hvor stort det var — 

og så dufter der så dejligt af julegrød og gåsesteg . —• skal vi da ikke have julegrød , mamma ? — 
—• vi holder jo ikke så meget af grød , Liska . — 
— men så for kattens eller Nissens skyld da ? å , søde lille mamma , jeg er så ked af , at vi ingen julegrød må få . — 
— vi få jo punch og æbleskiver , — trøstede Paul . 
Nu begyndte kirkeklokken : ding-dang , ding-dang ; det lød højtidelig helt ind i stuen , hvor nu hele familien var samlet . Ilden flammede i ovnen , og ude faldt sneen tyst og tæt . 
— kommer folkene ind til juletræ ? — spurgte provsten . 
— det vil vist knibe pigerne at blive færdige , — mente Henrik . 
— vi må skam se at få dem ind , — sagde provsten og gik selv ud i køkkenet for at anmode dem . 
Ved komfuret stod Hanne med opsmøgede ærmer og bagte æbleskiver , som hun holdt varme i ovnen ; Lise stod og pudsede messingtøj , og ved bordet sad Lars kusk og spiste sin opvarmede middagsmad . 
Ja , Hanne vidste da ikke , om de kunne blive færdige . 
— kan ikke Lars hjælpe ? — 

jo Lars skulle nok få lov . Han skulle både bære vand og brænde og børste fodtøj ; men der var jo endda noget igen . 
Der kom noget forsagt op i provstens markerede træk ; de venlige , blå øjne fik et så modløst udtryk , at Lise resolut udbrød : 
— når provsten ønsker , vi skal komme ) så siger vi mange tak . Arbejdet skal nok blive gjort . — 
— det var et rask svar af en rask pige — sagde provsten og gik fløjtende tilbage til dagligstuen , hvor skyggerne begyndte at sænke sig . —-han gik hen til vinduet og lagde armen om den ranke skikkelse , som nu var alene i stuen , og på hvem mørket udøvede en så trist indflydelse . 
— kom nu , min lille ven , så vandre vi lidt op og ned i stuen . — 
fra kakkelovnen faldt et rødligt skær ind over disse to , som de der vandrede , han små-nynnende , lidt højere end hun , men syntes noget lavere , fordi han duvede lidt med nakken , medens hun bar sit hoved højt og frit . Han så meget ældre ud end hun , skønt der kun var en aldersforskel på fem—seks år ; hans helbred var heller ikke godt , og dette var en af grundene til , at han havde søgt embede på landet . Lægen havde indstændigt tilrådet det . Han havde desuden så sikkert håbet en forandring 

til det bedre i sin hustrus sjælelige tilstand herude i de rolige , landlige forholde . Thi det kunne jo ikke nægtes , at den kære Nelly havde været meget med i hovedstadens selskabsliv , mere end han selv , som dog ikke var nogen filister , syntes om . Han havde , når disse betragtninger gjorde sig gældende , dog oftest lyst til at give sig selv skyld for urimelighed ; han vidste jo , at han tit led af skinsyge . 
— nu er det snart ved den tid , da vi plejede at tage til middag hos etatsrådens , — udbrød provstinden med et suk , medens de vandrede op og ned . 
— ja , i aften må lille Nelly tage til takke med tarveligere selskab ; — men strengt taget er det vel heller ikke for fornøjelsernes skyld , at man holder juleaften . — Nelly ! — hans stemme var indtrængende alvorlig , — jeg har glædet mig så uhyre til denne juleaften sammen med dig og børnene . Det har været svært for mig de forgangne år at tage med toget til København og lade børnene være ene hjemme juleaften , ligesom det også har været meget uheldigt for mig at komme hjem med 12 toget om aftenen , når jeg skulle prædike næste dag . For første gang i mange år glæder jeg mig til at prædike juleevangeliet i morgen . — 
— Johannes ! — fruens hoved lagde sig på hans skulder , og så hviskedee hun med sin 

bløde , forførende stemme i hans øre : — hvorfor blev jeg præstekone ? — 
provsten lagde armen fastere om hende : 
— for min skyld , — sagde han . 
— hvad har du tænkt , vi skulle give pigerne i aften , — spurgte han lidt efter . 
— kunne du ikke give dem penge , Johannes ? — 
han rystede pungen ud på bordet . 
— min moster er syg , sagde han , — to tokroner er de sidste . — 
— men du får højtidsoffer i morgen . — 
— det er for sent , hvad skal vi give dem i aften , og frøken Hansen ? — 
— hun burde vel have lidt , — mente fruen . 
— hun burde sikkert have meget , — svarede provsten . 
— ja , ja da , så kan hun få den ny hat , som jeg i dag forskrev fra byen til mig selv . — 
— du selv da ? — 
— jeg bruger , hvad jeg har , og hør du , jeg finder noget af mit eget tøj til pigerne . — 
— søde nellymo’r ! Vi burde tænke på sligt før ; det går jo altid ud over dig for dit gode hjertes skyld . — 
— å , bryd dig ikke om det Johannes , så får jeg jo noget nyt , når du får penge . — hun skyndte sig ud til garderoben . 
Kl . 8 stillede Anna Vang efter indbydelse . , 

håret var skilt og vandkæmmet ; den våde , tunge fletning hang over det hvide bluseforklæde , der i dagens festlige anledning var trukket over den grå hvergarnskjole . Øjnene tindrede af forventning , og Liska for hylende af glæde hen imod hende ; men Anna var højtidelig ; hun kniksede så guddommelig gravitetisk for dem alle , så Paul måtte vride sig af latter . Ikke engang Lars kusk og pigerne , som nu også trådte ud i korridoren , vare halvt så højtidelige , skønt Lars’ støvler strålede som kakkelovnen , og Hannes røde arme skinnede som to røde lygter . Henrik kom ud og lukkede gangdøren , slukkede korridorlampen , og nu kom der et øjeblik , da der gennem mørket ligesom føltes en gennem-strømmende glædelig forjættelse om en virkelig ren og varm stund , da ethvert godt menneske kunne glædes . 
Døren åbnedes ; fruens lyse sopran lød til musikkens toner :  » Glade jul , dejlige jul . «  provsten mønstrede i hast sine tropper ; de to småpiger gik i spidsen , derefter kom frøken Hansen med Paul , provsten med Henrik , så de to terner , og til sidst kom Lars daskende bag efter de andre . 
Hvor findes de øjne , som ikke kunne tindre ved synet af julelys , især når de er tændte i en præstegård . 

i Fru Nellys blege kinder kom farve ved synet af de strålende barneøjne . 
— juleroser på den hvide sne , — hviskedee provsten til hende . Han overgik sig selv i lune og munter skæmt , og da træet skulle plyndres , vare hans bestræbelser kronede : Fru Nelly var glad og oplivet . 
Ude slog sneen mod ruderne ; godt at være inde i varme og hygge , granduft , knitren af julelys og brænde i ovnen . På de små borde ved vinduerne lå julepakkerne ; nu blev der givet tegn til , at timen var kommen , da de måtte ransages . Fruen satte sig i sofaen med en myldrende mængde pakker , som hun begyndte at løse op . Det var alt sammen luksus . Slægt og venner kendte hendes smag . En vældig stor pakke blev gemt til sidst ; provsten stod lidt i afstand og betragtede hende med skjulte , glade blikke . 
— Johannes , Johannes , du stygge , ødsle mand ! Er det en gave for landsbypræstens hustru ! — 
han strøg hende over kinden : — tror du , den vil klæde ? — 
— om den vil ! — 
— må jeg takke for den kostbare julegave , som kun har en fejl , at den er meget for elegant til mig ! •— 
—-ja , frøken , nu må vi jo have pande- 

håret mere frem , — foreslog provstinden ; men provsten protesterede ; frøken Hansen måtte absolut ikke forandre sin tækkelige frisure . 
Midt på gulvet sad Anna og Liska med dukker og billedbøger , og nu nærmede pigerne sig for at takke for julegaverne . Bagefter kom Lars , slæbende på en lang pibe , der var bleven hans julegave . Lars så ud som den evigglade kobbersmed , thi skønt han jo egentlig ingen sinde røg tobak , så kunne den jo pynte svært på væggen ved siden af Lises urbakke . Det var meget værre med Hanne , der havde fået et par af fruens fine laksko . Når Lars tænkte på det , så kunne han , sannemæ , ikke lade være at le ; for , hilleden , sikke tudsetrædere , Hanne gik på ! Og Lise ! Ja , hun var jo en fandens knøw pige med æblerøde kinder , men om fruens  » teglstensrøde «  ville klæde hende , det var jo dog et spørgsmål ! 
Lars blev reven ud af disse betragtninger ved et slag på skulderen . 
— vil Lars hjælpe mig at bære punchebollen ind ? — 
— No ska a straks stejl , frøken , — sagde han og anbragte den lange pibe i krogen . 
I samme øjeblik hørtes piskesmæld og bjældeklang ; alle sprang til vinduerne . En slæde for gennem porten og holdt foran gang 

døren ; hestene dampede som en stegeovn . Provsten sprang ud for at modtage de uventede gæster . 
— Nelly , — råbte han tilbage , — det er kære fremmede : kaptajn pram og fætter Valdemar . — 
en blandet følelse af overraskelse , skræk og glæde gennemrislede provstinden , men hurtigt bad hun pigerne rydde lidt til side i stuen og skyndte sig derpå ud i gangen , hvor de fremmede frigjorde sig for pelsstøvler og huer . 
— å bliv inde i varmen , frue , — råbte den ene , en høj , martialsk mand , hvis blonde knebelsbart bredte sig ud på pelskraven . — straks efter trådte de begge ind . — den yngre gæst var en ranglet student med et ubestemmeligt ansigt , hvori der ikke var spor af skæg og næppe nok øjenbryn . 
Fruen rakte dem hver en hånd og bød dem et varmt velkommen . 
— nå , frue , var det så ikke et genialt pragtstykke , at vi overraskede dem her i deres hyggelige wigwam . — 
— kald det hellere hi , kære kaptajn , vi ligge som i dvale . — 
— før vi går videre i teksten , — sagde provsten , — må jeg vel få lov til at præsentere min husstand for de herrer : frøken Hansen , husets gode fe , hvis sjældne valgsprog er : 

først min næste , så min næstes hus , hans svend , pige osv . , og så mig selv . Dernæst min ven Lars , som med stort held fragter mig til og fra sogne ; vore to terner er vist herrerne bekendt fra vort hjem i byen . — 
Hanne fniste genkendende til kaptajnen . 
— men så har vi endvidere her et amfibium , hvilken sidste — for at citere gamle Balle — kan leve både på landet og i vandet ; hun befinder sig nemlig lige så vel her som i forpagterboligen . Se , se , der har vi punche-kanden ! De har vel spist på jernbanehotellet ? — kan tænke det . — nu drikker vi vore gæsters skål ; Paul , du må oplade din munds vejr så højt , du kan , min dreng , til et rungende hurra . — 
en livlig samtale udspandt sig mellem den mere dannede del af selskabet ; de øvrige trak sig tilbage til krogen ved kakkelovnen . 
Ved provstindens side i sofaen måtte den livlige kaptajn fortælle nyt fra hovedstaden . 
Pigerne trak sig snart tilbage til folkestuen , hvor de overvejede , hvor meget der vel kunne bringes ud af den  » teglstensrøde «  og lakskoene , når Lars engang fik dem med til marskandiseren . Men provsten havde stukket dem hver en tokrone på næven ; det var jo dog alligevel så honnet tænkt , syntes Lars . 

— jeg vil nu vaske gulvene i aften , — sagde Lise . Hanne ville så lægge hvedebrød , så hun kunne traktere med friskbagt julekage næste morgen . 
Sneen lå som et tykt , hvidt tæppe over hele præstegården . Fnuggene faldt så fint og tæt ; et enkelt vindstød kunne med lange mellemrum drive dem mod de oplyste vinduer . Ved midnat var der endnu lys over det hele . I spisestuen brugte Lise flittigt klud og skruppe . Hanne æltede dej med røde hænder under de opsmøgede ærmer . I jomfruburet lå frøken Hansen og overvejede , hvorvidt det kunne gå an at byde en Gourmand som kaptajnen sagosuppe og ribbenssteg til middag juledag . 
Hun blev reven ud af disse betragtninger ved en banken på væggen ; det var børnene ved siden af . 
— frøken , var det ikke godt , den lange fætter Valdemar kom ? — 
— jo vist så , Paul . — 
— godnat , frøken , glædelig jul ! — 
— tak , børn , i lige måde ! — 
nej , det var dog vist rigtigst at købe et par ænder hos forpagterens . 
Provstinden sad ved natbordet og ordnede sit hår , — hun sad i gyldne silkedrømme . Provsten havde lovet at gøre en middag til ære for de fremmede , så skulle den gule silke indvies . 

der var endnu et lys at se i præstegården , — det kom fra et tagvindue i forpagterboligen ; der lå et par klare barneøjne og stirrede ud i rummet . Når sneen strøg mod vinduet , tænkte hun på hvide engles vingeslag , som bar bud mellem himmel og jord i julenattens hellige timer . 

Iii . 
Fjerde juledag var det dejligt kaneføre . Sneen , som faldt lige ind til jul , var bleven fast og god i den stærke frost ; det var et rigtigt funklende julevejr med rimpudder på træerne og sølvstøv på den hvide jord . Præstens gæster , som vare indbudte til fem , kunne glæde sig ved det raske føre og måneskin om aftenen . 
Højtidsofferet havde været over forventning , og fruens befindende ligeså , så middagen tegnede med slige forudsætninger til at blive så vellykket , som det var muligt i sådant selskab . 
Thi selskabet var tarveligt , havde fruen forberedt kaptajnen . Den eneste , som kunne kvikke op i landskabet , var den unge godsejer til Bregneholm ; han var en flottenhejmer af rang , og det var ham ikke alene i klæderne skåret ; den gamle godsejer var hofjægermester . Men disse omegnens præstefolk — rare , hyggelige , jævne — vare selve kedsommelighedens repræ 

sentanter . Fruerne især — deres passiar drejede sig kun om huslighed ; de slog kors på kors for sig over den ny provstindes moderne optræden . Mændene vare ikke slet så utålelige ; der var endog et vist chevalerisk tilsnit over dem ; men stive vare de , som deres hvide halsbind ! En undtagelse — om end ikke nogen heldig — var den unge præst i kærby og hans hustru , men han var folkelig åbenmundet , hun tør emanciperet . 
Provstinden lå i den amerikanske gyngestol og nød sin cigaret , da hun gjorde kaptajn pram disse meddelelser om brøndbypræstens naboer . Et lille bord med kaffe og chatreuse var anbragt mellem hende og kaptajnen . Provsten havde fået sin kaffe bragt ind til sig , og fætter Valdemar morede sig med at lade sine lange ben glide hen ad den bane , børnene havde lavet foran stalddøren . 
— altså , kære Frue , deres venner i København drog dog en meget rigtig slutning , da de frygtede , Fru Nelly ikke kunne trives i en jysk landsbypræstegård — denne lovpriste , hyggelige krog , som , med skam at melde , altid har forekommet mig som noget af det kedsommeligste i verden , næst efter dens besidder , præsten . — gud bevares , Frue , deres mand er en undtagelse , det ved vi jo alle . — 
— min mand ! — ja ! — fruen blæste med 

rutineret elegance cigaretrøgen opad . — jeg kunne for en gangs skyld have lyst til at definere , hvad der forstås ved en præstekone . Hvad er det dog ikke for et monstrum — forkrøblet og forkvaklet ! Ærbar og dydsiret , med det glatstrøgne hår sirligt skilt i panden og snoet i nakken , triner hun fra sine yngste frue-år som en bedaget bedstemoder omkring i Stuer og have , på ægte marthavis sørgende for sin sjælesørger , den kære præstemand , som sætter så stor pris på et godt besat bord . Uh , disse kvindelige dydsdragoner ! Hvor jeg hader , hader , hader den bededagsmine , hvormed de synes at sige :  » Jeg og mit hus ville tjene Herren ! «  de indbilder sig , at de forsager verden og alt , hvad der er skønt i verden ! — 
— kødets lyst , øjnenes lyst og livets hoffærdighed , — indskød kaptajnen . 
Fruen slog efter ham med hånden , lo og fortsatte  : 
— og så træller de netop så ivrigt for denne prosaiske verden . — 
— den legemlige æden og drikken . — 
— netop , hr . Kaptajn ; læg nu blot mærke til , hvor passiaren går i aften om køkken og kælder og hønsegård , om dueragout og and i Oliven , om hengemte æbler og henkogte champignons . Bøh ! det er alt sammen til at få kvalme af . Og tænk så — de strikker ! — fruens øjne 

bleve store og runde ved tanken . — de strikker ved gud sokker — med fødder så lange som så ! — det er til deres rare , skikkelige præste-mænd . — ' 
kaptajnen lo og viksede knebelsbarten . 
— ja , Fru Nelly , jeg beklager dem oprigtigt , et skønhedsbarn som de ! Jeg tror , vi kan have godt af at vende tanken hen på andre materier . Hvad om de spillede mørkningen ind , som de så ofte gjorde i gamle dage . Jeg sætter mig da her i sofaen , beundrer deres spil , deres nydelige fantasier , stirrer mig halvblind på deres profil i skæret fra ovnen , noget jeg også ofte har gjort i gamle dage . — 
Fru Nelly rejste sig pludselig : — hr . Kaptajn , de må ikke rejse i morgen , hører de ? — 
— jeg må , skønne frue , undskyld ! •—• 
— jeg forbyder det ! — 
— jeg trodser deres forbud , yndigste af kvinder . — 
— de er den første , som har nægtet mig en bøn . — 
— det var mere en befaling end en bøn . — 
— der har heller ingen nægtet at efterkomme mine befalinger , — hverken min mand , min moder eller nogen som helst i den hele verden har nogen sinde gjort det , — ingen uden de . — 

— må jeg da have lov at føre dem til bords i aften ? — 
— de ved jo , jeg skal have den unge godsejer . -- 
•— den laban ! Hvor jeg hader ham ! — 
— de har jo aldrig set ham . — 
— jeg hader ham ubeset ! — 
— de er rigtig afskyelig ; de må jo dog let kunne indse , at jeg er nødt til at have ham . — 
— må jeg da spørge : med hvem skal jeg lyksaliggøres ? måske med den emanciperede ! — 
— netop ! — 
— jeg tror , jeg anbefaler mig og forsvinder , inden hun kommer . Kunne det da ikke blive en af de huslige ? af de to onder foretrækker jeg husligheden . — 
— nu vil jeg svare ærligt . Jeg har forbeholdt dem en nydelig , ung dame , godsejerens søster . — 
— er hun mørk ? — 
— nej , blond ! — 
— jeg kan ikke lide de blonde . — 
— vent , til de har set hende . — 
— har hun grunker ? — 
— masser ! — 
— må jeg takke dem , frue ! — 
— musikken må de nu have til gode til en anden gang ; jeg må forsvinde for at gøre stort toilet . — 

—  » Den gule «  ? — 
—• ja ,  » den gule «  ! —• 
— gud fri mig , hvor jeg hader den godsejer ! — 
— farvel så længe ! — 
—• kaptajnen gik småfløjtende over det bløde brysselertæppe . Ved vinduet standsede han og så ud på de glidende børn i gården . Pludselig brast han i latter . Københavneren var falden i hele sin længde foran stalddøren . Et latterkor af barnestemmer opfyldte hele gården . Liskas latter lød høj og klingende , men under dem alle hørtes nogle ganske ejendommeligt skogrende lyde , noget , der mindede lidt om rørdrummens skogren i Enge . Egentlig uskøn var den ikke , men såre ejendommelig ! — nå , det var hende , den lille friske uskyldighed , der havde været der juleaften ! Der var nu alligevel en vis charme over disse landsbybørn . — gud ved , om de nogen sinde kunne kede sig ? — 
— døren åbnedes ; det var Lise , som kom ind for at lægge til ilden i ovnen . Det var nu begyndt at mørknes ; men han kunne dog tydeligt skimte omridset af den faste , runde arm , og da hun åbnede ovndøren , sendte flammerne et varmt , rødt skær over det friske ansigt . Hun var i grunden køn , denne pige ! Hun havde de 

københavnske tjenestepigers måde at bevæge sig på , en vis vrikken med hofterne . 
— Lise , vil de give mig en tændstik ! — 
— værs’go’ , hr . Kaptajn . — 
— tak , Lise , — sig mig , længes de ikke efter byen ? Her må da være forbandet kedeligt for en køn pige som de . — 
— jo , i førstningen — tonen faldt på anden stavelse — længtes jeg jo noget af og til , men det er såmænd svedt ud foi- længe siden , — svarede Lise . 
— nej virkelig ! Der er altså en eller anden landlig forfører med i spillet ! — 
— nej , Herren kan tro nej ; folk her på landet er meget skikkeligere end i byen . — 
— og det vil de bilde mig ind , at en køn pige som de synes om ! Nej tak , jeg er da heller ikke født i fjollerup ! — det var dog nogle satans kønne arme de har , Lise — han tog et fast tag i hendes venstre arm . 
— hr . Kaptajn ! — 
— hyss , Lise . — han lagde armen fast om hendes liv , men Lise gav ham resolut et propert øredask og løb kalkunrød ud i køkkenet for at referere begivenheden . — han kan tro nej , er han ikke fra fjollerup , så er jeg da heller ikke fra fjanterup . — 
Hanne lo . — sådan har kaptajnen jo altid 

våren . Gud ved , hvordan fruen hytter sig for ham . — 
— å , — trippede Lise , — de store hytter sig nok for hinanden , du skal ikke tro , han byder fruen den slags vare . — 
frøken Hansen stod og lavede en flødebakke til ; hun smilede til de to pigers samtale og bemærkede : — nej , det er kun flirt , han opvarter fruen med . — 
Hanne vendte sig og gabede interesseret på frøkenen . 
— hvad er det , frøken , — flirt ? — 
— tys , der er fruen . — 
provstinden stod i køkkendøren — længere kom hun aldrig . Høj og selvbevidst , med den gule silkekjoles lange folder i den hvide hånd , så hun så strålende ud , at det nær var gået Hanne som prinsessen i eventyret , der måtte neje ved det ; og Lars forsikrede , da hun havde lukket døren , at hun , sannemæ , var det knøvveste kvindfolk , han havde set i Brøndby . 
— bordet er nydeligt , — kom provsten ud og sagde , — lad mig nu se , at Hanne koger laksen godt , den er jo middagens glansnummer . Og så , lille frøken Hansen , vil de nok ved bordet have et øje på hver finger ; disse mennesker her ude vil nødes . Der er nu min kære kollega , pastor Sandberg , han sætter stor pris på god mad ; min unge ven , godsejeren , sætter 

et godt glas vin højere ; han hjælper sig ikke med en flaske rødvin . Nå , der har vi nok den første anfanger . — 
slag i slag kørte nu omegnens honoratiores op for døren , og snart var korridoren fuld af højrøstede herrer , der drøftede julevejrets udsigter . I gæsteværelserne vare fruerne optagne af at få frisuren i orden eller tage kniplingshuerne frem af hatteæskerne ; de ældste bandt kappebåndene sirligt under hagen og pillede blonderne ud ved den sorte silkekjoles halslinning . Selvfølgelig var der kun et eneste strålende toilet — hustruens . 
I barnekammeret bag spisestuen sad de to småpiger Liska og Anna og legede ivrigt middag . Hvor drengene vare , bekymrede ingen sig om ; sandsynligvis vare de optagne af de fremmede kuske og deres køretøjer . I døren , som førte fra barnekammer til spisestue , var en rude med et grønt gardin ; småpigerne trak det til side og så nu gæsterne marchere parvis ind og placere sig ved bordet under munter samtale , støj og skraben med stole . Anna stirrede på provstinden , da hun sidst af alle kom ind ved godsejerens arm ; men nu gjorde frøken Hansen tegn til hende om at lade gardinet falde , og så måtte hun tage til takke med den indbildte middag , som Liska serverede for hende . De holdt sig dog ivrigt å jour med , hvad der fore 

gik i køkkenet , og det var med skræk og bæven i sit unge hjertes enfoldighed , at Anna hørte udtalelser som disse , at suppen var for salt , postejen brændt , saucen ødelagt af sukker . 
— hvad mon fruen synes , når sådan det halve mislykkes , -— sagde Hanne grundende . 
— å fruen — sagde Lise , — når vinen er god og bordherren køn , så — Lises sidste ord blev borte i støjen indefra , da hun åbnede døren . 
Man så et øjeblik fruens smukke profil og prægtige sorte nakkeknude over den gule halslinning . Hun sad vendt mod kavaleren til højre , hvis venstre hånd lå på hendes stoleryg . Anna var kommen ud med tømte tallerkener , hun så det hele som en åbenbaring . Da Lise atter åbnede døren og entrede ud med den store bakke , så Anna kaptajnen stå op med glasset i hånden og øjnene stift hæftede på provstindens ansigt . 
— nu taler han for fruen . Den flab ! — sagde Lise . 
Anna fik lidt dessert på en tallerken og forsvandt ind til Liska , og kort efter blev der igen skraben med stolene ; selskabet begav sig muntert støjende til dagligstuen for at nyde kaffen . Deroppe arrangerede gæsterne sig i grupper eller på tomandshånd . Fruen satte sig til klaveret og spillede en Vals af Chopin , 

medens passiaren tog fart blandt de huslige præstekvinder . 
— lad os nu få en folkesang , — sagde den kærby præst , og provstinden sang om prinsessen og gangerpilten . — det var flirt igen på en anden måde . 
Fætter Valdemar havde sat sig stille ned i et hjørne af stuen . Han havde haft frøken Hansen til bords , men da hun drak så lidt , betragtede han det som en kær pligt at drikke så meget mere . Følgen heraf var , at hans øjelåg blev tunge , og hans tunge noget ubevægelig , hvorfor han satte sig stille ned og så som i tåge på onklens hustru , der legte med tonerne som guldtærninger . 
Liska var for længst slumret ind i sin visselulle , efter at hun havde sagt godnat og var bleven overkysset og kaldt et englebarn af de gamle præstefruer . Men ved bordet i barnestuen sad de to drenge med fyldte glas og tændte cigaretter . Dørene til soveværelse og spisestue vare aflåsede , for at ingen skulle overraske dem . De havde før middagen ranet to flasker Madeira , som de havde skænket ud af i folkestuen til de fremmede kuske ; men senere havde de fundet en halv flaske til , som de nu med stive øjne sad og pimpede af . Mærkeligt nok fandt de dog i seng ved egen hjælp , og snart efter sov de de retfærdiges søvn . 

to dage efter rejste københavnerne , men nyårsdag gik Fru Nelly i kirke med det heldende hoved indhyllet i den røde baschlik og de mørke øjne tungsindigt skuende hen over menigheden . 

Iv . 
Det holdt hårdt for Provst Hassing at få sin hustru til at indse nødvendigheden af at antage en huslærer . Hun kunne , sagde hun , slet ikke tænke sig at have et sådant menneske i huset . At hendes mand tog sig en kapellan , som så også kunne tage sig lidt af undervisningen , det kunne og ville hun finde sig i ; det var jo dog en akademisk dannet mand , og skønt hun  » hadede «  tteologer , så dog tusinde gange hellere en tteolog end en seminarist . Aldrig i evighed kunne hun udholde at se på en sådan forlegen , bebrillet fyr med røde hænder og sjattet kravetøj ; eller høre på et organ med snurrende r’er og tykke l’er . Det hjalp ikke , at Provsten forsikrede hende , at seminarister godt kunne være dannede mennesker — både belevne og soignerede — . Fruen vidste , hvor ofte hun havde stået bag døren og moret sig over deres kejtede bukken og skraben ude i 

korridoren , når de kom for at tale med provsten . 
Omsider blev dog mand og hustru enige om at engagere en cand . fil . En sådan kunne jo også undervise i sprog . Der blev skreven til svogeren , etatsråd råben , om at udsøge et sådant eksemplar i hovedstaden , og en måned efter blev cand . fil . Helstrup engageret . 
Etatsråden beskrev ham som en flink , ung mand i tredive Års alderen , der søgte fra hovedstaden for at rekreere sig efter en hævet forlovelse . 
I følge denne meddelelse stod hr . cand , fil . Helstrup — i hvert fald i børnenes og kvindernes omdømme — omgiven af en nimbus , der fremkaldte de to følelser , der er så udviklede hos kvinder og børn : medfølelse og nysgerrighed . Hvis man ville have spurgt Henrik , hvad han tænkte sig om den ny huslærer , ville han — totalindtrykket tro — have svaret : knusende interessant ! 
En sen eftermiddagstime løb fire børn gennem den øde nøddegang til højen nederst i haven , for derfra at overskue landevejen , når Lars bragte den sjældne fragt til Brøndby . Anna var ligeså ivrig og forventningsfuld som de andre ; thi provsten havde foreslået hendes forældre at lade hende dele børnenes timer , et tilbud , som det videbegærlige barn græd ved at 

høre ; men det var jo kun den skinbarlige glæde hun peb af , sagde hendes moder . 
Det stærke snefald denne vinter havde gjort den opkastede vej ujævn , vognen skumplede så stærkt , da den nærmede sig højen , at børnene tydelig kunne se , hvordan mennesket , som sad i det bagerste sæde , kastedes frem og tilbage . De svingede med huerne : velkommen til Brøndby ! 
Den fremmede rejste sig i sædet , hilste og smilede , at rart smil , der syntes at love meget . — børn elske smil højere end ord . 
De havde set , han var høj , men meget bleg , det hørte vel også med til det interessante . 
— han ligner jo en pater , — sagde provstinden , da han i eftermiddagens blege lys blottede en skaldet isse foran gangdøren . — kom , frøken Hansen , vi må hilse på vor ny husfælle ! — 
— må jeg præsentere min hustru , — sagde provsten . 
Den fremmede bukkede , et fornemt buk , der udmærket parerede fruens formelle velkomsthilsen . Hun havde i en fart set , at han førte sig elegant , at skikkelsen var smidig , og hele personen vel soigneret . Efter disse observationer trak hun sig nogenlunde tilfreds tilbage og overlod den nysankomne til mandens forsorg . 
Det store gæsteværelse ud til haven var 

bleven indrettet til skolestue . Om et langt bord midt på gulvet sad børnene på deres rørstole , enten arbejdende selv eller lyttende til hr . Hel-strups tilslørede stemme og ensformige tonefald , når han med hånden stukken ind på brystet vandrede frem og tilbage og gennemgik lektierne til næste dag . 
Provsten var godt tilfreds med den unge mands virksomhed i skolen , og som husfælle var han elskværdig og tilbageholdende . Ved måltiderne var han høflig , men lidet talende , sad i reglen og så ud for sig med tungsindige øjne , men kunne dog følge en samtale med interesse og le forstående til provstens vittigheder . Det var egentlig dette intelligente smil , der gjorde ham tiltalende , thi smuk var han ikke , livlig heller ikke . Han hørte til de mennesker , der i blik og adfærd give ubestemmelige løfter om noget , ingen kender , giver anledning til anelser . 
Fruen opdagede snart et talent hos ham , som kom hende svært tilpas , han var musikalsk , spillede violin så smukt , at provsten flere gange var nær ved at spørge , om det var denne passion , der havde hindret ham i at komme videre i sine studeringer . Fru Nelly nedværdigede sig endog til at spille svære musiknumre sammen med ham , og disse timer , da hendes hvide fingre løb hen ad tangenterne , og den høje , 

blege mand tog sine elegante buestrøg , blev for en tid glanspunkterne i fruens tilværelse . 
Hun yndede også at ligge på divanen i kabinettet i mørkningen og lytte til hans violins forunderlige toner , der kunne lyde fra skolestuen så tungsindige , ømme , klagende , kaldende , men også nu og da jublende , løftende ville , sansebedårende . 
Når han så senere efter et sådant udbrud mødte ved aftensbordet , var han som magt-stjålen , spiste mekanisk med avtomatiske bevægelser ; men når da fruen , for at ryste ham op af denne sløvhedstilstand , med sine spørgsmål udæskede hans svar , da kunne hans blik fæste sig så fast ved hendes , at hun — den scenevante — lukkede øjnene i gru . 
— ska han , Helstrup , også piskes op i muen ? — spurgte Lars , da Paul fastelavnssøndag om aftenen sad nede i folkestuen og lavede et ris til Liska , som endnu ikke — tænkte Paul med et suk — var nået over den lykkelige alder , da det er tilladt at  » bolle op «  fastelavnsmandag , en lige så kølig som munter og indbringende tidsfordriv . Han havde dog sikret sig en aktie i foretagendet , Liska var gået ind på at dele fortjenesten med ham , fordi han lavede riset . 

— ja , så min sandten skal han piskes op , hvorfor ikke det , Lars ? — 
— hja to a minut , lisken wa ræd for et . Han si jo så stueroms ud , de æ jo knap nok , te han ka sej goddau te fålk , nær en hellser po ham . — 
— du kan vist ikke lide hr . Helstrup , Lars . — 
— nej , sannemæ nej , ka a ej , magh te slat-won minoisk hår a ålle sit i mi Dan . Jen ku jo trou , han håd wot i joren å wå grauet åp igen , men a vel trou , han ku ha mæ de å gyer , di hå for i pigekammeret i Auten . — 
— hvad er det , Lars ? — Pauls øjne lyste nysgerrigt . 
— å , to de æ it ånht end ceprianus , di æ ve å løhs i , både lisken å Ann å beghi pigheren ; a vel no it ha mæ de å bestell ; de længst en ka holl sæ træ såne skidt , de æ de bejst ; de stod i mi katekismes . — 
— men hvor har de fået den fra . — 
— Bette Ann rend ud te kyhs Karen etter en i Auten i mørkningen . — 
der kom en mærkværdig uro over Paul , snart flyttede han det ene ben , snart det andet . 
— Lars , vil du ikke løfte mig op til pigekammervinduet , så vil jeg gøre dem bange . Jeg tager fars hue på , og du sætter mig nogle streger i ansigtet . — 

da Lars havde accepteret dette forslag , og Paul havde fået fat på faderens hue , listede de af ud i haven . De gik over den bløde sne langs muren , hen under de højtsiddende vinduer , hvor Paul nu på Lars’ skuldre stak ansigtet mod de øverste ruder i pigekammervinduet . — i få øjeblikke overskuede han situationen . — ved enden af bordet , som stod under vinduerne , sad Lise stuepige med armene spændte til hver side og brystet hvilende mod bordkanten , idet hun ivrigt læste af en bog med røde forbog staver . — de to småpiger stod midt for bordet med øjnene stift hæftede på forelæserindens ansigt . — i kakkelovnskrogen sad Hanne med sit strikketøj . — nu rejste hun sig for at tage låget af vandkedlen , da dampen fra kaffe-vandet fik det til at hoppe op og ned og lave et syndigt spektakel . 
I det hun vendte sig , fik hun øje på ansigtet ved ruden og udstødte et forfærdelsens vræl , sekunderet af tre andre hvinende røster . — efter at et øjebliks uhyggelig tavshed havde afløst hylet , blev det cyprianuslæsen de publikum enigt om at søge tilflugt hos Lars i folkestuen — hellere end hos provsten , der kun ville le dem ud . 
De havde næppe åbnet døren til folkestuen , — hvor Paul sad nok så ivrig sysselsat med sit fastelavsris , medens Lars på den lige 

gyldigste måde af verden havde anbragt hænderne i bukselommerne og benene langt ud fra sig , — før de begyndte at råbe i munden på hverandre om det kridhvide ansigt , de havde set uden for . 
— to , de hå wal wot ham , helstrop , — kom det besindigt fra Lars . 
— er du snøvs ? — spurgte Hanne — hvad rakkeren skulle han gøre det for . — 
— hja to , han si mæ ud te ålhohn , men de æ da de hejst , vi sejer et te prousten . — hva ska han ha Lou te å go å fåstøhr jer , nær i sedder skekkele , udden å fånæhrm ham . — 
— å , du er en rigtig tørvetriller — sagde Lise , hun havde begyndt at ane sammenhængen . — lad os nu få vor kaffetår , Hanne , så snakker vi ikke mere om det tøv . — 
kort efter sad alle bænkede i pigekammeret ved kaffe og fastelavnsboller , og stemningen blev høj , da Lars med drævende stemme sang :  » Kong Hannibal , han red sig ud i skoven så grøn «  . — 
når Lars foredrog dette sit bravournum-mer , kunne det hænde , at Anna og Liska trak hinanden i skørterne og måtte holde hænderne for munden for ikke at briste i latter , men hvis Paul opdagede sådan underfundighed , blev han rasende og erklærede på en vis Larsiansk måde , 

at alle kvindfolk vare halvtossede ; han havde nær bandet sannemæ på det . 
Lars’ jyske omdømme , angående  » Københavneren «  , gjorde ikke dennes indflydelse på Provst Hassings børn større . Hr . Helstrup selv tragtede heller ikke efter at komme i nærmere forhold til dem end det , timerne i skolen førte med sig . 
Det hændte nu og da , at Henrik gjorde forsøg på at indpode ham de første begreb om landlivets grinagtigheder , men han var meget uimodtagelig for den slags indtryk . — en enkelt gang lod han dog til at følge drengens passiar med opmærksomhed . — det var den gang , han fortalte , hvorledes hans mamma optrådte første gang ved bondebryllup i Brøndby . 
— de ligner jo et gravmonument og ikke en brud , havde hun sagt til den forgrædte unge kvinde , da de kom hjem fra vielsen . — i kirken havde hun rejst sig og truet ad musikanterne , da de blæste horn under ofringen , hun troede , de vare blevne fulde . — hun havde prøvet på at indlede en konversation med en ung bondekone ved at spørge hende , hvem den grimme gamle kone var , der havde et hul midt i ansigtet i stedet for mund , og som altid ledte tanken hen på maskerade  .  .  . 

— det er såmænd min mor — havde hun fået til svar . 
Men værst var det dog bleven , da hun dansede med en tyk gårdmand , der hele tiden gik og råbte : 
— fremad i tøjet ! Nok så let , fanden smækmæ ! — thi da havde hun fået krampelatter til stor forfærdelse for de skikkelige bønder . 
Hr . Helstrup måtte jo da indrømme , at der ikke kunne forekomme et mere ironisk spil af skæbnen , end da den lod hans dejlige mamma komme på landet . 
Men fra nu af vidste Henrik , at der dog var en måde , hvorpå man kunne fængsle hr . Helstrups interesse — ved at omtale mamma . Noget , som jo i og for sig ikke var så underligt , eftersom hun var det mest nævneværdige , der fandtes i Brøndby . 

v . 
To år havde hr . Helstrup været i præstegården , da begge brødrene blev konfirmerede på samme tid . Kort efter blev Henrik sendt på latinskole i nærmeste købstad , men Paul vedblev at tage undervisning sammen med søsteren og Anna , indtil han et år efter blev sendt på officersskolen . 
Efter hans afrejse fra hjemmet var der jo ingen grund til at beholde hr . Helstrup ; det var en aftale , at han skulle rejse til sommerferien , da han jo dog ikke kunne fuldende Elisabeths opdragelse . Denne , der voksede sig rank og smuk , var højere end veninden Anna , der dog havde fået lang kjole på , men endnu legede med samme Iver og alvor som altid . 
Der var bleven grumme trist , siden Paul rejste ; de savnede ham mere , end de ville ved-gå ; selv hans spot og drilleri ville de nu kunne tåle , hvis han var der . De mødtes om aftenen , 

for at skrive ham til ; — alt havde de lovet at meddele ham , lige fra om uncas havde fået hvalpe og til , hvad dato storken var kommen i år . De havde også lovet at meddele , om Lars senere var kommen fuld hjem fra byen , og om den ny , tykke stuepige , Trine , blev ved med at kalde provsten foi' Hassing . Men først og fremmest var det dem pålagt at give ham hver eneste mulig oplysning om hr . Helstrup og hans distraktioner . 
En aften lige før pinsen træffe vi de to veninder i skolestuen , Liska i færd med at skrive til Paul : 
» Kære Paul ! 
Fader og moder er kørte til byen i dag , og hr . Helstrup red ud lige efter middag ; han så’ så ustyrlig morsom ud , at mor måtte holde sig i siden af bare latter , bare brunen ikke bli’r gal ; men forpagteren siger , den er  » svær tålle «  . — vejret er udmærket , og alt her i haven er nu udsprungen , frugttræerne er så fulde af blomster , så vi aldrig have set mage , og vi synes også , der er flere fugle end ellers . — når jeg skriver vi , ved du nok , at der også skal underforstås Anna . I går var det hr . Helstrups fødselsdag , da drak vi chokolade i nøddegangen ; men den tykke Trine faldt over uncas og skoldede ham med chokolade , så 

han hylede længe efter . Men nu skal du høre : hr . Helstrup blev tredive år , Pappa sagde , at han for sindets skyld godt kunne være tres ; men mamma ville trøste ham og sagde , hun ville spille noget rigtig smukt . Fader var i drille-hjørnet og foreslog så , at hun skulle spille . 
» Han tvær over bænkene hang «  . 
Det skulle være løjer , forstår du ; men mamma spillede den virkelig , og tror du så ikke , det lange menneske gav sig til at græde . Det er vel nok denne ulykkelige kærlighed , han ikke kan få til side ; det må være rædsomt at lide af ulykkelig kærlighed ; du skal se , hun har gjort det forbi , fordi han er sådan en måneskins-ridder , som frøken Hansen kaldte ham . Bare Henrik ikke også bliver måneskinsridder ; han er frygtelig sentimental . Når han kommer hjem om søndagen , sidder han og agerer lidende ligesom den anden . Jomfruen siger , at mage til blufærdigt mandfolk har hun aldrig set ; når fader kysser mamma , så rødmer hr . Helstrup lige ned til halskraven . Kan du mindes , hvor snærpet han var i skoletiden ? Engang blev han vred , fordi jeg spurgte ham , hvad det var at være frugtsommelig . — herre gud , når der nu stod , at jomfru Marie var det , hvad var der så i , at jeg ville vide besked om det ligesom om andre ting ? Han kunne jo ganske simpelt have svaret , at det kendte han ikke , han havde aldrig prøvet 

det ; men så sætter han et så aparte ansigt op og siger med den mest fortvivlede stemme :  » Det må Elisabeth helst spørge sin fader om . «  — du kan tro , Paul , jeg glæder mig til at få en rigtig sund og kæk Broder i dig ; jeg kan godt lide , du vil være ingeniør . Vi glæde os til , at du kommer hjem i pinsen ; du og Anna og jeg skulle ordentlig føjte omkring . 
Forpagteren har et får , som har fået to sorte lam , og han har solgt den spattede plag . — Anna beder mig hilse og tilføje følgende :  » Jeg er født i Engelland , og du er født i Skåne , og vil du være min lille mand , så vil jeg være din kone . « 
Lev vel , til vi ses . 
Din Liska . « 
— men er du tosset , Liska , hvad skal den hilsen til ? — 
— pyt , han vil bare  » storsmile «  ; se så , nu er brevet lukket ; dikke , dikke , dik , nå , der kom da smilehullerne frem igen . Hurra ! der er kun tre dage til pinse . — 
Liska rettede den slanke ryg og lagde armen om Annas mørkhårede nakke . 
— kom , nu gå vi ned i køkkenet med brevet . 
Derude stod den gamle , grimme kyse-karen , hvis hus lå neden for gadekæret . Under den 

sorte kyse stak det stride , grå hår viltert og trodsigt frem som hos en af eventyrets hekse . De stikkende øjne gjorde ligheden endnu større . Hun vedblev med sin hæse stemme at fortsætte den samtale , som var i gang med Hanne . 
— Jon a vil gjæhn ha snakket et kuen mæ prousten om de , få de æ bæjst å væ ådwåret , næe de uhn komme øvre vos . — 
— hvad er det ? — spurgte Liska . 
— å , — sagde Hanne — det er ikke andet , end Karen står og vil bilde mig ind , at der skal ske noget slemt her i præstegården . Hun påstår , hun har set et liglam komme spadserende op gennem nøddegangen og hoppe over kirke-gårdsmuren . — 
— hvad tid var det ? — spurgte Liska igen . 
— de svar i næt klokken mell jet å tou . — — hvad var Karen da oppe efter så sent ? — — ja , to de behøver a vat itt å gø Reh få ; men a wa da hejsen gån op for å pluk græs po diget te en syg hæjst . — 
— må Karen da kurere ? — 
— der er vat ingen , dæ ka fåbyh mæ å leg et omslau po et syg bæst . A æ no hejsen itt så ræd o mæ , men de krøv mæ lihg nier træ mi nak te mi hæl , da a so et . Uglen hå åsse tudet hvæh næt i den sihst ti , så komme der ålti lig i joren . 
— hvis Karen endelig vil tale med far om 

det , kom så herover , når han er kommen hjem ; men det nytter nu ikke , for far kalder alt sådant overtro . — 
et stygt smil , som fremviste nogle gule tandstumper , for over den gamles mund . 
— ja , ja , jou , vest så . — 
hun vendte sig og rokkede hen til døren , men vendte sig atter og sagde : 
— la wos no snakkes ve om syw Daw . — 
— hvor hun er ækel , — sagde Anna med en stemme , der skulle synes tapper . 
— skidt være med hende , — sagde Hanne koldsindigt , — jeg vil blæse hende en lang hamborgmarch . — 
pinse ! Naturens , åndens , livets fest ! Strålende , lysende i guldskinnende karm steg pinsesolen frem på himlen , spredende nattens svale skygger og klamme tåger , der samlede sig i lette dampe hen ad den dugvåde jord , lig åndedrættet fra en vældig , slumrende kæmpe . I træernes løv glimrede og flimrede solstrålerne og vakte alle små , fjerede skabninger af den korte blund . 
Allerede havde stær og solsort fløjtet pinsemelodier i præstegårdshaven ved de første vio 

lette morgenstrimer på den østlige himmel , og nu , ved de første solstrålers varme Kys , blev der en kvidren og trillen , hoppen og flagren fra Tage og træer , et kor af hundrede røster . — gennem al denne kvidder skar engang imellem gårdhanens dominerende røst , efterfulgt af den lille dværghanes spæde kykliky . Omsider hørtes brølen af køer , trampen og vrinsken af heste , der ventede på , at også andre væsener skulle vågne i den slumrende gård . 
På alle vinduerne mod haven spillede solstrålerne . — men hvad er det ? — fra et af dem skinner et lys ud i haven ; blegt og svagt skimtes det i morgenlyset , — næsten som halvt udslukt , — det er fra vinduet i skolestuen . 
Ved bordet derinde sidder en ung mand med panden hvilende i begge hænder ; foran ham ligger et halvt beskrevet ark . 
Det ser ud , som han havde siddet således hele natten . 
Nu hæver han hovedet og lytter til de mange røster udenfor ; — han stirrer mod daglyset , der skærer sig ind gennem ruderne . — han hører lindens blade rasle sagte mod vinduerne , når den lette morgenvind ryster dugperlerne på jorden . — men atter falder han tilbage i sin forrige stilling , uden at ænse det mindste af , hvad der foregår omkring ham . 
Ude i gården lyder nu klapren af træsko 

og raslen af mælkespande , men i hovedbygningen er alt vedblivende tyst . 
Da pludselig lød et knald , der skræmmede alle op af søvnen — lyden af et skud trængte sig gennem hele det stille hus . 
Provsten styrtede ud af soveværelset , — han anede straks , hvad det var ; — op gennem dagligstuen for han og rev døren op til skolestuen . Fruen og børnene løb skrigende gennem korridoren , hvor pigerne kom blege og halvpåklædte til syne . 
— kald på Lars — råbte provsten , som stod og løsnede tøjet på den unge mand — og du , Nelly , går straks til sengs . — 
det var første gang i sytten år , Provst Hassing havde givet sin hustru en befaling . 
Hun stod i døren , hvid som sin lange natdragt ; — da hun så , hvad der var sket , slog hun hænderne om tindingerne og udstødte et forfærdelsens skrig — vildt og sønderrivende som en selvanklages hvinende tone . 
Jomfruen kom og ledte hende til sengs , medens pigerne og Lars hjalp provsten at sysle med den dræbte , der intet livstegn gav mere . — Lars kørte straks efter læge og øvrighed . 
Det blev en underlig pinse i præstegården , en pinse , som huskedes længe . 

provsten gik i kirke og prædikede om himlens ild , der tænder livets og glædens lys i menneskers hjerter ; — ikke glæden over de ting , som livet fører med sig , men over selve livet . — man havde bebrejdet de kristne , at de hadede livet , men hvad mening var der da i for Herren og apostlene at sætte livet til for andre , dersom det var uden værd for dem . — han sluttede med en bøn for de stakler , som ikke elskede livet , ikke kendte dets værd . 
Fru Nelly lå i sengen den hele pinse , hun var aldeles hysterisk . 
Men hist og her i krogene sad to småpiger skælvende , klyngende sig til hinanden . 
Nu , da han var død , huskede de kun , hvor stille , fin og nobel han var . — han havde med sin død sonet sine særheder , og deres tårer randt ustandseligt . 
Henrik talte om begivenheden i drastiske vendinger , og selv Paul , som dog havde besluttet at få så meget morskab ud af sin pinseferie , som vel tænkeligt , gik rundt i hjemmet som en alvorsmand . — men Lars spyttede skrån ud og sagde : 
— ja , to si no , om de itt kam te å pass , hva kyhs Karen såh ; no ska wal han , helstrop , settes øwer diget , de sku di jo da i gammel Dau , å de uden både præjst å Dehn . — 
— nej , Helstrup skal begraves både smukt 

og hæderligt , det har provsten sagt , — sagde jomfruen , — hans slægt fra København kommer og ordner alt . — 
senere på ulykkesdagen sagde Liska til Anna : 
— uh , den fæle kæreste , som sådan voldte hans død , nu kan hun have det på sin samvittighed . — 
— gud ved — kom det grundende fra Anna — om det egentlig var for hendes skyld , han skød sig . — 
Liska slog hastig blikket op , — der kom noget som en uklar , tjern anelse , •— noget , der drev rødmen op i hendes kind . — for første gang faldt det barnet ind , at ikke alt i hjemmet var , som det burde være ; — men resolut gav hun et kast med de lyse krøller og sagde : 
— for hvis skulle det da være ? — 
den dag , den unge mands lig var bleven gemt i krogen ved våbenhusct , tik provsten det spørgsmål af sin hustru : 
— hvorfor tror du , Helstrup skød sig ? — 
de havde ikke vekslet mange ord siden hin dag , men han havde ventet det spørgsmål længe ; han så mørkt op på hende : 
— aner du ikke grunden ? — 
hun bøjede hovedet og tav . 

han tog hende under hagen og så hende ind i øjet , fast og alvorligt . 
— Nelly , hans død er en anklage ! — 
— mod mig ? — 
— ja , mod dig , — vidste du det ikke ? — 
—• ikke således . — 
— ikke således ! Altså vidste du dog noget ? — 
— han har intet sagt  .  .  . om han beundrede  .  .  . hvad kunne jeg vel gøre for det ? — 
— sig hellere , du godt kunne lide hans beundring . — 
— herre gud , Johannes , jeg har jo ikke gjort mig det klart . — 
— nej , det er sagen , i gør jer intet klart . — vor tids kvinder handler efter behag og indskydelser . Ligesom prinsessen spiller i tavlbord til tidsfordriv med hvem , tilfældet sender , indtil det pludselig hedder :  » Og hør , du fagre gangerpilt , skynd du dig bort fra mig «  . — Nelly , Nelly , kæreste ven , fordi det er din samtids mærke , er det ikke tilladt . I nutidskvinder er jo da også oplærte i moral og kristelige sæder , — dette er jo værre end fald . — 
— Johannes ! — skreg hun . 
— hvorfor er det værre ? — fordi denne legen guldtavl , mens hjertet er koldt , forekom-nier mig værre end at falde i striden mod sit eget rebelske hjerte . — 

— du dømmer hårdt , — sagde hun og tilføjede mørkt , — men du er jo også præst . — 
— du hverken kan eller vil forstå mig , Nelly ; du mener , at når kvinden kun er herre over sine handlinger , så  .  .  . Og så et stakkels menneske uden modstandskraft — som Helstrup — uden marv og knogler — bare nerver — sarte og sitrende — for den slags mænd er i netop så overordentlig farlige . — aldrig faldt det mig ind , at du brød dig noget om ham , — men hvor det harmede mig , at du lagde an på hans beundring . — du så ham jo blive både rød og bleg , når du talte til ham . — og så denne smeltende musik . — den står da den lede satan i , når den drives på den måde . — 
provsten var i stor ophidselse , da han der drev frem og tilbage over gulvet . 
— se der , — han kastede et papir hen ad bordet , — det fandt jeg hos ham , — det er skrevet lige før hans død . — 
Fru Nelly tog papiret med kendelig gysen og foldede det ud . —  » Til hende «  •— var overskriften . 
— der ser du , det er hans gamle kæreste . — — læs ! — råbte provsten barskt . 
Hun satte sig ned i sofahjørnet , trak den ene skulder op mod det heldende hoved og læste , medens farven veg mere og mere fra hendes ansigt : 

i pinsenattens stille jeg søger øse tro og håb af livets svale kilde , hvor- sjælen får sin rensningsdåb . 
Men livets væld , det svale , som læskede mit hjerte før i sommerfriske Dale , er slugt af jorden hed og tør . 
Her er så tyst foruden , men inden foi' er trængselskår ; kanske jeg ej er buden til pinsefest hos gud i år . 
Så mange storme droge hen over mig , skønt jeg er ung ; men ingen af dem joge med uvejrshang så mørk og tung . 
Jeg stirrer som i tåge ind i et dyb foruden bund , bag fry nste øjelåge det ligger gemt som sø i lund . 
I denne skovsø spiller for mig alt livets farveskær ; kun der min tørst jeg stiller , den rummer al min sjæls begær . 
Jeg flygter som en fange , der sønderriver tunge bånd , og træder angst og bange for dommen frem med blodig hånd . 

da Fru Nelly havde læst dette , så hun op på sin mand med en skibbrudens fortvivlelse . 
Disse forskræmte øjne som en hunds eller dues rørte ham , han åbnede sin favn , og hun kastede sig hulkende deri . 
— Johannes , Johannes , hjælp mig ! — 
hvor er den præst , som ikke kan røres ved en sjæls nødskrig , — især når man elsker og har lov til at kysse den mund , hvorfra skriget kommer . 
Provst Hassing tog som en ret hyrde det vildfarne får i sine arme og var måske endog mere forelsket , end om det aldrig havde vovet sig ud på de vidder , der ligge uden for de hjemlige græsgange . 

vi . 
Der er en tid i en kvindes liv , da alle sjælens skjulte Spirer åbne sig mod lyset , en lykkelig , kærlig tid , sjæl og legeme lege kappestrid om at skyde herligst vækst , det er seksten— sytten Års alderen . — livsalige , velsignede tid , hvo ønsker ikke dig tilbage , du livets svulmende forÅrsgry . — under hver luftning , hvert vindpust , hvert eneste åndedrag gemmes en forjættelse . Dit er livet , dit er lyset , dine er alle jordens riger og deres herligheder . — lærken synger det , stæren fløjter det , hanen galer det , katten mjauer det , bækken nynner det , og vinden hvisker det i dit øre . — ikke sandt , da havde du ofte lyst til at strække armene ud , sejrsberust , rede til at omfavne den hele jord og derefter samle hænderne under din nakke og danse og tralle , hoppe og le , tage hver gammel moster om livet og danse med hende til verdens ende . — så du en tåre , stirrede du 

uforstående på den ; — så du et smil , fik du lyst til at le , le himmelhøjt , — skoggerle som faunen i skoven . — seksten—sytten Års alderen ! — mon tiden før syndefaldet var lykkeligere end du ? 
Som en perlende vin randt det unge blod brusende og let gennem årerne på de to seksten— syttenårs jomfruer , som en søndag eftermiddag sad og broderede ved egebordet i nøddegangen . Af den måde , hvorpå hver af dem trak nålen ind og ud , ville en menneskekender have sluttet adskilligt . Liskas hvide , smalle hånd med de lange , smukke negle bevægede sig i håndleddet i gratiøse , sirlige bøjninger , når hun trak tråden til , — der var racepræg over disse fornemme hænder . — Annas hånd var som hele skikkelsen kort og buttet , men lækker som smilehullet i den runde kind . Hun havde en egen energisk måde at fæste tråden på , der var noget tilforladeligt over det hele ; hendes syning gik sikkert ikke op igen . 
— lis—ka , lis—ka ! — 
— her mam—ma ! — 
— næh , at i gider arbejde i en sådan hede ! — 
— men , mamma , går du virkelig med slå-brok en søndag eftermiddag ? — 
— pyh ! — pustede provstinden , — hvem 

gider klæde sig om i den varme ; desuden kommer her naturligvis ikke en moders sjæl . — 
— far vil dog vist blive skuffet , hvis du ikke er omklædt , når han kommer fra sogne . — 
— det får så ikke hjælpe alligevel . — 
provstinden smed sig i en af de højryggede havestole , der stod ved bordet , og stak de små silketøfler frem under den hvide slåbrok . 
— skal vi drikke kaffe her ude mamma ? — 
— jeg gider ikke drikke kaffe i den hede , det er dog et satanisk klima det danske , varierer med ulidelig kulde , ufremkommeligt pjask og stegende hede . — 
— jeg synes , det er ganske rart med varme sådan en midsommerdag , især her ude , hvor der er skygge . — 
— ja du ! Gud ved , hvad du ikke kunne være henrykt for , du ville sikkert tage til takke med mangt i verden . — tænk dem , Anna , forleden påstod hun , der var dejligt i Brøndby . — 
— der er i hvert fald dejligt i præstegården — forsikrede Anna med varme . 
Vis mig en jysk præstekone , som ikke ville have følt sig smigret på husets vegne ved en så åbenbar kompliment ; men provstinde Hassing var også i denne henseende en undtagelse ; når nogen talte rosende om præstegården i Brøndby , optog hun det som en personlig for 

nærmelse ; det var jo næsten som en tilståelse af , at hun ikke var mere end syv præstegårde . 
Alligevel imødegik hun ikke denne gang naturbarnet Annas naive bemærkning , enten det nu var på grund af fremsætterindens ubetydelighed eller på grund af varmen . Hun trak den hvide molis solhat længere ned i panden , lagde sig træt tilbage og lukkede de sortfrynsede øjelåg . 
Liska gik for at bede stuepigen dække kaffebord i lindelysthuset ; hun vidste , at faderen satte pris på en kop , når han kom hjem fra en anstrengende sognerejse . Da hun kom tilbage , gav hun Anna et slag over den kraftige ryg- 
— tik ! — råbte hun og tog til bens ud af nøddegangen med Anna i fuld fart efter sig . 
Fru Nelly rejste sig halvt op i stolen og så ud gennem gangen , der , hvor den åbnede for udsigten til den grønne plæne med blomsterrabatterne ; hun så på kapløbet med stigende interesse . — skyggen fra nøddegangen faldt på den ene side af den store plæne , men på den anden var der fuldt glødende Sollys , så de unge pigers lette flugt var snart i lys og snart i skygge . Liskas hvide kjole stod smukt til det lyse hår og gjorde hele skikkelsen linere og lettere , end provstinden nogen sinde havde set den . — egentlig syntes hun ikke om de blonde ; men hun måtte 

dog indrømme , at hvis Liska ikke havde været så lys , ville hun ikke have haft det fine gazelle-agtige præg over sin skikkelse .-----jo vist var hun smuk ; nu skulle det være alvor , ikke skulle denne guldklump længere begraves i sandet i Brøndby , nej , frem i dagen , frem i livets strålende solskin skulle hendes Liska , der tog sig så glimrende ud i fuldt , klart daglys . Allerede i dag ville hun komme frem med sin plan at sende hende til København til vinteren . — 
hun vidste , hun ville møde modstand hos sin mand ; men hun ville sejre ; Elisabeth måtte jo have nogen uddannelse , det ville han blive nødt til at indrømme , et halvt år kunne ikke gøre det ; men var hun så først begyndt med den ene sæson , sandelig om hun da var sin moders datter , hvis hun ikke selv sørgede for at være med hvert år . — der føltes som en hed strøm ved disse forhåbninger , endnu var Polen nicht verloren , der kunne reddes meget endnu af ærgerrige storhedsdrømme . 
Hun mindedes den tid , før Liska blev født ; hvor hun havde græmmet sig , fordi hun på ny skulle være moder ; hvor ofte hun havde grædt , når der var fornøjelser , hun gik glip af , og nu , — nu fik hun rigelig erstatning for det alt sammen . — blæse da med , at der allerede begyndte at komme enkelte hvide hår blandt de blanke , sorte . — ikke ville hun oftere rykke 

dem ud , nu ville hun jo blive ung igen i sin datter , der ikke længere var et kortskørtet barn , men en stor , voksen skønjomfru , bestemt til at gøre lykke , — glimrende lykke i verden . 
De to unge væddeløbsemner stod pustende og stakåndede , de unge barme steg og sank i hastige åndedrag . — Liska satte hænderne i siden med albuen ud , samlende på kræfter til en ny dyst . — Anna trak den mørke pisk frem og viftede den op og ned for det af varme skinnende ansigt . — provstinden lagde mærke til , at den mørkeblå lærredskjole med den hvide matroskrave , som var dybt udskåren , blottede en usædvanlig smuk Hals , og at det brede bryst , der steg og sank efter det hurtige løb , var hvælvet og kraftigt . — hun ville have været nydelig , om hun ikke var så suffisant . 
— der kommer far , —• råbte Liska , og ud af havelågen forsvandt de begge . 
Fru Nelly rejste sig langsomt og rystede bladene af sit skød , dem hun tankeløst havde siddet og plukket itu . Også hun gik provsten i møde , der nu kom spadserende med en ung pige ved hver arm . — han så træt ud , men da han så sin hustru , slap han ungdommen og rev hatten af med forloren frejdighed . 
— ah , — sagde han og lagde armen om sin hustru , — nå , så borgfruen har hæget og fliddet sig , flettet røde roser i håret og badet 

sig i vellugtende vande til husherrens hjemkomst . — Nelly , — han truede med pegefingeren , —• du bliver vist så forfængelig omsider , at du bilder dig ind , det er ligegyldigt , hvad du tager på . — 
— å , Johannes , jeg gad ikke i denne varme . — her kommer jo ingen uden du , og du linder jo , at alt klæder mig . — 
— jaha — men ikke lige godt . — 
det var nu vist alligevel dumt , at hun ikke havde overvundet sin ulyst til omklædning ; — det gjaldt jo nu om at have ham i særlig godt humør , da de skulle tales ved om Liska . 
Hun tog sin mands arm , og de vandrede ud af nøddegangen , ned langs plænen til lindelysthuset , hvis indgang vendte mod våningen . Fruen anbragte sig ved bordet og begyndte at skænke kaffen med egen hvide hånd , en opmærksomhed , han satte pris på , og som hun nu klogelig benyttede sig af ; thi sandt at sige , overlod Fru Nelly helst denne anstrengelse tilligemed alle andre til jomFruen . 
Da var det , idet hun sirligt rakte koppen over bordet , at man så en lang skygge lægge sig over den solfyldte plæne . Skyggen kastedes fra en mand , der stod på flisen uden for havedøren , klædt som en landjunker i halvt jæger- , halvt ridekostume . — han rev den bløde hat 

med den stive fjer af hovedet og hilste med udstrakt arm . 
— nej se , gør kammerjunkeren virkelig Brøndby præstegård den ære ! — råbte provsten ham i møde . 
— jeg skal til landmandsmøde i kroen — tog mig da den frihed at se ind og høre til familiens befindende ; lever fruen vel ? — 
— bedste hr . Kammerjunker ! Hvor jeg er flov over ikke at kunne takke for deres elskværdighed i passende toilet ; men fristelsen var for stor — den megen varme , de sparsomme visitter ! — 
— bevares frne ! Det er jo en nydelse at se dem engang uden selskabstoilet , en raffineret nydelse , rent ud sagt , der er i den hele lette , flagrende påklædning noget symbolsk for hele skikkelsen ; de burde egentlig aldrig gå med andet end slåbrok . Se nu blandt andet årerne , de fine , blå årer , der gå fra håndleddet op i underarmen , og som netop i denne påklædning så elskværdigt komme til syne ; ja , er det ikke , hvad jeg siger ; kvinderne er gerrige naturer ; de emballerer sig selv , som gnieren sine klenodier , ikke sandt , deres højærværdighed ? — 
— hr . Kammerjunker ! Påkald ikke min gejstlige værdighed ; når de påkalder  » Højretfærdigheden «  , som forpagterens røgter kalder mig , så nødes jeg jo til at anholde deres ud 

taleiser , der er af den beskaffenhed , at man sandelig ikke plejer at servere dem for danske præstefruer . — 
de fine rynker ved provstens mund glattede sig ud i et elskværdigt smil . 
— men død og plage , hr . Provst Hassing ! Fru provstinden er da ikke en af de snerpe-niller , man ellers træffer på i præstegårde ; når bispevisitatserne undtages , så har jeg altid ført en lignende utvungen konversation her i huset , ikke sandt , frue ? — 
— de glemmer , hr . Godsejer , at vi nu snart har en voksen datter her i huset . — 
fruen skelede hen mod nøddegangen , hvor Liskas hvide kjole skimtedes . 
— nu må de drikke en kap kaffe med os , godsejer , for selskabs skyld , ikke for kaffens , den er forbandet tynd — afledede provsten samtalen . 
— Anna , — sagde Liska til denne , der beskedent havde trukket sig tilbage fra kaffebordet ved godsejerens tilsynekomst , — jeg går med dig , jeg gider ikke blive og høre på alt det sludder , han opvarter mamma med , vent her , til jeg kommer . — 
hun gik for at sige faderen , at hun ville gå en tur med Anna . — godsejeren sprang op og hilste belevent på den smukke pige , der endnu kniksede for ham på skolepigevis . Da 

hun vendte sig bort fra dem , kom der uro over hende , hun vidste , der ville blive talt om hende , når hun nu var borte ; men egentlig kunne hun ikke klare for sig , hvad det var , der ængstede hende . 
— tror du ikke , din moder venter et parti af dig og godsejeren ? — spurgte Anna ligefrem . Liska skoggerlo : 
—• godsejeren og jeg , ha , ha , hvor kosteligt , godsejeren , som i fem år har kuret til mamma , sendt hende kostbare gaver , parfumer , slikkerier ; nej , du er kostelig . — 
— hør nu , Liska , hvorfor ler du egentlig af det ? Kammerjunkeren kan dog ikke blive gift med din moder , og engang må han vel gifte sig ; det ville da være et fashionabelt parti , som din moder så ofte taler om . — 
— om så det var en prins , ville jeg ikke have ham , når han først havde kuret til mamma . — 
— men når der nu ikke er ment det mindste med en sådan kur , hvad så ? — 
— så ville jeg endda aldrig have en af mammas aflagte tilbedere . Anna — stemmen blev lavere , — mamma er sød ; men hun vil forfærdelig nødigt være passée . — 
et stykke neden for præstegårdshaven boede Annas veninde , den gamle enke ma’ Kristians . Det lille bindingsværkshus var gammelt ; der var 

kun et par meget højt siddende vinduer på den side , som vendte mod landevejen , hvorfor det så skummelt og uhyggeligt ud ; men Anna havde ofte fortalt , at der var rart derinde hos den gamle kone , og nu i dag havde Liska samtykket i at gå med derhen . 
Gennem en mørk stenbrolagt gang kom de ind i et dito køkken , der kun fik lys fra en lille grøn glasrude . Anna trykkede på klinke-faldet i døren , og de trådte på bondevis ind uden at banke på . 
En underlig duren hørtes , da de åbnede døren ; det var husets herskerinde , der holdt sin søndagsandagt ved at læse højt af en gammel huspostille . Skønt hun bar egnens sædvanlige bondedragt , var der et vist sirligt præg over hende , som tilligemed hendes ranke vækst og milde ansigt gjorde hende meget tiltalende . 
Liska så sig nysgerrigt om , — gulvet var af ler , men overstrøet med fint , hvidt sand , — bjælkeloftet var mørkt af ælde , der var stukken en gammel almanak ind i en læderrem der-°ppe . — på bilæggerovnen stod to messingstager , og oven over hang et fyrfad , stuens eneste vægprydelse , næstefter de tre billeder , som hang på den modsatte væg over den store dragkiste . — det øverste var et såkaldet himmelbrev , og derunder var anbragt jomfru Marie med stråleglorie og som pendent til hende — 

grevinde Danner til hest . Under de to blyindfattede vinduer stod det skurede bord , hvor bogen lå , som Maren læste højt af . 
Der var et eneste væsen til i stuen , en grå-ringet kat , som lå i halmsædet på en stol ved siden af kakkelovnen . Dens madkop , bunden af en træsko , stod under den røde dragkiste , — men madkop såvel som bord og stole vare skurede hvide som ben . 
Der var søndagsfred , — svundne generationers præg over det hele interiør , — bornholmeruret sagde : — tik tak , tik tak , — alt i orden , — alt i orden . 
— men det er jo præstegårds-frøkenen ,— sagde den gamle og så venligt over brillerne hen på den unge pige , hvis blik udtrykte hendes forbavselse over her at finde noget , som hun havde læst om hos Blicher eller Carit Etlar . 
— det var pænt af frøkenen at se ind til sådan en gammel kone . — Anna — ja hun er jo kommen her , siden hun ikke var større end en træsko . — 
hun tav lidt , fortabt i minderne , og tilføjede : 
— jeg kendte så grant hendes små trippende skridt ude på stenbroen og den måde , hvorpå hun tog i klinkefaldet . — mine ører vidste forud , hvordan hun ville sige :  » Goddag , Maren «  , idet hun åbnede døren . — den gamle 

almanak deroppe har hun læst så lidt , så hun kunne hele historien  » Kineseren i følle mølle «  udenad . — 
— ja se bare , Liska , •— supplerede Anna , — her sad jeg på skamlen med ryggen mod dragkisten ; — der lå Møns , hvor den nu ligger ved siden af kakkelovnen ; — ved den anden side sad Maren og spandt , medens jeg læste højt . — Somme tider sang Maren gamle viser for mig , — hun kunne kun tre eventyr :  » Ridder rød «  ,  » Snehvide «  ,  » Hans og Grethe «  , men de gange , jeg fik dem fortalt , er ikke til at tælle . — hos Maren og hos den gamle frue i præstegården tilbragte jeg den meste tid af min barndom , — hjemme var der altid travlt . — 
Liska fik en anelse om , at det måtte være dejligt at have haft et sådant asyl at ty til , når livet i det daglige blev for broget ; hun følte et vist lunt velvære den times tid , de tilbragte hos den gamle , — et velvære noget lignende det , Møns følte i halmstolen . — 
provstens studereværelse var en tofags stue med vindue ud mod haven . Det store kastanjetræ uden for kastede lange skygger ind på væggeskabene , der vare fyldte med bøger fra loft til gulv . Der var mørke paneler , tilrøget loft og tunge Gardiner for vinduerne , hvad der 

alt bidrog til at give værelset et eget dystert , tungsindigt præg . 
Denne søndag havde eftermiddagssolen oplivet det triste rum ; dens stråler hoppede på gulvtæppet , ind under det firkantede egebord , som stod midt i stuen overlæsset med bøger og tidsskrifter ; — de skinnede på Luther og me-lancthon og på den billedgruppe af århundre-dets åndskæmper , der hang over sofaen ; — de kærtegnede med deres varme flimren det store portræt af Fru Nelly , der stod på skrivebordet , og strejfede den skikkelse , der sad i sofahjørnet . 
Den spænstige skikkelse var sammenkrøben , og det kække hoved hvilede tungt mod hånden ; der var et fremmed præg , noget misvisende ved hele personen , den sædvanlige harmoni var borte . 
Han , som så let plejede at kaste alle daglige misstemninger over bord , var i dag ramt føleligere end ellers ; der var gjort et attentat mod hans hjerte . — — hans yndige  » Malene «  — hans søde , livsfriske Liska ! — med vold og magt skulle hun stødes ud i dette fordærvelige for legem og sjæl — denne malstrøm af nydelse , som gør kinden hed , men hjertet koldt ; opelskes til livslede ligesom moderen . — 
der lå hun nu inde på divanen , hans elskede , hvis livs lykke han gerne ville købe for sit hjærteblod , men som aldrig kunne føle 

anden lykke end den , der skulle kunstig op-klækkes . — 
da kammerjunkeren var- der , havde hun skruet sig op i en ekstase , der skulle betyde glæde . — hun havde spøgt , railleret over så mange ting , været aldeles forførende dejlig . — herregud , når hun så så sød og glad ud , da kunne hun jo være aldeles uimodståelig , gøre med ham , akkurat som hun ville . — han havde sagt ja til det alt sammen — godsejeren havde skubbet godt efter . — Liska skulle nu — det havde han lovet — uddannes både i sang og musik , fransk , ridning , fægtning , ja i alle de satans hundekunster , der var til at få lært for penge . 
Og hvis så endda det løfte — givet med hans sjæls tårer — kunne gøre hans hustru rigtig glad ! Men aldrig så snart var godsejeren borte , før hun i livslede kastede sig på divanen i kabinettet . 
Provst Hassing så hende så tydeligt for sig , — den dvælende gang , den blege kind , de mørke øjne , der blev dobbelt så store , når livsleden var der . — og den kom oftere og oftere , — den var Herren på borgen , glæde og tilfredshed kun flygtige gæster . 
Han kunne undertiden blive bange for , at hun var syg , — men hun var ikke syg . — hendes nervesystem var vel noget nedbrudt af 

den fordærvelige morfin , hun ofte tog om aftenen , — men hun spiste og drak udmærket og sov i regelen godt ; — hun spillede så dejligt som nogen sinde , men sjældnere og sjældnere ------hun gad ikke ! — 
det var let at påvise årsagen til det alt sammen : — hun var fra barndommen opammet ved adspredelser ; — deraf havde hendes liv suget sin næring . — ikke en eneste åndelig påvirkning havde kastet sine stråler ind over hendes vej . Musikken ! — den havde særlig næret forfængeligheden , måske gjort sindet modtageligt for stemningen — fremmet følelseslivet , — men hvem har hørt musikken udrette mere ; hvad har den med forstand , pligt og vilje at gøre . — 
der var en tid — en herlig tid — i deres forlovelsesdage , da han var vis på at kunne gribe ledende ind i hendes liv , — han følte sig sikker på sejr , hvis han tog kampen op mod opdragelse , vaner , hjem og hele kieresiet . —-men ak — han var en ung mand den gang — en modig , men sangvinsk mand ! — nu sad han her som en slagen mand , — ja som den , der har tabt alle slag . — han rasede mod sig selv over den sidste tabte fægtning , — den om Malene , — der burde han ikke strakt gevær — dette var for fejt . — 
ganske vist havde han selv ønsket , hun 

skulle udvide sine kundskaber , — men alt dette djævelstøj ! — hellere nøjes med , hvad hun kunne . — herre gud , man kan da nok blive lykkelig , fordi man ikke er et leksikon . 
Medens aftensolens rødeste guld spredte sig i skylag over vestens himmel og glødede gennem kastanjens mørke løv , trængte skikkelser sig frem for Provst Hassings tanker , — billeder af præstekvinder , som han kendte dem fra historien og fra livet ; — kvinder , som havde vandret her i denne præstegård , i de samme rum , den samme have , — huslige , smilende og tilfredse , — spredende lys og hygge om sig . 
Han så dem alle , — lige fra hr . Sørens hustru , Mette Lavridsdatter med den stive , krusede halskrave og hovedlinet — og til den sidste præstekone med de sirlige kappestrimler og den hvide lærredskrave på den sorte kjole . 
Han syntes at høre nøgleknippernes raslen ved bælterne og de tunge , uldne slæbkjolers gliden hen ad gulvet . 
Der var nogle , som sad i den store sal og spandt hør mellem deres piger — og der blev talt og sunget , både løst og fast , både skæmt og alvor . — og der var andre , som puslede travlt ved kister og skabe , — gemte linned og strømper , æbler og nødder og delte ud deraf til den fattige gamle , som kom til køkkendøren , støttende sig til knortekæppen . — og der var 

atter dem , som plukkede urter i have og skov , kogte salver og plaster , tørrede salvie og hyld og sendte det ud til de syge i sognet . 
Men alle vare de glade , virksomme , tilfredse — alle undtagen . . . . . . . 
Solen sendte sin sidste gyldne hilsen ind i værelset , — spurvene kvidrede under taget og kastanjens blade raslede mod vinduet , — men provsten hørte og så intet . — han sad stadig sammenkrøben langt ind i sofahjørnet og stirrede ud for sig . — der sad han , da pigen kaldte til the ; — så strøg han sig med hånden flere gange over øjne og hår og gik så ind og spøgte som sædvanligt ved bordet med Liska og Anna . 

vi . 
Året har drejet sig fem gange rundt . — der er atter Sollys og dirrende varme over præstegårdshaven , det er sidst i August . — formiddagschokoladen er drukken ude i nødde-gangen , hvor provsten går med sin hustru om livet , trallende på  » Per svineherde «  , — men foran havedøren under et stort solsejl er nogle unge mennesker samlede . 
I den bredskuldrede ingeniørofficer , der har det samme kække kast med hovedet som provsten , genkende vi Paul . 
For tiden morer han sig med fra sin hængekøje at kildre en ung dame i nakken med en aspargesstængel , — et chikaneri , som kun kan undskyldes , når man ved , at samme unge dame er hans forlovede , Annette Holck . 
Hun vender nu og da hovedet med den skarpt skårne profil og løfter hånden for at gribe det chikanøse redskab , — men med så 

langsomme , ugidelige bevægelser , at enhver vil indse det umulige deri . 
— hold nu op med det drilleri , — befaler i en myndig , søsterlig tone frøken Liska , der nu er så fin og skær en blomme , som nogen sinde har skudt sig op af jorden i en præste-gårds have . 
Denne bemærkning om blommen tiltrædes sikkert af hr . cand , theol . Hassing , — tidligere familiært præsenteret læseren under navnet fætter Valdemar ; — men samme unge mand , der øjensynligt nærer en varm beundring for sin smukke kusine , erkender fuldt ud det håbløse deri , da han ved , hun nærer samme afsky for tteologer som hendes Fru mamma . 
Mere håb turde der vel være for kavalleri-løjtnanten , Robert Karlsen , der sammen med sin ven , husets ældste søn cand . jur . Henrik Hassing , gør forberedende øvelser til at synge  » Glun-tarne «  , — og gør det så forbandet godt , at fætter Valdemar hjerteknust vender ryggen til sin lykkes ruin og forsvinder ind ad havedøren for at slå sig ned på andre for sindsligevægten heldigere steder . 
Inde i havestuen sidder et sidste individ af den ungdom , som for tiden ferierer i Brøndby præstegård , Pauls kammerat , intendant fro-berg , — mindre destingveret , mere nonchalant 

end løjtnant Karlsen . Han sidder i sofaen med benene over kors og smøger . 
— lummert , hr . Intendant , — bemærker Valdemar Hassing . 
Tiltalte åbnede munden og udstøder samtidig en cigarrøg og ordet : 
— bandsat ! — 
— trækker op til torden — tror jeg . — 
der kom lidt liv i intendantens ansigt , han rettede lidt på stillingen . 
—• hvorfor ikke . — et tordenvejr på landet kan være ganske hyggeligt . — oprigtig talt , — stemmen lød fortrolig dæmpet , — jeg har s’gu også siddet og spejdet efter lidt afveksling i tilværelsen — for det kan dog nok blive lidt ensformigt at sidde og smøge her i sofahjørnet den ganske dag . — 
— de holder ikke af at passiare ? — 
— konversere , mener de ? — man passiarer s’gu da ikke , hvor frøken Holck er til stede . — underholde frøken Hassing , det kunne lade sig høre , — men provstinden og frøken Holck ! — hu glade valhalla ! — hvad skulle jeg sige dem , som de gad høre ? — 
intendanten lagde hovedet tilbage mod sofaryggen og så med halvlukkede øjne efter cigarrøgen . 
— hvad satan løjtnant Karlsen vil herud 

og agere paradehest for , det begriber jeg , Søren danse mig ikke . 
Fætter Valdemars blide øjne skuede hjælpeløst rundt i værelset ; — han havde ingen lyst til at meddele intendanten , hvad han mente om løjtnantens jyllandsfart , — han så sig om efter andre materier og blikket faldt på et kobberstik af oporto med udsigt til havet . 
— hvor monstro skriver det stykke sig fra ? — spurgte han . 
Intendanten gabede , — lidt uinteresseret , syntes det . 
— den by ? — hvad fanden ! kender de ikke den , teolog ? — det er s’gu Jerusalem ! — 
— der er jo intet vand ved Jerusalem . — — ja , så har de s’gu læst deres bibel skidt , hr . Pastor , for det har jeg vidst , siden jeg ikke var større end tobak for en skilling , at der var vand ved Jerusalem . 
— hvad hedder da det vand , om jeg må spørge ? — 
— kedrons bæk . — 
fætter Valdemar fandt det under sin værdighed at trænge mere til bunds i det emne . — men en stund efter stak intendanten det spørgsmål ud : 
— hvem har tegnet det store knæstykke af deres tante , derhenne på pillen ? — 
— det har en ung mand , som i sin tid 

var huslærer her i præstegården , — han havde talent i mere end en retning . — forresten gik det ham såre sørgeligt , — han skød sig . — 
— her i præstegården ? — 
— i deres soveværelse . — ja nu er det taget i brug som gæsteværelse , — men det var skolestue i gamle dage . — det var en pinsemorgen , han skød sig . — 
— hør , — dette er død og pine interessant ! — hvorfor mon Paul aldrig har fortalt mig noget om det , da det dog ellers altid har moret ham at fodre mig med historier herfra ? — 
— å , denne historie — så sær og uforklarlig — tales der helst ikke om i præstegården . — folk her i byen taler så meget mere , — de siger , han går igen . — 
— det må de s’gu fortælle mig noget nærmere , — jeg har altid været stærkt passioneret for spøgelsehistorier , — hvad fortælles der da ? — intendant Frobergs ansigt havde tabt det træge , indolente præg , — stemmen var ikke længere så tilsløret . — 
— man siger , — fortalte den unge teolog , •— at der hver midnat , fra pinse til sanct-hans spadserer et hvidt lam op gennem nøddegangen og hopper over gærdet op på kirkegården . — 
— har nogen af præstegårdens indvånere set fænomenet ? — 

— det ved jeg ikke ; her tales , som før sagt , ikke om det . — 
— de selv tror det selvfølgelig ikke , det forenes jo ikke med deres tteologiske værdighed at ænse almuens overtro . — 
— jeg forbavses i hvert fald over symboliken i den naive fremstilling ; jeg kendte jo hr . Helstrup , han var visselig et sådant snehvidt og enfoldigt lam . — 
intendantens ansigt havde atter antaget satyrpræget , han lo med sin hule , tørre latter : 
— ja , de tteologer kan min syv og sanden ikke lukke munden op uden at tale om får og lam , både hvide og sorte . — 
den unge tteolog lod sig ikke anfægte , han vedblev dæmpet , som han talte til sig selv : 
— de blodpletter på gulvet var min skræk ; stuepigen forsikrede , de kunne ikke skures bort , nu er gulvet ferniseret ; men de skimtes endnu . — 
— sikke noget nonsens , det er naturligvis skoleblæk , måske har han skrevet til sin elskede , før han døde , og måske væltet blækhuset i faldet . — 
en lyd af fjern torden satte som en slags afslutning på denne samtale og fik dem , som sad ude , til at søge ly inde for det kommende uvejr . Provstinden tog en gyngestol og vendte den således , at lynene ikke kunne skære hende 

i øjnene ; hun var altid nervøs og urolig i tordenvejr ; de andre slog sig ned om det runde salonbord midt i stuen og indledede en samtale , hvori københavnerne med sædvanlig snobberi angreb landlivet , som forsvaredes af provsten og fætter Valdemar . 
— kan du huske , kusine Liska , hvor hyggeligt du fandt det hos gamle pastor sand-bergs ? — 
— ja , der var en egen , lun hygge i deres hjem , som tiltalte mig , og så det , at de læste højt om vinteraftenen . — 
— og stegte æbler i ovnen , — supplerede Fru Nelly ironisk . 
— ligemeget , — sagde provsten , — når jeg en rigtig sludfuld efterårsaften sidder lidt lunt inde hos mig selv og hører vejret udenfor ( irage sin fugtige ånde om hjørner og gavle , når min lampe er tændt og min pibe stoppet , min bog slået op , da glæder jeg mig akkurat lige så meget til sæsonen her i Brøndby , som de andre gør ved de første bebudelser om soireer og^baller . — 
—  » Nej , intet i verden kan lignes ved et bal «  , — trallede Liska . 
— ville du sætte pris på , Malene , om vi bød omegnens ungdom på herre- og præste-gårde sammen til en  » dansende the «  med københavnerne ? — 

— nej , slet ikke , far , der er ikke noget ved et sådant bal . Et bal skal være festlig strålende , så alt kan kaste lyset tilbage . Det skal stråle fra spejlene i de dekorerede saloner , — fra lysekroner og parketgulv , — fra skinnende festdragter , blændende hvide skuldre og arme , — fra funklende colliers , diamanter og romerske Perler , — fra stjerner og bånd på sorte livkjoler , — fra uniformer og epauletter , — fra perlende vin i slebent Krystal , — fra øjne , der stråle stærkere end alt andet af tindrende livslyst . — å , aldrig glemmer jeg det sidste bal hos eksellensens . — 
— eller den lille baron med monoklen i øjet , — indskød svigerinden . 
Provstinden havde vendt sin stol og så henrykt på sin datter , der var varm af begejstring . — ja , således var det , hun ville have hende , så ville hun gøre sin lykke i verden . En sæson til ! 
Fætter Valdemars ærlige øjne så med forbavselsens stumme sprog på den smukke kusine . — der undslap ham omsider et spørgsmål : 
— hvor er Anna ? — din legesøster , hvordan lever hun ? — 
— ved du ikke det ? — hun læser til lærerindeeksamen hos frøken Zahle . — har du 

virkelig aldrig truffet os sammen i København . 
— hun er for øvrigt hjemme for tiden . — 
— ja så , hvorfor kommer hun da ikke herover ? — 
— å , du begriber vel da , at Anna og jeg ikke kan være så allierede som forhen . — 
— ærlig talt , kusine , så begriber jeg det ikke . — du og Anna var jo uadskillelige , — intimere end to søstre . — 
— ja , — sagde Paul , •— Anna og Liska vare som to røde køer , men et sådant venskab må vel køles , i følge forholdenes natur . — interesserne må jo være forskellige nu . — 
— har Anna måske ingen balinteresser ? — spurgte fætteren spydigt . 
— å , at du ikke begriber det i din skaldede theologpande , — kom det vrippent og utålmodigt fra Liska . Vi har jo ingen fælles bekendte , intet at slutte os sammen om . — Anna bar ingen af mine færdigheder — jeg ingen af hendes . — jeg holder grumme meget af Anna , der er ingen , jeg hellere betror mig til end hende , men hverken mamma eller jeg kan lide , at hun vil være lærerinde . — 
— det er lige meget , hvad Anna bliver , — hun vil altid blive en personlighed , hvor man så end sætter hende i verden , — sagde provsten . 
Medens denne ordveksel fandt sted , var uvejret kommen nærmere . — det havde hidtil 

lydt som et såret dyrs brummen , men nu blev lynene stærkere , den dumpe lyd blev til voldsomme skrald . 
Da var det , — just som et vældigt lyn i flammende ziksak gennemskår luften og blændede øjnene efterfulgt af en bragende torden , — at havedøren åbnedes og en ung piges friske skikkelse viste sig . — som hun der stod med den blåstribede kadetkjole løftet op over anklerne , med stråhatten skudt tilbage over det krusede hår , rød og varm efter den anstrengelse , det havde voldt at prøve på at løbe fra regnen . — gennem den åbne dør hørte man de tunge regndråber boble i gruset udenfor , og den unge pige gav sin svære fletning nogle rystende dask , for at vandet kunne drive af . 
Muligvis var det en ungdommelig flothed for en pige over de tyve at bære sit hår på den måde , — men halsen syntes for slank til at bære denne usædvanlig rige hårfylde opsat ; — desuden vare kinderne så runde , ansigtsfarven så frisk , smilehullerne så dybe , at ingen forargedes . 
Hun syntes lidt forlegen ved at træffe så mange mennesker . 
— jeg kommer for at sige farvel , inden jeg igen rejser til København — sagde hun . 
Provsten præsenterede hende for de fremmede 

som sin kære Anna , Liskas legesøster , — en solstråle , som havde skinnet langt ind i præstegården . 
— der har altid siddet ti , tolv skælmer i hver øjekrog på Anna ; — så meget livsmod har jeg aldrig truffet , som hos hende , — sagde Paul . — hun kunne s’gu kuske os alle sammen både i slagsmål og i lektier , — måske var det derfor , hun blev min første kærlighed . — 
Anna rødmede dybt ned på den blottede Hals , men frøken Holck vendte øjnene i hovedet og sagde : 
— det var en overmåde net tilståelse . — 
fætter Valdemar tilspidsede yderligere situationen ved at spørge , om frøken Vang havde gengældt disse erotiske tilbøjeligheder . 
Da svarede Anna på en såre naiv , men uendelig elskværdig måde : — nej , provsten var min første kærlighed . — 
mærkværdig nok var der ingen , som lo ad denne fortrolige meddelelse ; — frøken Holck snærpede lidt på munden , men provstinden fæstede de store , mørke øjne på Anna . — det pigebarn ville altid være hende en gåde . — 
— hvad har de egentlig fået tiden til at gå med i ferien , frøken Anna ? — spurgte Henrik , da hun efter anmodning havde taget plads i kredsen , — har de haft noget rigtigt udbytte af deres ferie ? — 

— jeg har først og fremmest samlet på kræfter , drukket sødmælk som en fedekalv ; — jeg vejer fem pund mere , end da jeg kom hjem . — jeg stod op med solen og gik lange morgenture , fiskede gedder i åen til min frokost . — 
— død og pine , Paul ! — udbrød intendanten , — hvorfor er vi ikke gåde ud for at mede , det er Søren fløjte mig storartet , at et pigebarn skal lære os tidsfordriv . — 
— hertil kan indvendes , at fiskeredskaberne aldrig er i orden her i præstegården , — desuden ville damerne vist skele lidt til en sådan uselskabelighed . — 
— de kunne jo slå følge . — 
Anette Holck så ned mod sine små spidse laksko , — Liska lo . 
— ved de hvad , frøken Anna , — sagde Paul , — når jeg sådan sidder og ser på dem , så får jeg lyst til at løbe om kap med dem som i gamle dage . — du store kineser , hvor de kunne løbe ! — 
— og klatre , — tilføjede Henrik . 
— og fange mus , — faldt Liska ind . 
— fange mus ! — frøken Holcks øjne rullede . 
— ja , fange mus , — når de kørte kornstakke ind . — Liska var helt ivrig ved tanken . 
— hvordan fangedes de ? — spurgte intendanten . 

— med de bare hænder naturligvis , — vi havde en gang tre og halvfjerds , — 
frøken Holck lod atter øjnene rulle : — tre og halvfjerds ! — 
Anna sad og betragtede hende , — således havde hun nu egentlig ikke tænkt sig Pauls kæreste , hverken så lys eller så spinkel . — men hun havde jo herretække , havde Liska sagt , og hun var meget rig . — dog syntes provsten vist kun halvt om , at Paul forlovede sig så tidligt . Kanske han nu kunne få råd til at følge sit højeste ønske , at blive civilingeniør . 
Provstinden satte sig til klaveret og spillede for ungdommen , — ikke — som hun plejede — svære musiknumre , men småting , som var i mode i hendes unge dage . Til et overordentlig smukt accompagnement sang hun flere små nydelige sange , deriblandt gåsepigens sang af  » De to rødhårede «  . 
Længe efter at Anna var kommen hjem , lød provstindens smukke stemme for hendes øren . —  » Sig , at dersom lykken vil ham føje , hvis han vinder sig en kærlig viv «  . — Anna kunne ikke begribe , hvorfor den sang stemte hendes sind så underlig vemodigt . 

sent om aftenen sad Fru Nelly i friser-kåbe foran toiletspejlet og ordnede sit hår til natten . Vinduet stod åbent ud til haven og en stærk Duft trængte ind i værelset , — det var den ville hæk , som Duftede efter tordenregnen , krydret og mættende som hengemte æbler . 
Fruens hår begyndte at gråne stærkt ; — hvad om det blev helt sølvgrå ! ! — hun kendte ikke nogen smukkere , mere ejendommelig pryd for en ældre dame end et stærkt sølvgrå ! Hår . 
Fru Nelly var bleven noget sværere i de senere år . Hun , som med skræk havde tænkt på den stund , da hun skulle mærkes af tiden , så nu med et vist velbehag de foreløbige tegn derpå , — hun så , det klædte hende . — det klædte hende at blive sværere , skikkelsen blev mere bydende , mere majestætisk ; — det var ikke blot og bar smiger , når provsten — forelsket som en ungersvend — forsikrede , at hun lignede en dronning . 
Hun følte med sit naturlige , — i den retning stærkt udviklede instinkt — at hun havde samme magt over mændenes sind , som hun altid havde haft ; — og hun var nu sikker på , at hun altid ville beholde den . 
Fra vinduet trængte højrøstet tale og latterudbrud ind i værelset ; det var de unge , børnenes gæster , der altid bragte så meget liv med sig til præstegården 

der var jo unægtelig i de senere år bleven langt større forbindelse mellem præstegården i Brøndby og den store verden . — hvert af de sidste fem år havde hun tilbragt to måneder af vintersæsonen i hovedstaden , — det kunne der jo leves længe på i de andre af årets måneder . 
Hun rejste sig , da hun havde ordnet frisuren og bandt båndet på friserkåben fastere om livet , gik hen til døren , der førte ind til studereværelset og bankede varsomt på døren . 
Provsten kom stormende og slog armene om hende og trak hende ind i værelset til sig . 
— hvorfor sidder du her så tilbagetrukken i aften , Johannes ? — spurgte hun . 
— å , jeg sidder og skriver til mine kreditorer og be’r om henstand som sædvanligt . — Nelly , elskede ! — det gør mig ondt at besvære rig med sligt . — ville det ikke være muligt at indrette sig lidt mere praktisk ? — mine finanser er i en frygtelig uorden . — 
— men Johannes , — du som har det næstbedste sognekald i Jylland ! — 
— og den flotteste og mindst ordentlige husførelse ! — 
— skal dette være en bebrejdelse , Johannes ! — 
— kæreste Nelly , — du er jo slet ikke anlagt derfor . — men nu Malene , — hun siger jo 

så ofte , hun har lyst til huslighed ; — hvorfor da ikke lade hende prøve lidt , — føre regnskab for eksempel ? — 
— hvordan skulle hun kunne det , når hun ei’ det halve år i København ? -— 
— Nelly , vær nu fornuftig , — søde mit hjerte — jeg får ikke råd til at holde Liska i København i vinter . — sidste sæson kostede hun mig over tusinde kroner . — mine kreditorer rykker mig mere ubarmhjærtigt end nogen sinde . — du har ikke ide om , hvad vore udgifter beløber sig til om året . — 
— men nu , da drengene er færdige ? — 
— ja , nu havde jeg jo også tænkt , det værste var overstået , men så kommer alt det rykind af fremmede ; — det tager så umådeligt , — for nu at nævne bordet i aften ; var det strengt taget nødvendigt med vin ? — 
— Annette er jo vant til det hjemmefra . — 
— lad gå da , — men nu alle de konserverede sager , som bordet dækkes med ? — er det absolut nødvendigt , at her altid skal serveres trøfler , champignons , hummer , sardiner , røget laks og andet lignende ? — jeg sætter langt større pris på et stykke kold kylling , — nu har vi jo store kyllinger i hønsehuset . — 
— å , men Johannes , — det er så stor 

ulejlighed at få dem gjort i stand , siger pigerne . — 
— siger pigerne ! — ja der har vi det ; — pigerne er uden tilsyn , derfor gider de intet bestille , — men herre gud ! — hvorfor dog ikke lade Malene tage sig lidt af huset . — hvor ved du , om hun ikke en gang selv får det nødigt . — hvis hun nu muligvis fik en mand som denne løjtnant Karlsen , — han kunne da ikke byde hende for glimrende kår . — 
fruen lo stille . 
— hvorfor ler du ? — 
— for Liska vil ikke have løjtnant Karlsen . — 
— hvoraf ved du det ? — 
— Liska vil kun have en mand , der kan byde hende glimrende kår . — 
— men hvis hun nu elskede ham ? — 
— så giftede hun sig dog ikke med ham . — men vær kun rolig , Johannes , Liska vil ikke kunne elske den mand , som har små kår at byde . — 
Fru Nelly talte med overbevisningens vægt , men provsten stirrede forfærdet på hende . 
— i nutidskvinder ! I nutidskvinder ! — udbrød han . 
Han vandrede over gulvet , standsede foran hende og sagde : 
— der kan altså intet rettes ; — ingen 

poster inddrages på husets budget ? — jeg er prisgiven mine kreditorer ? — 
Fru Nelly tog med hænderne til hovedet , så friserkåbens vide ærmer faldt langt tilbage og blottede den fine arm med de blå årer . — Provst Hassing havde aldrig kunnet modstå sin hustrus hvide arme . 
— nå , nå , nellylil ! Bliv nu ikke bange , om jeg en enkelt gang buldrer lidt for meger — tro mig , det er ikke morsomt at blive rykket så eftertrykkeligt ; — sidde i gæld op over ørene og skylde gud og hvermand . — hvor jeg ville føle mig let om hjertet den dag , jeg var uden gæld . — en gennemført økonomi i et par år ville udrette meget . —• 
fruen sukkede fortvivlet og hjælpeløst : 
— jeg kan jo ikke , Johannes ; — du ved jo , jeg kan ikke . — 
hun kastede sig ned på gulvet og lagde hovedet mod en stol , — peb og klynkede som en syg hund . 
— så , så , så , Nelly , — kom nu til ro . — 
provsten rejste hende varsomt , klappede hende og talte beroligende til hende og lovede hende morfin at sove på . 

Viii . 
B » n mørkningsstund sidst på vinteren ilede Anna hen ad Vendersgade . — hun var færdig på skolen den dag og følte det behagelige velvære ved at komme ud , som den føler , der har gjort et forsvarligt arbejde og udnyttet tiden godt . — vejret var ved at slå om fra tø til frost , luften var ren og klar , føret ligt . — hun trak vejret i fulde drag , og den måde , hvorpå hun skridtede ud , sikkert og støt med hænderne i kåbelommerne , fortalte tydeligt nok , at hun var særdeles tilfreds med tilværelsen . 
Det var første gang , hun slog sig løs siden juleferien , trods det , at hun så længe havde haft en ekstraskilling på lommen . — det kildrede hende ubeskriveligt at tænke , hvordan hun var kommen til den . — hun skulle dog ikke glemme at fortælle Liska det — hvordan hun i julen , da hun en dag besøgte gamle ma’ Kristians , 

var bleven ordret til at tage en grå strømpe , som lå i fodenden af alkoven , og hvorledes gamle Maren da havde halet en tikroneseddel op af strømpen og givet hende den til at more sig for . Skønt rygtet fortalte , at gamle Maren en gang havde arvet en rig onkel , havde Anna dog altid før tænkt sig , at hun var fattig , — men nu vidste hun ikke , hvad hun skulle tro . 
Hvor grinagtigt det nu ville være at gå op og invitere Liska med i  » det kongelige «  i morgen aften , og så efter forestillingen køre hende i drosche til gadedøren . — Liska havde jo så ofte de andre år taget hende med i teater eller til konditoren . — i denne vinter havde hun ganske vist ikke gjort det ; — men hvad , hun kunne jo også blive træt af altid at være den ydende . — atter gottede Anna sig ved den tanke at være indbyder . — når hun gjorde sit regnskab op for måneden , ville hun lave en rubrik med overskrift  » Forfriskninger «  og føre ti kroner derpå . Gud måtte vide , hvad de da ville tænke om hende hjemme . — 
under disse muntre betragtninger var hun nået til Købmagergade . Hun standsede ved en gadedør og så på et messingskilt . — en lygte ved siden af døren lyste på navnet : a . Bryde , højesteretsassessor . 1 . Sal . — her var det altså . 
Hun så op mod vinduerne på første sal ; 

der var aldeles mørkt , måske var de ude . — hun steg op ad den brede , oplyste trappe , stod lidt stille ved plantedekorationen på afsatsen , inden hun ringede på ; — det var dog besynderligt , hvor hendes mod altid sank på denne trappe . — det var Fru Brydes kolde , grå øjne , der således kunne gøre hendes blod uroligt ; — de kunne se så uforskammet inkvisitoriske op og ned ad hende . 
Denne aften var det imidlertid stuepigen , der åbnede døren til entreen . — inden Anna fik spurgt , sagde hun næsvist : 
— værsgo , frøken Hassing er i kabinettet . — 
hun åbnede ind til dagligstuen , hvor ingen var til stede , og Anna gik gennem den hen og trak den svære portiere til side . — bag store palmer brændte en grøn ampel i et hjørne , — ved dens lys så Anna Liska ligge udstrakt på divanen . 
Der var noget i hendes stilling , der mindede om moderen , især da hun vendte hovedet for at se , hvem der kom ind . 
— å , er det dig , Anna ! Det var pænt af dig at se op ; — du har ikke været her , siden du ved nyårstide bragte hilsen hjemmefra . — jeg er alene hjemme , — tante Emmy er på visitter . — jeg havde ingen lyst til at gå ud , jeg er træt — ganske gyselig medtaget ; — du undskylder nok , at jeg bliver liggende ; — jeg 

var til karneval i aftes , morede mig — å så guddommeligt . — 
— fortæl mig noget om det , Liska ! — 
hun lagde sig igen ned i puderne og lukkede øjnene : 
— nu har jeg ligget her og drømt det om og om igen , siden tante gik ud . — men fortælle det , trævle det op igen , — å nej , det gider jeg ikke , — det svækker indtrykket . — desværre bliver det vel nu min sidste sæson herovre . — 
— hvorfor det , Liska ? — 
— har du ikke hørt det hjemmefra ? — far er under administration . — 
— hvad siger du ? — udbrød Anna bestyrtet , — er det sandt ? — 
— ja , han skrev det selv til mig forleden , meget skånsomt og forsigtigt , naturligvis ; —-far er jo altid så hensynsfuld . — indtægter og udgifter ville ikke balancere , — har nok ikke kunnet det længe , og så  . . . ja , så måtte man jo have en løsning . — 
•— hvor det gør mig ondt for provsten , Liska , — jeg er vis på , det piner ham forfærdeligt . — 
— men mamma da ? — 
— det gør mig ikke så ondt for hende , — svarede Anna oprigtigt . 

Liska rejste sig op på albuen og sagde heftigt : 
— nej naturligvis ! — du er ikke en smule bedre end de andre dumme bønder derude , som kaste hele skylden på mamma , fordi de ikke forstår hendes skønhedstrang , hendes sjæls fine stemninger . — du skulle vide , hvor alle her , som kender mamma , beklager hende . — 
— for hvad ? — 
— fordi hun skal leve der ude i Brøndby blandt køer og får og bønder . — 
Anna lo . 
— du ler , — sagde Liska fortrydeligt . 
— ja , undskyld , Liska , dette er så overmåde komisk , at jeg min sandten ikke kan lade være . I københavnere er dog et morsomt folkefærd . Fordi din moder er bleven præstekone i Brøndby , behøver hun da ikke at vælge får til sin nærmeste omgang — eller køer og bønder , som du så elskværdigt henfører under samme kategori , til sine kammerater . — 
Anna vedblev at le til Liskas store ærgrelse . 
— ja , jeg kender jo nok dine emanciperede , realistiske ideer ! — 
— tværtimod , mine ideer er gamle og så simple , at bønder kender dem ; thi de ved i hvert fald , at der , hvor man har sit hjem , der , hvor arnen er rejst , samler en kvinde sine interesser , sine sympattier , sin kærlighed . — 

— gud , Anna ! Du taler jo som en huspostil . — 
Liska rejste sig halvt og klappede Anna på den runde kind . 
— du er for øvrigt så sød ; jeg burde tale med dig oftere ; du er som et stykke af min egen samvittighed ; men du kender og forstår nu engang ikke rigtig min dejlige mamma . — 
— lad os tale om noget andet , Liska . — hvordan lever dine brødre ? — 
— ja , kan du tænke dig , der er bleven tilbudt Henrik en glimrende stilling ved en bank i New-york . — 
— nå , så behøver du jo ikke at tage dig det så nær ; så sørger han nok for dit underhold , hvis din far ikke kan . — 
— han har endogså lovet mamma ikke at forlove sig , så længe jeg er ugift . — 
— det var dog et højst aparte løfte ; vil du tage mod det ? — 
— hvorfor ikke ? — 
— du er altså vis på , du vil giftes ? — 
— hør nu , Anna , vi er jo alene , lad os så tale sammen ganske uforbeholdent . Ved du det eneste i den ganske verden , der kunne passe for mig , uden netop dette ? — 
— men — 
— her gælder intet  » men «  — . 

— jo , her gælder både et  » men «  og  » hvis «  og  » dersom «  ; thi sæt nu — 
— at ingen ville have mig , — afbrød Liska . 
— nej , dette kunne så vist aldrig falde mig ind ; jeg ville kun sige : sæt nu , du ikke kom til at holde af nogen . — 
— Anna , hvor mange kvinder , tror du , gifter sig af kærlighed i vor tid ; og Anna , monstro det er klogt at gifte sig af kærlighed ? Se nu mamma , hun har selv fortalt , hvor rasende forelsket hun var i far , når hun besøgte sin onkel i den provinsby , hvor far var modepræst , •— kan man derfor sige , at hun har været meget lykkelig i sit ægteskab ? Der har kærligheden dog ikke gjort underværker . — 
— men har dog måske været den ballast , der har holdt skibet oven vande . Det ville gøre mig svært ondt at høre , Liska , om du skulle gifte dig af nogen som helst anden grund end den eneste forsvarlige : at gifte sig af kærlighed . — 
samtalen afbrødes ved højrøstede herrestemmer inde i dagligstuen , og et par behandskede hænder trak portieren til side ; det var Henrik og en husarkaptajn , som trådte ind . — Anna lagde mærke til en sort knebelsbart , der så ud , som den var klistret på , samt en ejendommelighed i udtalen . Organet ligesom snublede over enkelte konsonanter , medens han konverserede Liska . 

— må jeg præsentere : hr . Husarkaptajn , baron tramp , frøken Anna Vang . — 
— det er et velklingende navn , frøkenen har , umådelig let at rime på . — 
— hr . Baronen finder , det minder om min hjemstavn , de jyske vange . •— 
— ah ! Så frøkenen er fra Jylland ? — 
— jeg kunne fristes til at sige som smedekonen hjemme : de takker a gui for . — 
— he , he ; men som sagt , det ville ikke være vanskeligt at rime på frøkenens navn : sang , klang , gang . — 
— og rang — supplerede Anna , — desværre kan dette ord ikke anbringes i nogen forbindelse med mit navn . — nå ! Farvel , Liska , farvel , hr . Kandidat , farvel , hr . Baron , nej lad være med at følge til dørs , jeg kan nok selv finde ud . — 
— et satans friskt pigebarn ! der var som en Duft af kløverhø og humle over hende , — et barndomsbekendtskab ? — 
— ja , — sagde Liska . 
— hvorledes befinder frøkenen sig efter det anstrengende karneval , vil kræfterne strække til ? Man venter sig noget stort af soireen på mandag , så livsfunktionerne burde være godt i orden til den tid . — 
— når jeg har samlet kræfter et par dage , så går det nok igen . — 

— må jeg anbefale et middel , som holder godt på kræfterne , det benyttes meget af pariserinderne , det er okseblod , dampende , varmt , som det kommer af dyret . — 
Liska gjorde en grimace , som om hun slugte noget ubehageligt . — 
— hør nu , Liska , nu må du s’gu stramme dig op , — sagde Henrik opmuntrende . — baronen har været så elskværdig at sætte Paul og Annette stævne hos a Porta ; vi mente , at et godt glas kunne hjælpe lidt på de fornemmelser , man har efter en balaften ; skynd dig og tag på dig , vognen er her straks . — 
— kanske , — skyndte baronen sig at tilføje , — denne tanke ei- mere fristende end okseblodet . He , he . — 
da vognen rullede hen over Amagertorv , fik Liska pludselig øje på Anna , som gik rask ned ad fortovet . 
Der gik som et stik gennem hende ; hun havde vist ikke været rigtig elskværdig mod hende ; det så ud , som om hendes holdning ikke var så kæk som ellers ; det elektriske lys var faldet så blegt på hendes ansigt . — gud , hvor hun måtte føle sig ensom , hun havde jo ikke en eneste ven i den hele , store by . 
Der kom en underlig trykkende fornemmelse over sindet , noget som anger og selvanklage , som hun dog snart igen frigjorde sig for , thi 

hvad i alverden kunne hun vel for , at livet nu engang var blevet indrettet med disse samfundslag . Anna var vel også tilfreds med sin lod ; dog var dette ubegribeligt ; thi nøjes med Annas lod ? — nej , aldrig i verden ! 
Anna havde flygtigt bemærket den rullende ekvipage ; hun havde set Liskas blonde hoved stikke op over aftenslaget . Også hun fandt , at Liska så blegere ud end ellers . Uvilkårligt faldt disse ord af kærlighedens komedie hende ind :  » Duverdens lykkebarn , du stakkels søster ! «  — ja vist satte Liska sit hjerte til i alt dette , hvor kunne det være andet . 
Hun var så optagen af dette problem , at hun først , da hun stod ved sin gadedør , kom til at tænke på , hvorfor hun var gået ud ; —• hun havde jo ikke engang haft lejlighed til at fremkomme med sin indbydelse . — nå , Liska trængte så vist heller ikke til mere adspredelse . 
Anna ringede på ; hendes værtinde lukkede op og spurgte , om hun skulle komme med lampen . 
— ja tak , madam Pedersen . — synes de ikke , vi skulle slå os løs i aften med en kop kaffe ? Gi’r de kaffe , gi’r jeg kager . Her er en krone , så kan Johan måske hente dem hos konditoren . — 
— madammens ansigt strålede , — hun elskede en kaffetår om aftenen over alt i verden . 

— ja de er jo født jyde , madam Pedersen , vor natur fornægter sig ikke . Kaffelysten , den er os nu mere end i klæderne skåren . Ja , så sætter de nok en kop ind til mig . — 
— ja tak , frøken ! — 
Anna gik ind i sit lille , tarvelige værelse , hun rullede gardinerne ned for de to fag vinduer , ragede lidt op i kakkelovnsilden og trak sin gyngestol derhen , skruede lampen op , tændte sig en cigaret og gav sig til at filosofere . 
Nå , det var altså ham , der var bestemt som Liskas tilkommende , — denne skeløjede fremtoning — ja for skeløjet , det var han , trods monoklen , det havde hun tydelig set , — og hvor han stammede eller snøvlede , eller hvad det var . — Liska brød sig slet ikke om ham — nej så min sandten , om hun gjorde , — hun var fuldstændig ligegyldig ved hans tilsynekomst denne aften . — måske tog han sig bedre ud til hest — eller i en salon , han var måske danser . — Henrik arbejdede naturligvis stærkt for at få partiet bragt i stand . — det ville jo altid være rart at have en svoger , som kunne give ud . — åh , Henrik havde nu altid været så inderlig fedtet og beregnende . 
Stakkels Liska , der skulle styrtes ud i alt dette . 
En uge efter stod forlovelsen i bladene . Da Anna en eftermiddag kom hjem fra skolen , 

fortalte værtinden , at der havde været en meget fornem , ældre dame der og spurgt efter hende . Hun havde skrevet noget op på sit kort og lagt det på bordet . — Anna tog kortet , det var fra provstinden . — 
» Kære barn , «  stod der ; —  » vil de ikke i morgen klokken tre møde os på angleterre ? Min mand og jeg vil gerne se dem og bringe dem en hilsen fra Brøndby . — deres Nelly Hassing . « 
Anna traf provsten alene på hotellet . Det slog hende straks , at han var kommen til at se gammel ud — gammel og træt . — dette mærkværdige , — hun kunne fristes til at kalde det forsorne , — som havde sat sig fast i hans være-måde og til dels karakteriseret ham , var næsten forsvundet ; dog var det , som det blussede op , da han så hende og gjorde sit sædvanlige buk for  » Professorinden «  , som han spøgende kaldte hende . 
— min hustru , — provsten sagde aldrig  » min kone «  — er gået i butikker . — deres vel-lærdhed kommer til at tage til takke med mig , behag at tage plads . — hvad behager det frøkenen at nyde — wisky , toddy eller the a la Russe ? 
Anna lo . 
Naturligvis har de enhver Evas svaghed for kaffe . — — kelner ! To kaffe med kakao . — så sætter vi os her i et hjørne og opfrisker gamle minder . — 

Anna ønskede til lykke med forlovelsen . 
— hja , — sagde provsten og pustede cigarrøgen betænksomt ud fra sig ; — nu vil det jo vise sig — tiden vil vise — man må jo altid håbe det bedste . — partiet er for så vidt glimrende nok , — nu kommer det jo an på gemytterne , — det er dog deraf , det hele til sidst hænger . — jeg tror nok , han holder svært meget af Malene , — penge er der nok af , og når det så er hendes egen vilje ; — så skal man jo håbe . — ærlig talt havde jeg måske helst ønsket en studeret mand til svigersøn . — disse herrer officerer — bevares , der er jo prægtige eksemplarer iblandt dem , — men jeg tror dog , man må veje en mand lidt efter gerningen , — og da , — ja , er de ikke enig med mig i , at officerer er samfundets mindst nyttige borgere ; — næst efter kvinderne . — 
— hr . Provst Hassing ! — udbrød Anna i stor indignation . 
— selvfølgelig drister jeg mig ikke til at mene , at de er  » overflødige «  ; men jeg vover at påstå , at kvinden i de højere samfundslag spiller en meget underordnet rolle i samfundet . Elisabeths stilling vil jo blive som utallige andres : repræsentant for hjemmet og dets deltagelse i selskabeligheden . — 
— jeg hører til min store forbavselse , prøv 

sten gøre sig til talsmand for kvindeemancipationen . — 
— bevares nej , — emanciperede kvinder har altid været min gru . — jeg kender intet , som mere støder min skønhedssans end disse fremskridtskvinder med halvlangt hår og læderbælte om den korsetløse , hoftebrede midje . — 
— jeg kunne have stor lyst til at vide , hvordan provsten tænker sig idealet af en kvinde . — 
— den største kvinde må vel være- den , , som er til størst velsignelse — for sig selv og andre . — hun , som har fået nåde til med en lykkelig hånd at holde fredens og tilfredshedens genier til huse , — således som det ofte blev givet vore bedstemødre ; — det var kvinder , som stod op med solen , kvidrede med lærken  .  .  . 
— og gik til sengs med hønsene , — afbrød Anna . 
— ja vel . — de er den samme galfrands , de altid har været . — men ved de hvad , lille Anna , — hør det og mærk det : vor tids kvinder er sjældent lykkelige . — 
— hvad kan grunden være ? — spurgte Anna . 
— der er vist flere grunde , — en af de mest iøjnefaldende er den , at de ikke arbejder . — 
— mener provsten , at nutidens kvinder er lade ? — 

— det just ikke , — de har ingen ro på sig til at blive indolente —• det er i hvert fald først i en senere alder , de bliver det . Men de spreder sig om så mangt og meget , at der aldrig bliver tid til noget virkeligt arbejde , — klædedragt , fornøjelser , musik , sport . — for nu at nævne cyklesporten — denne grimme , poesiløse sport , — det hæsligste udslag af vor prosaiske tid — som en åndfuldere , renere , mere begejstret tidsalder vil pege fingre ad :  » Ja det var dengang , da damerne satte sig overskrævs på to hjul , nål- de ville tage sig ud . «  — 
Anna mente , det var ikke alle , som tog sig ilde ud på cykle . 
— nej , børn tage sig ganske godt ud , — det hele er jo et stykke legetøj , afpasset efter deres alder . — jeg frakender selvfølgelig ikke cyklen dens praktiske fortjeneste , — den burde måske på den måde tages mere i brug , —• men som skønhedsdyrkende kvinders befordringsmiddel , — fy for den lede ! — 
Anna ledede talen hen på brøndbyboerne og deres passioner , og imidlertid kom Fru Nelly . 
Hun så oprømt ud , — kelneren hjalp hende af med skindcapen , og Anna så straks , at figuren var bleven meget fyldigere , — hun havde forandret sig en del , ansigtsfarven , der hidtil havde holdt sig så skær som en ung piges , var bleven noget rødlig . 

— ja , man må nok sige , at Liska har skudt papegøjen , — svarede hun på Annas lykønskning . — læg dem det på sinde , kære Anna , — enten et glimrende parti eller slet intet . — 
derpå gav hun sig til at udmale alle de festiviteter , der havde fundet sted i anledning af forlovelsen . 
— min eneste bekymring i den retning , sluttede hun , er , at kaptajnen holder på bryllup om tre måneder . — 
— Elisabeth er alt for ung til at blive gift nu , hun får jo ingen ungdom , — sagde provsten . 
— hendes ungdom må så falde efter hendes bryllup , — sagde provstinden . 
— men , kære Nelly , Malene er jo et rent barn med hensyn til livet — uvidende som en hjejleunge . — 
— man kommer jo tidsnok til at gøre sine erfaringer — ægteskabet hjælper svært dertil . — 
— også af den grund mente jeg , hun tidsnok kunne blive gift , — erklærede provsten . 
—-ja , der er nu intet ved at gøre , — mente fruen . 
— intet andet , end at hendes forældre forbød det hurtige giftermål . — 
— som vi selvfølgelig ikke gør . — 
— ja , nu får Liska travlt med udstyret , — sagde Anna . 
— udstyret tager hun naturligvis i magasin 

du nord , — forresten bliver- det ikke stort — vi have ikke råd dertil . — de påtænker en bryllupsrejse til syden , om han kan få permission , — kommer til Paris — måske rom — så opnår Liska dog lidt mere end sin mamma . — 
— som også har været i udlandet , — sagde provsten . 
— men ikke i rom . — 
Anna gjorde tegn til opbrud . 
— farvel , hr . Provst Hassing ! Tak for kaffen ! Farvel , frue ! — vil de hilse mine forældre og sige , at jeg slider godt og venter et pænt resultat . — 
— stakkels de ! — sagde provstinden . 


Ix . 
En mørk , trist oktoberdag henimod aften rullede en vogn hen ad landevejen , der fra Ålborg bugter sig som en stor , grå slange ud i landet . 
Den nøgne stubbemark strakte sig ved siden af den sorte , pløjede muldjord , hvor hæse ravne baskede med de sorte vinger efter den tunge plov . Langt ude på en kæmpehøj sad en enlig hyrdedreng og sang en kærestevise , medens de løse køer gik og ruskede op af de sidste grønne Spirer med deres bruskede læber . Fårene , som lige havde mistet deres Pels , krøb rystende sammen to og to , — engang imellem så de dvaske af kulde efter hunden , der gjorde afstikkere ind over Marken med snuden hen ad jorden . Hen til roeMarken , hvor nogle halvvoksne drenge og et par piger lå og rodede i den tunge jord , gjorde den også et lille svip , måske for at blære sig med sin ubundne frihed . 

spurvene kvidrede i de næsten bladløse træer ved begge sider af vejen ; — de vare nu omtrent de eneste fjerede skabninger på pladsen og følte sig som situationens herrer . 
— pip , pip , qvirelit , — sagde det overalt , hvor vognen kørte frem . 
Der sad kun to mennesker deri , en ældre mand og en ung pige på et par og tyve . 
Det var forpagteren fra Brøndby , som havde hentet sin datter i Ålborg ; hun var nu færdig med sin eksamen og sit ophold i hovedstaden . 
Annas klare øjne tittede ivrigt ud i det nøgne efterårslandskab . For hende var det ikke trist . — hun kendte hver milesten ved vejen , hver poppel , der havde vokset sig rankere end de andre , hvert lille hus og det særegne præg , som var over det ; — det slog hende , det mærkelige , at ikke et eneste hus på landet , var som et andet . 
Efterhånden forsvandt det sidste lys fra solen , og mørket lagde sig nu tungt og bredt over hele egnen , — dog tindrede enkelte stjærner på den mørke baggrund — det var lysene , som tændtes rundt omkring i husene ved vejen og udflyttergårdene . — karlene kørte hjem fra Marken , drengene drev køerne foran sig , kun fårene blev tilbage på den øde mark . — i den landsby , hvor vognen kørte igennem , 

sprang hundene ud ad portene og for halsende efter vognen , der forsvandt i mørket . 
Anna sad og lyttede opmærksomt , da faderen fortalte hende om livet i præstegården . 
Der var jo nu dette med provstinden , at hun var bleven så underlig i den sidste tid . — siden datteren var bleven gift og var rejst til udlandet , havde hun været , hvad forpagteren kaldte rundtosset . Hun lå på sofaen den halve dag , gik næsten altid med slåbrok og havde forandret udseende så påfaldende , at det rygte var kommen ud i sognet , at hun drak . 
— det er rele nok træls , når konen sådan skal spolere hjemmet for en mand , — forsikrede forpagteren . 
Der fo’r noget gennem Annas tanker — det var omtrent den eneste latinske sentents , hun kunne — sic transit gloria mundi ! — men som for at modsige sine egne tanker , udbrød hun : 
— det er umuligt , — den dejlige , stolte provstinde ! •— 
— ja , hvad nu dejligheden angår , — sagde forpagteren , — så er den jo svært i aftagende — og stoltheden er der jo også stærkt bud efter — for den sags skyld . — 
— hvad mener du med det , far ? — 
— jo ser du , Anna , — - stemmen blev lavere , 

skønt de vare ene på vognen , — nu for eksempel i Morges , da jeg stod og lagde seletøjet på hestene , kommer stuepigen og be’r mig komme over i gangen til fruen . 
Da jeg så kommer derover , står hun jo i det her vide gevant , som hun hele dagen går og flagrer i , — hun så ikke ud til at være hverken vasket eller redt — håret hang i grå tjavser ned over panden . 
— kan Vang besørge et bud i byen for mig ? — spurgte hun , — men det skulle helst være med lidt konduite ; — der er jo handelsblod i dem , ikke sandt ? — 
— jo , jeg har vel nok lidt hesteforstand — og lidt studeforstand også — for den sags skyld — så hvis provstinden vil have , jeg skal se på en ridehest , så  . . . — 
— gud fri mig , — ridehest ! — så ville bønderne da vist først stejle . — nej , det er noget helt andet . — jeg har her en meget kostbar broche med en ægte sten , som jeg gerne ville sælge . — guldsmed Frandsen i Tværgade vil nok give en ordentlig betaling for den , — den måtte jo ikke gerne gå under tyve kroner . — 
— jeg skal gøre , hvad jeg kan — siger jeg så — var der så ellers intet andet bud ? — 
— jo , vi skulle gerne have noget cognac og Sherry hjem til provstens aftentoddy ; men 

vi er ikke tilfredse med urtekræmmerens , som vi plejer at få . — er Vang ikke så god at købe fem flasker af hvert hos vinkyperen på torvet og så betale med de penge , de får for brochen , — så kan jeg jo altid hæve dem igen hos provsten , — jeg nænner ikke at vække ham nu — han sad sent oppe i aftes . — 
— har du nu besørget det ? — spurgte Anna . 
— ja , guldsmeden gav kun fire og tyve kroner for den — skønt han indrømmede , det var et pragtstykke , der vist havde kostet sine firs og derover , og at stenen vel endnu havde samme værdi . — men nu har jeg jo så en kurv med drikkevarer tilbage i stedet . — 
Anna gøs . — hvor ofte havde hun ikke beundret den smukke , vandklare sten , der pyntede så godt på den prægtige buste — og nu var den tusket bort for cognac og Sherry . 
Hun så ud i den mørke efterårsaften . Tungt og klamt slog vejret hende i møde , — hvor var sommerens lune aromatiske luft bleven af ? — hun kunne lige skimte omridset af noget egekrat et stykke fra vejen ; — hun vidste , det stod med gulnet , forpjusket og forblæst løv . — hun mindedes det fra ferien , når hun om morgenen var gået sin tur derud og havde taget løv med hjem til at pynte op med . — hun huskede , hvor hendes bryst havde bevæget 

sig , når hun indåndede al denne friskhed og Duft — og der lagde sig noget denne aften ind i hendes glade sind , — noget , som hun ikke før havde følt , — rædsel for forgængeligheden . 
Thi som det var gået skoven , således gik det menneskelivet , — der var kun den forskel , at dette ikke skød på ny hvert år . 
Nu tindrede igen en prås ud fra en hytte ved vejen — det var ma’ Kristians hus . — der var da endelig noget oplivende at fæste tanken på — tiden og årene ville ikke få nogen magt over gamle Marens rolige , tillidsfulde sind . 
Da vognen svingede forbi , så Anna i tanken alt for sig der inde i stuen — lige fra kattens kop under dragkisten til uret med den malede træskive og almanakken under loftsbjælken . — det var , som om hun skimtede mønstret i de stortærnede omhæng for alkoven — hun opfattede det alt så tydeligt , som havde hun set et af evners billeder . — selv luften derinde — denne krydrede Duft af geranium og enebær  .  .  . 
Lidt efter rullede vognen ind ad porten i præstegården . — der kom  » Uncas «  glammende , sekunderet af forpagterens lille arrige  » Munter «  . 
Hvor herligt at være hjemme igen ! — og der stod moderen og de yngre søskende i døren . 
Da Anna denne aften var kommen op på 

kvisten for at gå til ro , gik hun hen og lukkede vinduet op og så over mod hovedbygningen . 
Hele facaden ud mod gården lå i mørke , kun fra ruderne i gangdøren sivede lyset ud , — hun sluttede da , at fruen var gået til sengs , siden der ikke var tændt i dagligstuen . 
Lige under vinduet var havelågen , den stod og blæste op og i for nøddegangen , der lå i fuldkommen mørke . — hvor der nu måtte være trist i præstegården ! 
I åringer havde denne gang været betrådt af legende børn og glade mennesker . — her havde Liska og hun leget  » fremmede «  og  » Barn i kirke «  , — her havde Paul spændt uncas for trillebøren — her havde provsten vandret ved solnedgang med armen om sin ranke hustrus liv — her havde provstens piger , Lars kusk og forpagterens karle leget  » Enke «  om sommer-aftenerne , når herskabet ikke var hjemme . — ja , hvad var der ikke sket i nøddegangen , som lå der foran , så skummel og trist — uden en eneste oplivende månestråle over den grusede gang . 
Af og til hørtes en raslende lyd af faldende blade , når vinden ruskede i grenene eller fejede med det visne løv . Vejrhanen drejede sig hvinende på taget ved siden af den tomme storkerede — det hele var så inderlig trist . 

Anna lukkede vinduet og rullede ned , — hun holdt ikke ud at se det længere . 
Kirkeklokken ringede til eftermiddags-gudstjeneste næste dag . 
I det Anna og hendes mor med salmebog i hænderne trådte ud i gården , kom provstinden ud ad gangdøren . Hun nikkede til dem og gik henimod havelågen , den vej gik hun altid til kirken — så vendte hun sig om og kaldte på Anna . 
Da denne nærmede sig , sagde hun : 
— velkommen hjem , min søde pige ; — sig mig engang , — de er jo så lærd : — hvorledes er det , der står i folkesangen om Agnete og havmanden ? — det er noget om billederne i kirken . — de husker nok , der hænger et billede over den øverste kirkestol — et gammelt præste-par , der knæler mod hinanden med hænderne foldede ; — særlig hun ser så ærbar og from ud med den hvide krave og hovedlinet . — sidste søndag , da jeg sad og stirrede på dem , blev jeg så sær til mode . — der dæmrede noget for mig — en strofe af den folkevise — kender de ikke nok den følelse , at man erindrer noget så dunkelt , så langt borte , så det ikke kan drages frem . — når jeg nu igen i dag under prædikenen kommer til at stirre derpå , er jeg vis på , det igen vil foresvæve mig så dunkelt , at 

det ikke er til at gribe , — nå sig mig det nu — de kender det jo sikkert . — 
—  » Alle de små billeder de vendte sig omkring «  — var det de ord , provstinden ikke kundejhuske ? — 
— ja rigtigt , mange tak , lille Anna — se snart over . — hun nikkede , åbnede lågen og gik gennem haven . 
Anna så efter hende og tænkte på , at hun dog endnu var meget henrivende . 
Provst Hassings stemme var bleven svagere i den senere tid , — hans ansigtstræk var bleven skarpere , men havde intet mistet af den ejendommelige livlighed , og han gestikulerede lige ivrigt på prædikestolen . 
Anna sad og lyttede til hans smukke , billedrige sprog , som lidt havde grebet hendes hjerte , — men aldrig havde hun så stærkt som i dag mærket den understrøm af forsagelse , der lå i hans tale . 
Da var det mod slutningen af prædikenen , — medens bønderne vare faldne hen i stille sløvhed , fordi det gik langt over hovedet på dem — og kun nogle gamle koner engang imellem pudsede næsen og tørrede øjnene , når 

provstens stemme var dybt sænket — at der lød et skrig — et vildt , hjerteskærende skrig fra den øverste stol . 
Alle rettede sig som ved et stød og stirrede op mod den plads , hvorfra skriget hørtes , — nogle stod op og strakte Hals , og en hund , som ubuden var fulgt med en dreng ind i en af de nederste stole , begyndte at gø . 
Provsten standsede sin prædiken , da et nyt skrig lod sig høre . 
— min hustru er bleven syg , — sagde han . Han skyndte sig ned af prædikestolen , gjorde tegn til degnen om at begynde salmesangen og ledte ved Annas hjælp provstinden ud . 
Komne hjem til præstegården hjalp de hende med at løse tøjet og fik hende anbragt på chaiselonguen , hvor hun lå og fablede en mængde om kirkegang og billeder og hovedlin og havfruer . — Anna bød hende vand , — hun stødte det fra sig — men da jomfruen kom med et stort glas vin , medens provsten hængte ornatet bort , greb hun det med begærlighed . 
— se så , — sagde provsten , da han kom igen , — nu må lille Nelly ikke oftere komme i kirken . — 
ved disse ord fik hun et uhyggeligt anfald af krampelatter . 
Provsten satte sig stille hen ved siden , tog hendes hånd mellem begge sine , strøg be 


roligende over de hvide , ringbesatte fingre og lagde af og til sin hånd over hendes pande . 
— giv mig et par dråber vin , — klynkede hun . 
Provsten nikkede til Anna , som gik hen og skænkede et glas Sherry , og efter at have tømt det faldt provstinden i søvn . 
Anna blev og gav svar på de mange forespørgsler til den syges befindende ; — det gjorde hende så ondt at se på provsten — således måtte den se ud , der havde tabt troen på sine guder . 
Ved thetid vågnede fruen og spurgte , hvad klokken var . 
— syv , — svarede provsten , — hvorledes går det , nellylil ? — 
— å jo , jeg fryser noget — skal vi snart spise ? — 
— Anna skyndte sig ud i køkkenet , hvor der ikke var tænkt på andet end en kop the til provsten . 
Medens hun der gik og hjalp jomFruen med at banke bøf og spejle æg , stikke smør af og skære brød , gik hun og undredes over , om Fru Hassing virkelig intet vidste om det passerede , — og herpå grundede hun endnu ved bordet , når hun så , hvorledes vedkommende spiste med god appetit og samtalede som ellers ; — hun kom til at tænke på , at nu drøftedes til 

dragelsen rundt om i hjemmene i sognet , — der ville tales om den med forfærdelse og medynk , — og her sad genstanden nok så sorgløs og spiste bøf og spejlæg . 
Da Anna noget senere trådte ind hjemme , var hele husets folk samlede i dagligstuen . 
Forældrene sad på de to lænestole nede ved ovnen , men ved det lange , skurede bord langs vinduerne sad de to karle , kusken Lars og familiens tjenestekvinde . — der var endvidere et individ mere i stuen , røgteren kyse-jens — kyse-karens mand — der sad og beslog sine træsko ved den nederste ende af bordet , noget , som pigen Stine foreholdt ham var højst upassende på en søndag . — det var en lille , førladen , skrutrygget mand med et uhyggeligt ansigt , hvori to tykke , svulne læber dominerede alt andet . — Anna havde altid næret samme ubestemmelige rædsel for ham som for hans ægtemage . 
— nå , hvordan går det så med fruen , — spurgte madam Vang . 
— så nogenlunde , — svarede Anna , hun syntes ikke , hun kunne være bekendt at gøre større indrømmelse . 
— ja , da blywer et no ilt gået mier den gång , — forsikrede kyse-jens . 
— hvorfor ikke det , Jens ? — 
Jens så yderst ildevarslende ud , men var 

ikke til at få mere af , end at det var  » nu sålin beskekket «  . 
Stine , som vejrede noget mystisk i luften , begyndte at fritte ham ud , og endelig kom det jo da frem , at Karen sidste juleaften havde set en ligskare komme ud fra præstegården . 
— og der var tolv pibekraver derimellem . — 
der blev talt en del både frem og tilbage om , hvorvidt dette med ligskaren stod til troende . 
— der er jo ikke noget mærkeligere ved det end ved liglam , — bemærkede Stine . 
— har du set liglam , Stine ? — spurgte Anna . 
— det var den vinter , jeg tjente i Nørager , — fortalte Stine , — så var det en aften , vi havde  » Kårgilde «  , — det var efter klokken ti — vi havde spist natter , og de andre havde fået fat på karterne igen . — så ligesom jeg kommer ind fra køkkenet med kaffekedlen og sætter den på kakkelovnen , går døren op , og karlen kommer ind og melder , at den grå ko er ved at kælve . — men i det samme , han åbnede døren , — jeg kan se ham så tydeligt , som han der stod med lygten , — flammen flimrede i trækken fra forstuen — smuttede et hvidt lam mellem hans ben ind i stuen og ned til kakkelovnen og tilbage igen ud ad døren — konen , 

hun skulle netop have små — smed karterne på gulvet og gav sig til at græde . — du skal såmænd ikke græde for det , kj esten , — sagde den gamle bedste , for det bliver ikke dig , men mig ; — og det kom jo da også til at passe godt nok . — 
— det var s’gu en slem afslutning på gildet , — sagde Søren avlskarl , — men hvordan fanden kom så de sølle piger hjem om natten , for de var vel rædde . — 
— ja , karlen han måtte jo så følge både sine til Per Laursens og Maren til Kresten Krapps hjem . — 
— hør , — siger så Søren , — var det ikke ham Jørgen snedker , de havde til Karl dengang ? — det har s’gu været konster af ham , for at komme til at følge sine hjem . — 
— ja såhne noed , de ska fanneme ålti bortfoklåres , — sagde kyse-jens ; — men si hun derøwer , hun krepierer no lih gået — å hun æ wal hej er itt møj få gue te et . — 
— da er Jens jo da så evigglad , når han får en hilsen i gården af provstinden , — sagde madam Vang . 
Jens skubbede huen længere ned over det brede ansigt ved disse ord og tilstod , at der  » fanneme var noget ved det kvindfolk «  , der kunne fordreje hovedet på en . Han indrømmede endog , at han undertiden kunne komme til at 

tænke på nogle væsener , som huserede på engene om sommernætterne , nogle , hans bedstemor havde fortalt ham om , og som skulle være  » da så møj satans kjønn «  . 
— det var nu sært nok , — mente Lars , — men der var noget sært ved hendes øjne . — mangen gang , når han havde stået og dækket hendes fødder til med tæpperne , og det så var hændet , at han var kommen til at se på hende , var han bleven bange for hendes øjne , de havde været så sær græsgrønne ligesom vand , man kunne falde i og drukne . — 
— hun er jo da ikke så ung længere , nej , for tyve år siden kunne hun nok have gjort en mand sær , — sagde forpagteren . 
— Fru Hassing skulle have været gift med en officer og ikke med en præst , — ytrede madam Vang . 
— ja , død og pine , — indrømmede Lars , — hun ville have taget sig ud til hest ved siden af en kavalleriofficer . — 
denne aften havde Anna en mærkelig drøm . Hun syntes , hun gik hen ad vejen ; det var ved solnedgang ; da mødte hun Fru Hassing til hest ; hun havde en sort ridekjole på , lange , gule handsker , lyse ridestøvler og så aldeles bedårende ud . Hun sænkede ridepisken til hilsen , og Anna spurgte , hvor rejsen gjaldt hen . 

— til birkemosen , til mine fædre , — lød svaret , og i fuld galop red hun ned i mosen og forsvandt i dyndet . 
— det kommer af alt det overtroiske vrøvl , man hørte i aftes , — sagde Anna om morgenen , . da hun vågnede . 

X . 
En dag kort efter fik Provst Hassing blodstyrtning . 
Da han efter en jordpåkastelse kom hjem i et forfærdeligt vejr , fik han et slemt hosteanfald ; men han havde hostet af og til i de senere år , og ingen havde lagt videre mærke til det . Det fremkaldte stor forskrækkelse blandt alle i huset , da blodet pludselig styrtede ham ud af munden . Lars hjalp ham til sengs og kørte i galop efter lægen . 
I forpagterboligen blev der stor bedrøvelse ; de elskede ham alle højt . Anna slog et tørklæde over sig og gik straks derover . I korridoren mødte hun jomfruen . 
— hvordan går det , frøken Møller ? — 
en hovedrysten var svaret . 
— hvordan tager fruen det ? — 
— på sin måde , helt ude af det . — 
— tør jeg gå ind ? — 

— værsgo , fruen har talt om at sende bud . — 
— Anna trådte ind i dagligstuen , et svagt lys sivede ud fra soveværelset , hvor fruens stemme hørtes , afbrudt af gråd og hulken . Anna standsede lidt , før hun gik ind , hun ventede , at det stærke udbrud , hvoraf hun kunne høre hvert ord , skulle lægge sig . 
— hvad er jeg uden dig , hvad skal der blive af mig ? Jeg kan ikke udholde livet , om du går bort ; du ledte min fod og førte min hånd til det gode , og jeg har intet , slet intet gjort for dig , aldrig , aldrig glædet dig . — 
nu lød provstens svage stemme : 
— Nelly , elskede , jeg kan ikke udholde disse meningsløse selvbebrejdelser , har du ikke glædet mig , du som var mit livs lys , mine øjnes sol , det fagreste , mit hjerte kendte . Det har været mig , som var den lykkelige . Der står , det er saligere at give end at tage , det er også lykkeligere . — 
Anna hørte et skrig og sprang ind ; blodet stod atter ud af den syges mund ; provstinden stod hændervridende ved siden af sengen . Anna greb en badesvamp , fugtede den og lagde den under provstens nakke , medens hun varsom løftede hans hoved op . — 
— doktoren kommer snart , — trøstede hun . Anfaldet stilnede omsider , og han sank træt tilbage 

i puderne ; en halv time efter kom jomfruen og meldte , at Lars var der . Fruen nikkede til Anna , der da gik ud for at tage mod doktoren , som allerede var i færd med at udspørge jomfruen . 
— ja , det har man kunnet se på ham det sidste halve år , at han var dødens kandidat , — sagde lægen og gik med faste skridt hen mod dagligstuen . 
Anna syntes , at det lød så hjerteløst , det var svært at forstå , at sådant kunne blive en dagligdags sag for nogen . Hun blev stående i korridoren , til han kom igen . Hun vidste godt , at læger ikke holde af at udtale sig om den syge uden med et vist forbehold ; det er jo bekvemmest at have flere udgange , men hun var bestemt på at udæske den kolde , selvsikre mands mening på en måde , som han vanskeligt skulle slippe udenom . Hendes overlæg vare imidlertid her overflødige , lægen svarede straks på hendes spørgsmål : 
— Provst Hassing kan i det højeste leve i to måneder ; men han kan også gå bort længe før . — 
der kan være velsignelse ved et sygeleje , såvel for den syge som for omgivelserne . Provst 

Hassings sygeleje var til stor velsignelse . Når sognebeboerne kom for at spørge til ham , kunne han undertiden , når det var lidt bedre med ham , kalde en enkelt , som han satte særlig pris på , hen til sin seng . Jævnt og fortrøstningsfuldt talte han da om det tilkommende , på samme tid som han lod folk forstå , at han gerne var bleven længere på denne jord , der gemte så megen lykke for mennesker , når de kun selv forstod at finde den . Derfor blev der talt om i sognet , mellem mand og mand , at Provst Hassing holdt sin bedste prædiken på dødssengen . 
— fruen har helt glemt at drikke Sherry , — sagde jomfru Møller en dag ude i køkkenet til Anna . 
— har der egentlig været rigtig alvor i den snak , frøken Møller ? — 
— ja , det kan de være vis på . — 
— men hvad i alverden skulle da foranledige det intelligente menneske til at drikke ? — 
— kedsomhed , min gode , kedsomhed , hvem der ikke arbejder , keder sig .  » Lediggang var aldrig god , den blev mange lasters rod , «  — ramsede hun belærende . 
— der er mange kvinder , som ikke arbejde uden dog at forfalde til drik . — 
— men så more de sig , min gode , de more 

sig ; det går i stedet for arbejde , udøver den samme tilfredsstillelse i sindet . — 
— hvor står det skrevet , frøken Møller , at morskab tilfredsstiller sindet ? — 
— i fandens bibel , tænker jeg . Vor præst hjemme sagde engang : fandens første og største bud er dette : du skal more dig af dit ganske hjerte , sjæl og sind , og det andet er ligesom dette , du skal elske din mave som dig selv . — 
— sagde han dette på prædikestolen ? — spurgte Anna . 
— ja , han sagde nu så meget der , som både var til at le og græde over . — 
— lo eller græd man så over det ? — 
— jeg tror , de fleste lo , — sagde jomfruen og gik ind med kaffebakken . 
Det var en formiddag først i december , at Anna gik over for at høre til den syge . Det sneede stærkt , men vejret var stille , så fnuggene faldt jævnt og blødt . Hun var så vis på , at provsten i dag skulle dø , i et sådant vejr måtte en sjæl som hans fare lige ind i guds himmel , let og blødt , som snefnuggene berørte jorden . Da hun kom ind , hørte hun dæmpede akkorder fra dagligstuen . Det var salmemelodier ; kun kendte teksten og nynnede uvilkårligt med : 

kom i den sidste nattevagt i en af mine kæres dragt , og sæt dig ved min side ; og tal med mig , som ven med ven om , hvor vi snart skal ses igen og glemme al vor kvide . 
Hun gik ind , hen til klaveret , og slog armene om provstindens Hals ; da lagde hun mærke til , at hun bar sorg ; det var første gang , hun så provstinden i sort , men det klædte hende henrivende . 
— er det Anna ? — lød en brudt stemme . Hun ilede ind til sygesengen ; en hånd famlede efter hendes . 
— må jeg , mens jeg endnu kan tale , takke for al deres store kærlighed mod mig . Herren velsigne og bevare dig , Herren lade lyse sit ansigt over dig og være dig nådig , Herren løfte sit åsyn på dig og give dig fred . — 
stemmen hviskedee de sidste ord , og hånden faldt træt ned . Lidt efter kaldte han : 
— Nelly ! — 
da provstinden trådte ind , for som en afglans af gamle dages humør over hans træk . 
— Anna , har de nogen sinde set så dansk en præstefrue ? Hun mangler kun hovedlinet og den hvide brystdug . — 
det lidende udtryk kom snart igen . 

— vil du , min egen søde , spille Birkedals :  » Jeg så ham som barn med det solrige øje . «  — provstinden spillede . 
— syng også , — bad han . 
Hun kunne ikke huske den , men Anna sang da , smeltende og blødt . Ved de sidste linier : 
» Og engang jeg ser ham , når lyset nedbrænder , da strækker jeg mod ham de segnende hænder ; når hjertet står stille , og øjet vil briste , da hilser jeg ham med et smil , med det sidste . « 
Gik fruen hen og tog hans hånd og satte sig stille ned ved sengen . En halv time efter døde han . Anna græd stille ; provstinden lå med hovedet mod sengen opløst i tårer ; engang imellem så hun op på det gråsprængte hoved på den hvide pude . Draget af smerte på de markerede træk og pandens klarhed fortalte om kamp og sejr . 
En stille frostdag i ugen før jul blev Provst Hassings grav tilkastet på Brøndby kirkegård . Der var sagt mange ord og kønne ord ved graven , han var bleven kaldt en stridsmand , en tapper søn af slægten , en kærlig mand , som ville alle vel og ingen ilde . Der var dvælet ved hans store kærlighed til hustru og børn ; men intet af alt dette havde gjort indtryk på hende . 
Hun stod kold og hvid og følelsesløs i sin 

lange enkedragt . Det så ud , som hun stirrede ind i noget ; — det gjorde hun også , — hun så ind i dødens kolde , mørke øjne . Den havde omklamret hendes sjæl , åndet på hendes hjerte , så livets udtryk var frosset på hendes ansigt . Med sine lange , klamme fingre havde den peget ud i verden , så hun havde set , hvor tom den hele jord nu lå foran hende , og den havde peget mod hendes eget hjerte og vakt den klang , som aldrig forhen havde lydt så stærkt : selvanklagens skurrende dissonans . 
Paul havde takket ved graven , han var den eneste af børnene , som var til stede ; for Henrik havde det været umuligt ; men moderen havde til det sidste håbet på , at datteren og svigersønnen skulle komme ; der var straks bleven telegraferet , så det kunne nås ; men aftenen før begravelsen var der kommen en stor kasse fra Paris med en vældig palmedekoration og et langt brev . 
Provstinden ville hverken høre eller se det ; hun bad kun Paul sige sig , om Liska var syg , og da hun hørte , at dette ikke var tilfældet , faldt hun atter hen i den følelsesløse , forstenede tilstand , som holdt sig hele begravelsesdagen ; da hun kom hjem fra graven , lukkede hun sig inde og ville ingen se eller modtage . 
Ved solnedgang , efter at de fremmede vogne 

vare kørte fra byen , stod Anna oppe ved graven og ordnede kransene , da Paul kom derop . Hun så sød ud , som hun gik der og puslede så kærligt om den dødes leje ; det var første gang , Paul i flere år havde lagt mærke til hende med interesse . 
— er de her , frøken Anna ? — sagde han . — hvor det er venligt af dem , hvad skulle der være bleven af min stakkels mor uden dem ? Mine søskende og jeg er dem uendelig megen tak skyldig ; det er min største trøst , når jeg forlader mor , at hun dog har dem tilbage . — 
— tag provstinden med til København , hr . Ingeniør , — sagde Anna . 
— hun vil ikke , jeg foreslog hende det i aftes ; hvad skulle hun også der nu med sit knugede og trykkede sind ? — 
— men hun tåler ikke at være alene , jomfru Møller kan absolut intet være for hende , og jeg rejser muligvis fra egnen om kort tid ; jeg søger ansættelse vest på og venter min kaldelse i næste måned . — 
— som almuelærerinde ? — 
— ja . — 
— er de tilfreds med den stilling ? — 
— hvorfor skulle jeg ikke være tilfreds ? — — ja , undskyld frøken Anna , men jeg har nemlig aldrig før truffet en kvinde , som var tilfreds . — 

han tilføjede langsomt , grundende : 
— nej , ingen af dem , jeg har kendt nærmere , har været hverken lykkelig eller tilfreds . — 
— heller ikke deres søster , som har gjort et så glimrende parti ? — 
— heller ikke hun , tror jeg . —/ 
graveren ringede solen ned . Kirkeklokken i Brøndby havde vel ikke nogen finere klang end de fleste andre landsbykirkers , måske den endog skrattede mere end de andre ; men Anna havde aldrig kunnet høre den uden at blive bevæget ; den kaldte tusinde minder til live . 
Paul var også bleven alvorlig . 
— frøken Anna , — sagde han , — kender de denne livsalige klang af klokken i Brøndby ; den ringer alt godt og herligt ind i ens sind . Den vil ringe hver aften over den fredlyste plet , hvor far hviler . — 
— ja , — svarede Anna inderligt , — ved vintertid , når snetæppet ligger som nu over de dødes have , vil den ringe himmeriges fred herned ; — ved forsårstid , når påskeøsten stryger hen over de knoppende træer og buske , vil den varsle om livet , som altid skyder nye skud ; — hver sommeraften , når roserne dufter , og insekterne summer , vil den fylde sindet med harmonisk lovsang , — og sent på høsten , når allikerne kredser og skriger om tårnet , 

mens de gule blade fejes hen ad kirkestien , når bonden har kørt det sidste læs sæd i hus , da vil dens røst atter kalde : ding , dang , ding , dang , tænk på det , som forsvinder , elsk sommeren , mens du har den , elsk livet , inden det er borte . — 
— de kan tale smukt , frøken Anna , og de føler det vist endnu rigere og sandere , de minder mig så ofte om far ; man skulle tro , de var hans datter . — 
— jeg har også lært meget af provsten og hans lyse sind , — sagde Anna , hun var nu færdig med at ordne graven , og de vandrede ned ad kirkegårdsstien . 
Da hørte de fodslag i sneen ; ind ad lågen kom den gamlema’ Kristans med en kristtornkrans . Hun blev stående og puslede ved enkelte af de nærmestliggende grave ; hun havde , den gamle , en takt som en født baronesse ; instinktmæssigt valgte hun altid belejligt tid og sted , og nu i dag fandt hun det upassende at nærme sig Paul ; men hvor strålede ikke det gamle ansigt , da han venligt gik hen og talte til hende . 
— ak ja , — sagde den gamle , — hvor tiden går , jeg synes ikke , det er ret længe , siden hr . Paul kom og skjulte sig hos mig , når frøken Hansen ville trække ham med i kirke om søndagen . — 
— jeg hører hende , — Paul smilede ved 

tanken , — løbe op og ned i nøddegangen og råbe på mig , — 
— hr . Paul boldt ikke af at gå i kirke dengang , hr . Henrik var flittigere . — 
— og således er det endnu , — forsikrede Paul ; han tog hjerteligt afsked med den gamle , trofaste sjæl . 
Den vestlige himmel var som et eneste rødt ildhav , der strakte sig fra pol til pol . — det stod så udmærket til alt det hvide , — den hvide kirke , de hvide træer , den hvide jord . — Paul havde aldrig set sit barndomshjem mere flatterende belyst . — der smøg sig noget underlig varmt ind i hans sind og ned ad hans kind . — for første gang følte han med vældig styrke , hvad et hjem kan være for et menneske . 
Han fulgte efter Anna ned gennem nøddegangen , hvor spurven hoppede om i håbløs virken for udkommet og atter flagrede op under tagene for at meddele sig til magen om det tarvelige udbytte . Den flagrede noget træt , dens hop i sneen vare tunge — som alle proletarers — tænkte han . 
Idet hans blik fulgte spurvene , fik han øje på et fodspor i sneen — en lille bitte dame-fod , var det Annas ? — 
hun gik nogle skridt foran og løftede op i den sorte kjole — jo vist var det hendes fod , som var aftrykt i den halvbløde sne — hun satte 

den så let , men sikkert mod jorden ; — tænk , at den var så bitte . 
Hun forsvandt ind ad gangdøren ; Paul skrabede langsomt sneen af fødderne og trådte nu også ind i den halvmørke gang , hvor hun var i færd med at tænde lampen . Han lagde mærke til , da hun lod kuplen glide ned , at hånden var velplejet og fin som en dames , og han kom atter til at tænke på den lille fod . 
Pludselig skød sig ind i hans tanke hin aften for mange år siden , da han her i gangen havde greben hende om strømpevristen , og hvor hun havde skreget og skælvet . Monstro hun kunne huske det ? 
Hun gik hen og åbnede døren til dagligstuen . 
— jeg tænkte , provstinden var her ; — vil de hilse fra mig og bede hende sende bud , hvis der er noget , jeg kan gøre for hende ; så længe Fru Bryde er her , er det jo ingen nytte til , jeg så ofte kommer herover . — farvel , hr . Ingeniør ! — 
— farvel , frøken Anna , — jeg kommer over og takker dem og deres forældre , inden jeg rejser i morgen . — 
onklen , højesteretsassessor Bryde , som med sin hustru blev en uges tid i præstegården , havde lovet Paul at påtage sig ordningen af pengeaffærerne , så vidt det lod sig gøre ; de for 

skellige mindre forholde i huset prøvede sønnen selv på at sætte sig ind i , men hver gang han ville vide besked af jomfruen om et og andet , fik han altid det mærkelige svar : — det ved frøken Anna . — igen frøken Anna ! Altid frøken Anna . — hvor hun var et dygtigt menneske — hun ville vist blive en brillant kone . 
Han huskede , hvordan Liska en gang havde sagt så sikkert , at Anna aldrig blev gift ; — hvorfor ikke det , — hun var jo kønnere end de fleste ; men hvem mon hun egentlig kunne passe for , — ville en virkelig dannet mand nogen sinde have hende ? — hun var jo slet ikke som andre unge damer . — 

Xi . 
På Pauls indstændige anmodning blev Anna vinteren over hos provstinden . Ved ny-årstide afskedigede hun jomfru Møller og den ene pige og førte så selv tilsyn med husførelsen . — det kors , som hun der frivilligt havde lagt på sine unge skuldre , var dog større , end hun havde tænkt . Ikke således at forstå , som om hun følte nogen fysisk besvær derved , det mærkedes mere som et åndeligt tryk , der lagde sig over hendes friske , klare tanker . 
— noget tristere kunne man vanskeligt forestille sig end dag ud og dag ind se på provstindens blege , næsten udslukte udtryk og denne skikkelse , som næsten altid lå udstrakt på chaiselonguen uden nogen som helst sysselsættelse . — når hun en enkelt gang løftede de sorte vipper for de mørke øjne , kunne hendes håbløse blik bringe Anna til at gyse ; — det så ud , som om hun udslyngede anklage og 

fordømmelse over hele tilværelsen . — der var dage , da Anna kunne længes efter at høre hendes stemme , selv om det kun var for et udbrud som : —  » Så fik man da ende på den dag «  eller  » Er der virkelig tre uger endnu til påske ! « 
Hun læste ikke , spillede ikke , syede ikke , — hun tænkte kun — tænkte ; — og af hvad Art de tanker end kunne være , — glædelige vare de ikke . 
Når Anna en gang imellem med anstrengelse af sine ikke just store kulinariske færdigheder prøvede at sammensætte en eller anden sjældnere ret , kunne hun få hjærtebanken ved at tænke på , hvad provstinden vel ville synes om den ; — men når så denne spiste ganske mekanisk og ikke engang lagde mærke til , hvad der blev7 serveret , så kunne stakkels Anna et øjeblik blive ganske mistrøstig , og den sejrsmine , hvormed hun havde båret fadet ind , havde intet tilfælles med tilbagetoget , når hun bar det ud og satte det fra sig på køkkenbordet . 
Der var tider , da hun — gud forlade hende det — kunne gribe sig i at ønske , at provstinden igen ville tage sig et højt glas ; — hellere alt andet end denne kolde forstenede tilstand , der mindede om dødens frygtelige ro , og som er så knugende at se på , især for et sind , hvor livsglæden slår stærke bølgeslag . 

omsider tabte denne sløve tilstand sig noget , eftersom påsken nærmede sig . Hun begyndte at læse børnenes breve med større interesse og at tale om fremtidsudsigterne . •— hun håbede , at Liska og Annette ville skiftes Iii at være hos hende om sommeren , og så gik tiden vel nogenlunde tåleligt , indtil hun om efteråret skulle flytte til hovedstaden . 
— agter provstinden så at føre egen husholdning dei’ eller bo hos Liska ? — spurgte Anna en dag . 
— jeg vil meget nødig bo alene derovre , min søde pige . — små forhold har jeg aldrig kunnet trives i og min enkepension vil jo ikke være tilstrækkelig til at føre stort hus . — Paul , den kære dreng , vil sikkert gerne støtte mig , men hans gage er så lille , og kæresten så fordringsfuld . — 
— hendes far er jo rig . — 
— ja vel , men det er med ganske anden stolthedsfølelse en ung pige fortæller sine veninder :  » Dette har min kæreste foræret mig «  , end :  » Det har jeg fået af min far «  , — og Annette , der er så uhyre forfængelig  ! — 
— Anna forstod , at i provstindens mund måtte dette være en stor Ros ; hun satte vist megen pris på sin tilkommende svigerdatter . 
— Annette , — sagde hun blandt andet , ør så mærkværdig herre over situationen , — 

hun er altid så passende afmålt , hverken varm eller kold , — jeg kunne fristes til at sige , at hun altid fører sin egen temperatur med sig — sådan en rigtig dametemperatur . — og hvor herrerne beundrer hende ! — den dvælende , næsten søvnige måde , hun samtaler på , gør dem rasende ; — de aner lidenskaben , som skjuler sig derunder , — engang imellem , når hun er rigtig optøet , bryder den frem i hendes øjne , da lyser hendes blik som et krater . — 
onsdag eftermiddag før påske sad Anna ved bordet i spisestuen og stoppede lagener til gæstekammeret . Inventariet var svært forfaldent i præstegården , men intet dog så medtaget som linnedskabet , — der var næsten ikke et helt stykke deri . 
— hvad har de tænkt at traktere vore gæster med i påskedagene , lille Anna ? — spurgte Fru Nelly . 
Anna så forbavset op , de flittige fingre standsede et øjeblik med at bøje nålen op og ned . — det var det mest fornuftige spørgsmål , hun havde hørt i lang tid fra den kant . 
— å , jeg har det for tiden rigeligt med madvarer . Først har vi den store kalkun , den bliver vist meget delikat , — anden påskedag har jeg tænkt at servere bayonne-skinke . Det er meget uheldigt , at jomfru Møller ikke har 

henkogt mange af de gode ting i haven fra sommeren — ærter , asparges , snittebønner og andet . — 
— sådant kan man ikke selv henkoge , min pige , det køber man hos delikatessehandleren . — 
— ja i byen , men her , hvor man har en stor køkkenhave , ville det jo være meningsløst ikke at konservere noget . — 
— hvad de dog kan have i tankerne , mit barn . — men når nu Møller enten har været uvidende i den retning eller ikke gidet , må vi jo have Lars til at hente det i byen . — 
— jeg har nu tænkt at hjælpe mig uden ; — der er for tiden dejlige æg i hønsehuset . Lars solgte forleden i byen for ti kroner , som vi så betalte urtekræmmeren med . — jeg ville jo så gerne ordne det således for provstinden , at det ikke skulle blive alt for vanskeligt med flytningen til efteråret , — det tager jo svært mange penge . — 
— ja det lader jeg nu min svigersøn om , lille Anna , farvel , nu går jeg for at holde siesta . — 
hun vendte sig i døren : 
— er Annettes værelse nu bleven nogenlunde ordentlig ? — det bliver naturligvis ikke , som hun er vant til det — men så la la ? — 
— jeg synes , det er ganske pænt , — svarede 

Anna , — jeg fandt en gammel musselinskjole på loftet , den brugte jeg som drapperi om toiletbordet ; men det er jo ikke noget boudoir . — værst er det med sengetøjet ; — jeg sidder her og stopper lagener til ingeniørens seng , men man kan jo da ikke lade frøkenen ligge med stoppede lagener , — så lånte jeg et par gæstekammerlagener- af mor . — 
provstinden sendte den unge pige , der sad så ivrig optaget , et fingerkys , før hun trak sig tilbage . 
— nu går hun og drikker sin Sherry , — tænkte Anna , — hun havde lagt mærke til , at fruen igen begyndte at stimulere sig , når hun ville have humøret op . — mon børnene vidste noget om det ? — nålen gled med hurtige blink ind og ud gennem trådene i stopningen , munden var energisk sammenkneben . — da hun var færdig , gik hun ud i køkkenet . 
— vil Hansine nu gå ind og dække bordet , — sagde hun til denne , som sad og strikkede ved komfuret . 
Det var med en følelse af velbehag , Anna så sig om i det skurede og pudsede køkken , som strålede af renlighed til højtiden . Hun huskede al den skrubben og plasken og pudsen , der havde været , efter at jomfruen var rejst ; — nu var her propert ligesom i den gamle frues dage . De havde ventet med middagen for de 

fremmedes skyld ; nu tog hun fat for at gøre den færdig . 
Der var gået en halv times tid , inden ternen kom farende : 
— nu er vognen her ! — 
Anna tørrede hurtigt hænderne af , smøgede ærmerne ned og fulgte provstinden , som imod sædvane havde gjort sig ulejlighed med toilettet , ud for at tage imod dem . 
— men — min kære dreng , hvor er dog Annette ? — 
— godaften , mor — jeg kommer alene , som du ser — han omfavnede hende kærligt . — godaften , frøken Anna . — 
der var et præg af smerte over hele skikkelsen , og stemmen var ikke frisk som ellers . 
— du gode gud ! Er der hændet noget , Paul ? — 
han fulgte moderen ind i dagligstuen ; der satte de sig ned sammen i sofaen ; — hun tog hans hånd og så , at ringen var borte . 
— Paul ! — råbte hun , — hvad er der sket ? — 
— Annette har sveget mig , mor . — 
provstindens stemme lød hurtig og hæs : 
— når ? — hvorfor ? — 
— når ? — for en uge siden ; — hvorfor ? — fordi hun ikke holdt af mig , men af en anden . — 

— hvem ? — 
— min Broder . — svaret kom dumpt og tonløst . 
— din Broder ? det lød som et skrig . 
— min eneste Broder , — ja . — på tirsdag bliver de viede i ny York — om da ikke skibet går under inden . — den sidste sætning føjede han til , som var den kun henvendt til hans egne tanker . 
Moderen udstødte skrig på skrig — ville , rædselsfulde — og sank sammen i sofaen . 
Anna styrtede ind fra spisestuen og gav sig til at pusle med hende , medens Paul sprang ud i gården efter vand ; — de lagde hende ned på sofaen , og snart begyndte hun igen at ånde og jamre sig højlydt . 
Paul lagde sig ned på knæ med hovedet i sofapuden — på kroppens skælven så man , at han hulkede . 
— Paul , min stakkels dreng , — bær det som en mand ! Forladt af din kæreste — bedraget af din Broder — ingen far mere — næppe nok en mor — min stakkels , stakkels Paul ! — 
lidt efter slog stemmen over i rasende forbitrelse : 
— å Henrik , Henrik — du snedige ræv — du listige forræder — Judas , som du er ! Og hun — den kælne , katteagtige kokette ! — 

hun har smøget sig ind mod ham — set på ham med de kolde , grå glasøjne i det farveløse ansigt — til han blev tosset og glemte både pligt og ære . — himmel , hvad er det dog ikke for en skandale ! 
Ved dette udbrud var Anna fuldstændig indviet i , hvad der var sket . — tårerne trængte sig frem , hun vendte sig om for at skjule dem ; den eneste trøst , hun vidste , var , at provsten havde lukket sine øjne . 
Gennem spisestuen gik hun hen og åbnede døren til køkkenet : 
— vil Hansine holde maden varm en times tid , — sagde hun , satte sig stille ned ved vinduet og ventede tålmodigt på , at den første store bevægelse skulle lægge sig , og andre krav gøre sig gældende . — ingeniøren måtte jo trænge til noget efter rejsen ; han så uendelig medtaget ud ; — hvad han havde måttet lide . — der rørte sig en trang hos hende til at gå ind og lægge hænderne på hans sorte hoved , som det hvilede på sofapuden , sitrende i gråd . — hun fik øje på hans handsker , som han havde smidt på spisebordet ; — hun tog dem for at lægge dem ud på bordet i gangen ; — da faldt det hende i tanken , hvor han i sindsoprør havde revet dem af , da han kom ind i 

stuen — og uvilkårlig førte hun dem op til sine læber . 
Næste formiddag sad moder og søn sammen , medens klokkerne ringede til skærtorsdagsprædiken . Anna modtog den fremmede præst , som skulle prædike under vakancen , og fulgte med i kirke . Paul måtte da for moderen gøre rede for , hvordan hele denne katastrofe var fremkommen . 
— du må se hendes to breve , som hun skrev til mig med få dages mellemrum , de eneste , som jeg har fået fra hendes hånd , illustrerende forresten . — 
han rakte hende to sammenlagte brevark , som han tog frem af tegnebogen . 
— Annettes parfume , — sagde provstinden , da hun udfoldede det lyserøde papir med den sirlige skrift . Paul fulgte interesseret hvert minespil i hendes ansigt ; når hun trak brynene sammen , eller harmen skød lyn i øjnene , så vidste han nøjagtigt , hvilke sentenser hun nu var ved ; han kendte det jo ud og ind . 
—  » Hr . Ingeniør Hassing ! «  — ja gu’ begyndte det således ! — 
—  » Det lod til , at de forleden aften ikke kunne eller ville værdige mig deres forståelse , da jeg foreslog en ophævelse af det forhold , vi stå i til hinanden . De kaldte det for en 

slet spøg , et dårligt udslag af kvindelune og lignende ; de troede øjensynligt , at det var en foreløbig fornærmelse fra min side over en eller anden ukorrekthed af dem . Således forholder det sig imidlertid ikke . Min beslutning om at hæve vor forbindelse er aldeles urokkelig og vel overvejet . Af flere grunde vil jeg kun nævne en , som er fyldestgørende nok : jeg elsker dem ikke længer , har vel egentlig ikke nogen sinde elsket dem selv personlig , deres stilling behagede mig , deres kur ligeså , og deres frieri kom som et snigløb , så jeg overgav mig uden videre betænkning . Forlovelsestiden er vel nærmest en prøvetid , og når man ikke kan bestå prøven , så lader man den ting fare . De er jo desuden en ung mand med en smuk stilling . Verden ligger åben for dem . De vil let finde en anden , som vil passe dem bedre end jeg . Jeg beder dem tilgive mig , dersom det skulle volde dem større sorg , end jeg tænker . 
Annette Luplau . « 
— der står jo intet om noget forhold til Henrik , — sagde moderen . 
— hør nu , inden du læser den næste epistel . Da jeg modtog dette brev , gik jeg samme dag op til Annettes fader og talte med ham om sagen . Han var yderst forbitret på hende . Hun ville haft ham til at ordne 

stillingen for sig ; men han havde bedet sig fri for et sådant hverv . — 
— jeg tror nu , — sagde grosserer Luplau , — at her stikker andet under . Annette har ført korrespondance i længere tid med en vis herre , og jeg har nu mine tanker , som jeg dog nødigt fremkommer med , før jeg får nærmere besked . Jeg skal imidlertid i aften tvinge hende til at lægge kortene frem , da de selvfølgelig ikke kan være tilfreds med de oplysninger , som dette brev giver . — 
— end ikke efter min samtale med eks-svigerfar havde jeg nogen mistanke , og da jeg næste dag modtog følgende , faldt dét som en bombe over mig ; læs mamma . — 
fruen læste : 
—  » Fader har befalet mig at meddele dem den efter hans mening store , utilgivelige brøde , jeg har begået ved at forlove mig hemmeligt med deres Broder i New York . Han kalder det en skandale af første rang og tvinger mig nu til at gøre dem en slags afbigt ved at meddele dem disse linier , som han selv vil læse censur på . Endvidere skal jeg efter ordre meddele dem , at jeg i aften forsendes pr . Damper til New York og inden den kortest mulige tid vil være 
deres svigerinde Annette . «  — 

— hendes familie er frygtelig forbitret , -— sagde Paul , — faderen truer med at gøre hende arveløs ; så meget er vist , at Henrik ikke har tænkt sig den løsning på sagen . De have været hemmeligt forlovede siden lige efter som-merferieu , og han har sikkert lagt en meget snedig plan for hende om , hvorledes hun lidt efter lidt skulle se at opløse forholdet til mig ; thi nu senere kan jeg huske ytringer og hentydninger , som have gået i den retning . Så kom også faders død ; i den tid kunne de jo da ikke så godt røbe sig ; men frem for alt er det hendes egen egoistiske og feje tankegang , der har ladet hende undgå opgøret så længe . — 
— hvad du har lidt , min dreng ! — 
— å mamma ! Du skulle vide , hvilke tanker jeg er vågnet med i de fjorten dage , som er forløbne , siden jeg fik hendes sidste brev ; det er godt , der er hav og salten vove mellem dem og mig , jeg svarer ellers ikke for , hvad der kunne ske . — 
fruen rejste sig og gik i stærkt sindsoprør frem og tilbage på gulvet ; hun vred i smerte de hvide hænder , så de knagede ; hun så gammel og særlig trøstesløs ud . 
— hvor jeg lider ved at høre det . — 
hun standsede foran ham og sagde brat : 
— Paul ! Liska skal komme hjem nu ! — — til hvad nytte ? — spurgte Paul . 

— hun må komme , — gentog fruen hårdt , — jeg må vide , om hun er troløs mod sin egen slægt som Henrik ; jeg har tvivlet på hende i den senere tid , kommer hun ikke nu og deler vor sorg og harme med os , prøver på at give os lidt af sit hjerte , så , ja så , — kom det stødvis , — er hendes mor død , når hun kommer hjem . — 
— mamma , lille , dejlige mamma , jeg burde ikke sagt dig alt dette ; men til hvem skulle jeg dog gå med min kvide ? Jeg skal nok komme det over , jeg er jo en ung mand , som hun så smukt skrev , verden ligger jo åben for mig , ja vist så , selv om min stilling i den bliver noget anderledes , end jeg fra først af tænkte . — 

Xii . 
Der gik dage , der gik uger i uro og forventning . Provstinden havde skrevet til Liska , fortvivlet , eksentrisk , et brev , hvis indhold egentlig kunne sammendrages i det ene ord : kom ! 
Paul havde skrevet og forestillet søsteren , hvor nødvendigt det var , at hun kom hjem og tog sig lidt af moderen , fik hende med til hovedstaden og løsreven fra alle de gamle forholde ; og nu ventede man på svar . Endelig kom det ; der var to , et til moderen fra Liska og et til Paul fra baronen . — Liskas brev var fuld af ømme udtryk og deltagende udbrud for hendes søde mamma og forbitrede bebrejdelser mod Henrik , men hjem — hendes dejlige mamma måtte da vel vide , hvad det ville sige at få sin bryllupsrejse afbrudt , oven i købet en sådan rejse ; og nu kom der en beskrivelse over al den herlighed , hun fremdeles havde taget del i . I Pauls brev udviklede baronen på en 

meget omstændelig og vidtløftig måde , hvorledes han havde tænkt , hans svigermoder burde indrette sig , når nådesåret var forbi . Gudbevares ! Han skulle sandelig nok støtte sin kære svigermoder , men have hende til at bo hos dem , det kunne slet ikke opføres ; ingen af parterne ville føle sig tilfredse med det ; thi det kunne han sige , at var der noget , han havde haft skræk og rædsel for , så var det sandelig svigermødre ; men hun ville jo kunne komme til at bo i deres umiddelbare nærhed , når de engang inden vinteren opslog deres Paulun i hovedstaden . Baronens brev sluttede med en beklagelse over , at Paul var gået glip af et godt parti : 
— et satans udspekuleret gemyt , den svoger Henrik , den Karl ved altid , hvordan en madpose skal skæres . •— 
— ved du hvad , lille mamma , — sagde Paul , da han havde læst brevene , — jeg tror , vi to får hjælpe os selv . Hvad mener de , frøken Anna , kan et menneske ikke godt undvære andre ? — 
— jo , sikkert , — sagde Anna , — forudsat , at man har ungdom og kræfter og tro på lykke . — 
— og det har jeg alt sammen , og derfor skal jeg nok sørge for , at min søde mamma skal få det godt . — 
han så på hende , hun sad som en billede 

støtte , ubevægelig og hvid ; kun de mørke øjne flammede med en uhyggelig glans . 
— vi flytte sammen til vinter og lave os en lille , hyggelig krog ; med moders pension og min gage kunne vi godt komme ud af det . — han vedblev at udmale sig fremtiden sammen med moderen ; men da hun slet ikke syntes at høre , tav han omsider forsagt . 
Det var med tungt hjerte og bange anelser , han atter forlod præstegården . 
— gud må vide , hvad det skal blive til , frøken Anna , — sagde han , før han den kolde aprilmorgen rejste , og Anna rystede mistrøstigt på hovedet ; hun vidste og kendte ingen udvej . 
En aften i maj med grøde i luften , da planternes duftende ånde skar sig gennem vinduer og døre og fyldte stuerne med forårets svulmende friskhed , sad provstinden og Anna i den halvmørke havestue . Dørene vare slåede op ud til haven , og man kunne høre frøernes kvækken ude fra gadekæret . 
Provstinden , som i lang tid havde været ufølsom for alle indtryk , lod til at være under indflydelse af forårsstemningen . Hun havde for første gang , siden provstens død , slået 

toner an på klaveret , det var ganske vist klagende molltoner , men det var da altid et livstegn . 
Hun havde igen holdt op med at drikke Sherry , men tog fremdeles morfin om aftenen . 
— Anna , sig mig , hvad straf , tror de , den får hos gud , som har forspildt sit liv ? — 
— det har jeg ikke tænkt over , frue ; for øvrigt har vel ingen nogen sinde forspildt hele sit liv . — 
— jo , den , som aldrig har gjort noget godt , virket for andre . — 
— det har gud ske lov ethvert menneske . —- 
— nej , ikke jeg ; vil de ikke sige mig en eneste god eller nyttig gerning , jeg har gjort i mit liv ? — 
— de har gjort blomstens gerning , duftet og strålet for andre . — 
— er det alt ? — 
— jeg tror , det er meget . — 
— men tror de også , det er guds bestemmelse med nogen ? — 
— ja . Der står et sted , at han har skabt urterne forskelligt , nogle til nytte , andre til pryd , ligeså mennesker . — 
en stund efter sagde provstinden : 
— husker de . Provsten sagde på sit sygeleje , at det var saligere , men også lykkeligere at give end at tage ? — 

— det husker jeg klart . — 
— var da han , som gav mig hele sin sjæls store , rige kærlighed , lykkeligere end jeg , som kun modtog og aldrig gav ; tror de , han var den lykkeligste af os ? — 
— ubetinget , jeg er vis derpå . — 
da foldede Fru Nelly sine hænder som i andagt og sagde : 
— gud ske lov , så bliver der jo mening i livet . — 
da Anna så spørgende op , tilføjede hun : 
— thi så når jo den lykken , som fortjener den . — 
de sad atter tavse , i dybe tanker hver for sig , indtil provstinden igen sagde : 
— jeg ville trække Veksler på lykken , jeg vidste ikke , den var en gave , som gud giver til de udkårne . Hvis jeg havde været en af dem , ville livet have fået en anden udgang ; thi hvor kunne man egentlig lettere være lykkelig end i Brøndby præstegård ? Min mand var den bedste på jorden ; mine sønner tegnede bedre end de fleste ; min datter var den skønneste og yndigste , mit øje så , og se nu ud i forårsaftenen , hvor smukt mit hjem er , og dog har intet af dette bragt mig lykke ; mit hjerte er fortvivlelsen nær . — vide , hvorledes det kunne have været , om jeg selv havde villet , og så vide , hvorledes det er og har været . — 

— nu må provstinden slå til side på disse selvpinende kvaler , nu kommer sommeren med kræfter og nyt håb , der er i hvert fald mange , der ville glædes , om provstinden blev glad . — 
— ja , Paul måske , og de ; de have begge vist mig så megen kærlighed . Paul , som jeg brød mig mindst om , han skal nu være den , der gør mig så stor glæde . Hvem fatter dog alt dette ? — 
— ja , Paul er en af de udkårne , som provstinden før nævnte , der bærer lykken i sig , fik den i vuggegave , —• sagde Anna . 
Næste morgen , da Anna gik op med the , så hun provstinden ligge kold og hvid , stift udstrakt i sengen ; — hun var død . Der stod en tom morfinflaske på natbordet . 
Samme dag sendte Anna et telegram til Paris : 
a madame baronesse de tramp , f hotel du grand opéra , Paris . Fru baronesse . — behøver ikke at haste — provstinden døde i nat . Anna Vang . 

Xii . 
» Kære frøken Anna ! 
Det er i dag attende september ; det er deres fødselsdag i morgen ; — jeg husker den fra gammel tid ; vi drak altid chokolade og spiste fødselsdagskringle hos forpagterens den nittende september . — når jeg nu i så mange år har ladet den gå upåagtet hen og gør en undtagelse i år , så er årsagen denne , at jeg vil benytte mig af anledningen for at få sagt dem noget , som så længe har ligget mig på sinde ; — noget , der ligger gemt inderst inde , men som altid råber på at få luft ; — nu i dag skal det siges : — de er den eneste kvinde , jeg har respekt for . — jeg vil slet ikke denne gang takke dem for deres varme trofasthed og hengivenhed for familien i Brøndby præstegård — en tak kan dog intet udtryk være for alt dette — men jeg vil udøse mit hjerte for dem , skænke dem min inderligste fortrolighed . 

først må jeg da meddele dem , at jeg har søgt og fået min afsked som officer . — jeg er jo en enlig mand , som ikke nu behøver at tage hensyn til nogens ønsker i den retning , og det har jeg længe vidst , at mit sind ikke ville blive fuldstændig tilfreds på den løbebane . — 
hvad jeg da tager mig for ? 
Jeg går på jagt------------efter lykken . 
Jeg bilder mig nemlig ind , at den sidder og venter på mig i en eller anden gammel bonde-gård eller forfalden proprietærgård . Og derfor har jeg nu i over en måned rejst halvøen igennem fra nord til syd , på kryds og tværs . 
— købe gård uden penge ! — siger alle mine bekendte i stor forbavselse , — min gode ven , intendant Froberg , svor på , jeg var gal , — hvad jo også hele min fremfærd set fra deres stade kunne tyde på . 
— når du nu endelig vil slå ind på dette , — sige de endvidere , — hvorfor vil du så ikke forpagte en større gård i stedet for at købe en , der er halvt i hundene . — 
det ville jo være aldeles umuligt at gøre dem begribeligt , at det netop er en sådan gård , der frister mig , — vanskelighederne og mulighederne . — 
det faldt mig ind i dag , at der kun var et eneste menneske , der kunne og ville forstå 

mine ideer i den sag — det var dem , frøken Anna . 
Imidlertid ser det dog ud — også i dette tilfælde — som om lykken står den kække bi . — jeg opdagede forleden på vestkysten en gård , der stærkt tiltalte mig , — moser , engdrag , hedebakker . — det lykkedes mig at få ejeren — en gammel barnløs Bonde — til at interessere sig for mig ; han syntes godt om den tanke , at gården skulle  » komme op og se «  , som han udtrykte sig . Han ville . nok sælge mod en mindre udbetaling ; men jeg ville jo ganske vist blive stærkt hæftet med gæld og årligt afdrag . 
Jeg tror nu dog , jeg slår til , — jeg er jo en enlig mand og en ensom mand , der kun behøver såre lidt . 
Å , frøken Anna ! De skulle vide , hvad det er for en dejlig gammel gård — og så yndigt forfalden ! Gå der og rode — vande og dræne og plante og så ! — og så komme hjem om aftenen , pjaskende våd , — fra den kolde og klamme luft ind i den lune stue , hvor bordet står festligt dækket — hvor en blød hånd skiller en af med hue og frakke og en varm mund byder en godaften . 
Men nej — nu fantaserer jeg jo — de sidste pennestrøg må slettes igen — jeg er kun en enlig og en ensom mand . 

jeg hader kvinderne , de er feje og troløse — alle — uden en . 
Nej , men de skulle se det dejligste åløb neden for gården , det krummer og bugter sig så friskt og spejlklart langs de grønne engbrinker — det var noget for dem at fiske der . — jeg ser dem i tankerne komme en tidlig sommermorgen med solhat og ophæftet vådske-kjole — medestangen over den runde skulder og øjet tindrende af henrykkelse over naturens evigunge herlighed . 
Så , nu er jeg der igen ! 
Ja , frøken Anna , det nytter ikke at skjule det — de er indvævet i alle mine forestillinger , knyttet så inderligt til alle mine drømme om fremtiden . 
Jeg har set så meget , der har rokket min tro på mennesker , min tro på lykke . — men det ved jeg , at jeg ville føle mig umådelig sejrssikker og stærk , om de turde lægge deres lille bløde hånd fast i min og så se op på mig med denne fortrøstningsfulde mine , som jeg sådan elsker og beundrer , og som synes at gøre al denne snak om jordens jammerdal så ynkelig til skamme . 
De er så rent ulig alle de andre kvinder , som har haft indflydelse på mit liv . — 
jeg tror , man kan dele de kvinder , som har magt over mændenes sind , i fire grupper , 

der er den muntre type — de viltre , lystige , kåde , — hvis latter klinger og triller som ekkoet i skovens tykning •— til dem hørte min søster , tror jeg . — og der er andre , stærkere virkende naturer , der kan lokke og drage som havets mægtige Brus , når bølgerne slår mod stranden om høsten . — til denne gruppe regner jeg min mor . — og der er atter andre med et væsen så smægtende , sitrende , skælvende som månens blege stråler , når de flakker over engen i skærsommernatten — annettetypen , forstår de — . Men der er endelig dem , der minder om lærketoner i våren over den solfyldte , duftende kløvermark — en varselssang , fuld af svulmende håb og jublende forjættelse . — til denne gruppe hører de , frøken Anna . 
Hvis de turde — ja , hvis de turde slå følge med mig , så ville jeg tro på lykke og lys og sol over mit liv , — på sindets evige ungdom . Paul . « 
Den  » folkelige «  kærby præst var bleven kaldet til præst i Brøndby . 
Han havde i de senere år , ligesom så mange andre præster , gjort en svingning fra grundtvigianernes til missionsfolkenes lejr . 

på sit brede mål slog han nu om sig med ord og fraser , som gav de skikkelige brøndbyboere noget at tænke på særlig talte han om kulturstrømmenes skadelige indflydelse , når de rev det oprindelige , guds afglans , med sig . 
Han talte om Babel , den store skøge , der bolede med verdens fyrste , dansede i satans pauluner og derefter sprang letfærdigt i horesengen . Han afmalede denne helvedes datter som et Belials barn — høj og majestætisk , frygtelig at skue i sine forførende yndigheder — frygtelig for de mænd af setts slægt . — lige fra Kains onde døtre og ned til jesabel — koglersken og bolersken — havde de forstået at maje sig ud med purpur og klenodier til ruin og undergang for de ubefæstede mænd i Israel . — han udmalede deres dårende dejligheder , — beregnende legemsstillinger , fængende ord , der kunne tænde som svovl fra helvede , deres dvælende gang , deres hidsende , æggende blik , der kunne friste sværere end Batsebas øjekast fristede kong David . 
De arme Brøndbyboere hørte det med frygt og bæven ; når en sådan skylle kom , dukkede de uvilkårligt hovederne , indtil det onde var drevet over , men så trak de vejret på ny som før ; — thi hvad havde det uvejr egentlig med dem at gøre — de kvinder , som de kendte , passede det jo slet ikke på , for i Brøndby var kvinderne gammeldags og tarvelige . 

ja , hvis det havde været det , som provsten under tiden lod dem høre , at de vare gerrige og nærige , dorske og sløve , se det kunne der være noget i — men skælde dem ud for deres klædedragt eller for , at de lagde an på mandfolk — nej det turde de sige sig fri for på den måde — skikkelige , det var de i Brøndby , og mest kvindfolkene . 
Men de vidste nok , hvad præsten sigtede efter ; han havde jo været så hård ved provstindens grav . Hun havde været for dejlig , da hun levede , og fået så trist en død ; derfor ville han ikke lade hende hvile i fred i graven . 
Der taltes med en vis harme om det rundt i sognet . — ganske vist havde provstinden jo aldrig gjort dem noget godt , men hun havde dog virket på deres sløve sind på samme måde , som når de hørte lærken første gang i det tidlige forår , eller når de så de første anemoner i skoven . Hun havde aldrig vist sig , uden at deres blikke havde fulgt hende med nyfigenhed og beundring — hun havde altid været for dem det sælsomme , fremmede , uforståelige — altså fuldt værd at lægge mærke til .------- 
heller ikke havde de været uimodtagelige for den hyldest til deres by , det var , når de kom til staden og så en eller anden handlende udbrød : 
— død og pine ! er de fra Brøndby ? — 

det er der , de har den satans kønne præstekone — . 
Eller når de læste i folkebladet , at hun havde medvirket ved kirkekoncert et eller andet sted og høstet smigrende lovord og omtale . — hun havde dog på en måde været en pryd og en hæder for landsbyen . — 
når den ny præstekone om søndagen med lange mandfolkeskridt og en forfærdelig stor faldehat på det halvlange hår gik op mellem stolerækkerne og satte sig i provstindens stol , så kom der op i de brave landsbymennesker en stille kritik over , at hun ikke pyntede mere deroppe , og det varede ikke længe , inden de slet ikke så mere efter hende end efter enhver anden i kirken . 
En søndag eftermiddag sad ma’ Kristians i sin lille stue sammen med sin husfælle , katten . Maren gik ikke så flittig i kirke , siden den ny præst var kommen ; han var hende for slem i munden ; så holdt hun heller sin andagt hjemme , læste op af sin huspostille og kom i sabbatsstemning ved at se på den ny vægprydelse , hun i den senere tid havde tillagt sig . — det var et glansbillede af tysk oprindelse , som i en smal , sort ramme hang mellem vinduerne . 
I en broget indfatning af liljer og roser stod med store , snirklede , forgyldte bogstaver : 

» Ære være gud i højden , fred på jorden og i mennesker en velvillighed . « 
Trods det mindre vellykkede dansk i det tyske fabrikat , stemte det dog Marens sind til andagt — hun forstod meningen , og det er jo hovedsagen . 
Da hørtes tunge trin i køkkenet , døren åbnedes og kyse-karen stak hovedet ind . 
— goddau , — sagde hun . 
— tak og velkommen , — svarede Maren ; hun rejste sig og jog Møns ned af halmstolen , for at Karen kunne sætte sig ; men da denne foretrak at blive stående ved siden af bilæggerovnen og støtte sig til den , strakte Møns sin ringede krop og tog atter halmstolen i besiddelse ; der blev den liggende , myssende med øjnene og engang imellem snorkende under den følgende samtale , der begyndte med præsten ; Karen var lige kommen fra kirken . 
— han er nu for grov , — sagde gamle Maren . 
— ja , hwa ska en sej , de hå jo også gån slem te derøwer fae hans ti . — 
— hvad kan det hjælpe at præke om det , som er forbi , og som hverken han eller nogen kan rette ? — 
— Jou , te skræk å Ressel , — mente Karen . 

— ja , da vil det nu alligevel blive svært for ham at jage skræk i livet på folk med provstinden , hun så jo ikke ud , som om hun kunne kyse folk , for hun var jo da ligefuldt det fineste og kønneste kvindfolk , der har været i Brøndby . Det kan komme så sært over mig , når jeg tænker på , jeg ikke mere skal se hende . — 
— de wa jo itt så umule . — 
— hvad skal det sige , Karen ? — 
— de ska sej , te a hå sit hinn manne gångh , sihn hun døh . — 
— sikke noget grim snak , Karen ! — 
— ja , to do ka sjel om , enten do vel trouet heller ej , — men sekkert æ et . — 
— hvad tid har du da set hende ? — 
— den føhst gång de wa den Auten , etter hun wa begrauet — da gik a nier i hanen , for å bær no stuel ind ; ham pastor Hassing , som pråusten wa farbro te , båd jo tåld dænier fae die gik te granen , men så ligh , da a kam etter di sihst , så sad pråustinden nok så grangivele ved bueret i nøddegången å spellt taulbreth mæ ham helstrop — akkuråt lissem a båd sit dem så tit i gammel Dan , nær a hjalp te i præjstgoren . — 
— Karen tav lidt og skottede ben til Maren for at se , hvad virkning hendes ord gjorde på 

denne befæstede sjæl ; men da Marens ansigt var roligt som altid , tog hun atter fat på ny ; 
— i di Dau , da a gik å gjo rent derøwer , fae den nøj præjsts kam , da war a en bette kål somtiher , få da ku a tit høhr hinne li , ligh te de ku rongh i den långh gång , så spellt hun , å så sang hun , å somtiher klauet hun sæ så grussele . — 


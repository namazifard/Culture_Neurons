I . 
Inde i skoven er skyggen grøn , og fler er svalt under løvet . 
Dér stod du for mig så ung og køn , og dog så sælsomt bedrøvet . 
Videre skulle og måtte vi frem . Da bad du og græd , min veninde . „ Her har vi fundet vort rette hjem , o , lad os blive herinde ! “ 
Ud vi vandt , trods din bange bøn , ud til landevejsstøvet . 
Inde i skoven er skyggen grøn , og dei- er svalt under løvet . 
Disse verslinjer nedskrev Åge vintter med flygtig hu , medens en lyrisk stemning i en stille sommeraftenstund havde fundet vej til ham . Formodentlig var den kommen gennem hans kvistkammers åbne vindue fra solrøden , som udenfor luede svagt i den frie horisont 

over det . store jernbaneterræn og over st . Jørgen-søens rolige flade . 
Da han var færdig med at skrive , nærmede han sig vinduet og så’ ud . Dybt under ham , så dybt , at han næsten blev svimmel ved at se derned , lå klampenborgstationen , hvor der endnu i den faldende skumring var tummel og færdsel af folk , der vendte hjem fra skoven med det netop ankomne tog . Og det var ikke mere end en time siden , at han selv , omgiven af en lignende menneskestimmel , selvanden var stegen ud af en jærnbanekupé dernede . 
En underlig eftermiddag og aften havde det været ! 
— — det bankede på døren , og efter at Åge vintter havde sagt den indtrædende tjenestepige , at han allerede havde spist til aften — hun kom med spørgsmål derom fra hans familje , der boede i etagen under ham —- trak han sin magelige rørlænestol hen til vinduet og lod de sidste timers begivenheder på ny vågne til erindringens liv . 
---------frøken Vandas mørke og slanke skikkelse stod med skarpe , sikre omrids for hans hukommelse , således som hun var kommen ham i møde , i den stramtsiddende sorte jaket over den lyse sommerdragt , med stråhatten på 

snur over det svære , sortblanke hår og den hvide parasol skødesløst vugget på den venstre skulder . I stråhatten , huskede han ganske lydeligt , sad dei- en sort- og hvidspættet fjer , der havde vippet og vippet i den sagte sommerblæst med små fortrolige nik . ' 
dernede — ret ud for klampenborgstationen — var det , han om eftermiddagen havde mødt hende . — 
hvorfor Åge vintter netop den dag havde besluttet at tage til skovs , erindrede han næppe længer . Sagtens var det kun for at lufte bogstøvet af sig . Ret tæt og kvælende dryssede det sig stundom over den flittige unge sprogstuderende i disse varme sommerdage . Altså , han ville have luft , røre sig , se grønne bøgeblade , vide , frie skovsletter , åben synskreds uden naboskab til tegltage og skorstenspiber . 
Og så løb han , på sin vej til toget , lige på frøken Vanda . 
Som altid , når de mødtes , standsede de begge for at sige hinanden et par ligegyldige ord om vejr og vind , om gensidig ! Befindende . 
„ Hvorledes har de det hjemme ? “ 
„ Jo tak . Og de ? “ 
„ Tak — også godt . Blot lidt forlæst . “ 
„ Jeg i lige måde . “ 
Dermed kunne samtalen i og for sig godt 

være endt , og hver være gået til sit . Men tilfældet havde villet , at frøken Vanda , den dag så’ ualmindelig godt ud , måske fordi varmen havde givet . Liv og rødme til hendes ellers lidt blege kinder , der ingenlunde var fri for fregner . Hvorledes det nu forholdt sig med grundene dertil , havde Åge inviteret frøken Vanda til at tage med i skoven . Og uden mindste omstændigheder havde hun taget mod indbydelsen med den ganske rimelige forklaring : 
„ Det kan der jo ikke være noget ondt i , så godt . som vi to kender hinanden . “ 
Lidt efter sad de i jærnbanekupéen og kørte ad Klampenborg til . 
Åge vintter havde kørt flere gange før til Klampenborg sammen med damer , men aldrig i tvetydigt selskab , og han behøvede altså heller ikke denne gang at føle sig trykket af situationen , fordi nogle af de medrejsende med vanlig dansk jærnbane-uopdragenhed stak hovederne sammen og fik travlt med at hviske . Heller ikke på frøken Vanda . lod dette til at gøre indtryk ; de passiarede frit og utvungen ! med hinanden , medens småstationerne hurtigt . gled forbi . 
Og i virkeligheden var der ingensomhelst 

grund til , at deres samtale ikke skulle være utvungen og fri . Hun var hans søsters veninde fra skoletiden , var i barneårene hyppigt kommen i hans fader , kancelliråd vintters hus , lige til hun blev ung pige , og var nu begyndt at komme der igen , efter at hun i et par år havde været borte som huslærerinde . hos en godsejerfamilie på Fyen . Meget jævnlig kom hun endda hos kancellirådens , en gang om ugen eller i det mindste hver fjortende dag . Og aldrig var det med en tanke faldet Åge ind at forelske sig i Vanda . Dertil , syntes han , kendte han hende for nøje . Han vidste , hun så’ godt ud , ja , mere end det , hun var en kvik og nydelig ung pige — men det var også det hele . 1 højere grad end nogensinde før havde han fået øje for disse hendes ydre fortrin i løbet af den halve times tid , han sad lige overfor hende i jærn-banekupéen , uden al nogen af dem gjorde sig 'panker ved , at deres øjne idelig mødtes . 
Hurtig var Klampenborg nået . De stod af toget og gik op igennem skoven ad vejen , der fører til ulvedalene . 
Strålende sommervejr lyste omkring dem . Og skønt det var en hverdag , var der mange mennesker ude . Fra tid til anden mødte de bekendte , der hilste . Og trods deres enighed 

om det ganske naturlige i deres følgeskab , havde Åge mere end én gang den fornemmelse , at han kunne føle det på sin ryg , når de forbipasserende vendte sig og så’ efter de to unge . 
Frøken Vanda var i godt lune , spøgede og lo . 
Med ét udbrød hun  : 
„ Ja , dette er jo ganske vist noget andet end at være til aftentimer hos frøken zahie . “ 
„ Hvad for noget ? Skulle de have været til aftentimer hos frøken zahie ? “ 
„ Naturligvis . Jeg var jo på vejen derhen , da jeg mødte dem . Det er morsomt folen gangs skyld at skulke af skole . “ 
„ Det var et stort offer for min skyld . “ 
„ Ja , grumme stort . Skøn nu på det . “ 
Frøken Vanda to med ansigtet vendt imod ham . 
Han havde med ét opdaget , at hun ejede blanke , grongrå øjne , der spillede og missede med vipperne som en kælen kats , og smukke hvide tænder ; ikke disse alt for regelmæssige tænder , der leder tanken hen på et plankeværk , men friske og bidstærke og mælkehvide , overmundens fortænder sad lidt skævt . 
Samtalen var stadig i god gang . Mest var det hende , der talte , og han lod hende 

lystig pludre løs uden at anstrenge sig med at høre alt for meget efter . Ovenpå dagens trættende studieslid badede hans tanker sig , løsslupne og kåde , som nøgne barnekroppe i den rene sommerlufts strømme , drak skovduft og solskin ind med tørstig fryd , der lidet spurgte og bekymrede sig om noget andet . Hvad hun kunne fortælle ham — det vidste han på for-hånd så nogenlunde ; beretninger fra det kursus , på hvilket hun forberedte sig til skolelærerindeexamen , og lovprisninger over hans egen familje , som hun af gode grunde ikke kunne sige ham noget nyt om . 
Nu og da forsøgte hun også at anslå en naturstenming , hvortil den idylliske skovegn , de langsomt vandrede igennem , vel kunne afgive stof . Men heri afbrødes hun straks af Åge . Med al sin stille , modtagende glæde for det skønne omkring ham , afskyede han dybt naturskildringens banalitet , både mundligt og på tryk , og var ikke langt fra med Wessel at sige : herregud , man véd dog , hvordan en mark sér ud , når den er grøn ? 
Behændig gav han altså samtalen en mere håndgribelig og praktisk retning ved at fortælle , at han var sulten . Frøken Vanda var ærlig nok til at tilstå det samme . 

— på „ Fortunen “ fandt de et lysthus og en tjenstvillig opvarter , bestilte mad , spiste og drak med god appetit , stadig i jævn og lun passiar , der kun drejede sig om allehånde nærliggende , dagligdags ting , uden af Åge gjorde blot det svageste tilløb til kurmageri . Selve tanken derom forekom ham latterlig og flov ; i sin søsters veninde så’ han stadig kun den gode , gamle bekendt . 
I haven omkring dem sad mangfoldige andre mennesker , der ligeledes spiste og drak , alt medens de mellem mundfuldene kiggede på udsigten , udover skovtragten omkring Bernstorff slot , udover øresundet , hvis blå stribe i den lyse aften endnu skimtedes i det fjerne . En enkelt familje med talrige børn havde bestilt vand på maskine ; husmoderen lavede the , medens rollingerne legede i den grønne plæne og forgæves søgte at få sigte på noget som helst igennem den store drejekikkert . Det hele var så hverdagslig og triviel en idyl , at solen til sidst blev ked af at sé derpå og med en sidste , søvnig gaben trak løvbjærget i vest som nathue over sin ildrøde skaldepande . 
Dette gav Åge anledning til at sé på uret . Klokken var hen ad ni , det befandtes at være tider at tænke på hjemturen . Opvarteren 

stilledes tilfreds , og langsomt gik de ned ad skovvejen igen . Uden at standse gik de over dyrehavsbakken , hvor der var mange mennesker og meget liv . Gyngerne gik , ved skydeapparaterne smældede skuddene , pjerrot åd blår , berusede gæster stimede til sangerindeteltene og fra den åbne danseestrade skingrede valsemusikens brutale horn . 
— forbi det sidste telt kom de ud fra dyrehavsbakken , ind igennem den skumrende skov , medens den durende støjen langsomt tabte sig og døde hen i ensomhedens stilhed omkring dem . 
Vanda havde taget hans arm og klyngede sig tungt til den , medens de fulgte en noget ujævn sti . Nu og da snublede hun over en trærod . Samtalen mellem dem var efterhånden gået i stå . Stilheden sondredes kun af deres skridt og af det vågnende fuglenyn , der i halvmørket pippede frem af krat og grene , først i spæde , prøvende enkelttoner , snart stærkere og stærkere i lange , runde og bløde fløjt . 
„ Hvilket eventyr de har ført mig ud på i aften ! “ hviskedee Vanda . Og hendes kind var i dette nu nærved hans . 
„ Eventyr — “ svarede den stadig lige koldsindige Åge — „ Nå ja , jeg kalder det hele 

en komplet hverdagshistorie . Vi søgte luft , vi søgte selskab , fandt hinanden og forslog tiden sammen som gode kammerater . Det er det hele — og andet ligger der jo ikke i det ! “ 
„ Nej , naturligvis ligger der ikke noget som helst andet i det , “ bekræftede Vanda , lidt tungt . 
Ad sidevejene , med hvilke Åge var særlig-godt kendt , havde de krydset sig op mod hovedlandevejen og nærmede sig jernbanestationen . De kunne høre raslen af toget , der netop ankom fra København , høre lokomotivets piben , medens det brusede frem for at vende på drejeskiven . 
Så var det , at Vanda , lidt før de nåde landevejen , med et pludseligt ryk holdt ham tilbage . 
„ Hvad er der på færde , kære frøken ? “ 
„ Stå kun stille et øjeblik . Jeg vil trække vejret rigtig dybt og langt her i denne dejlige , svale skovluft . Hvor fuglene synger ! Og hvor mørket dufter omkring os ! Vi når jo tidsnok til vejen og til det kedsommelige tog . “ 
Og de stod stille inde i den dunkle og svale skygge og trak begge vejret , langt og dybt . 
Så sukkede hun let . 
Og ud gik de på landevejen og var få minutter efter ved stationen . 

i én af klampenborgbanens åbne vogne kørte de hjem . Der var mange mennesker omkring dem , de sad hinanden nær , nu og da strejfede deres hænder hinanden . 
Vanda var bleven tavs og drømmende . Heller ikke Åge sagde noget . Men i tavsheden kom de umærkelig hinanden nærmere . En blød , sentimental stemning kom op i Åge , han syntes med ét , at han dog ikke kunne lade deres frie og glade udflugt løbe til ende uden at sige hende sin tak i varme og hjerte-lige ord . Sagte tog han hendes hånd i sin og begyndte med dæmpet stemme : 
„ Kære frøken Vanda “ — •— 
men en plump og rå bemærkning brød skurrende ind i hans stemning . Et par zunftige københavnere , der sad få pladser fra Vanda og Åge , ledsagede deres højrøstede og tvangfri skæmt med en skraldende latter . 
Vanda havde hurtig trukket sin hånd til sig , medens blodet for hende til kinderne . Harmfuld så’ Åge henimod fredsforstyrrerne , men opnåede kun at blive genstand" for et hånligt grin og bagefter en truende stirren . Han fandt ingen ord hele resten af turen . 
— ved hendes gadedør i København havde han sagt hende farvel . 
„ Tak for i aften , “ havde hun hvisket , 

medens de kattekælne øjne -spillede imod ham , blanke i lyset fra den nærmeste gadelygte . „ Vi ses jo snart igen . “ 
„ Ja , det undgår vi jo ikke , “ spøgede han til sval' . 
„ Fy “ — lød det langt og mildt bebrejdende . 
Og gadedøren var faldet til efter hende . 
— på hjemvejen havde han indskærpet sig selv , at nu gjaldt det at være forsigtig . 
Ja — forsigtig ! 
Thi han havde med ét opdaget , at han havde grund til at passe på . Eilers blev han sandelig forelsket , og det vikle jo være det værste af alt . Hvad var det også for et indfald , han havde haft ? Og hvad måtte hun tro om ham - den lille Vanda , søster Maries veninde ? Nu ville sagtens Marie i al for-irolighed få beretning om denne usalige skovtur , så skulle der hviskes og tiskes og sladres og gives gode råd . Og Herren véd , hvormed alt det kunne ende ! 
I grunden var det hele en yderst fortrædelig historie ! 
— — og alligevel hensank Åge i drømmerier , medens han sad ved sit åbne vindue og så’ den sidste røde glans slukkes bagom st . Jbrgensø og Søndermarkens fjerne , blå 

kroner , af den nedgangssol , der havde lyst for hans og Vandas aften vandring . 
Og endnu en gang gennemlæste han ved det sidste , sene dagslys det lille digt , han for lidt siden havde grebet sig selv i at skrive : 
inde i skoven er skyggen grøn , og der er svalt under løvet . 

i . 
Kancelliråd vintters havde fået freni-ntede til thé . 
Og efter aftensmåltidet var Åge mod sædvane bleven hos sin familje og dens gæster i stedet for at begive sig op på sit værelse og fordybe sig i „ Rolands-kvadet “ , hvis knudrede , okifranske Vers han i de dage huggede sig igennem med en udholdende gævhed , der ikke behøvede at blues for selve sagnhelten og hans dyrendal . - 
alle var samlede i dagligstuen . Hængelampen var tændt og sendte sit dæmpede , gide lys ned over det store , ovale bords mørkblanke mahogniflade , der var gjort ryddelig til whistpartiet . Den høje , svære kancelliråd havde overfor så dagligdags gæster som de tilstedeværende gjort sig det mageligt . Klædt i sin temmelig udslidte hjenimefrakke , med tyrkisk fez på hovedet , sad han bekvemt i sin lænestol 

med den lange pibe hængende i den ene mundvig , beskæftiget med at give kort med langsom og omhyggelig grundighed , uden at tage del i samtalen . Desto livligere gik denne mellem de tre gamle damer . Den lille , spurvelette kancellirådinde , hvis hvasse bestemthed og sikre meninger stod i den fuldstændigste modstrid til hendes spinkle ydre , førte i regelen ordet . Nu , da spillet skulle begynde , var hendes tilhørerinder dog ikke så opmærksomme som under vante forhold . Den gamle , gråhærdede Fru Feddersen rettede på sit højtbyggede , kappelignende hovedsæt og fulgte med alvorsfuld mine kortgivningen , som om det var noget grumme højtideligt , der skulle Iii at foregå . Den lidet yngre Fru Buch havde fremdraget et mørkegrønt futteral og taget brillerne ud . Nu tøjredt ) hun dem omhyggeligt med sit lommetørklæde og satte dem under mange omstændeligheder på næsen . 
Til stuens udkanter trængte lampelyset sparsomt hen . Af halvmørket ved det ene vindue -- hvoi' et hjørne mellem vinduet og bogskabet gav plads for en rummelig , gammeldags bedstefaderlænestol , ret en hyggelig krog til at forputte sig i — dukkede to unge pigers pi-ofilei- frem — Maries og Vandas . Vanda sad i lænestolen , magelig tilbagelænet ; forover 

bøjet på en lavere stol ved siden af hende havde Marie travlt med hviskende at betro sin veninde en mængde vigtige og interessante 1 lemmeligheder , der nok også vedrørte Åge , thi så tit han på sin gang frem og tilbage over det bløde gulvtæppe , der fulgte stuen i længden , nærmede sig denne gruppe , forstummede samtalen og lød der en dæmpet , lidt drilsk og æggende latter fra Vanda . 
Ved aftensbordet havde Åge iagttaget hende omhyggelig . Og det havde slået ham , hvor séende han pludselig var bleven . Aldrig før havde han så nøje lagt mærke til hendes ranke skikkelses fine og fornemme linjer . Den tarvelige , sorte kjole , hun bar , sad glat og stramt om den smalle midje , over det spæde bryst , de runde , skøntformede skuldre . Det matblege ansigt under det rige , ravnesorte hår , den lille , sipne næse , munden med de hvide , uregelmæssige tænder , de spinkle håndled , de lange , smalle fingre — alt havde han sét . og indpræntet sig det hele billede . Men kun få ord havde han talt til hende , og ingen af dem havde hentydet til den lille , ulovlige skovtur . Det minde — fornemmede Åge med stigende sikkerhed — gemte de begge som en glad hemmelighed . Og han var ganske vis på , at hendes samtale med Marie drejede 

sig om helt andre ting . Det havde han læst i et beroligende blik fra Vandas øjne . 
Derfor blandede han sig heller ikke i deres ordvexel . Han vedblev sin gang frem og tilbage i stuen , og sporede nu og da , at Vandas øjne i smug fulgte ham , medens hun sænkede dem , så de mørke øjenhår tegnede en skyggefryn .se mod ansigtets blege lød . Hun så’ ham uden at sé op . Hænderne holdt hun i en magelig stilling foldede bag nakken , så at de oprakte arme i de stramme kjole-ærmer fik lejlighed til at lade deres faste , spinkelrunde former træde frem . Med den ene fodspids klappede hun i nervøs takt , op og ned , på skamlen foran lænestolen . 
Fra gruppen i stuens midte lød de spillendes dæmpede bemærkninger og udbrud over de forskellige mærkværdigheder , den skiftende kortlykke havde i følge . Fra den hyggelige krog ved vinduet summede stadig de unge pigers lavstemmede tale . Og lampens fredelige syngen gled stilfærdig ind i værelsets milde og bløde aftenstemning . End ikke lyden af Åges skridt forstyrrede freden . Det bløde gulvtæppe gemte den bort . 
Når Åge nu og da stod stille og et øjeblik fulgte spillets gang , kunne det hænde , at kancellirådinden så’ op på ham med et 

udtryk af nysgærrighed eller forundring . Det lignede slet ikke hendes flittige søn således af . afvige fra sine daglige vaner . En enkelt gang gled hendes blik fra ham hen til Vanda og tilbage igen , som om hun flygtig spurgte sig selv , om forklaringen monstro skulle ligge i den retning . Hun syntes straks beroliget : Åge viste jo aldrig før sin søsters veninde , der var som hjemme i huset , nogen opmærksomhed , og det var da tydeligt nok , at han heller ikke gjorde det nu . 
Tværtimod — Åge var nu bleven ked af sin ørkesløse slentren uden dog at kunne tænke sig noget som helst , han i øjeblikket gad tage sig for . Arbejde — nej , dertil var han allermindst stemt . Samtale havde han heller ikke lyst til . Der lå i hans sind en tung uro , han ikke søgte at forklare sig . Han havde en følelse af , at . noget var i gære , noget ville ske , noget , han på én gang længtes efter og frygtede . 
For at gøre en brat ende på alle nervøse fornemmelser , gik han ind i spisestuen , hvis fløjdøre til dagligstuen stod halvt åbne . Han tændte en cigar , stillede sig ved vinduet . og begyndte sagte at tromme på ruden , medens hans tankeløse blik i sommeraftenens blågrå dæmring så’ gasblus på gasblus blinke frem 

i den store , åbne horisont . Over jærnbane-terrænet strålede hvidt det elektriske lys , i lokomotivremisen brændte som røde bål et par maskiners semaforer ; gule , røde , grønne signallanterner spredte hist og her farvet lys over de sorte skinneveje . Et train for buldrende ud fra nordbanestationen og smuttede som en smidig , leddélt snog hvislende hen under første og anden jærnbanebro -- blev så borte bag høje huse . Udveen gled vagt med i togets følge , sagte , i uvisse drømmerier vuggedes hans tanker på fjerne luftbølger hen i denne blånende og lysbrudte dæmring . Der var et øjeblik , da Åge helt havde glemt både sig selv og dem i sideværelset . 
Stemmerne derindefra vakte ham igen . Han hørte sin moder give Marie en eller anden besked , som hun skulle bringe videre til tjenestepigen . Så lød der skridt gennem stuen , hvor han opholdt sig , og søsteren tilkastede ham på sin vej ud til køkkenet et flygtigt : 
„ Nå , dér står du og filosoferer . Du er rigtig underholdende i aften . “ 
Døren faldt til efter hende med et smæld , før Åge havde tænkt på at svare . 
Fra dagligstuen lød nu kancellirådens dybe , godmodige basrøst : 

„ Å , lille Vanda , du kunne tjene mig i at åbne et vindue inde i spisestuen for røgen . Fru Buch sidder hele tiden og hoster . “ 
„ Gærne , hr . Kancelliråd , “ svarede Vandas stemme . 
Sagte trin lød — frøken Vanda stod i stuen hos Åge . Han nikkede til hende uden at sige noget og hjalp hende at åbne vinduet og sætte det . på krog . Under dette arbejde mødtes deres hænder . 
Et sekund lænede hun sig ved hans side over karmen og så’ ud ; 
„ En vidunderlig aften — hvor stille , hvor smuk , “ sagde hun . „ Og så alt . det brogede liv derovre — . “ 
„ Ja — her er kønt , “ svarede han kort . 
„ Ei- det derover , du er falden i tanker ? “ lød det pludseligt hviskende og hurtigt , tæt i hans øre . 
Han vendte sig imod hende , mødte de mørke øjnes lange , dvælende blik . Og uden overvejelse eller tøven lagde han armen om hendes slanke figur , og Vanda smuttede ind i hans favntag , gled straks efter ud igen , men forinden havde hendes læber mødt Åges . De var hede og tørre og brændte mod hans mund i et kort og stille Kys . 
Så få og lidet sigende var ordene , der 

blev talte . Så ringe og tilfældig var anledningen , der drev de to i hinandens arme . 
Straks efter gik hun ind til de andre og sagde et par ord til kancelliråden i en rolig konverserende tone . Fra sideværelset beundrede Åge hendes koldblodighed for lidt efter at følge hendes vej og slå sig ned tæt ved de spillende . 
Vanda satte sig ikke . Hun blev stående bag kancellirådens stol , så -at hun nu og da over hovedet på ham kunne sende Åge et skælmsk og sødt blik . Marie havde stadig travlt med husholdningsbeskæftigelser . 
* * * 
klokken slog elleve på det store , forgyldte dagligstue-uhr . Kancelliråden skød kortene sammen og gjorde kvartøresregnskabet op . Og de gamle damer rejste sig for at få overtøjet på . 
„ Ja , de kan sagtens , Fru Feddersen , “ bemærkede på dette tidspunkt den fortræffelige Fru Buch . „ De kan køre med sporvognen lige til deres dør . Men hvad skal jeg sige , som må ( jå den lange vej hjem ? Det nytter vel ikke , man beder kandidaten om følgeskab ? “ 

Fru Buch så’ på Åge med et bønfaldende blik . 
Dette ville under almindelige omstændigheder ganske vist ikke have nyttet noget . Stol’ blev da gamle Fru Buchs forbavselse og glæde , da „ Kandidaten “ uden tøven stillede sig til hendes tjeneste . Selv kancelliråd-inden måtte studse over sønnens ualmindelige galanteri . 
Dog , Åge vidste , hvad han gjorde . 
Han havde udregnet , at Vanda skulle noget nær samme vej som Fru Buch . 
* * * 
men hvor vejen syntes ham uendelig lang til den Sidegade til sortedams dosseringen , hvor Fru Buch boede . 
Den henrykte gamle dame havde bemægtiget sig hans arm , og det hjalp ikke , at Åge søgte at fortne gangen . Fru Buch gik med ganske små skridt og talte uafbrudt , snakkesaligt og bredt . Ved Åges anden side gik den tavse Vanda , der end ikke søgte at indføje noget ord i samtalen . Men nu og da mødtes hans venstre og hendes højre i et fast og inderligt håndtryk . Når en fodgænger nærmede sig , slap de hinanden igen . 
Lang og drøj var den tur . Omsider tik 

den dog ende . Men målet var ikke fuldt , før de havde ledsaget den gamle Frue , ikke blot til hendes gadedør , men også op ad trapperne . Den gode Fru Buch var ikke helt fri for at tro på spøgelser og sagde derfor , at portnerens kat var så slem til at ligge på trappegangen og hvæse . 
Endelig lukkede da døren sig efter hende . 
På nedturen ad trapperne omfavnede Åge og Vanda hinanden tæt og inderligt , og uden at et ord blev sagt , brændte mund mod mund i hede Kys . 

Iii . 
Smal og hvid trak dosseringen i måneskinnet sin faste grænsestreg langs sortedamssøens blinkende og vuggende sølvstæppe . De høje huse ved vejen og de små haver foran husene — alt flød og rislede i de hvide strømme . Over det frie rum udover søen hvælvede en mørkeblå himmelbue sig , besat med små-bitte gnistrende sandskorn-stjærner , hvis glans blev døsig og mat mod fuldmånen «  lys . 
Under dette store , blanke lys vendte Åge og Vanda ansigterne mod hinanden . Og uden at se til højre eller venstre , om der var folk i nærheden , så’ de hinanden længe ind i øjnene og lod så . deres læber mødes endnu en gang . 
Så gled hendes arm sagte ind under hans , og de begyndte at følge vejen . 
Men mange skridt havde de ikke gået , før de atter stod stille . 

det var hende , der standsede ham med det undrende spørgsmål : 
„ Men hvorledes i alverden er dog dette gået til ? Jeg forstår det slet ikke , begriber ikke et ord af den lykke , der så pludselig er strømmet ind over mig . “ 
„ Kæreste Vanda — hvad er der at begribe , at forstå ? Du er ung og jeg er ung , og jeg er glad for dig , og du er glad for mig og så slutter vi os sammen . “ 
„ Ja , slutter os sammen , slutter os sammen , “ gentog hun i en eftertænksom tone . 
Ilendes stemme skiftede klang , da hun straks efter sagde : 
„ Men lige ubegribeligt bliver det dog . Dér har jeg gået år ud og år ind og set på dig og du på mig . Hele tiden har jeg syntes om dig , fundet dig forfærdelig rar og god , men altid var du så kold som en istap . Det var næppe , du gad tale med mig , knapt nok du så’ til mig , før nu forleden dag , da vi var sammen i skoven . Først den dag forstod jeg , hvad der havde skjult sig under al din kulde . Husker du det øjeblik , vi stod stille inde i skoven , jeg ville så nødig ud på vejen igen . Så ubeskrivelig glad og lykkelig var jeg hos dig . Jeg forstod ikke , at du ikke allerede den gang tog mig i dine arme . “ 

herpå svarede Åge kun med et kærligt smil , imedens han tog hendes arm tættere ind til sin . Hvorfor skulle han fortælle hende — netop nu , da han så fuldt og fast fornemmede , at han elskede hende — at hendes følelser havde været rappere i væksten end hans , at han et øjeblik endog næsten havde følt sig tagen af hende ved erobring ? Desuden var det sagtens noget snak af ham , en komplet indbildning . Naturligvis havde kærligheden til hende ligget og slumret i liam , længe før den fælles udflugt hin eftermiddagsstund kom til og løste de bundne tanker . 
„ Men lige meget med det , “ fortsatte hun i en glad , næsten jublende tone . „ Vi har hinanden nu — ikke sandt — og vi er lykkelige derover . Hvor meget har vi ikke at tale ud om ! Hvor mange følelser har vi ikke at dele ! Å , du , hvor vi skal more os sammen . “ 
Og hendes stemme næsten knækkede over af længe indestængt fryd , der nu fandt luft . 
Han så’ en smule betænkelig ud , i grunden var han helt overvældet af hendes strømmende veltalenhed , men han fandt alligevel , at hendes sidste vending klang lidt besynderlig . 
„ Naturligvis , “ sagde han , „ naturligvis skal vi more os sammen , men vi må alligevel ikke glemme den store alvor i dette — “ 

hun lo ham højt ind i ansigtet : 
„ Å , alvor blæse være med din alvor , du bogorm , du støvede pedant . Fy skamme dig . Tror du det er derfor , jeg har taget dig om halsen og kysset dig og kaldt dig min egen , storartede Åge for at få et kursus af dig om alvor og om pligter og om alt , hvad vi nu bør tænke på ? Skamme sig , skamme sig — tror du , der er plads for alvor i en sådan lykkelig time i en sådan velsignet nat - se , hvor månen ler dig ud ! “ 
Og virkelig sad månen på sit høje stade , og hele dens ansigt fortrak sig til det bredeste smil over den stilfærdige , betuttede elsker og det forsorne , overgivne pigebarn , der nu hastig med kærtegn og skæmt jog alle hans alvors-tanker — dem , han mente at skylde selve situationen — på flugt . 
Siden drengeforelskelsens dage havde Åge vintter ikke kendt til erotik . Et strengt og pligtmæssigt flidsarbejde havde fyldt hans dage og gjort ham til ikke så lidt af det . Vanda nu kaldte en bogorm , en pedant . Under alt dette havde kærlighedsdrømmen boet i hans inderste , hans allerhelligste . Med ærefrygtsfuld anelse havde han set den dag i møde , da det store , del vidunderlige ville 

komme , tilværelsens rigeste stund , livets lykkefest . 
Nu var det store , det vidunderlige altså kommet . Men så ganske modsat alle hans regelret udtænkte forventninger . Han gik jo ikke , ydmyg glad , bøjet under en guddoms stærke bud , ind i eros’ tempel til andagt og knælende bøn . I leg droges han derind af kælende amoriner . 
Og en stund varede det , før han ret sansede og fandt sig selv overfor denne forelskelsens overraskelse . 
Det var dog en vigtig begivenhed , der var sket . At binde sin skæbne , sin fremtid til en andens , at forlove sig med andre ord — det var dog ikke noget , man kunne tage i lutter løjer og fjas . 
Vanda ved hans side så’ på månen og lo og smånynnede og lo igen og knugede sig ind til ham . Og på en ensom strækning af vejen trallede hun højt : 
„ Holder du af mig' , holder jeg af dig , alle mine levedage . Sommeren er kort , græsset tilegner bort , vender med vor leg tilbage . “ 

nogle alvorlige ord , syntes Åge , burde dog siges . 
Og i en dyster tone spurgte ban med ét : 
„ Og du er altså virkelig sikker på , Vanda , at du holder af mig ? “ 
Hun stod stille og så’ forbavset på ham : 
„ Det var et spørgsmål ! Hvorfor går vi ellers her — bras dessus , bras dessous — og sværmer i denne henrivende aften ? Ja , hvis du ikke selv kan mærke , at hver tanke i min sjæl , hvert mit blik , hver tone i min stemme holder af dig — som nu min hånd , der kniber min uartige dreng i armen — så skal du slet ikke tro det . “ 
Han troede det , men holdt alligevel ikke af de franske ord , hun føjede ind i sin kærlighedsforsikring . 
„ Og har du aldrig holdt af nogen anden end mig ? “ fortsatte han sine spørgsmål . 
Hun tav et øjeblik , lo så op : 
„ Nu bliver du med ét så forfærdelig nysgærrig . “ 
Men straks derpå blev hun meget alvorlig og vedblev : 
„ Jeg vil være ærlig mod dig , Åge , jo , jeg har holdt af én , eller bildt mig ind at holde af ham . Men det er længe siden og 

ganske anderledes , slet ikke som jeg holder af dig . Det er blot en dum , gammel historie , vi ikke skal bryde os om . Vi skal være lykkelige , vi to , og glade for hinanden , vi to muntre kammerater . Ikke sandt ? “ 
Hun så’ på ham og kunne i hans øjne læse et nyt spørgsmål , som hun foregreb med sit svar : 
„ Nej , det nytter ikke noget . Jeg siger ingenting , ikke mere end jeg har sagt . Dermed skal min Åge lade sig nøje . Tro mig , min ven , du har intet at frygte . Ingen skinsyge behøver at være mellem os på vor lykkes første aften . “ 
Dermed måtte Åge slå sig til tåls . Rigtig fornøjet var han ikke med den besked , han havde fået . 
Men den lille misstemning forsvandt hurtig for Vandas kærlige ord , der svøbte sig om ham som bløde , uimodståelige kærtegn , randt som sød musik gennem hans øren , der denne aften første gang fornemmede en kvindes elskovstale . 
Fra under til under gik han , sælsomt betagen , reven hen . Ja , dette , dette var den nye verden , dette var guanahanis strand , med det evige Sus af høje , glade palmer under skyfri . 

mørkeblå himmel . Dette var den jomfruelige •jord , den han knælende skulle kysse , før han formastelig betrådte den . Hedt og ungt svulmede hans hjerte af den første kærligheds store , rige opdager-fryd . 
Og at dette var hende , hende , han havde kendt så godt og dog så usigelig lidt ! 
Hvor var den trevne , anstandsmæssige skolelærerinde-aspirant mon svunden hen med sin sikre , gammelkloge mine ? Hvor var søsterveninden bleven af med den sipne næse , den sipne holdning , den sipne tale , der så . udmærket forstod at føje sig gråt ind i hans hjems stive og enkle hverdagskolorit ? Alt gammelt var jo forbigangent , se alt var blevet nyt . Ved hans side vandrede den friskeste , frejdigste , kådeste ungmø , der nogensinde på lette såler trådte guds fornøjede jord . Og denne dameagtig sikre , holdningskorrekte skikkelse var bleven veg og myg i hans arme . Og denne tørt konverserende eller fornuftigt , adstadigt , snakkende mund havde han følt ung og brændende under sine Kys . 
Fra under til under gik han — langt , langt ind i eventyrets lande . Hvad var der ikke sket med ham selv ? Hvor let og fri følte han sig med ét om hjertet ! Lyst var 

der for og mørkt ibag . Alvoren og hensynene fra før var glemte — nu lo han selv over , at de et øjeblik havde påtrængt sig ham , at han efter gammel vane havde spurgt : hvorfor , hvorfra , hvorledes ? Ung som ingensinde før , ung første gang i sit liv , så’ han glæden slå alle sine døre vidåbne for ham og skred ind gennem portalen med et frejdigt „ jeg griber til “ . Og han følte en stærk , ubændig trang til i sine hule hænder at samle al natten og månen og stjærnerne og hendes Kys og kærlighedsord og knuge det alt sammen inderligt , voldsomt til sine øjne og sine læber . 
— — — uden selv at lægge mærke dertil havde de to gange vandret den lange vej frem og tilbage fra Østerbro til Gyldenløvesgade , begge dosseringer igennem . Nu standsede de for tredje gang ved hjørnet af den gade , i hvilken Vanda boede . 
Og hun sagde : 
„ Jeg må hjem nu , allerkæreste Åge . “ „ Allerede , “ for det ham uvilkårligt ud af munden . 
„ Hvad tænker du på ? “ Hun så’ på sit ur . „ Klokken er over ét . Der bliver uro og allarm i pensionatet , når jeg kommer så sent hjem . “ 

så fulgte han hende til gadedøren og hjalp hende at lukke op . 
„ Kommer du i morgen aften og henter mig fra kursus ? “ spurgte hun inde i gadedøren . „ Jeg går derfra klokken otte . “ 
Åge nikkede tavs . 
„ Men det er bedst , du holder dig i skyggen , ovre på den modsatte side af gaden , at ikke mine kammerater sér dig . “ 
Der lå ham på læberne et spørgsmål : hvorfor i grunden ? 
Men før han fik det udtalt , vedblev hun muntert : 
„ Tand for tunge , Åge . Jeg stoler på dig . Men vær forsigtig . “ 
Og i det samme lukkede hun hans mund med et Kys og smuttede op ad trappen . 
Åge gik hjemad langs de stille søer , der stadig rislede med klare småbølger og spejlede de hvide , runde månestråler . Langsomt og drømmende gik han , fuld af sin kærligheds lykke , fuld af sin store undren over det nye , blændende skær , i hvilket han med ét så’ liv og fremtid . 
Puppe og sommerfugl , puppe og sommerfugl , sang det i ham . Hun var sommerfuglen , der pludselig havde foldet sig ud af det snævre , 

grå puppesvøb , han hidtil alle dage havde sét hende i - - foldet sig ud til lyse , lette vingers flugt i alle sommerens haver . 
Puppe og sommerfugl — puppe og sommerfugl  ! 
Og hvor han skulle værge og skærme for denne frie , glade flugt , for det lette , fine støv på hendes sjæls lette , fine vinger og „ løfte hende varligt på hånd “ , som det hed i visen i 
— — i sin seng kastede han sig urolig frem og tilbage den nat . Han kunne ikke sove for sin urolige fryd . 
Lykken dalede over ham med blomster-regn af hede Kys . Men også uroen var vågen og skød i de søvnløse timer ængstende spørgsmål frem , ét efter ét , som ikke før var faldne ham ind . 
Hvad betød i grunden hendes slutningsord , dette „ vær forsigtig “ ? Der var jo ingensomhelst og intetsomhelst , de behøvede at frygte . Fra sit hjems side kunne han ingen hindring vente for deres forbindelse — tværtimod -alle derhjemme holdt jo af Vanda , næsten som om hun var et barn af huset . Og hun for sit vedkommende var jo forældreløs , havde , det han vidste , kun en ældre søster , ellers ingen , hun skyldte regnskab . 

— det ene spørgsmål drog det andet i følge . 
Var det i grunden ikke besynderligt , at hun ikke med et ord havde berørt selve det begreb , der hedder forlovelse , eller talt om , hvornår de skulle gøre deres forbindelse bekendt for deres nærmeste ? 
Åge skammede sig selv ud . „ Pedant , pedant , “ gentog han for sig . „ I stedet for at jeg skulle være himmelglad over den finhed og takt , der forbød hende at nævne så tarvelige ord på en aften som denne . Den slags trivialiteter kan man jo tidsnok få ordnet . Som om det var derpå det kom an ! “ 
„ — hvad ville din søster — hvad ville dine kusiner have gjort i Vandas sted ? “ spurgte den ondskabsfulde stemme igen . 
Ganske sikkert ikke som Vanda — de snærper , tænkte han . 
Og straks efter slog den tanke ham , at til for få timer siden havde Vanda for ham slået ganske i samme plan som de andre . 
Så jog han uvillig alle de tanker på flugt . 
Snærper ! 
Ja , det var nok ham , der skulle tale med derom , han , som på sin lykkes aften over 

hovedet havde tid og råd tit den slags smålige , lurvede betragtninger . 
„ Tilgiv mig , Vanda , tilgiv mig , “ mumlede han halvhøjt . 
Lidt efter drog alle rosenrøde og purpurgyldne drømme gennem Åges søvn . 

Iv . 
„ Å du — jeg er så sulten og tørstig . Jeg har undervist fire timer i træk og måtte styrte herud for ikke at komme for sent . Trakterer du ikke med en kop chokolade og et par kager i esplanadepavillonen ? “ 
„ Jo gerne , “ svarede Åge . „ Herregud , du lille stakkel — har du sådan slidt og slæbt ? “ 
„ Ja , du kan tro , jeg har herset i det . Å , sommetider kan det være dræbende . I dag for eksempel havde jeg vist ikke holdt det ud , hvis jeg ikke havde haft dit brev liggende hos mig på katederet og kigget i det en gang imellem . En gang kom jeg så voldsomt til at le . Du skrev noget , der var så morsomt . Og alle ungerne stirrede vildt på mig , de troede vist , jeg vai' gået fra forstanden . “ 
På en blæstfuld efterårsdag førte de denne samtale , medens de fra store kongens 

gades hjørne , hvor Vanda havde sal ham stævne , rask gik igennem grønningen . Omkring dem føg det med visne blade , der reves af træerne , sænkede sig i det brogede løvfaldstæppe , der dækkede spadserevejen , og atter raslende høj op derfra og tomledes videre i leg , til de fandt hvile i en vindsikker grøft . Over stadsgravens uroligt bevægede vande lå gule og kobberrøde farveskygger , hinsides graven rejste kastelsvoldens grønne væg sig . Over broen marscherede en bataljon soldater , hornmusiken skingrede lystigt og hoverende i den klare oktoberiuft , der bar alle lyde langt og stærkt . Ind ad Bredgade og ud derfra gik de spadserendes brede strøm , og i grønningen havde Vanda travlt med kritisk eller beundrende at betragte de mange nye høsttoiletter , medens hun nu og da med et lille suk så’ ned ad sin egen efterårstrøje , der trofast havde holdt ud både iforfjor og i fjor , men nu rigtignok var lidt falmet og affældig , trods de nye fjerkanter , hun selv havde syet på . 
De gik ind i esplanadepavillonen og tog plads ved et bord . Åge kaldte på en opvarter , men det var Vanda , der gjorde bestillingen . Hun krævede ind med en sikker og kafévant mine og tone , der højlig imponerede Åge og gjorde ham en smule flov . Således 

var det gået ham , hver gang han havde gæstet en kafé sammen med hende . Og det var allerede mange gange . Selv følte han sig kejtet og genert på sådanne steder . Han blev rød i hovedet og havde følelsen af , at alle mennesker så’ på ham , når han kom ind ad døren i selskab med en dame . Han opfattede de omkringsiddendes dæmpede tale , som var den særlig møntet  ham og hans ledsagerske . Er de forlovede , de to , eller er de det ikke ? Hvorfor gå de ellers så meget sammen ? Således , troede han , hviskedee folk . 
Ganske modsat førte Vanda sig , med rolig sikkerhed , med stor naturlighed , talte med sin sædvanlige stemme , medens Åge uvilkårlig dæmpede sin , og tillod sig endog stundom små , elskværdige unoder . Det kunne falde hende ind at spøge med opvarteren eller på dril at tænde en cigaret , noget , hun vidste , var Åge i allerhøjeste grad imod . Og det , ligegyldigt hvor de var . 
„ Du lader da også til at være stamgæst på alle mulige knejper , “ havde han mere end én gang sagt til hende i spøg . 
Men hun holdt ikke af den bemærkning . Hun påstod , at det kun var ham , der var sådan en underlig torv . 
Også denne dag kom de op at småskændes 

ovei' dette ttema , medens de sad ved et af pavillonens brede vinduer og havde det livlige skue af de talrige forbigående at fordrive tiden med . 
„ Du er en sand bohême , Vanda , “ erklærede han . 
„ Dydsmønster , “ spottede hun , „ Filister , bedsteborger , etatsrådsspire .  “ 
Åge var en smule pirrelig den dag . Længe havde deres forholds halvhed og tvetydighed pint ham , og just i de sidste dage havde han måttet døje tiere drillende og ondskabsfulde hentydninger dertil . Herpå ledede han nu samtalen hen uden at svare på van-das sidste bemærkning , og da han først kom i gang dermed , sagde han hende det rent ud : 
dette gik ikke an i længden . Tre måneder igennem havde han nu ikke vidst , om han var forlovet , eller hvad han var . Altid undveg hun ham , gled til siden , når han førte "palen ind på dette spørgsmål . Samtidig lod de sig sé idelig sammen uden mindste sky fra hendes side . Hvad måtte folk tænke ? Var det ikke hendes rygte , det gik ud over ? De nærgående bemærkninger , han hørte fra alle sider , var ikke mere til at udholde . 
Efterhånden var det blevet et helt foredrag , han holdt . Så længe han talte , sad 

Vanda meget stille og blæste nu og da betænksomt røgen fra cigaretten i ringe . 
Da han atter tav , lagde hun den fra sig , så’ vist på ham og sagde : 
„ Ja , lad folk more sig . Hvad så ? “ 
„ For din egen skyld , Vanda — “ 
Vanda lænede sig tilbage i stolen og vrissede misfornøjet : 
„  herregud , herregud , har det sådant hastværk ? Skal man da absolut skilte med sin kærlighed ? Skal den absolut være officiel ? “ 
„ For din egen skyld , Vanda — “ gentog han . 
„ Eller for din , min lille ven , skal vi ikke hellere sige det ? “ 
„ Nej , på ingen måde , “ ivrede han , „ men jeg synes blot — “ 
Hun lagde sin højre hånd stille og blødt over hans : 
„ Nåi- jeg nu beder dig vente lidt endnu . Så længe din egen familje stadig intet aner —  “ 
„ Nej , det gør den ikke , “ bekræftede Åge . „ Ens nærmeste er jo altid de sidste til at opdage , hvad alle andre véd . “ 
„ Nå ja - men så længe i alt fald kunne du lade freden vare , når jeg nu lægger vægt derpå . “ 

„ Jeg forstår blot ikke , hvorfor du gør det , Vanda . “ 
„ Det mener du jo slet ikke . Du forstår jo meget godt , hvorfor jeg har ønsket , vi i nogen tid skulle nyde vor lykke i frihed , som uafhængige , selvstændige mennesker . Eller fortryder du måske disse måneder ? “ 
„ Nej , “ måtte Åge tilstå , „ det gør jeg ikke . “ 
Og dermed døde striden hen for den gang , dog kun således , at Åge endnu i nogle minutter ærgrede sig over sin fejhed og svaghed , at lade sine fornuftige betragtninger så let feje af Marken . 
Men når Vanda så’ på ham , således som nu , hjalp ingen fornuftslutninger . Dertil lå der alt for mange lykkelige antydninger og underforståelser i hendes skælmske blik , hendes kokette smil : 
fortryder du måske disse måneder ? 
Nej , sandelig om han fortrød dem . 
Så rige de havde været på æggende fryd , på berusende lykke . 
En anden , lettere og gladere verden havde der jo åbnet sig for liam end den , han , det stille stuemenneske , nogensinde havde anet indenfor sit studerekammers trange vægge , mellem gamle , skimlede bøger . Hun havde 

fået ret , nål1 hun den aften på dosseringen spåede , at de to skulle more sig sammen . Hun havde virkelig lært ham at more sig . „ Men jeg måtte jo trække dig frem ved ørene , dit hængehovede , “ plejede hun at sige . Hendes lyse , sorgløse sind havde gydt sin ungdom i hans , lært ham fryden ved i flugten at fange de hastige timers tidskort og fuldt ud at nyde den . Hun havde lært ham , hvor himlen er blå , hvor solen ler til alle , dei' selv vil smile til gengæld , hvor det er sødt at kysses og at elske . Dag for dag var fløjet hen , uden at han havde talt timerne , der ellers så omhyggelig var rubricerede på arbejdsplanen , der hang over hans skrivebord , arbejdsplanen , som han nu knapt turde sé på , at den ikke , som de små billeder i kirken , skulle vende sig omkring ! Hele hans tilværelse var jo rykket ud af de sædvanlige spor . Sammen med hende betagen , magtstjålen af hendes stærkere vilje , beruset af den søde , krydderhede vin , hendes kærlighed skænkede ham . Fjærnt fra hende fuld af sælsom uro , der krøb som feber gennem hans ledemod og luede i hans årer og ikke undte ham en stille time døgnet igennem . Således gik nu lians dage hen . 
Hun havde fået ret — de morede sig 

sammen . Fra dag til dag blev hendes selskab ham kærere , hans altid pirrede , aldrig stillede attrå mere længselsstærk . Han elskede hende med hver fiber i sin krop , hver dråbe1 af sit hjærteblod . Og hun kunne bøje hans vilje som en vånd om sit hvide , smalle håndled . 
-- hvad hjalp det , at han nu og da i nøgterne stunder grel ) sig selv i en følelse lig tannhausers i venusbjerget ? Rejste han modstand , førte del jo kun til nederlag — som nys . 
Om han ville eller ej , han havde ladet sig drage med til alt . Han havde lært af hendes rutine at forstille sig , når de i hans hjem var fremmede og ligegyldige for hinanden og tiltalte hinanden med „ De “ . Han havde lært at kende den med gemenhed blandede sødme ved kyssene i smug hag døre og portierer , de skjulte håndtryk under et bord . Gademødernes valne poesi havde han prøvet , og for den sags skyld også privatkabinetternes farlige lykke i stjålne téte-u-téte'r . Mere end én gang havde han selv fået ilde smag i munden derved , og endnu voldte det ham følelser af ubehag , så tit han om aftenen hentede hende fra kursus , at se sig ikke ene om ventende at afskridte fortougets fliser . Det lod langt snarere til at være fashion blandt de unge kursusdamer at lade sig „ hente fra “ og følge hjem . 

men hvad hjalp modstrid , ubehag , ærgrelse over forsømt arbejde ? Hvad nyttede det alt sammen mod den kærlighed , der dog fyldte hans dage , fra han om morgenen efter en sidste drøm , fuld af søde billeder , slog sine øjne op til glad og længselsfuldt mod på den begyndende dag , og til han om aftenen lagde sig , mættet af urolig , hidset fryd , med duften af hendes Kys på sine læber ? 
Blindt lod han sig føre videre og videre ind i det raske , ret tvangløse og zigøjner-agtige levesæt , han i de sidste måneder sammen med hende havde vænnet sig til . Han fandt det morsomt , flot , kækt , når ikke netop skrupierne var oppe i ham og kaldte hans bedsteborgerlige fornemmelser til live igen . Da kunne han misunde sine venner , når han mødte dem på gaden med deres kærester under armen , deres kærester „ for gud og mennesker “ , kaldte Vanda dem . Ligemeget , de folk kunne dog sé alverden frit og frankt i øjnene . 
En sådan anfægtelse var det , han også denne dag havde haft , og som Vanda lykkelig havde besejret . 
- hun havde nu igen tændt sin cigaret , der var gået ud under deres rappe ordskifte , var lutter smil og så’ fornøjet ud ad vinduet . 

derude i grønningen hvirvledes bladene stadig i lystig Dans . Udad mod Langelinje og indad mod byen gled strøm og modstrøm af fodgængere , herrer og damer , parvis , enkeltvis og i grupper . De raske vindpust , der strammede damernes kjoler om figurerne , gjorde alle kinder frisk blussende røde . Og det skuffende solskin , der gik og kom , eftersom de hurtigsejlende skyer lig lette kaperskibe strøg over himlen , lagde sit forfløjne og forblæste smil over hele det brogede , københavnske middagsbillede . 
Inde fra byen kom en lille dame gående , blond og fyldig , lidt udfordrende klædt med en stor , bredvinget efterårshat af årets nyeste mode til fejende spadseredragt . En lyserød parasol benyttede hun som stok . Hun gik hurtig frem med små , energiske skridt og lod øjnene livligt spille- til højre og venstre . Flere herrer vendte sig og så’ efter hende . 
Åge havde lagt mærke til hende , så snart hendes skikkelse dukkede frem på promenadestien , og fulgte hende med blikket , medens hun kom nærmere . Der var ham i det ansigt noget underlig bekendt , skønt han ikke vidste , hvor han skulle føre ligheden hen . 
Da den lille , buttede dame var ret ud for esplanadepavillonen , rejste Vanda sig pludselig 

og gav sig til at vifte med sit lommetørklæde . Da dette tegn ikke hjalp , trommede hun kraftig på ruden . Mange ansigter vendte sig i retning af pavillonen , og den lille , buttede svang rask sin parasol i luften som genkendelseshilsen og styrede så op imod indgangen . 
„ Det er min søster , du , “ forklarede Vanda den lidt forundrede Åge . „ Hun må lige være kommen til byen . “ 
Den omtalte dame trådte i det samme ind ad døren og var ikke langt fra at kaste sig om halsen på Vanda i stormende gensynsglæde . 
Derpå vendte hun sig vevert imod Åge . 
„ Det er hr . Vintter , kan jeg tænke , “ sagde hun . 
Åge bukkede . 

v . 
Efter at Vanda havde besørget den formelle del af den jo nogenlunde overflødige præsentation — „ min søster Anna — hr . Åge vintter “ — tog frøken Anna plads ved bordet hos dem og kaldte temmelig højlydt : 
„ Hør — opvarter — “ 
„ Ja — undskyld , jeg ville netop —  “ stammede Åge lidt forvirret . 
„ Ikke noget at undskylde , “ lød det fra den rappe dame , medens hun knappede sin Jaquet op og rettede på hatten . „ Når man har stået , på sine egne bén , fra man var en lille bitte én , er man vant til at . klare sig uden mandfolkehjælp . Det har de vel også kunnet , mærke på min søster , hi- . Vintter ? “ 
Å jo , det havde han nok . 
„ Ja , jeg har jo hørt meget om dem i min søsters breve , “ vedblev den lille , gesvindte frøken med flydende tungefærdighed , „ så jeg 

betragter dem med det samme som en gammel bekendt og foreslå dem at behandle mig på samme måde . “ 
Dernæst vendte frøken Anna sig imod søsteren uden at oppebie noget svar fra Åge og fortsatte sin veltalenhed : 
„ Ja — her har du altså mig , skøn Vanda . direkte arriveret til kongens København . Og pudsigt var det , at vi lige straks skulle mødes . Jeg havde først tænkt at besøge dig i aften . „ Strøget “ måtte jeg selvfølgelig hilse på siraks . „ Strøget “ avant tout . Jeg bor hos Petersens i Herluf Trolles gade og har lige sendt et bybud ud til Niels med besked , at jeger kommen , og at han har at gøre mig sin opvartning . “ 
Medens de to søstre nu en stund fortsatte deres indbyrdes samtale og gav hinanden beretninger om fælles bekendte , familjenyt og andet af lignende slags , som ikke særlig havde interesse for Åge , beskæftigede han sig på sin side med at tage frøken Anna i prøvende øjesyn . 
Til en begyndelse havde han ikke fundet megen lighed mellem hende og Vanda : den ene mørk , slank , mager , den anden lille , buttet og lys . Heller ikke ansigtsformen og trækkene frembød ret meget beslægtet . Annas træk var 

langt niere uregelmæssige og langt mere udprægede end den yngre søsters , og nogen skønhed var hun langt fra at være . Ansigtet beherskede «  af den store , krogede næse , der lignede et glentenæb , og som , så tit hun talte , gjorde små lystige og ivrige hug , som om glenten slog ned på sit bytte . Uden at være smukt var det et livligt , intelligent og ganske originalt lille ansigt . 
Øjnene var Vandas , mørke , kloge , spillende . Og Vandas var munden , når hun smilede og stærkt fremviste de hvide , ulige store tænder . Og Vandas var , syntes Åge , jo længer han gav agt , trods al forskellighed , både det ene og det andet . De bed på samme måde af en kage , havde samme pludselige , uventede halsdrejning , når de så’ ud af vinduet . Og navnlig var det fatalt med stemmen , dens klang-var nøjagtig éns hos Vanda og hos søsteren . Og lige hurtigt og springende talte de begge . Jo mere Åge så’ på Anna , desto stærkere trådte kort sagt søster-ligheden med Vanda frem . 
Og herover var han ked . 
Hans første indtryk af Anna var nemlig , at han ikke kunne lide denne lille , sikre og fejende person . Og til denne uvilje bidrog naturligvis kraftigt , at han længst gennem Marie havde fået frøken Annas skudsmål . Det 

lød all andet end gunstigt . Og i kancellirådens hjem kom hun jo aldrig , når hun var på feriebesøg i København . Man rynkede på næsen , når talen faldt på hende , og når Vanda ikke var til stede . 
Nu var det jo i og for sig ikke noget egentlig ondt , der sagdes og kunne siges på frøken Anna . Hun nød endog ry som en dygtig og velbegavet ung pige , der flinkt havde sørget for sig selv og tjent sit underhold som lærerinde ved en skole i en større jysk købstad , siden hendes forældre døde . Men ikke mindre ry nød hun for at være flygtig og koket i en grad , der grænsede til det flanede . Måske var der ikke andet sandt heri , end at hun , skønt kun et par og tyve år gammel , havde været forlovet to-tre gange . Dette var slemt , men værre var det , at man aldrig rigtig hørte besked om grundene til , at disse forbindelser gik over styr . De indhylledes i et mystisk halvmørke . Selv Vanda rystede på hovedet over sin søsters letsindighed , når Åge en sjælden gang havde gjort en bemærkning derom . 
Nu så’ han hende altså for første gang , og hele hendes fremtræden passede kun alt for godt med de skildringer , der var givet ham , af hendes færd . Åge ærgrede sig over hende , 

over Vandas lighed med hende og ovei- den lethed , hvormed begge bevægede sig i samme kåde , slanglignende toneart , de åbenbart havde tilfælles fra deres opvækst . 
At give sin misfornøjelse til kende i ord eller mine , faldt ham selvfølgelig ikke ind . Men lidt tavs var han bleven , efter at denne tredjemand var kommen til , og på en vis måde var det ham ikke ukært , at frøken Annas raptungethed næsten ganske fritog ham for at tage del i semtalen . 
Den unge dame havde nu taget sit cigaretetui frem , tændte selv og rakte etuiet over til Åge , der rystede på hovedet . 
„ Nå , de ryger ikke , “ henkastede frøken Anna skødesløst . „ Det gør jeg , som de sér . “ 
Atter vendte hun sig til søsteren : 
„ Har du forresten sét noget til Niels i den senere tid ? “ 
Nej , Vanda havde ikke sét noget til Niels . 
„ Næh — naturligvis — du har vel været så optaget af din egen amour . “ 
„ Hvem er i grunden den hr . Niels ? “ spurgte Åge i en let irriteret tone . 
„ Den hr . Niels , “ svarede frøken Anna koldblodig , „ er med tugt at melde , som det hedder hos Holberg , min forlovede . Og han 

hedder Niels klem . Jeg gik ellers ud fra , at Vanda havde fortalt dem — “ 
„ Jeg troede ikke , at det endnu var sådan rigtig officielt , “ afbrød Vanda hende , kendelig forlegen . 
„ Ih — jo vist er  .det officielt , “ forsikrede frøken Anna . „ Niels og jeg er endda i vore sidste breve blevet enige om at give hinanden ringe , skønt det i og for sig er en ganske forældet og fjollet skik . Men der er jo så meget , man må gøre , af hensyn til folk . Ellers skulle jeg sandt for dyden ikke have noget af de narrestreger .  “ 
„ Nå — narrestreger , “ indvendte Åge spagfærdigt . 
„ Ja , det finder nu jeg . Når man endda bar ringene i næsen ligesom grisene ! Så havde sagen dog en komisk side . Og så var paradesystemet jo komplet . “ 
Frøken Anna udviklede for tydelighedens skyld sine anskuelser i endnu nogle bemærkninger i samme ånd . Åge hørte tavs til med en tiltagende fornemmelse af uvilje . 
„ Også for Niels er det et stort offer at bringe , “ afsluttede Anna sit foredrag . „ Han risikerer jo endog at blive gjort mistænkelig i sit partis øjne , at blive udråbt som reaktio 

nær . Ja , de er formodentlig reaktionær , højstærede hr . Vintter ? “ 
Åge tilstod , at han ganske rigtig var i højeste grad reaktionær . 
Frøken Anna klappede i hænderne : 
„ Bravo , bravo — det bliver storartet at få dem sammen med Niels . Det bliver en formelig Hanekamp . Det glæder jeg mig voldsomt til . “ 
Åge svarede kun med en høflig mumlen , der kunne tages for , hvad det skulle være , og som frøken Anna valgte at opfatte som samstemmen med hende i ønskeligheden af et nærmere bekendtskab med Niels klem . Af omtale kendte Åge denne herre mere end tilstrækkeligt , men dette fortav han , for ikke at støde . 
— de havde nu tilbragt en god stund i esplanade-pavillonen . Og Vanda blev helt forskrækket og febrilsk , da hun tilfældig så’ på sit ur . 
„ Jeg må hjemad , og det i en stor hurtighed , “ erklærede hun . 
Så betalte Åge , og de gik . 
Straks udenfor døren tog de to søstre hinanden under armen og satte rask fart på . De fulgte med strømmen , der nu henimod 

middagstid havde vendt sig fra Langelinje og søgte ind imod byen . 
Det var stadig frøken Anna , der holdt samtalen vedlige . Åge harmedes ved at sé , hvor optaget Vanda åbenbart var af alt hendes fjat . Selv hørte han kun halvt efter , lige til en replik af Anna med ét fangede hans opmærksomhed . 
„ Kan du gætte , hvem jeg mødte før — her i Bredgade ? “ 
Nej , Vanda kunne ikke gætte det . 
„ Jo , prøv en gang . En ung herre , en smuk Pierre , en herre , som i sin tid vist har gjort voldsom kur til dig . Nå , hvem er det så ? Ikke høre efter , hr . Vintter , det er ikke noget for deres øren . “ 
Vanda rystede stadig på hovedet , men mod hendes vilje bredte en let rødme sig under hendes slør . 
Anna lo : 
„ Vil man bare sé . Du rødmer som en smuk solnedgang . Vil du så nægte , af du godt véd , det var Holger Funch , jeg mødte ? “ 
Vandas svar gik tabt for Åge , der i det samme måtte vige til side for nogle damer og derved kom bag søstrene . En uvillig og pinlig følelse var som et sting gået igennem ham . Holger Funch — det navn havde Vanda 

aldrig nævnet ham . Hvem var det ? Hvorfra kendte hun ham ? Havde hun syntes om ham ? Disse og mange andre spørgsmål dukkede lynsnart frem . 
Svar på det vigtigste af dem , det mest nærliggende i alt fald , fik han i samme øjeblik . Han hørte nemlig Vanda sige : 
„ Jeg troede , han var hjemme på store-gård .  “ 
Storegård — det var- jo dér , Vanda havde været et par år som fluslærerinde . Ja rigtig , familjens navn var Funch . Altså sønnen i huset — naturligvis ! Godsejersøn , ung , flot , rig , med godsejerlyster og godsejervaner . Og det var ham , der havde gjort voldsom kur til Vanda . Der drog med ét en regn tåge for Åges blik , dagen var ikke længere så lys som tør . 
Han hørte Anna drille søsteren med endnu et par spørgsmål om samme Holger Funch . Vanda svarede undvigende og førte med tvungen ivrighed samtalen ind på et nyt , ganske forskelligartet æmne . 
Holger Funch — Holger Funch , vedblev Åge at gentage for sig selv . Hvorledes sér han ud ? Hvad foi- et menneske er han ? Og hvorfor svarede Vanda før så tvungent ? Hvorfor var hendes smil så anstrengt ? 

— han reves ud af disse pinlige overvejelser ved et rapt , lille stød på albuen . 
„ Véd de , at de nu har gået hele Bredgade igennem uden at sige et ord , hr . Vintter ? “ spurgte frøken Anna leende . 
Åge tvang sig til ligeledes at le : 
„ Ærlig talt — der var nok heller ikke tale om at få et ord indført . “ 
„ Ja — sådan går det altid , når Vanda og jeg ikke har set hinanden i lang tid . Vi har så meget , der trænger til hurtig meddelelse , som det hedder . Men nu må vi ellers skilles , børnlille . Jeg skal hjem til middag , og det skal du jo også , Vanda . Men hør nu en gang . Jeg har fået noget , dei- ligner et godt indfald . Vi vil være sammen i aften — alle fire , ikke sandt ? “ 
„ Jo , det kunne være uhyre morsomt , “ udbrød Vanda livligt . „ Men hvor ? “ 
„ Vi mødes klokken syv ved indgangen til det kongelige teater . Jeg skal lade klem sørge for billetter , hvis han har penge nok . Kilers kan han låne hos mig . Og bagefter spiser vi til aften på kafé i sluttet selskab . Det skal blive storartet . “ 
Efter lidt betænkning gik Vanda og Åge ind på forslaget . 
„ Farvel , farvel så længe , “ råbte frøken 

Anna , så højt , at tiere forbigående uvilkårlig så’ sig om . Og hun trippede rask ned ad Tordenskjoldsgade til , idet hun et par gange vendte sig og sendte fingerkys efter dem . 
Vanda ville køre med sporvogn til nørre-brohjørnet ved dosseringen , og Åge fulgte hende over til holdepladsen på torvet . 
Et spørgsmål brændte ham på læberne undervejs på den korte strækning , men han kunne ikke formå sig selv til at udtale det . Han troede at kunne sé på Vanda , at hun tænkte på det samme og frygtede for , at han skulle spørge . Følgelig talte ingen af dem . I forlegen tavshed gik de over kongens Nytorv . 
Først da sporvognen var ganske nær , fik Vanda et spørgsmål frem : 
„ Synes du slet ikke om min søster , Åge ? Jeg synes , jeg kan mærke — du er så underlig —  “ 
„ Jo—o , “ han trak på det . „ Vist synes jeg om hende . Men jeg kender hende jo kun så lidt endnu . Når jeg får lait nærmere med hende •— “ 
Vanda blev nu med ét livlig : 
„ Å , du gør dig ikke idé om , hvor hun er morsom , et udmærket godt hovede , kan du tro — og så hurtig og praktisk og — “ 
„ Skynd dig , Vanda — sporvognen kører . “ 

han tog hendes hånd , medens hun stod på trinnet , og slap den straks . Klokken ringede , vognen satte sig i gang , og Vanda , der havde erobret en af pladserne bagpå , tilråbte ham i munter tone : 
„ På gensyn klokken syv . “ 
Åge gik langsomt ind igennem byen , tankefuld og urolig . 

vi . 
Tæppet var gået op , dengang de kom ind på deres pladser i andet parket . 
Udenfor teateret havde der stået en hård dyst mellem frøken Anna og Niels klem . 
Det var „ Elverhøj “ , der spilledes , og Niels klem havde hævdet , at der var langt mere „ dessem “ i at køre ud og se soimnerrevuen på teateret i Frederiksberg allé : 
„ Både er den betydelig morsommere end det gamle udspillede . Juks , og i og for sig har den jo mere med litteraturen at gøre end hr . Johan Ludvig Heibergs duftvaudevilleri , der stinker af den vamleste loyalitet . Jeg kender den ene af revueforfatterne , fandens grinagtig fyr , kan i tro . “ 
Men frøken Anna satte sig mod hans forslag med hænder og fødder . Som alle folk fra provinserne kendte hun ingen bedre fornøjelse i hovedstaden end et besøg i det konge 

lige teater . Og så energisk stred hun for sin mening , at hun til sidst fik sin krig ført igennem . 
„ Jeg vasker mine hænder , “ erklærede Niels klem med et skuldertræk og satte sin lorgnet til rette , samtidig med at han anlagde en kritisk og overlegen mine , for at det skulle stå klart for mulige bekendte i teatret , at det sandelig ikke var for fornøjelsens skyld , at han - - forfatteren Niels klem — nedlod sig til at sé hi1 . Johan Ludvig Heibergs „ Elverhøj “ . 
Han sukkede dybt , idet han tog plads , og fortrak lidt efter sit ansigt til en højlydt gaben , da den gamle bondekone oppe på scenen begyndte at synge : 
„ Jeg lagde mit hoved til elverhøj , mine øjne de tinge en dvale — “ 
Et par herrer på rækken bagved tyssede arrigt på fredsforstyrreren . 
Niels klem vendte sig roligt i sædet og stirrede længe og bøst på dem gennem sin lorgnet . 
Men bagefter holdt han sig dog i ro , så længe tæppet var oppe . 
— allerede ved præsentationen , der foregik ude på torvet i størst mulig hast , havde Åge ikke følt sig synderlig tiltalt af hr . Niels 

klem . Hans opførsel nu gjorde ikke indtrykket , bedre . Et øjeblik tænkte Åge stærkt på at rejse sig og gå . Men da Niels klem efter-' hånden lod til med fatning at hære sin skæbne , forsvandt anledningen til et så uharmonisk skridt af sig selv . For Vandas skyld glædede Åge sig herover . 
I mellemakterne viste Niels klem sig både morsom og på sin vis elskværdig . Og Åge måtte tilstå for sig selv , at hans oprindelige uvilje mod den unge forfatter var i færd med at fortage sig lidt . Kun var det ham i høj grad imod , at så mange kikkerter fra alle kanter af teatret stadig rettedes mod Niels klem og damerne i hans selskab . Niels klem var tydeligt nok én af tilskuerpladsens kendte skikkelser . Og med rette eller urette formodede Åge , at det næppe var særlig smigrende omtale , der i balkon og parket blev de unge damer til del , der viste sig sammen med ham , eller som Niels klem selv udtrykte det „ solede sig i hans opgående berømmelse . “ 
— — „ De bliver formodentlig helt misundelig på mig ! “ svarede forfatteren på en spøgende bemærkning af Åge om den opmærksomhed , deres lille selskab syntes at vække . 
Åge så’ på barn og indrømmede i sit 

stille sind , at Niels klem virkelig i mere end én henseende imponerede liam . Den lille , fir-skårne og bredskuldrede skikkelse bar sit store , lyskrøllede hovede så flot og kækt , som om al verden tilhørte Niels klem . Han havde en stor og smuk mund , store og smukke tænder , når han lo . Og bag hans lorgnet plirede et par kønne og frække øjne , der så’ tværs igennem mænd og kvinder- , irriterede de første , erobrede de sidste . 
I sit talesæt var han yderst fri med et . Stænk af frivolitet , uden dog nogensinde at blive uelskværdig og plump . Ærgerlig følte Åge sin egen selskabelige underlegenhed så ganske absolut overfor klems sikkerhed . Klem bemægtigede sig hele konversationen , og det var ikke blot frøken Anna , hvis øjne skinnende fulgte ham . Også Vanda morede sig åbenbart uden at føle sig stødt over hans raske frisprog . — 
---------„ Menuetten “ var danset , „ Kong Kristian “ havde lydt , og tæppet var faldet . 
Rapt hjalp de to herrer deres damer overtøjet på i trængselen ude ved garderoberne . Den fart , i hvilken klem havde skaffet det til veje , syntes Åge ganske vidunderlig og som et tegn på særegen indflydelse og magt , skønt 

den i virkeligheden kun røbede den øvede teatergængers behændighed . 
Snart stod de altså på torvet igen , og Niels klem påtog sig ledelsen af toget . 
„ Jeg har bestilt værelse ovre i restauranten , “ fortalte han . „ Jeg sendte et bud derover i anden mellemakt . “ 
„ Et værelse — for os selv ? “ spurgte frøken Anna . 
„ Selvfølgelig . “ 
Den lille dame klappede i hænderne , ude af sig selv af henrykkelse : 
„ Værelse for os selv ! Du er storartet . Du er mageløs . Det fortjener du et Kys for . “ 
„ Det kan jeg altid få , “ indskød Niels klem . 
„ Tænk , vi fire alene sammen — det bliver ganske en famille . Det er brillant . “ 
— det viste sig , at Niels klem havde forstået at træffe alle dispositioner med den erfarne mands sikkerhed . 
Helt ude på trappen , der førte op til den første sal , hvor den store , flotte kongens nytorv-restauration havde lokaler , stod et par dybtbukkende opvartere opstillede . De titulerede Niels klem „ Hr . Forfatter klem “ , hvad han med et skuldertræk fandt sig i , og udbad sig den ære at måtte hjælpe herskaberne af med overtøjet . Da denne håndsrækning fandtes 

overflødig , smækkede de fløjdørene op til et stort og smukt værelse og blev med ydmyge lader stående på tærskelen , medens selskabet ude i entréen befriede sig fra frakker og jaquetter og derefter begav sig ind og tog plads i magelige fløjlsstole . 
Bordet var allerede dækket med fire kuverter , med flere vinglas foran hver , med buketter til damerne og alt , hvad dér ellers hører til et velordnet aftensbord . 
„ Vi tør måské begynde at servere , “ snøvlede den ene opvarter allerunderdanigst for Niels klem . Den anden opvarter ilede allerede til med tvende flasker champagne i kjoler . Den unge forfatter prøvede omhyggelig deres temperatur , før han erklærede sig tilfreds og med et nik tilkendegav Kellner nr . 1 , at „ Østerserne kunne begynde at troppe op , men i ii-marsch . “ 
Champagnepropperne knaldede — Niels klem havde selv taget flaskerne under behandling — medens opvarterne for et øjeblik fjernede sig og lukkede døren efter sig . Og det første glas blev drukket på en fornøjelig aften . 
„ Trods den lidt selvplageriske indledning , “ tilføjede Niels klem . 
De tvende damer syntes såre fornøjede 

med hele det festlige arrangement . Især frøken Anna , der ikke på nogen måde kunne sidde stille på sin plads , før hun havde undersøgt alt i stuen , prøvet instrumentet og beundret al den banale restaurations-elegance med en provinslig naivitet , der højlig morede den forfarne Niels klem . 
Nu kom opvarterne til syne igen , serveringen begyndte , og det åbenbarede sig , at klem havde fået sammensat en helt vellykket og stilfuld lille souper . Den gode mad og de udsøgte vine hidsede humøret og løsnede tun-gerne . Selv Åge kom i stemning og følte sig glad og veltilpas . Den uro , som hele aftenen havde tynget hans sind , var vegen bort , og han var efterhånden nået så vidt , at han fandt , Niels klem var en prægtig gut og elskværdig kammerat . Omsider bragte opvarterne kaffen ind med et drabeligt tilbehør af likørflasker og glas og lukkede derefter fløjdørene til med diskrete smil , der sagde så meget som , at nu havde de bidraget deres del til en vellykket aften , nu overlodes resten til gæsterne . 
— — „ Se så , “ udbrød Niels klem og rejste sig , medens han kastede sin serviet hen ad bordet , hvor den fandt et bekvemt leje i vinkøleren , „ nu begynder den fornøjelige del 

af festen , nu vi er fritagne for disse kjoleklædte gentlemens behagelige selskab . “ 
„ Uha — ja , det er rigtignok sandt , “ erklærede frøken Anna , „ man havde hele tiden en følelse af , at de misundte én hver bid , man puttede i munden . “ 
Niels klem så’ på hende , gjorde store øjne og slog hænderne sammen : 
„ Godtroende sjæl . Så den følelse havde du ! Hvis d’hrr . nu står bag døren og lurer — man skal intet forsværge — ville de tage sig , hvad de i deres folkelige , uslebne dialekt kalder „ et billigt grin “ , over dig . Nej du , de opvartere her , de er sgu vante til at spise bedre end både du og jeg . 
Efter denne oplysende bemærkning vender vi tilbage til dagsordenen . Vil du , o miss Anna , der jo bør øve dig i at være husmoder , skænke os den duftende mokka med din ligeså hvide som fuldendt modellerede hånd . “ 
Niels klem tømte efter denne lange tale sit champagneglas , så’ velvilligt på Åge , klappede ham på skulderen og sagde : 
„ Glæder mig at have truffet dem , hr . Vintter . Og endmere glæder det mig , at de nu er begyndt at tø lidt op . Til en begyndelse tog de det så forbandet højtideligt . Jeg kan godt lide dem . Når vi bliver nærmere 

bekendte , er jeg ikke bange for at drikke dus med dem . Fyld lidt i mit glas . Skål ! “ 
— frøken Anna havde imidlertid travlt med at skænke kaffen . Nu bar hun bakken omkring og bød hver især en kop med et gratiøst lille kniks . 
„ De kunne gerne tage dem lidt af likørerne , “ henvendte hun til Åge . 
Og nu blev det Åges sag at fordele ghartreusen og cacaoen og benediktineren , alt efter som smagen var til . 
Da han stod foran Vanda med flasken i hånd , medens hun løftede glasset imod ham for at få det fyldt , søgte hendes mørke , fyrige øjne hans , og hun hviskedee : 
„ Sæt dig nu lidt hos mig , Åge . Du er mig så løjerlig fremmed i aften . Vil du slet ikke tale med mig ? Holder du slet ikke af mig ? “ 
„ Om jeg holder af dig ? “ 
Og hans brændende blik sugede sig ind i hendes , medens han sagte bøjede sig over hende . 
Han havde stillet flasken bort , hun satte glasset til side . Han så’ hende spidse læberne til Kys . Da han i det samme lod sit blik strejfe hen mod den ene vindusfordybning , så’ han Niels klem og Anna stå dérhenne , halvt skjulte bag de svære , folderige Gardiner . Klem 

holdt hænderne foldede om hendes nakke og Kyssede hendes læber i et langt Kys , medens Anna med lukkede øjne og tilbagebøjet hoved lod sig Kysse . 
Åge rettede sig pludselig og gik et par skridt fra Vanda . 
Dette var dog lidt for intimt — selv imellem kammerater . Det var jo både uskønt og ufint . Ganske som om de var på natte-sold med forfløjne pigebørn ! 
Hele hans misstemning var med ét slag vendt tilbage . Han så’ på Vandas søster , der nu , lidt rød i kinderne , smilende som om intet var skét , vimsede ud af vindusfordybningen og fandt sig en stol . Plan så’ på Vanda selv og fandt endnu i hendes øjne samme hede glød som for lidt siden , da hun ville kysses . Hvor de lignede hinanden nu , de to søstre med de blanke øjne ! 
Tvær sad han uden at tage del i samtalen . Vanda søgte forgæves at få ham i humør . Det hjalp end ikke , at hun på dril begyndte at kokettere med Niels klem . Så gav også hun sig til at surmule . 
„ Hvad er der nu på færde ? “ råbte forfatteren og så’ forbavset fra den ene til den anden . „ Er vi glade , unge mennesker , eller er vi gamle , sære , kedsommelige hængehoveder ? 

dog , dette grunder vi aldrig ud , som digteren siger blandt meget andet ligeså dybtsindigt og træffende . Op da med musiken ! Anna , vil du spille — eller skal jeg ? Godt — så skal jeg ! Den af guderne højt benådede , musernes ud-kånie , den begavede Niels klem slår sine strænge . De tone sødt og klinge længe ! “ 
Klem fyldte sig et glas med cognac og tømte det , „ for at klare stemmen , “ sagde han . 
Så satte han sig overskrævs på klavér-stolen , lod fingrene danse frem og tilbage over tasterne , fandt en Melodi , spillede den og sang dertil , med energisk fremhæven af rytme og rim , hot og forsoren klang i refrainet : 
„ Fyld mit glas med ædel drue , fyld mit unge sind med lue , fyld med lys den hele stue , du , som sidder , hos mig næst . Og mens alt er fryd og gammen , slår vi pjalterne tilsammen , og før præsten siger amen , holder vi vor bryllupsfest . 
Kom , min ven , du er budt som gæst . 
Jeg har tørst , som ej vil bunde , jeg har Kys for hundred munde , 

og mit blod er af det sunde , uberørt af tidens pest . 
Blev jeg vejet , blev jeg vraget , jeg var altid med i slaget , og den bedste glut af laget tog jeg foran på min hest : 
kom , min ven , du er budt som gæst ! 
De skal sande , små og store , jeg kan bære stolt min fore , støvlen med sin ridder-spore skåren blev på adels-læst . Jeg skal vide , uden snakken , altid rank at holde nakken , indtil døden står på bakken for at tage e den sidste rest . 
Kom , min ven , du er budt som gæst . “ 
Da ban var færdig med sangen , hvis hele snit og indhold aldeles ikke huede Åge , snurrede han sig omkring på stolen , greb sit glas og løftede det i vejret . Frøken Anna , hvis øjne var blevne store og strålende , skyndte sig at møde det med sit . 
Så kastede Niels klem et prøvende blik på det øvrige selskab . 

og da han dér stadig kun mødte halvt forlegne , halvt gnavne miner , rejste han sig med et overgivent smil : 
„ Hør nu lidt , Anna . Dette går jo åbenbart ikke i længden . Der er noget i vejen mellem de to hængehoveder . Lad dem snakke sammen om det . Vi lader dem ene et øjeblik . “ 
Frøken Anna så’ på ham og så’ på de andre . Så lystrede hun hans vink og smuttede med ham udenfor døren med et løst henkastet : 
„ Vi kommer straks tilbage . Skynd jer nu at blive fornuftige igen . “ 
Fløjdørene lukkedes . 
Åge og Vanda var alene i stuen , hvor gasblussene sang i stilheden , der lå omkring dem og imellem dem , medens cigaretrøgens skyer , lette og grånende , hang som tynde striber i luften . 
De var alene , og de fornemmede denne ensomhed i samme øjeblik , døren havde lukket sig efter de to . 

vi . 
Og de skammede sig , da de så’ , at de var ene , som én gang de første mennesker i paradisets have skammede sig , da de så’ , de var nøgne . En knugende forlegenhed lagde sig over dem begge og gjorde dem i flere minuter tavse . De havde tit været under fire øjne før , også på steder som dette . Og dog var situationen nu en helt anden , en helt ny . Man havde ladet dem alene , man havde slet og ret overgivet dem til hinanden , lukket døren diskret til for to unge , der var hede af forelskelse , af livsmod , af champagne — eller i alt fald burde være det . 
Medens Åges fingre famlende gled frem og tilbage om hans glas , søgte han forgæves efter ord , som passede til at bryde den flove stilhed . Når han så’ hen på Vanda , vendte hun blikket bort . 
Åge vidste til sidst ikke bedre end at 

rejse sig . Ved et af lysene , der brændte på klavéret , tændte han en cigaret og flakkede underlig hvileløs omkring i stuen . 
Omsider lød da Vandas stemme , ganske lavt : 
„ Kæreste Åge . “ 
Han blev stående stille og så’ hen på hende . 
Hun sad tilbagelænet i sofaen med den ene albu støttet på sofårmen , hånd under kind . Den mørkeblå , stramtsiddende fløjlskjole stod i gaslyset skarpt mod den mathvide Hals med de magre , faste linjer . Men hendes bryst hævede og sænkede sig stærkt , øjelågene var halvt gledne til , i de lange øjenhår glimrede i lyset en tåre . 
Og Åge glemte med ét alt det ubehag , den forstemthed , han nys følte . Han skyndte sig hen til hende , satte sig i sofaen ved hendes side og lagde hånden på hendes arm : 
„ Min egen , søde Vanda — hvorfor græder du ? “ 
Nu gled den første , fulde , store tåre ned over Vandas kind . Så fulgte én til og endnu flere . Åge måtte trøste længe og tale godt for hende som for et barn . Det var første gang , han så’ hende græde , første gang , han 


så’ hendes friske , frejdige væsen briste sammen i sorg . Netop derfor gjorde disse tårer deres virkning . 
Det varede længe , før hun under hulken gav svar på hans spørgsmål og sagde : 
„ Du har den hele aften været ond imod mig . Du har slet ikke talt rigtig med mig , ladet mig skøtte mig selv som en uvedkommende person . Åge , du holder-ikke af mig længer . “ 
Til eneste svar lukkede han hendes mund med et Kys , som hun modstræbende tog imod . 
Og straks efter gentog hun , standsende sin gråd , men stadig med surmulende miner : 
„ Nej , du holder slet ikke af mig længer . “ 
Åge kunne med god samvittighed give hende de dyreste forsikringer om sin kærlighed . Så . sikkert han holdt af hende ! Også brændende , han var forelsket i hende , just nu i denne sene aftentime , medens champagnesuset prikkede i hans blod . Netop hans store forelskelse havde for lidt siden voldet hans store undseelse og ordfattige tristhed . Nu , medens han sad hende nær , gled både forlegenhed og nedstemthed bort af sig selv . Og med skælvende jubel drog han den unge kvinde ind i sine arme , da hun omsider formildet bøjede sine læber mod hans . 

„ Men hvad har ellers fejlet dig ? “ spurgte hun , da de kort efter atter havde fundet den fortrolige samtales tone . „ Du har slet ikke lignet dig selv i aften . Har du kedet dig ? Synes du ikke om Niels klem og om Anna ? “ 
Åge benægtede at have kedet sig og sagde et par venlige ord om Vandas søster . Hvad angår Niels klem , var han egentlig ikke selv på det rene med sine følelser . Han følte sig afvekslende tiltrukken og frastødt af den unge nytidsmand og ville ingenlunde frakende ham en stor personlig elskværdighed . Optrinnet i vindusfordybningen undgik han at tale om . 
„ Og nu skal vi to drikke et glas med hinanden , sådan privat , forstår du , “ sluttede han oprømt , idet han skænkede i Vandas glas og i sit eget . 
De klinkede og nippede til glassene . 
„ Det var forsoningens indledning . Så kommer dens besegling . “ 
Han kyssede hende . 
„ Og nu skal klem og din søster ikke længer ærgre sig over os , når de kommer igen . “ 
„ Savner du dem ? “ spurgte Vanda , idet hendes mørke øjne så’ koket på Åge . 

„ Det just ikke , “ svarede han . „ Men alligevel synes jeg , at de bliver noget længe borte . “ 
„ Så kig en gang efter dem . “ 
Åge gik ud i entréen og kom straks efter meget forvirret tilbage . 
„ Du fandt ikke flygtningene ? “ 
„ Nej , de er helt forsvundne . Og det mærkeligste er , at de har taget deres overtøj med . I alt fald hænger det ikke længer i entréen . “ 
„ Så kan du tro , de går et slag over torvet — en lille tur i det dejlige vejr . Se en gang , hvor prægtig månen lyser deroppe . De kommer naturligvis straks tilbage . “ 
„ Ja , det gør de vel sagtens . “ 
Åge satte sig igen i sofaen hos Vanda , kendelig nervøs . Han ville ikke tale derom , men klems og Annas opførsel forekom ham unægtelig i højeste grad besynderlig . 
Vanda derimod lod ikke til at lægge vægt derpå . Hun havde tændt en cigaret , blæste røgskyer fra sig med flot rutine og syntes på veje til at genfinde alt sit vante , gode humør . 
„ Hvor her i grunden er hyggeligt — og så forbavsende fredeligt og hjemligt , “ fandt hun . 
„ Jeg hader nu restaurationer , “ erklærede Åge . 

„ Herregud — du er altid så streng . Vær du glad til , at der findes steder , hvor to unge — som du og jeg — kan sidde uforstyrret af næsvise folk og næsvise blikke og tilbringe en aftenstund som denne . Altid kan man da ikke spadsere på gaden . “ 
„ Vi mødes jo i mit hjem , “ mente Åge . 
„ Ganske rigtig , du sære trold — dér mødes vi . Men det er alligevel noget helt andet — med alle de frittende øjne hvilende på os , medens vi pænt må nøjes med en gang imellem at se til hinanden i smug skål , kammerat , kys mig , min ven . “ 
Og hun skålede og kyssede . 
„ Ser du , det er dog alligevel nok så morsomt som thévandswhisten derhjemme . Hvad ville du sige , når jeg en gang rejste mig midt i en grandissimo med din fader som makker og pludselig sagde til dig : skål , kammerat , kys mig , min ven ? “ 
„ Bravo ! ville jeg sige . “ 
„ Og hvad tror du , kancelliråden ville bemærke , og din værdige Fru moder ? “ 
„ Ærlig talt : det ville vist ikke overraske dem så meget endda . “ 
„ Mon ? “ 
„ Vi skulle blot have fortalt dem alt for længe siden . “ 

Vanda blev et øjeblik alvorlig . 
„ Ja , du véd jo , Åge — det er noget , vi altid kan tale om — en anden gang . “ 
„ Hvorfor ikke nu ? “ 
„ Herregud — nu har vi da virkelig nyttigere ting at tage os for . Når de andre lader os vente , kan de have det så godt . V i vil sandelig ikke sidde med tørre munde for det . “ 
Og denne gang var det Vanda , der fyldte glassene . 
— — lidt efter lidt døde samtalen hen imellem dem . Ordene blev færre , sagdes mere dæmpet , som om nogen lyttede til deres kærlighed og misundte dem den . Til gengæld blev kyssene flere , hedere , længere . Og når de ikke kyssedes , så’ de stille på hinanden med vage , lykkelige smil om læberne , i øjet det blik , der længselsfuldt i al sin stumme ønsken drømmer om stedse rigere og fuldere forjættelse . 
Slapt , lad tilbagelænet som en odalisk hvilede Vanda i sofaens hjørne med den ene arm frit hængende ned over sofasiden . Hendes anden arm lå om Åges Hals , og hånden strøg i langsomme kærtegn gennem hans hår . 
„ Min egen , egen dreng , “ gentog hun gang 

efter gang med det indadvendte blik , der røber , at tanken ikke længer følger ordene . 
Åge trykkede sig fastere ind i hendes arm og søgte på ny hendes mund med sine læber . Hendes hede ånde blandede sig i hans . Det blev et glødende , lidenskabeligt Kys . Da han atter løftede hovedet uden at vikle sig ud af favntaget , hørte han hende ganske sagte hviske : 
„ Åge , Åge — ua du , vi to holder vist alt for meget af hinanden . “ 
Et øjeblik tog han efter vejret . Først i denne aften , i denne stund var det jo for alvor blevet ham klart , at han elskede en livsvarm , fuldblodig kvinde , og at hun elskede ham med alle sine sanser . Og han følte sig beruset og gennemglødet af denne stærke kærlighed , der for første gang løftede hans træge vanemenneske , hans sløve sålegænger-natur ud af dens dagligdags pasgang . Han var betagen , henreven , et øjeblik ude af sig selv . 
Men også kun et øjeblik . 
Thi medens hans forelskede syn omfattede Vanda , som hun dér hvilede , selvopgivende , viljeløs i hans Anne , med et lykkeligt smil om læberne og øjnene halv lukkede , skød den fatale , hæslige lighed med søsteren sig pludselig frem , forstyrrende og umiskendelig . 

netop således havde Anna set ud , netop dette sanseligt-frivole udtryk havde hendes ansigt hiet i , dengang hun før til Åges forargelse lod sig kysse af Niels klem . 
Den hele sammenføjning af de to billeder tog den flygtigste del af et nu . Men det var tilstrækkeligt . Åge rejste sig overrende i sofaen , nøgtern og skræmt , efter læmpelig at have frigjort sig for Vandas arm . 
Han så’ på sit ur og kom med et forbavset udråb . 
Klokken var to . 
Og Niels klem og hans dame havde endnu ikke vist sig . 
Med ét for igennem Åges sind en grim og mistroisk tanke : Vanda var i ledtog med de andre ! Det var med hendes samtykke , at han og hun var ladet alene tilbage ! 
Han jog tanken på flugt , så hastig som den kom , og bebrejdede sig selv , at han , om end kun et sekund , kunne have troet Vanda i stand til en sådan handling . Nej , hun skulle , hun måtte stå for ham i det rene , fine skær , der trods alle hendes forfløjne lyster dog altid havde omgivet hende i hans øjne . Vanda var uskyldig , hæderlig , brav . Hun bar intet ansvar for Niels klems , så 

lidt som for sin letsindige søsters dumme streger ! 
— også Vanda havde rejst sig og rettede foran spejlet på sit forpjuskede hår , medens hun misbilligende rystede på hovedet til sine egne , en smule for blussende kinder i spejlglasset derinde . 
„ Jeg må sige , “ tog hun til orde efter en lang og forlegen pause , „ at jeg slet ikke forstår Anna i aften . Det er dog helt upassende . “ 
Åge trykkede på det elektriske ringeapparats knap . 
Og efter en diskret banken på døren trådte én af opvarterne ind og stillede sig i ærbødigt afventende attitude efter med et blik , rappere end nogen opdagelsesbetjents , at have taget sit skøn over det unge par og over situationen . 
„ Den dame og . den herre , vi var sammen med —  “ begyndte Åge lidt stammende . 
„ De er taget hjem for længe siden , “ erklærede opvarteren med et buk og med en antydning af et smil i den ene mundvig . „ Jeg hentede selv drosche til hr . Klem . “ 
Og efter lynsnart at have opfanget det blik , der veksledes mellem Vanda og Åge , tilføjede den snu opvarter : 

„ Jeg tror , at den dame var bleven en smule upasselig og helst ville hjem , uden at det forstyrrede den ærede herre og den ærede dame . “ 
Nye , forbindtlige buk for Åge og for Vanda . Men nu lå det svinepoliske smil kendeligt nok i begge opvarterens mundvige . 
„ Nå sådan , “ erklærede Åge kort for at umuliggøre al videre forhandling . „ Ja , det havde vi også nok tænkt os . Må jeg så bede om regningen ? “ 
„ Regningen ? “ sagde opvarteren og så’ forbavset ud . „ Hr . Klem har betalt alt . “ 
„ Alt ? “ 
„ Ja , bevares vel . “ 
Fornyet bukken . 
Åge bed sig i læben . Niels klem havde altså føjet uforskammethed til uforskammethed . Men han skulle tale et alvorsord med den fyr , når han igen traf på ham . 
„ Så kan de godt gå , “ sagde Åge ti] opvarteren , idet han rakte ham et par kroner . 
Kellneren trak sig ud af døren med sin belevne kompliment , vendte tilbage med overtøjet , læssede det efter et vink af Åge fra sig på en stol og forsvandt igen med et tavst og allerdybeste buk . 

— „ Du gode gud , hvor det er uartigt og uopdragent af Anna , og hvad må du ikke tænke om hende ? “ sagde Vanda , medens Åge hjalp hende jaquetten på . Hun var under Åges samtale med opvarteren bleven skiftevis rod og bleg . 
Åge rystede på hovedet og så’ meget alvorlig ud . 
„ Men alligevel , “ vedblev Vanda , og hun kunne ikke betvinge et lille bitte smil , „ hvor det ligner den gale vildkat , og hvor det ligner Niels klem ! “ 
„ Nå , det ligner hende , “ sagde Åge ganske stilfærdig , og i tankerne fortsatte han : „ Og det fik endda at være , når du lignede hende noget mindre ! “ 
Vanda så’ på ham , som om hun med ængstelig tydelighed gættede alle hans tanker . Hun lagde hånden på hans skulder og sagde med alvorligt og bedrøvet tonefald : 
„ Tro mig , Åge , dette gør mig forfærdelig ondt . Jeg skammer mig over min søster . Jeg véd slet ikke , hvad jeg skal tro om hende . “ 
„ Lad os tro og tænke det bedste , “ nøjedes Åge med at svare . Hvor bedrøvet og pint han var til mode , ville han ikke sige hende . 

med grov og plump finger havde livet pludselig sat en sort og snavset plet midt i hans lyseste fremtidsbillede . Thi selv om Vanda var nok så uskyldig i det skete , hvad han aldeles ikke betvivlede — dette søsterskab var dog så sin egen sag . Og noget af den tvivlsomme skygge , søsteren kastede , gled , mod hans vilje , men uafvendelig , hen over Vanda . 
- den samme lydeløse og lydløse opvarter , der tidligere havde betjent dem , lyste dem nu ned ad trapperne , idet han foran dem tændte gasblussene , der alt i nogen tid havde været slukkede . Han lukkede fremdeles gadedøren op og holdt den åben , medens Vanda passerede ud . 
„ Herren ønsker ingen drosche ? “ 
Åge rystede på hovedet . 
„ Så ønsker jeg Herren en god , rolig nat . “ 
Og opvarteren foretog sit afskedsbuk , medens hele hans fede , skægløse ansigt lyste i ét stort , tvetydigt grin . 
De hørte ham dreje nøglen om i låsen , medens de arm i arm gik ned ad gaden ud over kongens Nytorv i den månelyse nat , der forsølvede alle stenene , de trådte , som om hele byen , lig eventyrets stad , var brolagt med skinnende dalere . 

men København var ikke længer eventyrets stad for de to , og hvor vidt forskellige var ikke deres tanker nu fra stemningen hin månenat på dosseringen i forsommerens dage ! 

Viii . 
En søndag formiddag , få dage senere , gik Åge vintter ind ad gadedøren i et stort og svært , skummelt udseende hus i en af Nørrehrogades sidegader , tæt nede imod søen . På anden sals trappeafsats stod han stille . Omkring en stor porcellænsplade , der bar navnet „ Ida Hansen “ var flere visitkort sømmede fast på døren som ydmyge småplaneter i det Ida Hansen’ske solsystem . 
Og på ét af disse kort læste Åge vintter Vandas navn . 
— før han trak i klokkerebet , betænkte han sig lidt . 
Vanda havde gentagne gange forbudt ham at besøge hende i pensionatet , hvor hun boede . Ikke fordi hun selv havde noget derimod . Den slags dumme fordomme , som at en ung pige ikke skulle kunne sé sin kæreste hos sig på sit værelse , eksisterede selvfølgelig ikke for 

hende . Men den rådende moral i frøken Ida Hansens pensionat , der udelukkende var for damer , krævede andre hensyn og regnede alt , hvad herrebesøg kunne nævnes , hen til det uhørte , det forfærdende . Vé den dristige synderinde , der forbrød sig mod denne moral ! En møllesten , bundet om hendes Hals , og nedsænkning i det dybeste hav ville være for intet at regne mod krydsilden fra alle pensionatets ubarmhjærtige og hurtigtskydende sladder-mitraljøser , der til stadighed stod ladede til mundingen med gift og galde mod den yngste og kønneste beboerske og kun ventede på en anledning til at brænde løs . 
Derfor var det intet under , at Åge så’ på klokkestrengen omtrent , som om den var lunten , han stod i færd med at føre til fæng-krudtet . Med rystende grel ) fattede han om håndtaget og trak til . Var et kanonskud virkelig faldet i det samme , vikle det ikke have overrasket ham synderligt . 
Noget sådant indtraf imidlertid ikke . 
Der lød kun en arrig kimen i mange , korte , smældende stød omtrent som en moppes bjæffen . Lyden fortog sig omsider , uden at det lod til , at nogen ville åbne døren . Allerede begyndte Åge så småt at ophidse sit mod til endnu et forsøg . 

da lød slæbende skridt i gangen indenfor . Han rettede sig og tog hatten i hånden . Langsomt og tvært åbnede døren sig på sine hængsler . 
En mørktklædt dame , der bar sure miner til skue under glatkæmmet fiår og bredte en stram og gnaven pebermøduft vidt omkring sig som fra ubørstede tænder og malpropert undertøj , stod for ham i døren og spurgte med en indædt bitter ansigtsvridning , hvem han ønskede i tale . 
Åge fortalte , hvem han ønskede at tale med . 
Den stramme dame , i hvem Åge ved første øjekast havde anet frøken Ida Hansen selv , målte ham forbitret fra øverst til nederst . 
„ Det er sagtens frøkenens Broder ? “ spurgte hun kort og afgørende . 
Åge stammede forlegent , at han ikke var frøkenens Broder . 
„ Nå — en fætter formodentlig ? “ 
Frøken Ida Hansen smilede spydigt med små skæve , gule tænder . Hun holdt stadig døren på klem , således at hun , med den ene hånd på låsen , dækkede indgangen med sit legeme . 
„ Det er min forlovede , jeg ønsker i 

tale , “ sagde Åge nu , kort og bestemt . „ Og jeg håber , jeg træffer hende hjemme . “ 
Frøken Hansens små , grisegrå øjne spilede sig overnaturligt op , da ordet „ Forlovede “ blev nævnet . 
„ Hm — ja så — ja så — ja så , “ sagde hun . Og hun så’ vist på ham , forskende og mistroisk , som om hun søgte en lighed , men ikke fandt den . 
„ De er måske så venlig “ — begyndte Åge igen . 
„ Gud bevares vel , “ lo damen bittersødt , „ nu skal jeg sé efter . Vil de vente et øjeblik . “ 
Hun forlod sin dækstilling ved døren med en gestus , der fortalte så meget som , at hvis der havde været en sikkerhedskæde , ville hun ikke have forsømt at sætte den på . Åge , der blev stående udenfor på trappegangen , hørte hende åbne en dør , lidt efter lukke den igen . 
Frøken Hansen viste atter sit umilde åsyn : 
„ Ja , så værsågod . “ 
Med lidende og fornærmet holdning lod hun den fremmede høg slippe ind i sit dueslag . 
Åge fulgte hende gennem en kort korridor , hvis knagerække var overlæsset med 

klædningsstykker , kåber , hatte , trøjer , boaer og kyser , der syntes at måtte ved hver given lejlighed bringe ejerne af hver del især i samme forlegenhed , som molboerne en gang havde med deres ben . 
„ Dér , “ sagde frøken Hansen barsk og pegede på en dør til højre . Åge bankede på . 
Inde fra lød Vandas stemme : 
„ Kom ind ! “ 
Og glad var Åge , da han lukkede døren efter sig og fandt sig , ansigt til ansigt , alene med sin kæreste . — 
frøken Vandas velkomsthilsen lød ikke helt hjertelig : 
„ Herregud , Åge , hvad skal nu det betyde ? Jeg havde dog bedt dig om aldrig at komme her . Og se , hvor her ser ud ! “ 
Hun havde lige rejst sig fra en ældet , falmet og giftiggrønt betrukket sofa , på hvilken hun havde ligget henslængt med en bog , der nu lå opslået på bordet ved siden af kaffekopperne , hun havde ført fra fællesfrokosten i spisestuen ind til sig selv . På væggen over sofaen lagde Åge mærke til en mørk , oval plet , der stod fedtetbrun mod det lyse tapetpapir . Et vindue var åbent i det lille , firkantede rum , hvori Vanda boede . Og fra en dyb , brøndlignende gård , der havde et 

sukkerpakhus på den modsatte side , slog der tung og kvalm luft ind i stuen . Henne foran vinduet stod Vandas store kuffert , et hæklet overtræk satte den i stand til at tjene som en slags puf . Et par tarvelige stole med grønne repssæder stod til højre og venstre for kufferten , og ved væggen , modsat sofaen og bordet , var Vandas seng . Et tæppe var omhyggeligt bredt øve )' den , alligevel kunne Åge skønne , at den endnu var uredt , skønt det var højt op ad formiddagen . 
Snusket og grimt så’ der ud i det lille værelse . Gennem luften derinde trak sig hele den ubestemmelige pensionatsluft — en sælsom blanding af mados og dårlig udluftning , nærighed , gnaveri og fedtebrød — alt i hobe en dunst , for hvilken Åge krympede sig med sine bedre vante , i grunden slet ikke så lidt forvænte sanser . 
Værre end alt dette var det imidlertid , at Vanda selv ikke tog sig ud i disse omgivelser . Hun blev med ét så underlig fattig og snusket og forkrøllet her . Der hang et par sengedun i hendes uldne , sorte kjole , på hendes hår kunne han sé , at det lige nylig var sat , hendes teint var ualmindelig bleg og ufrisk . Og hendes gnavne ansigtsudtryk gjorde Åge helt kold og fremmed . 

hin kendte hende først rigtig igen , — efter en øjeblikkelig , frysende , utilpas fornemmelse , der varslede ham ilde , — da han resolut tog hende om livet og Kyssede hende . Jo , det var hendes egen , rene , søde og varme ånde , der strømmede ham i møde . I det Kys og efter det Kys var han forelsket på ny . 
Hun derimod vrissede sig ud af hans arme . 
„ Åge , det ligner virkelig ikke noget , når jeg har forbudt dig — “ 
Han tyssede på hende : 
„ Rareste , sødeste Vanda — vær nu ikke vred . Jeg kommer her kun , fordi jeg måtte komme , fordi jeg måtte tale med dig . “ 
Vanda så’ på ham med et uroligt og uvist blik , der fik en tone af angst , som om hun gættede , at en ulykke var på færde . 
Hun sagde : 
„ Vi talte jo sammen i går aftes , da du fulgte mig hjem . Og vi ses jo i aften — hjemme hos jer . “ 
„ Hjemme i aften får vi ikke lejlighed til at tale sammen . Og på gaden vil jeg ikke tale om det , jeg nu har på hjerte . Hvad der er imellem os , det har kun alt for meget været på gaden — eller på steder , der er værre end gaden . “ 

„ Å snak om en ting , “ lo Vanda . 
Hun havde igen sat sig ned i sofaen med en tvungen-rask holdning , og hendes lange , hvide hånd ledte nervøst på bordet efter cigaretterne , der lå spredte hist og her . 
„ Nej , lad nu være med det for en gangs skyld , “ bad Åge med en indtrængende bestemthed , der var så uvant , at Vanda uvilkårlig lod den søgende hånd synke i skødet . 
„ Men så sig mig dog , Åge , hvad er der på færde ? “ 
Og hendes blik spurgte , på én gang undvigende og frittende , som Åge aldrig havde sét et blik spørge . 
„ Der er det på færde , “ sagde han , „ at nu vil jeg ikke længer . “ 
Vanda rejste sig halvt af sofaen med et kvalt udråb , der blev siddende hende i struben : 
„ Vil ikke----------- “ 
„ Ikke længer på denne måde , “ fuldendte Åge . 
Vanda forsøgte et smil : 
„ Du er i løjerligt humør i dag . “ 
„ Jeg har været sådan i flere dage , “ sagde han rolig . „ Lige siden det grimme sold forleden aften . De gange , vi siden har været sammen , har jeg ikke kunnet finde ord , eller 

du har lukket munden på mig . Du véd godt , det er tit så vanskeligt for mig at tale til dig , du kan stoppe ordene i farten , blot du ler . Du kan gøre mig dum og stum , fordi du er så overlegen , så klog , og jeg så irriterende ubehjælpsom og kluntet , når jeg rigtig skal snakke ud . Men det får ikke hjælpe . Ud må det . Derfor brød jeg overtvært i dag og gik herop for at sige dig , at nu må vi have en ordning på sagen . “ 
Vanda , der var bleven blegere endnu , end hun før var , under hans sidste ord , stod nu op fra sin plads , gik et par gange frem og tilbage i stuen , stod så stille ved vinduet og begyndte sagte at tromme på ruden . 
Hun vendte ryggen til ham , medens hun dæmpet sagde : 
„ Tal så , Åge . “ 
„ Vanda — vil du forlove dig med mig , offentligt , uden skjul , for gud og mennesker foi- at bruge den gamle , dumme frase . Og vil du en gang om nogen tid blive min hustru' ? “ 
Tonløst spurgte hun : 
„ Hvorfor siger du det så højtideligt ? Og hvorfor siger du det netop i dag ? “ 
„ Fordi jeg må sige det , netop nu , efter hvad der skete forleden aften . Jeg holder så 

ubeskrivelig meget af dig , Vanda . Alt godt , jeg véd , vånder sig i mig , når jeg tænker på — når- jeg tænker på , ja , lige meget , jeg mener jo din søsters adfærd den aften . “ 
Vanda trommede stadig på ruden : 
„ Anna er jo nu rejst til Jylland igen , “ sagde hun langsomt . „ Og hvis du endelig-ønsker det , så skal jeg lade være at omgås hende . “ 
„ Holder du så meget af mig , at du kunne bringe det offer ? “ 
Hun sagde ikke noget , men nikkede en to-tre gange . 
„ Kunne du ? “ gentog han . 
„ Ja , ja —  “ sagde hun hårdt , i en næsten irriteret tone . 
„ Forlov dig så med mig , Vanda , “ bad han . 
I dette nu så’ han i ét blik hele den lurvede pensionatsstue , den fahnetgrønne sofa , den mørke plet på den lyse væg , det vakle-vorne bord , kaffekopperne , tæppet over den uredte seng ; han havde i sine næsebor al den grumsede , indelukkede atmosfære på dette sted , fra hvilket alle hans ønsker for hende gik ud imod det frie , imod lykken . 
Og henne ved vinduet så’ han hende 

stå , stadig trommende på ruden , og med dukket nakke . 
Og nu rykkede det igennem ham , da hun sagte virrede med hovedet som svar på hans bøn . 
„ Jeg forstår dig ikke , Vanda — hvad mener du ? “ 
Stadig bortvendt svarede hun : 
„ Jeg er dig ikke værdig . Du skal ikke forlove dig med mig . “ 
Et øjeblik stod Åge stille , modløs overfor dette ubekendte , der pludselig rejste sig foran ham , frygtindjagende netop i sin grå ubestemthed . Endnu en gang omfattede hans blik alting i stuen , som om det dér kunne finde en forklaring . Det slugte med en latterlig opmærksomhed de få og tarvelige litografier , der pyntede på væggene , og dvælede sidst ved det hæklede tæppe , der så omhyggelig var bredt over den uredte seng . 
— så opmandede han sig til en beslutning . 
Stilfærdig gik han hen til Vanda , lagde armen om hendes skuldre og bad : 
„ Lad os sætte os ned , Vanda , og tale fornuftigt sammen om alt , som to gamle venner . Jeg lover dig , jeg skal hverken blive hidsig eller vred . “ 

hun nikkede igen : 
„ Ja , ja , Åge , når du selv vil det — så — 
han søgte læmpelig at trække hende bort fra vinduet , men hun stred imod og undgik at vende sit hvide ansigt imod ham : 
„ Lad mig blive her . “ 
„ Som du vil . Tal så , Vanda . “ 
„ Det skal jeg , Åge . Men du bliver ikke glad . “ 
I korridoren lød slæbende trin , der standsede udenfor døren . 
Vanda gik , med en åndsnærværelse , der i dette øjeblik var helt forbavsende , fra vinduet derhen , åbnede døren og sagde ud i gangen : 
„ Tak , kære frøken Hansen , jeg skal nok selv passe tiden for eftermiddagsgudstjenesten !  “ 

Ix . 
De slæbende skridt forsvandt til akkompagnement af en knarvorn brummen , i den retning , hvorfra de var komne . 
Over sofaen , på den lyst tapetserede væg , faldt Åges blik nu igen på den mørkere , ovalformede plet , der tog sig ud , som om dér en gang havde hængt et fotografi i ramme . Først nu faldt denne forestilling ham ind , og hans blik hæftede sig hårdnakket på pletten , medens Vanda atter strejfede forbi ham uden at sé på ham og tog plads ved vinduet , med sit ene knæ lagt op på kufferten , stirrende tungt ud i den triste , mørke gård . 
Åge så’ på pletten , og blev ved at sé på den , medens Vanda endnu tav . 
1i vilket billede havde hængt dei’ ? Hvis billede ? Og hvornår var det taget bort ? Igår eller for et år siden ? Umuligt at bedømme ! Den slags mærker sidder længe og trofast i en 

væg . Dei' skal megen sol og blegning til at jævne deres skyggede mørke ud i den øvrige farve . 
Åge stirrede på pletten så længe , til han selv syntes , at han var ved at gå fra forstanden . Den plet blev med ét symbol for den skygge , Vandas ord før havde kastet over hendes fordums liv . Pletten videde og bredede sig . Nu ringede den sig atter ind til fastere former efter et minut at have fyldt hele væggen , rammen lagde sig om billedet — en blondhåret , blondskægget junkerprofil stod for Åges sjælsøje — dér havde billedet hængt over Vandas sofa — hvor længe ? — måske til for et halvt år siden - måske til øjeblikket , før han trådte ind i denne stue . Ja , sådan forholdt det sig naturligvis — i hast var det fjærnet — i det sidste minut . Endnu var jo pletten så -mørk , som om solen , der nu tittede ind ad vinduet , for første gang beskinnede den . 
Ved ruden stod stadig Vanda , tavs , grublende , bleg . 
Medens han , ude af sig selv af skinsyge og smærte , med ét udråbte : 
„ Dér har hans billede hængt — dér har det hængt . “ 
Vanda vendte sig omkring imod ham med 

et overrasket sæt ; hun fulgte retningen af hans hånd , der pegede mod pletten på væggen . 
Så drog hun et langt suk og tilstod : 
„  .la — dér har det hængt . “ 
„ Hans billede ? “ 
„ Ja , hans ! “ 
Åge faldt ned i en stol og knugede sine hænder for øjnene . Han vred sine knoer ind i dem , da han mærkede , at tårerne kom frem . Hun skulle dog ikke sé ham græde ! 
Med ét mærkede han hendes bløde hånd , iler strøg varsomt over hans hovede , glattede hans hår , foi' mildnende over hans pande . 
Alt imedens hun sagde tyst , med Jammer i stemmen : 
„ Stakkels Åge , stakkels Åge , ja , jeg vidste det jo . Så meget du holder af mig ! “ 
— - - men Åge ville ikke klappes nu , ikke kærtegnes nu . 
Harmgnistrende for han op af stolen og stod foran hende med knyttede hænder : 
„ Ja vist , ja vist — det for jo igennem mig den gang i Bredgade , da din søster plaprede over sig . Det er ham — fyren — dernede fra storegård — ikke sandt ? “ 
Vanda nikkede uden al tale . 
„ Ham har du holdt af ? “ 

Vanda nikkede igen . 
„ Hans billede har hængt dér på din væg ? “ 
Atter samme tavse nik . 
„ Og hvor længe ? — formodentlig til mi-nutet , før jeg kom ? I huj og hast fik du gemt det ? “ 
Slum vendte Vanda sit ansigt bort . En svag rødme var jaget op i hendes blege kinder . 
Åge behøvede ikke at vente på svar , ejheller at gentage sit spørgsmål . 
Med sammenbidte tænder tav han en stund , medens han gik op og ned i stuen , slæbende benene tungt . Tilfældig så’ han sig selv i spejlet og undredes over , hvor rolig og sædvanlig han dog så’ ud i dette afgørende øjeblik . Ingen fordrejede ansigtstræk så’ ham i møde fra spejlfladen , hans udtryk var ganske som det plejede , kun øjnene lå matte som bag en tåge . 
Nu stod han stille hos hende og spurgte på ny : 
„ Du har altså holdt så meget af ham ? “ 
Hun nikkede sagte uden at vende ansigtet imod ham . 
„ Og formodentlig holder du af ham endnu ? “ vedblev han . 
Hun rystede voldsomt på hovedet . 

„ Nej , nej , Åge , sådan må du ikke tro om mig . Du véd jo dog alt for godt , at jeg kun har tanker for dig . “ 
„ Hvorfra skulle jeg vide det ? Og hvorledes skal jeg kunne tro det , når du til lur ganske nylig har haft hans billede i din nærhed ? Vanda , dette er forræderi af dig . Jeg har én gang spurgt dig — dengang svarede du , som om det kun var en gammel , tåbelig barneforelskelse , det gjaldt om . “ 
„ En barneforelskelse — å gud , “ sukkede Vanda . 
„ Det var altså mere ? “ 
Hun nikkede . 
„ Han har talt til dig om kærlighed og du svaret ham ? “ 
Atter et stumt nik . 
„ Og i sine arme har han holdt dig ? Dine læber har han kysset ? “ 
„ Ja , Åge — for jeg holdt jo af ham dengang .  “ 
— Åge satte sig ned i sofaen , en lang tavshed fulgte , før han igen , fattet og resigneret tog til orde : 
„ Ja , ja , Vanda , du kendte jo ikke mig den gang , skylder mig ikke regnskab for din gamle forelskelse . Er det din ærlige mening , at den er død og glemt — “ 

Vanda nikkede atter , idet hun ligesom forventningsfuld holdt sit åndedræt tilbage . 
„ Nu ja , “ fortsatte Åge , „ så lad det hele være dødt og glemt . Vi taler aldrig mere derom . “ 
Han gik hen til hende ved vinduet og tog hendes hånd i sin : 
„ Og så prøver vi to ligefuldt tilsammen at bygge et fredeligt , lille hjem for vor kærlighed . “ 
— men Vanda agtede ikke på hans varme håndtryk . Stadig holdt hun ansigtet bortvendt , og nu sagde hun med dump og håbløs stemmeklang  : 
„ Nej , nej , Åge , det nytter alt sammen ikke . Slå dine tanker fra mig . Det bliver dog aldrig til noget mellem os to . “ 
„ Og hvorfor ikke , Vanda ? “ 
„ Fordi der er mere endnu . “ 
„ Mere ? “ 
„ Ja . “ 
Ruden gav en svag , skrattende lyd under hendes pande , der våndefuldt gned sig imod den . Hendes blikke stirrede ud og ned , som om de opmærksomt fulgte de svære sukker-fustager , som et par karle netop var i færd med at bakse ind i baggårdens pakhus ad en åbentstående luge . 

og næppe hørligt sagde hun : 
„ Du tvinger mig jo selv til at sige det . Jeg kan ikke lyve . Jeg vil ikke holde dig for nar . Han nøjedes ikke med Kys og kærtegn alene . “ 
Åge følte en pludselig kulde i sine kinder , og knæerne rystede under ham . Dette var han ikke forberedt på ; det kom over ham som et tordenslag . 
„ Kæreste Vanda , å nej , å nej , “ stammede han . „ Det er ikke din mening , du kan ikke mene — du mener da ikke , at — “ 
Atter skurede hendes pande mod ruden , og hen for sig hviskedee hun : 
„ Jo , det er kun alt for sandt . Han forlangte , han tog — alt . “ 
— Åge slap hendes hånd , vendte sig fra hende , gjorde et slag over gulvet , kastede sig så i sofaen med hænderne for øjnene og græd længe og fortvivlet . 
Bristede var da uigenkaldelig hans lykke-drømmes luftige slotte ! Besudlet og plettet det skønne billede , der havde strålet så lyst og vidunderligt for hans sjæl ! 
Hans kæreste på jord , hans egen , elskede Vanda en forført kvinde — en anden mands forsmåede , bortkastede elskerinde ! 

midt i sin hulken stønnede han frem uden at sé op : 
„ Å , Vanda , Vanda , hvad har du dog gjort ! Hvorledes er dog dette gået til ? “ 
— Vanda forlod sin plads ved vinduet , kom hen til ham , satte sig hos ham og begyndte stødvis at fortælle — — 
den gamle historie ! Rigmandssønnen — den fattige pige i den underordnede stilling ! Angreb og tilbagevisninger ! Smiger , løfter og favre ord ! 
Åge måtte , medens han fortvivlet lyttede , tilstå for sig selv , at hun ikke gjorde forsøg på at besmykke sig og sin handling . Hun skød ikke fejt skylden fra sig , jævnt og ærligt fortalte hun om sin forelskelse og sit fald : 
„ Han var køn , flot , rask — jeg naiv , barnagtig , tøseagtig  .forelsket i ham . Han tog mig i en stormvind , der var blæst over mig , før jeg selv vidste deraf . “ 
Hun tav , og han tav . Og han så’ op på hende , mødte hendes tungt stirrende blik , så’ tårerne i langsomt følge glide ned over hendes hvide kinder . 
Og midt i sin kvide , midt i sin bitre skuffelse følte han med ét en underlig , en ube-gribelig vemod og ømhed for hende , just for 

denne svage , forførte pige , der ærlig havde skriftet sin brøde . Hvor let havde hun ikke kunnet lyve , fortie alt , føre ham bag lyset , som så mangen sikkert havde gjort i hendes sted overfor hans store , mere end halvtblinde forelskelse ! 
Det lagde sig som med varme , bløde hænder på hans hjerte . Hans gråd standsede , selv om et steds inde i ham et-usynligt sår vedblev at strømme og strømme med blod . 
„ Græd ikke , Vanda , “ bad han varligt og dæmpet . „ Græd ikke , Vanda , jeg holder det ikke ud . “ 
Og han talte sandt . 
Thi hendes tårer faldt som smeltet , dryppende bly på hans nøgne sjæl . Og under smærten og pinslen fornemmede dette stakkels , uerfarne barn , som han var , hvorledes den store , offervillige , ubarmhjærtige elskov havde ham fangen — den , der elsker , trods alt , tilgiver , selv om der spyttes på den . Han søgte at dæmme dens strømme tilbage , men det var forgæves . Han så’ , hun led , og våndede sig i hendes smærte mere end i sin egen . Hendes fejl og fald formindskedes pludselig , som om en omvendt kikkert var sat for hans sjæls øje . De lå langt tilbage , fjernt ude . Nær ham var kun hendes mildhed , hendes skønhed , 

hendes sorg , billedet af den vege , ranke skikkelse , han så ofte havde holdt i sine arme og nu måske aldrig mere skulle favne , mindet om de bløde , varme , sødt-åndende læber , han sagtens havde kysset for sidste gang . Som en dreng havde han forelsket sig i hende , i barnligt vilderede med sig selv fulgt tradition og vedtægt for en jævn , regelmæssig forelskelse , der uden stærke sindsoprør , uden forstyrrende begivenheder , glat glider hen i forlovelse som en selvfølgelighed og ægteskab som denne forlovelses selvskrevne konsekvens . Og nu stod han med ét slag , gysende , smerteforpint , halvt undrende , halvt angst , men ude af stand til med alle sine fornuftsslutninger at kunne røre sig af stedet , at kunne trække sig tilbage — i den luefyldte forgård til det glødende helvede , hvis navn er kærlighed . 
— hans blikke- bang stift ved hende , uden at han sagde noget . Han søgte at få hæftige , bebrejdende ord mod hende , selvynkende , jamrende klager på tungen , men de ville ikke frem . 
- thi Vanda vedblev at græde . Og mellem gråden sagde hun i afbrudte sætninger : 
„ Ja — nu er det sagt , Åge . Siges måtte det jo — du tvang mig dertil . — hvor tit har ikke ordene brændt mig i sjælen , når du 

trængte ind på mig og med vold og magt ville have vort forhold klaret . — — naturligvis , naturligvis , det er stor fejl af mig , at jeg lod det gå så længe hen . — men jeg havde ikke mod og styrke til at bryde af . — jeg holdt så grænseløst af dig . — syntes , vi havde det så prægtigt sammen som kammerater . — håbede , det kunne gå en tid lang endnu — med glade timer for os begge — uden at vi skyldte hinanden noget — jeg havde jo intet at byde dig — til vi en gang kunne skilles , uden efterve og fortrydelse . — sådan skulle det nu ikke være . Du ville det anderledes , Åge . Men nu véd du , hvorfor jeg altid lukkede din mund , når du bad mig blive din forlovede . Jeg ville hverken bedrage dig eller din familje . 
Du bryder dig ikke mere om mig , Åge , efter hvad du nu har hørt mig fortælle . Det véd jeg meget godt . Jeg har jo længe været forberedt på , at vort unge , glade kammeratskab snart måtte få en ende . Tak for alle de gode dage . Og vær ikke alt for vred på mig . Jeg var nu engang ikke den , du antog mig for . Men på min vis holdt jeg af dig . Og den var i all fald ærlig nok . “ 
- Åge rejste sig af sofaen og sagde kort og bestemt : 

„ Bliv min forlovede — alligevel — Vanda . “ 
Hun stirrede på ham , forvildet , ude af sig selv , til hendes store , mørke øjne på ny svømmede over af tårer : 
„ Det mener du ikke . “ 
„ Jo — jeg mener det , Vanda . Jeg holder af dig — nok til at glemme alt , tilgive alt . 1 denne time har vi for første gang og sidste gang talt ud om en sag , vi aldrig mere bringer på bane . Holder du af mig , som jeg af dig , så kommer vi nok sammen over denne tunge sorg . Skal vi prøve i fællesskab at glemme den ? Og ræk mig så hånden , lad mig kysse tårerne af dine øjne . “ 
Stille lagde Vanda sig ind til hans bryst og smygede sine arme om hans Hals : 
„ Vil du - Åge ? “ 
Han bøjede sig ned og kyssede hendes hår : 
„ Ja — jeg vil — du — Vanda ! “ 
Så sagde hun ikke mere andet end et sagte hvisket : 
„ Tak , Åge ! “ 
Og Kyssede hans mund med et blidt og stille Kys , uden at sé på ham . 
Længe stod de således og holdt hinanden omslyngede . 

så mødtes deres øjne i et langt , alvorligt , inderligt blik . 
Og endnu en gang hviskedee hun : 
„ Tak -- Åge ! “ — 
ude på gangen lød der atter slæbende skridt . 
Og læmpelig ! løsnede hun sig af hans arme : 
„ Kæreste ven — jeg tror , det er bedst , du går nu . “ 
„ Ja , ja da , Vanda — vi ses jo i aften — hjemme — ikke sandt ? “ 
„ Jo — “ nikkede hun . 
„ Og så lægger vi ikke længere skjul på vor kærlighed . N u skal de vide det . “ 
Endnu lidt sky så’ hun til siden , medens hun svarede : 
„ Som du vil , Åge . “ 

X . 
Der er sagn og gamle eventyr om ønskekvisten , der gror på et ensomt , skygget sted i store , dybe skove , kun at finde for den , der af eventyrets gode fé fik betroet , hvorledes den rettelig skal søges — fik nævnet trylleformlen , der må til , om dens seje vånd skal lade sig løsne fra gren . 
Didhen , til de store , dybe skove , drog alle eventyrets prinser og helte . De ledte og ledte , de brød kviste og grene , de færreste fandt , hvad de søgte , tryllevånden , der åbner bjærgets væg ind til løndomsskatten , ønskekvisten , som forgylder livet med al poesiens glans , når den løftes af den rette hånd . Trætte og mødige drog de hjem igen fra hine fantastiske riger . Og det hændte , at én og anden i bitterhed og harme dryssede vejen , han gik , med de røvede kviste og grene fra trylleskoven ; ingen af de kviste havde dog 

haft trolddomskraften i sig , så tit der prøvedes , hvad den formåede . 
Eller måske det var med trylleformularen , der var noget forkert . 
— — en skønne dag kommer så du eller jeg dragende ad livets brede landevej , uden gudmoderféens ønsker i vuggegave , uden mål mod eventyrets skove . Og fra grøftekanten ved vejen sanker vi tankeløst en liden , afbrudt , halvtvissen kvist , der endnu bærer blomster og blade , sært blodrøde blomster med sød og tung Duft , sært blege , hvidnende blade . Og vi stikker kvisten i knaphullet og går ligegyldigt fløjtende videre . 
Det hænder , at du eller jeg , hjemkommen , sætter kvisten i et glas vand for at prøve , om den forkomne stakkel dog måske kunne vinde kræfter igen . 
Og det kan ske , at luften i stuen den næste morgen er sød og krydret af de fuldt-udsprugne blomsters Duft , medens alle blade har rejst og rettet sig . 
Og vi ser os forbavset omkring og véd ikke selv , hvorfra den er kommen over os , den unge , stærke glæde , der med ét har klædt al livsens gråhed i guld og purpur , den søde , boblende lykkedrørn , dei' svulmende stiger fra 

hjærtet , så uvilkårlig , så ubevidst og letfødt som fuglekvidder på en forårsdag . 
— — alt dette kan hænde , men det kan også ikke hænde . 
Thi det er ikke lutter ønskekviste — de afrevne , bortslængte grene , der samles fra en grøftekant ved alfarvej . 
Men est du den rette svejdal , kan lykken sålunde komme til dig og duftende folde sig ud i din stue , imedens du sover . 

Xi . 
— — en sådan ønskekvist syntes Åge at have fundet i sin kærlighed , den han nu nød i et par fredelige , lykkemættede måneder af forlovelsens første tider . 
Ønskekvisten havde ; virkelig åbnet bjærgets vægge og viste ham for hver dag , der gik , stedse rigere hans part af tilværelsens skatte . Ønskekvisten forgyldte ham livet , som det kun lyser gyldent for de gode af hjertet , den skabte klenodier ud af småting , kære og dyrebare minder selv af dagliglivets mindst påagtede træk . Ønskekvisten skabte ham en ny verden ud af den gamle , en verden , rigere på Duft og farver og sange , ønskekvisten skabte nye mennesker ud af dem selv - alt , så længe det varede . 
Stærkest var forvandlingen , der foregik med Vanda . 

uden at det kostede Åge på langt nælde vanskeligheder , han havde været forberedt på at måtte bekæmpe , drog han hende med sig ind på sine vaner og synsmåder , i hvilke de begge fandt . Fred og hvile , hans mindste bøn var hende en lov , hun lydig og gerne fulgte , stundom med en ydmyghed , Åge måtte afværge . Thi han led , så tit det i hendes føjelighed skinnede frem , hvor godt hun vidste , at hun skyldte ham al den oprejsning , han forlangte . 
Åge ville jo netop ikke mindes derom . - 
alt som efteråret led , og vinteren kom , voksede , hun sig stærkere og stærkere ind i hans familje og dens „ Traditioner “ — et udtryk , Åge yndede at bruge . 
Og Åge tilbad og beundrede sin kæreste i hendes nye skikkelse . Han kunne tit næsten være i tvivl om , hvorvidt hun virkelig var den samme som den kåde , forfløjne vildkat , der i fordums dage havde drukket og soldet med ham ved de små , forbudne sammenkomster i restaurationernes „ særskilte værelser “ . Ligesom han langt foretrak det rolige , regelbundne liv , til hvilket , han nu var vendt tilbage efter sin „ Raseperiode “ , således svarede den nuværende Vanda langt bedre til hans ideal af den elskede kvinde : huslig , ærbar , 

opmærksom og vindende overfor alle , uden nogen som helst mindelser fra gamle dages kåde gamin-lyster , rolig og fornuftig i alvor , stil-færdig-munter i skæmt . 
Ja , Åge forstod så udmærket godt den høje gunst , Vanda nød hos begge hans forældre i lige grad . Og ikke mindre forstod han den lykke , hun gjorde , overalt , hvor han indførte sin kæreste , mest i gammeldags , rolige embedsmandsfamilier , hvis dæmpede , diskrete takt aldrig havde anden indvending mod den kønne , unge pige end netop beklagelsen over den slemme , forfløjne søster , hun nok skulle have . Den bemærkning hørte Åge gang på gang bag Vandas ryg . 
Frøken Anna selv ulejligede dem ikke stærkt . 
I ny og næ fik Vanda breve fra hende . Hun viste Åge dem , men han brød sig ikke om al læse dem . 
Og da Anna i juleferien gæstede København , aflagde hun end ikke visit hos kancellirådens , ligesålidt som Åge traf sammen med hende . 
Aldrig faldt det Vanda ind at beklage sig til Åge over den skæve stilling , hvori han tvang hende ind med hensyn til søsteren . Hun syntes overfor ham at betragte det som 

noget selvfølgeligt , noget , der jo desuden beroede på en aftale . 
At hun og Anna alligevel i feriedagene kom sammen , kunne Åge på ét og andet spore , uden dog i den anledning at ville kræve Vanda til regnskab eller gøre hende bebrejdelser . 
Han befandt sig så vel i den stuevarme , lidt spidsborgerlige forlovelseslykke , han nu kendte , at han nødig for bagatellers skyld ville forstyrre den , om så blot den allermindste smule . 
Og alting føjede sig jo forresten så godt og lykkeligt , som han på nogen måde kunne forlange det . Aldrig hørte han , de steder- , hvor ban kom , det forhadte mandsnavn nævne , der kunne bringe hans blod i kog , hans hænder i knyt . Aldrig havde han svageste grund til at formode , at Vanda gemte på mindste tanke om sin fordums bekendt . Fortiden , som de selv stræbte at glemme af ærlig og fælles vilje , syntes da virkelig at ville lade dem i ro . 
Og under al denne jævne fryd , der lod dagene sagtelig glide , den ene lignende den anden , faldt det ikke Åge ind med en tanke , at der kunne være noget i deres forhold at rette eller dog ønske ændret . 
Han var lykkelig og holdt af hende . Hun 

var lykkelig og holdt af ham . Var det ikke nok ? Var det ikke alt ? 
Lige inderlige og ømme var de Kys , hvori de mødtes , selv om den lidenskabs ild , der én eneste gang havde omluet dem begge , på en aften , hvis minder de aldrig berørte , nu kun brændte i en hyggelig og rolig flamme . Med forsæt søgte Åge ikke længere de farlige møder under fire øjne , han havde tilstrækkelig prøvet , hvor iet fornuft og hensyn kan vejres hen for en ung og forelsket kvindes blik , og ønskede aldrig hin scene om igen . 
Og havde Vanda andre tanker derom , lod hun dem i alt fald ikke komme til orde . Som udviklingen havde gået sin gang , var det ganske naturligt , at deres samtaler end ikke strejfede den slags brandfarlige emner . De var begge , efter at den første berusende lykketid var runden , faldne til ro i en agtværdig og stilfærdig vaneforlovelse . Og gode tegn på deres følelsers varighed og styrke var det sikkert , at denne ro endnu intet havde tilfælles med sløvhed . 
— dog kunne der stundom komme lidt træthed i Vandas blikke , hendes lyse latter kunne få lidt tvungen klang . Og til tider kunne hun synke hen i en mat og ordknap 

muthed , når Åge fulgte hende hjem fra én af de ikke altid lige livlige familjeaftener . 
Hun skød skylden på en slem hovedpine . 
„ Du overanstrenger dig også , kære Vanda , “ forestillede Åge hende da . „ Du læser for meget . Skån dig selv lidt . “ 
„ Jeg skal nok skåne mig , “ lovede Vanda og smilede stille , lidt vémodigt . — 
— — en søndagformiddag i marts sagde kancelliråd vintter over frokostbordet til Vanda : 
„ Lille Vanda ser ikke rigtig rask ud i dag ; du er for flittig , mit barn , kommer ikke nok i luften . Var jeg i dit sted , Åge , tog jeg sandelig en tur i skoven med min kæreste i det prægtige vejr . “ 
En tur i skoven ! De to alene ! 
Det hørte til de herligheder , Vanda ikke længe havde drømt . om . Hun mindedes deres første tur i skoven hin solvarme junidag . Der kom rødme i hendes blege , lidt ufriske kinder . Og hendes mørke øjne sendte Åge et strålende blik , medens hun fornøjet udbrød : 
„ Hører du , Åge , vi skal i skoven . “ 
Åge nikkede : 
„ Ja — det skal blive storartet . “ 
Han var bleven varm og blod i sind under hendes blik . De to mørke , kloge øjne med 

det glade , strålende udtryk — de mindede ham om to andre kloge , glade øjne , sorte som stenkulsperler , han samme dag havde sét , på sin morgenvandring langs dosseringen , i en af de små , snesrnæltende haver , hos den blanke , fornøjelige stær , der sad derinde i en halm-omvunden rosenbusk og fløjtede ud i solskinnet med lange , bløde toner . — 
så tog de sammen i skoven , mødte for-årsstemte folk , der gik med åbne vinterfrakker , mødte drenge , der falbød violer , trådte gamle , kendte stier gennem ordrupskrat , hvor det første , spæde grønne kæmpede sig frem af den svindende sne . 
Vanda fik frisk og blussende farve i de blege kinder , hendes øjne blev klare og blanke . 
Og samtalen imellem dem løb gladere , mindre alvorlig og „ fornuftig “ , end ellers vanligt var i lange tider . 
Dér , hvor det bakkede terræn skråner stærkt ned mod Ordrup mose , stod de længe stille , så’ ud over den hvide Dal , over til huset ved kilden . Blå og munter røg steg rankt til vejrs fra dets skorsten mod den blå og muntre himmel . Dybt i Dalføret og mosen , hvor solskinnet brændte lystigt ned over isflager og sné , var det , som om alle strømme var i færd med at løsnes , som om glade , små 

kildeløb overalt var i færd med at pible og klukke frem . 
De stod på skrænten under høje , martsbrune bøgetræer , på snelagt jord . 
Stille nærmede Vanda sin kind til Åges ; 
„ Kys mig , Åge , “ sagde hun mildt og kærligt . „ Her er prægtigt herude . Jeg er så glad i dag . “ 
Længe holdt de hinanden omslyngede i en inderlig omfavnelse , med læberne hvilende fast mod hinandens i et langt , glødende Kys . 
Omkring dem dryssede med små , kække svup tunge dråber fra træerne ned i gangstiens sprøde , halvt smeltede snelag . 
----------den aften var Åge ganske underlig til mode , da han i en sildig time satte sig til skrivebordet for at gennemgå en hel stabel af historiske excerpter , der lå foran ham . Hans tanker var forflygtigede , viltre og kåde . Forårets stærke længsler bruste ham i blodet . Og igennem hans hovede sang det : 
„ Den kedsom vinter gik sin gang 
Ambrosius stubs kønne , gamle vise til Hartmanns dejlige Melodi ! 
Hun havde nynnet den for ham på deres gang igennem skoven . 
Og midt imellem noter og optegnelser kom der til at stå på et løst blad papir : 

den kedsom vinter er så lang — når vandrer den sin afskedsgang for sødeligt at sove ? 
Vi længes , min unge kærlighed , mod lune aftner ved sundets bred og i de hviskende skove . 
Den kedsom vinter har sin sang , der skælver over mark og Vang og over hvide skove : 
„ Jeg lukker dog selv de vunder , jeg slår , jeg bygger dog op eders lyse vår , alt i min lune alkove . “ 
Den kedsom vinter gik sin gang , nu bærer det mod fuglesang og junigrønne skove . 
Og du , min ven , som i øjet jeg sér , vi to , vi længes mod meget mér , end vore blikke tør love 1 
---------men de Vers gemte han omhyggelig i en skuffe . 
Han syntes ikke , han ville vise sin kæreste dem . 

Xii . 
Fredelig og jævn gik sommertiden hen for Vanda og Åge , næsten for mild og for stille . Ingen forstyrrende eller skurrende tone trængte sig ind i deres forhold , men på den anden side hændte der heller intet af det nye , der nærmer to sjæle stærkt og inderligt til hinanden og fører deres udvikling fremad i fællesskab . Der kunne nu tit komme stor træthed og modfaldenhed over Vanda , og selv Åge kunne nu og da gribe sig i en følelse af utilfredsstillet tomhed . 
Hvad kunne vel grunden være ? 
Havde de haft så lidet på hjerte overfor hinanden , at den smule allerede var udtømt ? 
Eller var grunden mon snarere den , at den opgørelse , der havde indledet deres forbindelse , med sin megen alvor havde taget sol og lys fra så mange af de glade , friske 

planteskud , der ellers i broget mangfoldighed vælder frem i en kærlighedsgrøde som i et sydlandsk forår ? Under deres kærlighed var der efterhånden blevet så bart , så sparsomt på vækst som i skovbund under graner . 
Vanda kedede sig . 
Men hun dækkede fint og klogt herover — næsten altid . 
Og opdagede Åge det alligevel en enkelt gang , havde han beroligelsen på rede hånd . Det var jo i fælles interesse , han arbejdede så stærkt , at han langtfra kunne vie hende så megen tid som før . Arbejde måtte der sandelig til , om de to skulle kunne klare livet sammen . Desuden — hun havde jo hans familje og dens omgang . Alle stræbte jo at bære hende på hænderne . 
Naturligvis — det skønnede Vanda meget godt . Både for det ene og det andet var hun taknemlig . 
Trods alt kunne hun stundom med vemod tænke tilbage på hine glade , frie  “dage , da de to hverken spurgte om familje eller omgang , men til gengæld var hinanden så lykkelig nær , var for hinanden alt . 
Men herom turde hun end ikke tale iii Åge . 
Thi han — den unge , fremadstræbende 

og myreflittige alvorsmand — betragtede nu kun den tid som sin nedværdigelsestid . 
Hvor har han dog kunnet glemme alle de gode timer , tænkte Vanda tit , samtidig med at hun med et lille dulgt suk tvang sig til respekt for al Åges ubegrænsede , solide og hæderlige dygtighed ! 
Hun kunne ikke gøre for det : 
inderst inde gemte hun endnu mindelser fra sin kåde og kække bohemienne-natur . „ Anstandsdamen “ , som hun med et lille smil kunne kalde sig selv , havde så svært ved helt at glemme fortidens raske , ubundne færd , de frie timers glæde , den stjålne lykkes sødme . 
Men naturligvis — de tanker skulle holdes tilbage , tvinges ned . 
Thi det var jo Åge , der havde ret . 
Det betvivlede hun slet ikke . 
Og det var på hans rolige , fasttømrede vis , at livets varige lykke skulle bygges . 
Gemt og glemt skulle den da være •— ungdomsdagenes løse romantik ! 
Det hændte i ny og næ — men det hændte i efteråret «  løb sjældnere og sjældnere — at Åge tog sig en hel aften fri for at være sammen med Vanda , snart hos forældrene , 

snart i et selskab , snart til en forestilling i et teater . 
En aften i oktober tilbragte de således i det kongelige teater , hvor et nyt stykke spilledes for første gang . De morede sig ikke synderligt . Stykket var tyndt , udførelsen tam . [ det hele taget en spildt og kedelig aften , var de enige om , da de gik derfra . 
Som en slags trøst foreslog Åge , adlydende en pludselig indskydelse : 
„ Skal vi gå hen på en kafé og spise rigtig godt til aften sammen ? “ 
Han havde fortrudt ordene , så hurtig de var højne ham af munden . 
Men nu var de én gang sagt . 
Og beslutningen lod sig følgelig ikke ændre , mindst da efter det glædestrålende blik , hvormed Vanda tog imod indbydelsen . 
„ Å ja , Åge , det kunne rigtignok være morsomt . “ 
„ Godt — så går vi på kafé ! “ erklærede Åge . ‘ 
hendes øjensynlige glæde over dette indfald huede ham ikke rigtig . Det var og blev do Vandas svaghed , den lyst til at gå på kafe . 
Men forresten måtte han jo indrømme , at hun ikke havde plaget ham med bønner i den retning . 
Te 

thi de havde ikke været sammen på noget sted af den Art siden soldet sammen med Niels klem , 
og for en gangs skyld , ræsonnerede Åge snusfornuftigt , er der jo ikke noget ondt deri . Det bliver dog aldrig mere en vane for os . 
— denne gang var der selvfølgelig ikke tale om at søge hin mere flotte end egentlig velrenommerede restaurant med de særskilte værelser . 
De søgte en af de jævne , borgerlige kaféer i teatrets umiddelbare nærhed . 
Mange folk , der kom fra premieren , søgte sammesteds hen . 
Og det var helt vanskeligt for dem at finde plads . 
Omsider lykkedes det dog Åge at erobre et lille bord . En flink opvarter var straks rede til at betjene dem . 
Og Åge og Vanda gennemså’ spisekortet med dets vidtløftige fortegnelse over de varme retter , bestilte mad og fik den bragt . 
Men deres lille måltid forløb , uden at det ville lykkes dem at komme i den hyggelige , muntre stemning , som Vanda havde glædet sig til . Åge følte sig ilde berørt ved det stærke gaslys i værelset , ved den megen tobaksrøg , der blå og tæt drev gennem luft og 

steg mod loft , ved opvarternes vimsen og skrålen op ved buffetten , ved den højrøstede passiar , der summede om dem til alle sider . Disse omgivelser var ham nu en gang imod . Han blev ordknap og trist . Vanda , der ikke ret forstod hans misstemning , grebes af den og blev tavs som han . 
I nogle minuter havde de siddet og passet maden uden at veksle ord . Med højt optrukne øjenbryn sad Åge og stirrede melankolsk ned i sin tallerken . 
En stærk og utilbageholden latter , der lod henne fra indgangen , bragte ham til at sé op i retning al' lyden . 
Tre høje , unge herrer kom ind i restaurationen , stadig leende af fuld lials og bringende med sig en strøm af frisk luft ude fra torvet igennem døren , der et minut blev stående åben efter dem . 
Åge kendte ingen af dem og vidste ikke selv , hvorfor hans blik uvilkårlig og ufravendt hang ved dem , medens de med velopdragen tvangløshed lod sig hjælpe af med overtøjet af en tililende tjener og slog sig ned ved et bord , der netop blev ledigt , i nogen afstand fra Åges og Vandas . 
Nogetsomhelst mærkeligt var der ikke ved de tre . Det var glade og flotte unge mænd al’ 

den velkendte , blonde junkertype , med kraftig , sund ansigtsfarve og kraftig svingede lysegule knebelsbarter . Lidt højttalende var de , som om de kom fra en god middag , hvad også deres selskabsdragter tydede på . Men i deres optræden var der iøvrigt intetsomhelst anmassende eller udfordrende . 
Hvilken dunkel og ubevidst idéforbindelse var det da , der fæstede Åges opmærksomhed så stærkt ved de tre unge mænd og især ved den højeste og blondeste af dem ? 
Omsider trak han blikket til sig — hans langvarige stirren var også lige ved at blive uhøflig — og så’ flygtig over på Vanda . 
Han studsede ved at se den forandring , der var foregået i hendes ansigt . 
Ikke var hun rødmet , og ikke var hun bleven bleg . Hun smilede ham i møde , da hun så’ ind i hans- blik , men smilet var udvendigt og fortrukket , en sky lå over alle hendes træk , som om skyggen af et minde var faret hen derover . 
Og med ét begyndte hun at pludre lystig løs om dit og dat , med febrilsk hast , der jog det ene ord efter det andet , med samme nervøse smilen , der syntes at stivne om munden , medens skyggen stadig lå over hendes øjne og hendes pande . 

da opfangede og forstod Åge alt i et lynsnart blink . 
Hun så’ ikke en eneste gang hen ad det bord til , hvor de tre par blonde knebelsbarter nu tronede over en stadig voksende anretning af østers og flasker . End mindre strejfede hendes ord en eneste gang i den retning . Hun talte om vidt andre ting , spurgte ham ud om hans studier , var med ét bleven både så meddelsom og så videlysten som ikke længe . 
Men uden at et ord derom blev sagt — uden at det faldt ham ind at spørge , hende at fortælle — var det stikkende klart for Åge , hvem hin høje , blonde unge mand var . Luften i værelset , stemningen omkring dem var jo fyldt med hans navn . Det stod skrevet , tydeligt at læse , i Vandas tvungne smil , det hviskedees frem , som det eneste , der var mening i , under hele hendes forcerede ordstrøm . 
Åge følte sin strube sammensnøret , sine hænder kolde . Han måtte tvinge sig til nu og da at give Vanda et svar , der et par gange faldt så forvirret og meningsløst , at det ville have afbrudt deres samtale , om ikke ordene havde været det samme for dem begge : det tommeste , ligegyldigste skalkeskjul for det , de tænkte på . 

et par gange havde den høje , blonde herre sét stift på Vanda , som om han søgte lejlighed til at hilse . Men lejligheden kom ikke . Hårdnakket undgik Vanda at sé til den kant . 
Omsider kaldte Åge på opvarteren , betalte og hjalp Vanda kåben på . 
Det værste var nu tilbage — værre end en spidsrodsgang , de få skridt hen til døren måtte føre dem forbi det farlige bord . 
Åge lod Vanda gå først , fulgte selv efter med hænderne knyttede i sine frakkelommer . Dirrende kogte forbitrelsen og hadet i ham , han var ikke sikker på , hvad der ville ske , hvis han nu rejste sig og hilste , men Åge følte bestemt , at det gjaldt at gøre vold på sig selv , foi- enhver pris al undgå skandale . 
Til hans store- forbavselse , og til hans ikke ringere lettelse gav den høje blonde imidlertid ikke fjærneste tegn til genkendelse . Han blev roligt siddende , bøjet over sine østers , medens Vanda gik forbi . 
Men da Åge vendte sig i døren for at lukke efter sig — Vanda var allerede ude på gaden — mødte han den blonde , unge mands blik . 

nysgerrigt og forskende , men ganske blottet for spot eller ynk , overmod eller misundelse , fæstede det sig et sekund i Åges . 
Åge lod døren falde tungt i efter sig . 
Det var en tavs og trist hjemtur den aften til Vandas gadedør . Åge ville tale , men kunne ikke finde ord . Hvorfor spørge ? Han havde jo øjensynlig gættet rigtigt . Hvad skulle han overhovedet sige ? Her var jo intet at bebrejde nogen , intet at lamentere over . Det tilfældige møde måtte dog komme en gang , før eller senere . Kun underligt , at det ikke var kommet for længe siden . Kun heldigt , at det var løbet så uformærkt og stilfærdigt af . 
Trods disse fornuftgrunde kunne han på den anden side ikke tvinge sig til trøstende og venlige ord til Vanda , skønt han vel vidste , at just nu trængte hun til sådanne ord . Skyggen var imellem dem , skyggen af mindet . 
Vanda , der ikke længer kunne udholde denne pinagtige tavshed , begyndte af prøve sig frem til en samtale . 
„ Du , Åge — “ 
Hendes stemmeklang var bønlig og indsmigrende . 
„ Ja “ — svarede han kort . 

„ Du er så indesluttet . Er du meget bedrøvet ? “ 
„ Bedrøvet ? — ikke det mindste , “ lød svaret ligeså tvært som før . 
„ Det var ikke nogen rigtig morsom aften , “ vedblev Vanda . „ Stykket kedede mig . “ 
„ Mig også . “ 
„ Og der var så mange mennesker i kaféen . “ 
„ Ja , “ sagde ban på en måde , der lukkede Vandas mund . 
Og hun tav . 
Tydeligere kunne hun dog ikke lægge ham på tungen de ord , der måtte siges nu . Men han ville ikke tale . Og hans tilbageholdenhed var ikke den ridderlige , overbærende tavshed , der kunne have erstattet ord . Det var en gnaven og såret tavshed , der sagde så meget .som : sé , hvor jeg er forurettet . Og sé , hvor jeg alligevel kan tie . 
Herregud , han måtte dog forstå , at hint gensyn vakte bitrere følelser i hende end i ham . Han måtte dog ane , hvor nu hendes hjerte blødte , livor hele hendes sjæl nu higede efter , ja , tiggede blot et venligt ord , et mildt og varmt håndtryk . 
Men nej , han tav ! 

og medens hendes arm hvilede i hans , undgik han at sé på hende , skønt han i armens skælven kunne spore , at det brød i hende med undertrykt hulken . Han lod , som om han ikke mærkede det , så hård og egoistisk var han bleven i sin bitre skinsyge . 
— da han til farvel gav hende det vante , snart også vanemæssige , Kys i gadedøren , mærkede han , at hendes kinder var våde af tårer . 
Men end ikke da løsnedes hans tunge til andet end et kort og koldt : 
„ God nat , Vanda . “ 
— først på vejen hjem kom han atter til besindelse og skammede sig alvorligt over sin handlemåde . Både uretfærdig og grusom havde han jo været , og ynkeligt , stymper-agtigt havde han taget den situation , han nu hver dag et langt år igennem havde forberedt sig på . Fuldstændig overrumplet , bragt ud af fatning var han bleven , da det kom til stykket , da hans fasthed og styrke skulle prøves . Og hvor inderlig fejt havde han ikke gennem sin hårde tavshed ladet hende fornemme en ringeagt , hun ikke fortjente , og som han end ikke i virkeligheden følte . 

— — nu gjorde hans ærlige hjerte protest imod det alt sammen . 
Oprejsning , fuld og rig oprejsning lovede det den stakkels Vanda for de tårer , hun for hans skyld græd i denne nat . 

Xiii . 
Men det faldt ikke så let at give denne oprejsning , som ban havde tænkt sig . 
Det fik han at mærke allerede næste dag . 
Første gang , han bragte den sag på bane , afviste Vanda den ganske kort : 
„ Lad os slet ikke tale derom , Åge . Det har vi jo én gang for alle lovet hinanden . “ 
„ Men jeg opførte mig stygt imod dig i går aftes , Vanda . “ 
„ Det gjorde du . Men lad os nu heller ikke tale om det . Så glemmer vi det måske . Og tro mig , således er det bedst . “ 
„ Så glemmer vi det måske . “ 11 
de ord lød længe efter for Åges sind . Også mærkede han , at hendes væsen overfor ham var kendelig forandret . En vis fremmed skyhed kunne vise sig i hendes blik , dukke sløret frem i hendes stemmeklang . Og alt medens de nu begge med forsæt veg langt 

uden om det farlige punkt , havde de vanskelighed ved på andre områder at genfinde den gamle fortroligheds tone . 
Med bitter anger skønnede Åge da , at Vanda ganske langsomt drog sig tilbage fra ham . Brådden af hans hårdhed mod hende hin afgørende aften , da styrken af hans løfter om glemsel og tilgivelse skulle prøves , sad igen i hendes sjæl . 
Hun er krænket , hun føler sin tillid sveget , sagde Åge til sig selv . 
Og han fordoblede sin ømhed og opmærksomhed imod Vanda . 
Han vandt ikke andet derved , end at Vanda lagde en vis træt eller plaget glæde for dagen , omtrent , som om hun ville sige : 
ja , ja , nu kan det være nok . Gør dig blot ikke så megen ulejlighed for min skyld . 
Og intet pinte Åge mere end netop disse hendes uudtalte tanker , som han troede at læse i hendes blik . 
På denne vis forløb en tre-fire lidet glædelige uger . 
— en dag i november kom han henimod sin middagstid fra det kongelige biblioteks læsesal . Han havde siddet der i nogle timer , bøjet over bøgerne , uden rigtig at få noget udrettet . 

et ansigt skød sig stadig mellem ham og de hvide blade , et blegt og følelsesløst ansigt , Vandas ansigt , således som han havde sét det hele den foregående aften hjemme i forældrenes hus . 
Og da han , lidt tidligere end sædvanlig , gik fra biblioteket i den grå og regnvejrstriste novemberskumring , så’ han hele livet så trøstesløst og tungt at bære , at han bandede byrden , der var i agt på hans skuldre . Fuld af lede og træthed , forpint af selvbebrejdelser og stadig våndefuldt forelsket i den kvinde , han fordum havde ejet , den kvinde , som nu langsomt tog sig selv tilbage fra ham , gad han næppe hytte foden ad de sølede gader . Ganske mekanisk trådte han de kendte veje , der førte mod hans hjem , stod lidt stille udenfor den store kafé ved vesterbropassagens hjørne , gik så indenfor og bestilte sig et glas absintt . Det var såre , såre sjældent , al han således på kunstig vis søgte at bringe stemningen op . ' 
henne ved vinduet havde han taget plads og så’ med sløve , ligesom forvågede øjne ud på passagens muntre mylder af fodgængere og jollende drosker og ringlende omnibusser , medens han nippede småt af den stærke , hvidliggrønne drik i glasset foran ham 

på bordet . Lidt efter lidt gød den en mild , dulmende varme i hans årer , og hans tanker svømmede uvisse hen i et gråt og blødt , ikke ubehageligt Kaos , af hvilket ingen skarpe kanter hævede sig forstyrrende frem . Han var ikke vant til at drikke absintt og sporede intet til giflens kendte stimulerende egenskaber . Snarere gjorde den ham søvnig . Han lukkede en gang imellem øjnene . Lidt efter lidt sank han ben i en halv døs . 
Af denne vågnede han brat ved i sin nærhed at høre livligt samtalende stemmer . 
„ Frøken Anna “ — blev der sagt . 
„ Ah — den små frøken  .  .  . “ tilføjede en anden stemme . 
Og Åge hørte sin kærestes efternavn nævnet . 
Uden at dreje hovedet mod de talende lyttede han efter . 
„ Ja , hun er ikke ilde , “ vedblev den , der sidst havde talt . 
„ Dejlig pige , “ bekræftede den første stemme med et inderlig råt udtryk . „ Tonic la lyre , som det hedder i „ Sappho “ . “ 
Stemmen forekom Åge bekendt . 
Han så’ i retning af de talende : to unge kavalerer , der sad et par borde fra ham selv , ved det næste vindue , spillede domino og gjorde 

allehånde , snart ondskabsfulde , snart slibrige bemærkninger om de forbispadserende herrer og damer . 
I den ene af dem genkendte Åge ganske rigtig forfatteren Niels klem , hvem han kun havde talt med den eneste gang før . I ny og næ havde de mødt hinanden på gaden , men Niels klem var alt for ophøjet i sine egne tanker til at lægge mærke til en sådan ubetydelighed som Åge vintter . Denne på sin side skøttede just heller ikke stort om sit . literære bekendtskab . 
Nu gav Åge imidlertid agt på nids klems ord . Han kunne gøre det uden på nogen måde at vide sig skyldig i lureri . Thi forfatteren var ikke bange for at tale så højt , at alle omkringsiddende kunne høre , hvad ban sagde . 
Efter et par minuters forløb faldt samtalen mellem Niels klem og hans følgesvend atter på frøken Anna . 
„ Stakkels tøs , “ sagde klem — og Åge så’ ham med en dybsindig mine drikke glasset ud . „ Jeg er sgu egentlig bange for , at hun mener mig det alvorligt . Det ville være slemt . “ 
„ Meget slemt , “ bekræftede vennen med et deltagende grin . 

— Åge rejste sig , skød heftig sin stol tilbage og gik hen til Niels klem . 
„ Undskyld , jeg afbryder deres sikkert lærerige foredrag , hr . Klem , “ sagde han med dir-rende stemme , men temmelig lavmælt for ikke at vække unødvendig og kedelig opsigt , „ jeg kender den unge dame , de taler så flot om . “ 
„ Det gør jeg med , “ sagde Niels klem også’ op og ned ad ham med et uforskammet blik . 
Med hånden støttet mod en stoleryg sagde Åge hæst og tydeligt lige ind i ansigtet på klem : 
„ Det er min svigerinde , de æreskænder — her på offentligt sted . Vår deres mund . Det var kun det , jeg ville sige dem . “ 
Niels klem havde lagt sig tilbage i sin stol og stirrede på Åge , som om han aldrig havde set ham før . 
Nu opklaredes hans ansigt af et stort smil : 
„ Ja , det er sgu rigtig — nu kender jeg dem igen . Unge hr . Vintter — det glæder mig på ære . Tak for sidst . Fordømt længe siden forresten . Sæt dem ned og genér dem ikke . “ 
„ Det kunne jeg lære af dem , “ mente Åge . 
„ Det blandt andet , “ indrømmede klem , der blev mere og mere smilende og elskværdig , jo højere Åges hidsighed steg . 

„ Undskyld , de forstår mig vist ikke rigtig , “ sagde Åge nu . „ Jeg står ikke her for at gøre grin . De har , højrøstet , i mange menneskers nærværelse , omtalt en dame , jeg kender , på upassende måde . Jeg ønsker i den anledning blot at sige dem i deres åbne øjne , at således bærer ingen gentleman sig ad . “ 
„ Hvorfra véd de , hvorledes en gentleman bærer sig ad ? “ spurgte Niels klem , der også begyndte at blive hidsig . „ Et råd så godt som ti , unge hr . Vintter . Lad de mig passe mig selv og mine damebekendtskaber . Og pas de dem selv og deres — kæreste . Der er vist al mulig anledning dertil , kan jeg betro dem . “ 
„ Det er løgn , “ for det ud af Åge . Og det så energisk , at et par af de nærsiddende herrer sprang op fra deres pladser og to-tre opvartere kom løbende til for at forhindre et slagsmål . 
Og som Åge stod dér , ligbleg , rystende af raseri , overfor Niels klem , der også var sprunget op fra sin stol , kunne det nok sé ud til allehånde . 
„ De herrer må undskylde — “ stammede én af opvarterne frem , idet han viftede omkring sig med servietten som for at køle de ophidsede gemytter . 

„ Bare rolig , Petersen , “ bemærkede Niels klem , der hurtig havde genvundet sin vante fatning og sikkerhed . „ Jeg klarer selv den sag .  “ 
Og med et let buk for Åge vedblev han : 
„ De har måske ikke noget imod at følge mig udenfor , hr . Vintter ? De skal ikke være bange . Jeg vil ikke slås . Det er dumt og barnligt , fører bare til grin og til den offentlige politiret . Men jeg kunne måske sige dem et par ting , som de nødig vil have for mange øren vidner til . “ 
Uden selv i grunden at vide hvorfor , fulgte Åge med forfatteren og hans ledsager ud i kaféens gård . 
Her tog Niels klem atter til orde : 
„ Hvis de havde givet mig deres røffel —- måske var den ikke helt ufortjent , jeg var lovlig højrøstet og meddelsom overfor min ven Langben — hvis de havde givet mig den på sindig og fornuftig vis , skulle jeg måské rolig have puttet den i lommen . Nu var de hidsig , forløb dem — og jeg forløb mig igen . Det er kedeligt , grumme kedeligt . Men deres „ Løgn “ lader jeg ikke sidde på mig . “ 
„ De skal stå mig til regnskab for , hvad de har sagt om min kæreste , “ udbrød Åge . 
„ Jeg beder dem , bedste vintter , blot ikke 

lyrisk , ganske koldblodig . Jeg henstillede kun i al venskabelighed til dem , at holde deres næse fra andre folks sager og i stedet for passe dem selv og deres kæreste . “ 
„ De tilføjede , at der var al mulig anledning dertil . Det er en insinuation . “ 
„ Det skulle kun være et velment vink . “ 
„ Hvad mente de dermed ? Hvad sigtede de til ? “ 
„ Hvorfor skulle jeg i grunden svare dem på det ? “ spurgte klem drillende . 
Og med en følelse af ærgrelse fornemmede Åge , i hvilken grad hans hidsighed trak det korteste strå overfor modstanderens urokkelige selvbeherskelse . 
„ Fordi jeg , jeg vil det — jeg forlanger del , “ — Åge stammede lidt i det . 
Niels klem rystede på hovedet : 
„ Del hele er såmænd den uskyldigste sag al' verden . Rimeligvis vil deres kæreste selv fortælle dem historien . “ 
Åge trak vejret kort . Altså var der sket noget , noget , Vanda holdt skjult for ham . 
Han greb heftig Niels klem i armen — klems ven med de lange ben , der diskret havde holdt sig lidt fra dem under samtalen , rykkede ved denne gestus nærmere og indtog en truende holdning . 

„ De skal fortælle mig , hvad de mener , menneske , “ råbte Åge og rystede forfatterens arm . 
Det spottende smil om Niels klems mund forsvandt og veg et øjeblik endog pladsen for noget , der kunne ligne et medfølende udtryk . 
„ Er dette et hjærteanliggende for dem , hr . Vintter ? “ spurgte han alvorlig . 
„ Ja , “ nikkede Åge . 
„ Eh bien — det hele , jeg sigtede til , var det lille gilde forleden aften bos frøken Anna . Enten har deres kæreste selv fortalt dem det , eller også gør hun det nok . Det hele selskab bestod jo kun af damerne og mig og så en barndomsven af de to søstre — “ 
Åge slap klems arm og tumlede forvildet tilbage , medens forfatteren vedblev : 
„ En vis Holger Funch . Jeg véd ikke , om de kender ham . Ganske prægtig fyr , må jeg-sige . “ 
Åge havde nu fattet sig og taget sit parti . Han satte et tvungent smil op : 
„ Ja , når det er det hele  . . . . Det har jeg selvfølgelig hørt om . Men deres bemærkning før var så almindelig holdt , at — “ 
„ Jeg forsikrer dem , “ bekræftede Niels klem ivrigt . „ Jeg sigtede ikke til noget som helst andet . Det giver jeg dem mit æresord på . 

og som jeg siger dem , det lille gilde var så nydeligt og pænt — — “ 
„ Naturligvis — naturligvis , “ sagde Åge . 
„ Intet , som på nogen måde kunne være dem imod . “ 
„ Selvfølgelig — når de siger det . “ 
„ Jaja da , “ nikkede Niels klem , „ så håber' jeg , den lille misforståelse er fjærnet . Jeg behøver ikke at sige dem ,' at jeg har den dybeste respekt for deres forlovede og i høj grad beklager , om jeg i kådhed har fornærmet hende og dem . “ 
„ Nej , vist ej , vist ej — nu véd jeg jo sammenhængen , det hele var jo kun deres spøg “ — og Åge lagde en kold og valen hånd i forfatterens fremrakte højre , lettede på hatten og gik ud ad kaféens port med lidt usikre skridt . 
Niels klem så’ efter ham , hovedrystende , og sagde til sin ven Langben : 
„ Du , den tog alligevel stygt på ham , skønt han holdt sig stiv og spillede godt komedie . Han anede ikke et ord om det hele . “ 
„ Ja , det var dumt , du sludrede , “ ytrede hr . Langben . 
„ For fanden , han tvang mig jo selv til det , “ indvendte klem ærgerlig . 

„ Du skulle meget hellere have holdt kæft og givet ham nogle klø . “ 
Hr . Langben tog gabende sin ven under armen . 
Lidt efter sad de begge fordybede i deres dominospil uden at skænke det nys passerede optrin nogen yderligere tanke . 

Xiv . 
Samme eftermiddag skrev Åge et langt brev til Vanda og sendte det afsted med posten . 
Han oppebiede forgæves et svar hele den følgende dag . 
Om aftenen ventedes hun til hans forældre . 
Hun kom ikke , sendte heller ikke afbud . 
Hvorover alle hos kancellirådens undrede sig såre . Noget sådant var aldrig før hændet ; hun måtte være bleven pludselig syg , mente de og opfordrede Åge til at se hjem til hende . 
Men han undslog sig derfor : herrebesøg var jo ikke velsete i pensionatet , hvor hun boede . 
— næste morgen tik han omsider et brev med hendes skrift . 
Med skælvende hænder åbnede han det . 
„ Åget “ stod der som overskrift . 
Intet andet . 
Og så læste han : 

„ Du havde ventet mig selv . Men du får kun dette brev . Det er ikke blot svar på dit eget brev ; jeg ville have skrevet det — selv uden dit — fordi det nu er nødvendigt , at vi hæver vor forlovelse . 
Så — nu er det sagt , og jeg tilføjer med det samme , at hvad Niels klem fortalte dig , hvad du vægrede dig ved at tro , alligevel er sandt . Ja , jeg har truffet ham igen , Holger Funch , ikke blot den aften hos min søster , også nu i aften , mens i ventede mig hjemme , var jeg sammen med ham . Det er kun en halv time siden , jeg sagde liam farvel . Nu behøver altså ingen fremmed at fortælle dig det . 
Jeg giver dig herved alle dine løfter og ord tilbage ; samtidig tager jeg mine egne igen . Min lille roman blev kun kort , men man kan jo ikke gå i rette med skæbnen . Jeg giver ikke dig nogen skyld . Måske har du ikke altid forstået mig rigtig , måske har du for stærkt villet lægge bånd på den natur , der dog var og blev min , måske var du hjerteløs og hård den aften , da din tavshed slog min kærlighed til døde , — du burde vidst de rette ord — men jeg vil ikke beklage mig over noget , ikke søge nogen fej undskyldning , nu da jeg med velberåd hu har — ja Åge , bliv ikke alt for vred — har begået mit „ Tilbagefald “ . 

dette må være forfærdeligt for dig at læse , Åge , men hvorfor ikke være ærlig ? Sandheden er dog den , at han nu som i fordums tid er manden — og manden , der passer for min natur . Han beder ikke , han giver heller ikke løfter , men når han kalder , må jeg komme . Han har kaldt , og jeg er kommen , og nu er jeg meget , meget ulykkelig , men uden anger . ' 
det kan vel næsten se ud , som om jeg spottede dig , Åge , når jeg nu giver dig venlige ord til slut , men dog skal du have dem . Du må sige og tænke alt om mig , du har ret dertil , men du må ikke sige , jeg ikke har holdt af dig . Jeg skriver det ærligt , og jeg siger dig : jeg har aldrig holdt af nogen så godt og inderligt som af dig og vil aldrig komme til det . Og havde der ikke været så meget os imod — hvor havde vi været lykkelige sammen ! 
— måske vil du herefter høre meget ilde om mig . Måske vil du kalde mig en flane , en tøjte . Jeg véd , hvorledes du dømte min søster , det har du tit nok givet mig at forstå , og jeg er jo ikke bedre end hun . Jeg tålte sagtens ikke , den ene gang at komme ud over stregen , eller også skulle en stærkere hånd end din have holdt mig tilbage på den 

rigtige side og uden — som du overfor mig — at lade sig mærke med sin oifergærning . Nu er springet tilbage gjort . Jeg skaber mig ikke , nu vil jeg more mig , føle , jeg er ung , efter evne brillere . Du påstod jo selv en gang , at jeg nok kunne det , det var før du satte mig i dit moralske forbedringshus . Nu er jeg til mode som en udbrudt slave , jeg vil nyde min frihed . 
— å fy , å fy , hvor jeg er styg , hvor jeg kunne græde over mig selv , medens jeg skriver dette . Men det er for sent at græde . Og det er for fej ! . 
Nu skal du da vide til allersidst , Åge , at i det glade liv , jeg nu vil føre , vil delaf og til blive øjeblikke , hvor jeg hverken kan forstille mig eller more mig . Så vil Vanda for en lille stund i tankerne være din Vanda igen , tage sin eneste følte kærlighed frem , tale for den , kæle for den , græde over den og gemme den igen i sit hemmeligste lukke . Ja , du , jeg glemmer dig aldrig , skønt jeg nu skal til at glemme dig ! 
Vanda . “ 
— — langsomt læste Åge brevet , gang efter gang igennem , medens tårerne løb ned over hans kinder . 

så trådte han hen til sit kvistkammer-vindu og så’ længe ud i novemberdagens grå-lys , ud over jærnbaneterrænet , han i så mange skiftende stemninger havde stået ansigt til ansigt med , siden den junidag langt , hvor forfærdelig langt tilbage , da ét af disse raslende , klaprende , røgspyende tog , der løb ud og ind dernede , for til skovs med to unge menneskers gryende lykke . 
Længe stod han og så’ ud i dybe tanker , medens hans alvorlige kærlighedshistorie drog sine skiftende billeder gennem lians sind . 
Så forvarede han Vandas afskedsbrev hos det digt , han hin samme junidags aften havde skrevet , — det første digt til hende . 
Dvælende hang hans øje , før han lukkede skrivebordsskuffen , ved dets sidste Vers : 
ud vi vandt , trods din bange bøn , 
ud til landevejsstøvet . 
— — inde i skoven er skyggen grøn , og der er svalt under løvet . 


I . 
Kender du noget så vanskeligt som at vågne ? 
Ikke dette ligefremme at slå øjnene op , forfrisker og styrket efter en tryg og drømmefri søvn ; men denne håbløse , gradvise opvågnen efter en lang , en uendelig lang nat , hvor du forgæves har søgt hvile , uroligt har kastet dig frem og tilbage , uden at søvnen ville forbarme sig over dig , indtil du til sidst har opgivet alt og kun ligger og venter på , at tiden skal gå , at natten engang skal være forbi . 
Men sendrægtigt , et for et , glide minutterne frem imod dig uden at ville forlade dig igen . Du har en fornemmelse af , at de blive hængende over dig , ganske langsomt føjende sig til hinanden , smeltende sammen og ligesom fortættende sig over dit hoved til en kæmpestor dråbe af levende mørke , der truer med at styrte ned over dig . Og du kan ikke få dine tanker fra denne bævende dråbe ; skønt dit hjerte knuger sig sammen af frygt , må du dog ufravendt følge dens stigende vækst , føle , hvorledes den breder sin usynlige skygge videre og videre ud gennem rummet , rede til i næste sekund at falde og overvælde alt , opsluge alt , udslette alt ved sit fald . 

så runger endelig kirkeurets slag gennem natten , og ved den stærke klang løses trolddommen , der holdt dig bunden . Du føler ikke længere den tyngende byrde over dig ; mørket er ikke mere så tæt og truende som før ; og idet du lytter efter de sidste bristende lydbølger , drager du et lettelsens suk : 
gudskelov , nu er klokken et ; nu er den time gået i 
fuld af fortrøstning lægger du dig igen til ro ; men du finder alligevel ikke hvile . Thi gennem de lukkede øjelåg føler du , hvorledes mørket på ny stirrer på dig med sit tunge sørgmodige blik , hvis døde ubevægelighed lammer dig og forvirrer dine tanker , når du i din hjælpeløshed giver dig til at tælle for at bedøve dig selv . 
I—2—3—4—3—6—7----------------— — 7 ? Hvad kom- 
mer efter 7 ? — herre du min gud ; hvad mon der dog kommer efter syv ? 
Så , pludselig , griber svimmelen dig , alt svinder fra dig ; du falder , styrter------og med et sæt sidder du lysvågen oprejst i sengen og stirrer med bankende hjerte ud i natten , indtil ildgnister danse for dine øjne . 
På ny synker du hen , og atter liste minutterne sig sendrægtigt frem imod dig ; og det nytter slet ikke , at du vil skynde på dem , at alle dine nerver dirre af utålmodighed , så det kribler og prikker i din brændende hud . 
Det har ingen hast ! Der skal jo gå en hel time , før den næste dråbe kan falde . 
Så ligger du da og venter og længes efter , at uret skal slå . Nu må timen vist snart være gået ; 

om et lille øjeblik vil den rolige dybe klang igen strømme forbi dig og på sine stærke bølger bære en ny time bort fra dig ud imod evigheden , den store kirkegård , hvor Vorherre selv begraver sine døde tider . Du udmaler dig , hvorledes det nu vil lyde , når klokken slår to , og du rejser dig på albuen og lytter for bedre at fange tonerne . 
Men du hører ingen anden lyd end blodet , der synger for dine øren . 
Længe , længe lytter du , indtil du endelig træt og skuffet lader dig glide tilbage på puden og i sløv ligegyldighed opgiver at passe på dine tanker , men lader dem løbe , som de selv vil . Og som en flok forskrækkede spurve flagre de ud til alle sider , smutte omkring ad de underligste krogveje , dukke frem , hvor du mindst aner det , skifte så pludselig ham og blive til et kobbel af smådjævle , der lægge sig i baghold for dig , overrumple dig , slæbe dig med sig og jage dig gennem alle verdens sindsbevægelser og rædsler , hvirvle dig rundt i den vildeste heksedans , indtil de endelig slænge dig hen og lade dig ligge , stønnende og med hamrende pulse . 
Nej ; dette kan heller ikke gå an ! Tankerne må aves ; du må finde på noget at beskæftige dem med ! Og du giver dig til at tænke på et Vers , du har lært udenad : 
» Kong Knud sad stor og mægtig på sin trone , en herre drabelig — —• — « 
Drabelig ? Var det nu også drabelig , han var ? Det lyder så underligt . 
Du prøver på ny : 

>— — en herre drabelig — — « 
Der er det igen ; det kommer af sig selv ; du kan ikke finde noget andet ord . 
Nå , så lad ham i himlens navn være drabelig . 
» Kong Knud sad stor og — — — 
» Hvad var det for en lyd ? Det er nogen , der går forbi udenfor . Hvor det lyder hyggeligt , som om du havde fået selskab i din ensomhed . Hvem mon der er ude på denne tid ? Nu må klokken vist være mange ; der må da mindst være gået et par timer , måske tre . Uret har slået , uden at du hørte det . Ja ja , så får man dog til sidst ende på natten . 
Der har da vist heller aldrig været en nat så lang som denne . Men kong Knud skal nok få bugt med den . Han sad altså : 
» — — — _ stor og mægtig på sin trone , 
en herre drabelig og god-nej stærk  ? — nej stor  ? — mild  ? — ?— « 
En dyb tungsindighed griber dig ; det er så svært så svært med kong Knud . Han var to ting til ; det ved du bestemt , sådan to korte ting på en stavelse hver . Men det er dig ikke muligt at huske , hvad det nu var for ting . Ak ja , ak ja , hvor det er sørgeligt 1 
nu er der igen nogen , der går på gaden , langt borte til den anden side . Eller skulle det være------------ nej , det er umuligt !---------------------------------------det kan ikke være den samme , der har gået hele tiden . Så skulle der altså kun være forløbet et par minutter , siden du begyndte på kong Knud ? 
Skønt , — alligevel , — når du tænker dig rigtig om , så synes du , at disse trin bestandig har genlydt 

der uden for , men at du selv nogle gange har været så langt borte , at du ikke opfattede dem ; og så blev de til nye trin bagefter . 
Så er det altså måske slet ikke morgen ! 
Med hænder , der ryste af ivrighed , famler du i mørket omkring på bordet efter tændstikæsken for at tænde lys og se , hvad klokken er . 
Den er der ikke ; hvor meget du end søger , finder du den dog ikke . 
Men du må dog have at vide , hvad klokken er ; du kan ikke få ro , før du ved det ; og bevidstheden om , at du ikke kan tænde lys og se efter , gør det til en fuldstændig fiks ide hos dig . Du åbner lommeuret og prøver på at føle visernes stilling ; men det snurrer så underligt i dine fingerspidser , at du slet ikke kan mærke , om der er visere eller ikke . 
Og så — pludselig —• næsten som om der for et lynblink forbi dine øjne , jager det igennem dig med isnende klarhed : 
du kan ikke få tændt lys . Du må blive liggende i mørket hele natten . Hvis du nu bliver syg , eller hvis der kommer noget på , så har du ingenting at tænde lys med . 
Det er , som om mørket med et blev tættere omkring dig , som om kolde skyggehænder gled hen over din pande . Du fryser , skønt du for et øjeblik siden var brændende varm . Ubevægelig , lamslået ligger du sammenkrøbet og føler , hvorledes forfærdelsen langsomt sniger sig over dig og snører din strube sammen . Du tør ikke åbne dine øjne for ikke at se dem ; du tør ikke røre din hånd for ikke at føle dem , disse formløse fostre af det rædselfødende mørke , der vælte 

deres ulegemlige skikkelser i rummet omkring dig , og hvis klamme åndepust stryger over dit ansigt . Og dit hjerte har ikke kraft mere til at slå ; det skælver kun , og blodet presses sammen i dine hals-årer , så du er ved at kvæles . 
Da — å gud være lovet ! Hør kirkeuret ! — borte er skrækken ; bortvejrede er alle nattens skræmmebilleder ; hjertet slår på ny , og blodet synger en jubelsang gennem dine årer , medens du , siddende oprejst i sengen , fuld af glæde tæller urets slag . 
» En — to — tr  .  . — nej ! Kun to ! « 
Du forstår det næsten ikke . Kun to ? Du havde tænkt , at det mindst måtte være fire ; da uret begyndte at slå , var du aldeles vis på , at det ville blive fire . Og du blev så lykkelig derover og fik så meget håb deraf . 
Og så var det kun to ! 
Det er , ligesom der visnede et helt bed af unge blomster etsteds inde i dit hjerte ; der bliver så tomt og øde derinde ; intet håb mere , ingen fortrøstning mere ! Du føler det , som om du var bleven et andet menneske , så gammel og modløs , at du ikke engang har kraft til at lægge dig ned igen , men bliver siddende i den umagelige stilling og gentager hovedrystende  : 
» Kun to ? — kun to ? ! « 
Du havde troet , at du kunne kæmpe med natten ; men natten var stærkere end du ; den har fældet dig , før dens halve tid er udløben , og nu er du fangen i dens lænker , ligesom hin faldne engel , der styrtedes fra lysets himmel og kastedes ud i det yderste mørke , hvor han skal ligge bunden i al evighed . 

mon han derude også kan høre klokken slå , tidens store klokke , hvis slag betegner årtusinder , bortrindende dråber i uendelighedens aldrig standsende flod ? 
Nej , det ville dog vist være for hård en straf 1 
har du ikke undertiden undret dig over , at dit fiår ikke var blevet hvidt efter en sådan nat ? 
Og når så langt om længe det første grå dagskær bebuder , at natten omsider har udtømt alt sit mørke , når lyskilden atter langsomt pibler frem af sit leje i øst , og ruderne i genbohusene blive klare som blanktpoleret stål , medens spurvene med søvndrukken pippen begynde at pusle i deres sovesteder under tagskægget , så kommer endelig hvilen . Dit blod bliver roligt , dine tanker blive så trætte , og umærkeligt glider du ind i den store dybe stilhed , bæres af bløde usynlige vinger bort til den velsignede fred . 
Og så er det , at du skal til at vågne ! 
Medens dit legeme hviler i dødstung dvale , begynder sjælen at famle sig frem til bevidsthed , glimtvis vækket af vage ubestemte indtryk , der ude fra trænge sig ind i din søvn , og som du ikke kan jage fra dig igen . Hvor gerne du end ville befri dig for dem , vende de dog bestandig tilbage og blive ved at plage dig som nærgående spørgsmål , der ikke lade sig afvise , men ubønhørligt fordre deres svar . 
» Hvad er det , der ligger hen over din pande ; dette store tunge ubevægelige , hvad er det for noget ? « 
Du bliver helt uhyggelig til mode ; for det er jo en arm , en død følelsesløs arm , som ligger dér lige hen over dit ansigt . Men herregud , hvad vil den arm 

dog her ; den hører jo slet ikke dig til , for du har jo aldeles ingen arm på den skulder , så det må være en vildfremmed arm , der er kommen ind til dig . Bare dog nogen ville tage den bort og give dig din egen i stedet ; du er så ked af , at de har taget den fra dig . Og så er det så underligt , at have fremmede folks arme liggende hos sig . Du forstår aldeles ikke , hvordan det kan være gået til . 
Men ubarmhjertigt bliver det ved at spørge :  » Hvis er den arm ? «  indtil du endelig med en overmenneskelig kraftanstrengelse får overbevist dig selv om , at det alligevel er din egen arm , som af træthed er  » falden i søvn . « 
Det er , som om du bestod af to hinanden ganske uvedkommende dele , et stort tungt legeme , der sansesløst ligger i sengen , knuget af centnersvære byrder , og en halvvågen sjæl , der fortumlet flakker omkring inde i din hjerne og plager dig med at fange alle de lyd , der komme til dig ude fra yderverdenen , og lade dem gå videre til legemet , der så skal give forklaring over , hvad de forskellige ting betyde . 
Denne iltert kimende klokke ? — herregud , hvad kan det nu være for en klokke ? Den forstyrrer dig evig og altid . Hvad skal den nu også kime sådan for ? Gid den dog ville lade dig være i fred ; men den kimer og kimer , indtil det endelig går op for dig , at det er mælkemanden ! 
Denne dundren , der lyder op dybt nede fra en afgrund ? — gud forbarme sig , hvor det dundrer ! Skal man da heller ikke have ro et eneste øjeblik . Du har dog slet ingenting gjort , og så kommer denne 

dundren og hamrer dig i panden og tindingerne og piner dig , fordi du ikke kan finde ud af , hvad den er for noget . — jo , nu ved du det ! Det er etatsrådens pige , der banker tæpper på trappegangen . Det må hun slet ikke ; men hun gør det alligevel . Ak ja ! 
Hvad nu ? Denne plasken ! Intet i verden er dig ligegyldigere end denne plasken ; men den plasker sig frem til dig som et ondskabsfuldt hoverende faktum ; den ved , at du er dens værgeløse bytte . Den håner dig , den mishandler dig , den drukner dine sidste rester af menneskeværd i hele triller af triumferende småpjask , indtil du endelig fortvivlet stønner : madam Petersen , der vasker gulv i dagligstuen ! 
For hver lyd , du kender igen , føler du mere og mere , at det er dagen , der kalder på dig . Og denne dag , som du har længtes så inderligt efter , den bliver på en gang så fremmed og kold og hård . Den står derude og venter på dig ; men du selv og dine glæder eller sorger gælde intet for den . Den kommer ikke som en kær gammel ven med et trøstens ord , et opmuntrende smil ; den går dig ikke et skridt i møde ; den står kun og venter , langt — åh så uendelig langt borte . Og du må selv rejse dig ; du må selv slæbe dig hen til den , du må selv åbne dine øjne og sige :  » Her er jeg ! « 
Og så vil den se på dig med sit ligegyldige blik og lægge alt sit tunge glædeløse arbejde , alt sit trælsomme slid på dine trætte skuldre . Og så kan du gå 1 den bekymrer sig ikke mere om dig . 
Men du føler dig så afmægtig og svag . Du kan ikke — nej du kan aldeles ikke overkomme det . Var du endda midt i det , så gik det måske nok , men 

du er så ganske uden for det ; du må begynde helt forfra på det alt sammen . 
Og det er så forfærdelig svært 1 
men dagen kalder :  » Nu må du komme ! « 
Og du tigger og beder så bønligt : 
» Lad mig sove lidt endnu . Jeg er så træt . Netop i dag er jeg ved gud så syg , så syg ! Lad mig have fred ; kun et lille øjeblik endnu ! « 
Og det er , som om du synker gennem bløde varme bølger . Det er så dejligt at lade sig føre viljeløst med , at give sig selv fri og lade sig glide nedad , bestandig nedad mod den dybe , tavse ro . 
Men dagen har ikke stunder til at vente for din skyld : 
» Du må komme . Nu ! Straks ! ! « 
Og du føler , at du må adlyde ; men du kan det ikke ! 
Og du bliver så ulykkelig og sukker så aldeles hjælpeløst : 
» Å gud , å gud ! Hvor skal jeg dog få kraft til at tage fat igen ? Hvor skal jeg dog få mod til at begynde ? «  ------- 
begynde ! I 
ak ja ! Hvor er det dog svært at vågne ! 
I . 
Niels Vang havde lært denne vanskelige kunst . 
Overanstrengt og overnervøs ved alt for ivrige videnskabelige studier havde han i mere end et år 

» bogstavelig talt ikke lukket et øje , bare sådan ligget og trillet rundt fra den ene side til den anden hele natten og haft tilfælde af forskrækkelse over ingenting og alting , og så skal man endda til sidst have al den ulejlighed med at ryste sig selv vågen , som  . om man virkelig havde sovet . « 
Men så var han rigtignok også efterhånden bleven en fuldkommen virtuos i at vågne . 
Han havde underkastet sin -hjerne en formelig dressur , så at den , selv i morgentimernes halv bevidstløse drømmetilstand , virkede med aldrig svigtende sikkerhed . I samme nu , som den lille iltre klokke begyndte sin irriterende kimen , blev den øjeblikkelig klassificeret og anbragt på sin rigtige plads .  » Mælkemanden ! Kommer mig ikke ved ! «  og så kunne den gerne ringe så arrigt , den ville ; Vang hørte den simpelt hen ikke mere . 
Med samme hurtighed blev etatsrådens pige og madam Petersen  » sat i system «  , så snart de gav det første livstegn fra sig , og eksisterede fra dette øjeblik ikke længere for hans bevidsthed . 
» Noget må der jo gøres . Hvis alt det spektakkel får lov til at rumstere inde i hjernen , som det selv vil , er der jo ikke tale om at få fred et øjeblik . Når man derimod straks spidder det fast i et eller andet nervecentrum , så er det uskadeligt for resten af morgenstunden . Det hele er simpelt selvforsvar ligesom at springe på hovedet i vandet i stedet for at kravle ned ad trappen . « 
Takket være denne fortræffelige metode lykkedes det altid Vang at bevare en vis refativ ro indtil det øjeblik , da en skurrende skratten ude fra gaden frem 

kaldte forestillingen : skraldemanden . Det nervecen-trum , hvortil denne gentleman spiddedes , måtte åbenbart være en slags hovedstation for hele systemets telefonledning , thi i samme nu , som det berørtes , ringedes der allarm over det hele :  » Så stå vi op , gamle dreng ! «  og med et sæt var Niels Vang ude af sengen . 
Det var atter et af hans  » Selvforsvar «  , at enhver filosoferen* over livets elendighed og tilværelsens omskiftelighed var banlyst om morgenen .  » Hvad har man ud af det ? Det bliver jo ikke en smule anderledes , om man sukker og stønner :  » Gud forbarme sig , sikken redelighed ; «  eller man fantaserer sig selv op til at begynde dagen med en hel pose fuld af rosenrøde forhåbninger . Nej sindsligevægten , kære , det er den , det kommer an på . « 
Om morgenen var Niels Vang et yderst nøgternt menneske , så nogenlunde jævnt ligeglad med alting ; men desværre kan det ikke skjules , at denne ideelle sindsligevægt allerede inden frokost var kendelig rystet , og resten af dagen tilbragtes i de mest uventede svingninger , snart  » himmelhøjt ovenover telefon-trådene «  i overstrømmende livsglæde , snart nedsænket i et bundløst hav af mismod og sorger , svingninger , der dels havde deres oprindelse fra hans livlige fantasi og indtil overspændthed udviklede følsomhed , dels var en simpel følge af den overanstrengthed , som hans nervesystem var bukket under for . 
Men , som sagt , om morgenen var han selv fuldt overbevist om at være den personificerede sindsligevægt , og hvad man end ellers kunne have at indvende mod ham , måtte man dog indrømme , at han var en 

særdeles lovende ung mand , der havde drevet den kunst at vågne nær op mod fuldkommenhedens tinde . 
I dag måtte der imidlertid åbenbart være noget i vejen med hjernen . 
Både etatsrådens pige og madam Petersen vare for længe siden spiddede til deres respektive centrer , men alligevel vedblev de at rumstere på en fuldstændig ureglementeret måde . Ja , , en af dem udstødte oven i købet engang et hyl , der så livagtigt mindede om en dampskibsfløjtes tuden , at Niels Vang et øjeblik blev hel forvirret : 
» Dampskib ? Hvordan er det nu ? Er der ikke noget med et dampskib ? Nej , hvor skulle det vel komme fra ? « 
Så sank han atter hen , og den tæppebankende pige udfoldede på ny en aldeles ubegribelig ihærdighed , medens madam Petersen vaskede gulv , så vandet pjaskede og klukkede og rislede over hele huset . 
Men Niels Vang kunne ikke bekvemme sig til at vågne . Aldrig nogen sinde før havde han hvilet så forunderlig lunt og blødt , ligesom i en vugge , der blideligt gyngede ham op og ned . Når der blot ikke havde været alt det spektakkel , ville tilstanden have været ideel ; men den infame pige bankede løs , så det dundrede gennem alle etager ; man kunne formelig føle hvert slag som et dunk i ryggen ; og det blev ved , taktfast og ustandseligt , Dung — Dung — Dung — Dung — Dung ! 
Og så madammen ! Det var dog for galt , som hun trampede . Man skulle minsandten tro , hun havde vandstøvler på . For to kroner om måneden foruden 

sæbe og soda var der ingen mennesker , der forlangte så megen energi af hende . 
» Guderne må vide , hvad sådan et kvindemenneske i grunden tænker på ; rimeligvis intet ; fører en vegetativ tilværelse — deraf den fyldige udvikling — og bringer selv karklud med ! 
Man burde måske stå op og skælde hende ud ; men jeg gider ikke ; jeg har det alt for velsignet og er så inderlig fredsommelig , i grunden sådan et hjertens godt menneske .----------men er konen da skrupgal ? « 
En øredøvende trampen og en plaskende skylle af vand fik Niels Vang til at rive sig selv ud af den behagelige halvslummer , der hidtil havde bredt sit skyggeslør mellem ham og omverdenen . 
» Hvad for noget ? Hvad er dette her ? « 
Når man har ventet at vågne på en anden sal i København med udsigt til madam Petersen , haj-man unægtelig også en vis grund til at blive noget overrasket ved pludselig at finde sig selv liggende i en smal , lavtloftet skibskøje med udsigt til en snæver kahyt hvis hele møblement består af en servante og en lille fløjelsbetrukken stump puf , der for øjeblikket er begravet under klædningsstykker , cigarkasser , tobakskarduser , kollegiehæfter , sko , piber o . s . v . i babylonisk forvirring , medens gulv og vægge dirre under en dampskibsskrues taktfaste drøn , og loftet knager under tunge træskostøvlehæle , idet matroserne spule dæk lige over hovedet på en . 
Niels Vang for i vejret , slog panden mod loftet og tumlede tilbage igen , uvilkårlig dækkende sig helt til med tæppet for at beskytte sig mod alt det meget 


vand , der rislede afsted så tæt ovenover ham , at han havde en uhyggelig fornemmelse af at blive pjaskvåd . 
» Rolig , lille Niels , rolig ! Situationen er mystisk ; det gælder i højeste grad om at bevare sindsligevægten . Kahytten er her , det siger mine øjne mig . Jeg selv er her , det siger min pande mig . Men hvad i alverden er jeg her for ? « 
Han gned sin pande og holdt sammen på sindsligevægten . 
» Nu har jeg det ! Det var denne doktor , der sagde , at jeg ikke måtte bestille noget ; jeg skulle rejse , helst ud at sejle og se mig om og more mig . Meget fornuftigt sagt af ham for resten i så løb jeg fra Herodes til Pilatus for at finde et skib , jeg kunne komme ud med ; de var altid sejlede for et par dage siden ; indtil jeg andelig fandt denne her gamle kulslæber , der render frem og tilbage over Nordsøen og Østersøen . Igår aftes kom jeg ombord , og nu render vi åbenbart begge to ; det vil sige  » Ajax «  render og jeg følger med . — — jamen det er jo herligt ! Gud ved , hvor vi er nu ? « 
Med en del besvær krøb han ud af køjen , vadede gennem en flod af indpakningspapir , skotøj og forskellige rejserekvisiter de tre skridt hen til kahytsvæggen og kiggede ud af det runde glughul . 
Vand og atter vand 1 
ganske tæt ved , ikke en halv alen borte , glansgrønt vand med hvide , hvirvlende skumstriber , der skvulpende og vippende for forbi øjnene i en sådan fart , at han næsten blev svimmel derved . Længere borte blåligt vand med fornøjelige småbølger , der i sagtere gyngende løb syntes at drage afsted den mod 

satte vej . Helt ude mørkeblå ! Vand , en dybtfarvet fredelig flade , der stod ganske stille ; og ovenover den , hvilende på horizonten , der som en kraftig streg skar sig tværs gennem det cirkelrunde billede , den høje rolige blå himmel . 
» Ajax «  var midt ude på Østersøen med fart østpå efter libau . 
Niels Vang blev pludselig lysvågen , og med en usædvanlig ilfærdighed skyndte han sig at klæde sig på , alt imedens han nynnede en munter Melodi . 
Det var dog mærkværdigt , så svært det var i dag at bevare sindsligevægten . Var det nu ikke , ligesom den lille stump blå vand , der tittede ind gennem ruden , vinkede og lokkede så muntert og løfterigt , at det tossede gamle hjerte blev ganske varmt derved og begyndte at dikke helt ud af sit sædvanlige morgentrit . Lignede det vel noget at give sig til at synge af fuld Hals uden nogen fornuftig anledning ? Gamle Niels , du skulle da vel ikke være kommen i svingning ; det er farligt , især så tidligt på dagen . For ligevægtens skyld er det bedst , du gør lidt orden herinde i kahytten , før du går op på dækket . 
Den foregående aften var han kun nået til at få pakket alting ud af sin store rejsekoffert . Nu begyndte han at anbringe sine sager i den øverste af de to køjer , der optog hele den ene langside af kahytten , og af hvilke han havde valgt den nederste til sit fremtidige nattekvarter . Cigarkasserne og tobakskarduserne — det vigtigste må jo først — stabledes omhyggeligt sammen i et hjørne , så kom kollegie-hæfterne ( beregnede til  » Rejseindtryk «  ) diplomatfrakken 

og mansketskjorterne , alt i en vis orden ved siden af hinanden . Natskjorter og uldtrøjer begyndte imidlertid at få en vis tilbøjelighed til at anbringe sig på det første det bedste sted , og da endelig turen kom til de lettere håndtérlige sager , ville en uden-forstående umuligt have kunnet opdage nogen som helst plan i det forvirrede bombardement af al slags kasteskyts , strømper , mansketter , børster , sko , flipper og lommetørklæder , der hvirvlede gennem luften , medens Niels Vang , pustende af ivrighed , lå på knæ midt på gulvet og kylede alt , hvad der kom indenfor hans rækkevidde , hovedkulds op i køjen . 
Nu var der kun indpakningspapiret tilbage . Hvad gør vi med det ? Ind i køjen med det ! En — to — tre — var det stoppet fast ovenpå alt det øvrige , gardinet trukket for ; og et mønstrende blik sendtes rundt i kahytten . 
» Det hjalp . Nu er her jo hel hyggeligt . « 
Så en tur på hovedet i vandfan det for at svale sig lidt efter anstrengelser ! ; en tandbørste samlet op fra gulvet og proppet ned i servanten .  » Javel , javel , Østersø ! Nu kommer jegl du behøver ikke at kigge så utålmodigt ind gennem ruden . Jeg skynder mig jo alt , hvad jeg kan . «  — havelokken på , rejsehuen bag ad nakken . Er der så mere ? Jo død og pine , cigarer ! Hvad er et mandfolk uden sin morgencigar ? — en fuldstændig jerusalemsk forstyrrelse i køjen for at finde cigarerne , der først skulle graves frem af deres hjørne ; en cigar i munden , en håndfuld i lommen . Et sidste blik omkring i kahytten . Alt i den skønneste orden ! 

og så gik Niels Vang ud ad døren , det vil sige , han gik ikke , han piskede afsted af alle livsens kræfter ! 
Iii . 
Ak sindsligevægt , stakkels sindsligevægt ; i dag blev din saga kort ! Og sjældent har din død været så brat som i det øjeblik , da Niels Vang trådte ud på ajax’s dæk . 
Men hvor skulle også noget menneskebarn kunne modstå al den berusende friskhed , al den svulmende livsglæde , der gyngende vuggede sig hen over det morgenlyse hav , strømmende ham i møde som på flagrende ternevinger , mild og styrkebringende som søbrisen selv , der mødte hans pande med viftende kølighed , fyldte hans bryst med sin havduftende renhed og tvang hans blod til at danse i bølgernes legende takt . Og så lyset , solskinnet , al den tindrende pragt , der vældede ud fra den høje skyfri sommerhimmel og gød sin glitrende glans over det silkeskinnende hav i var ikke alt dette nok til at fylde et stakkels menneskehjerte , med jubel over , at der var så megen herlighed til , og med tro på , at Vorherre , der havde råd til for sin egen fornøjelses skyld at lade al denne rigdom ligge ene og upåagtet herude , også nok havde en lille stump solskin og lykke tilovers for en selv ? 
Niels Vang følte det , som om en mægtig sol 

stribe var falden ind i hans hjerte og havde fyldt det til dets inderste krog med varme og lys . 
Alle de skygger , som i det forløbne år havde flokket sig om hans livsvej , strøg med et på lydløse uglevinger bort fra hans sjæl , og foran ham lå en ny , smilende verden , hvor han selv skulle gå frem , nyskabt og med nye kræfter , mod nye og strålende mål , et fremtidsdrømmenes rige , lyst og lokkende som selve dette lystindrende hav , der med uimod-ståeligt trylleri fængslede hans blik og tanker . 
Hvor jublede og lo det derude ; hvor blinkede og spillede alle de tusinde småsole , der i munter leg dansede over bølgerne , springende og gyngende på krusningernes toppe og helt ude i synskredsen smeltende sammen til en flimrende lyståge , en gyldent glimtende strøm midt gennem det dybe blå . 
Og se nu skibet selv ! 
Skulle nogen vel tro , at det var en gammel grim kulslæber , der endnu i går var så sort og snavset og så uhyggelig med sine åbne luger og alt muligt skrammel og tovværk imellem hinanden på dækket , så man ikke vidste , hvor man skulle gøre af sig selv ? 
Lugerne er lukkede , og store presenninger er trukne pænt hen over dem ; tovværket er rullet op og ligger nok så fint i pyntelige kranse ; skrammelet er væk ; her er ordenligt og ryddeligt alle vegne , og i stedet for det snavsede dæk ser du et rent nyvasket gulv så indbydende til at spadsere frem og tilbage på , hvis det ikke var så drivende vådt endnu . Men det går snart over . Se , hvor solstrålerne have travlt med at tørre det ! I myldrende vrimmel flyve de langs dækket , og hvor de finde et rigtig slemt sted , 

slå de sig ned og flette et net af gnistrende lystråde hen over de våde planker ; som en sølvblinkende fiskestime fange de vanddråberne i deres garn , og de puste dem bort med deres varme ånde . Der står en bølgende , luftig damp over det hele dæk . 
Og vil du nu se  » Huset «  ; den store firkantede overbygning her midt på skibet med de tre døre på hver side . Du syntes i går aftes , at det var så stygt og lignede en brøstfældig kæmpecigarkasse . Ja , naturligvis , kønt er det egentlig ikke ; men hvorfor vil du også hele tiden se på dets gamle falmede maling , der revner og skaller af både foroven og forneden ? Se meget hellere på de store røde mønje-klatter , der er sat på rundt omkring , hvor pletterne vare alt for store . Kan du nægte , at det er en strålende farvepragt ? Se de ikke ud , som om de sad og råbte hurra af lutter henrykkelse over solskinnet og deres egen dejlighed ! 
Men se nu der . Hvem er det , der kommer trampende hen over dækket i tunge våde vandstøvler , slæbende på den store lærredsslange , der har været brugt til spulingen ? 
Det er jo styrmanden , din gode ven fra i går aftes ! 
Er det nu ikke en hel fornøjelse at se på ham ? Skinner han ikke som det gode humør i egen person lige fra de våde støvler til det prægtige brune sort-skæggede ansigt med de ganske lyseblå venlige øjne . Der er noget så støt og solidt udbredt over hans store firskårne skikkelse , noget så tilforladeligt og trohjertigt ved hans godlidende jyske mål , at man ikke kan lade være med at holde af ham . Hele hans 

personlighed virker så mærkværdig hyggeligt og beroligende på en , især når man selv er alt andet end sindig og støt , men futter af som et blålys og sætter hele verden i bengalsk belysning , blot fordi solen skinner på noget vand og et gammelt dampskib . 
» Marius og Otto ! Skyd den slange op på ruffet ; og så går vi i gang med at tætte broklædet . Men vi klatter ikke for meget med kittet , forstår i ; det skal vare til hele broen . « 
Styrmand Isaksen langede vandslangen hen til de to matroser , og idet han skurede kasketten en gang rundt på sit sortkrøllede hoved , stak han en stor brun hånd ud til Vangs behagelige afbenyttelse . 
» Godmorgen , godmorgen hr . Kandidat . Den er fin i dag . « 
Med et venskabeligt håndtryk gengældte Vang hans hilsen , og skønt han på ingen måde var klar over , om styrmanden havde ment solen , vejret , søen eller situationen i al almindelighed , erklærede han dog ud af sit hjertes inderste overbevisning , at den var ganske ualmindelig fin . 
De fulgtes ad hen på fordækket , hvor de to matroser , som imidlertid havde anbragt vandslangen oven på huset , nu vare i færd med at lave et stillads af to tomme Tønder med et bræt over . Efter at styrmanden havde fået sat dem i gang med at kitte rævnerne i træbeklædningen udenom kommandobroen og havde overbevist sig om , at de ikke flottede sig alt for meget med kittet , entrede han ad den stejle jærnstige op på broen , medens Vang , som fra øresundsdamperne var vant til at betragte en kommandobro som et fredhelligt sted med  » ingen adgang for uvedkommende «  , 

noget tvivlrådig blev stående nede på dækket . 
» Hva’ ? Hvor blev kandidaten af ? «  lød styrmandens stemme oppe fra himlen . 
» Ja , jeg vidste ikke , om jeg måtte komme herop , «  svarede Vang , idet han med en landkrabbes ubehændighed kravlede til vejrs ad stigen . 
» Gu’ må de det , hr . Kandidat . Det manglede bare andet . De har begribeligvis lov til at gå , hvor de vil her på skibet , undtagen udenbords ; for vi har sgutte tid til at stoppe og fiske dem op . « 
Ikke uden flere gange at have trådt i sin lange havelok , så han var ved at falde på hovedet ned , nåde Vang endelig op på broen . Med overstrømmende venlighed gengældte han rorgængerens flygtige hilsen , så glemte han ham fuldstændig igen , idet hans tanker atter fangedes af havet , der her oppe fra syntes endnu større og friskere end nede fra dækket . 1 en mægtig blå kreds bredte det sig til alle sider ; kun for ude afbrødes dets pragtfulde dybe blå af det blændende glitrende solblink , midt ind i hvilket skibet styrede , så hele forskibet skjultes bag en gylden tåge af dirrende lys . 
» Hvor er dog Østersøen stor , «  udbrød Niels Vang uvilkårligt .  » Her er jo ikke spor af land at se . « 
» Jo , der nede i sydvest , den lille mørke knort dér , «  bemærkede styrmanden .  » Det er Bornholm . « 
» Herregud , er det Bornholm ? Den fylder ikke meget . «  Vang opdagede med stort besvær den lille mørke skygge helt nede i synskredsen . 

» Og der oppe , «  vedblev styrmanden og pegede til den anden side .  » Der har vi Sverrige . « 
» Det , der skinner dér . « 
» Nej , den mørke stribe bagved . Det hvide , der skinner , er en marstalskonnert . « 
Vang så lidt vantro på ham :  » Hvor i alverden kan de vide det ? At det er et skib , det kan jeg til nød også se , — når jeg ved det i forvejen . Og at det er en skonnert , det vil jeg også nok tro , når de siger det . Men at den er fra Marstal i det vil de da ikke bilde mig ind , at de kan se . « 
Styrmanden stirrede et øjeblik stift på den lille hvide prik , så nikkede han fornøjet . 
» Jo den er ikke til at tage fejl af . Det er  » Familiens håb «  , den kommer fra Riga ; det er min svoger , der fører den . « 
» Javel , javel , «  faldt Vang ind .  » Nu ser jeg ham jo tydeligt . Og hans kone er med . Hun står i kabyssen og koger kaffe . Det er dog forbavsende , så hun ligner dem , men de skulle få deres svoger til at vænne hende af med at lyve så ukristeligt om morgenen . Det må åbenbart være en familiesvaghed .  « 
» Hør , kandidat , de er sgu vist i grunden en svend , «  afbrød styrmanden ham og målte ham med et par meget poliske øjne . 
» Det var nu ellers ikke det udtryk , jeg ville bruge om mig selv , «  lo Vang .  » Men hvad man ikke er , kan man måske blive , især hvis de vil tage dem lidt af min opdragelse . « 
Under de sidste replikker var styrmandens ansigt 

klaret påfaldende op . Nu strålede det pludselig med et bredt velvilligt smil : 
» Dem skal vi nok få fornøjelse af ! De er da en anderledes fyr end de to bisser , vi havde med i fjor . Det var også to kandidatusser sådan af den slags , der studerer til præst , forstår de ; men værre stødere har jeg da aldrig truffet på . I de fjorten dage , de sejlede med , — ja de må da ikke tro , at disse her kanutter så meget som kunne sige goddag til en . Kom de her op på broen , og jeg var her , lie’så tydelig som jeg står her foran dem , man kunne sågu’ li’eså gerne have ladet være med at være her . Man var luft , forstår de . Og jeg er dog ellers ikke så svær at opdage . Men så skulle de se ; jeg havde min plaser af at komme ganske stille hen bagved dem og slippe et lille sgu eller sådan en med dælen lyne mig . Hille den gloende , hvor de kunne få fart på hen ad dækket ; det var noget rent forbavsende . Og så sad de om aftenen og sang salmer og sådan noget gudeligt nede i kahytten . Gud fader bevares ,  .  . . sikke et par mandfolk . Er det nu ikke helt ynkeligt at se på , så det kan gå tilbage for unge mennesker ? — så var det , nu sidst da vi lå i København , så siger kaptajn Smidt :  » Isaksen , «  siger han , ganske sagtmodigt , og så vidste jeg jo , at den var gal , for når der er noget rigtig i vejen , så er han altid li’eså rolig og stille af sig , — ellers , skal de se , så kan han nok bruge lungerne , så det ryster i hele broen her , men han mener ikke noget ondt med det , det er bare , når hovmesteren driller ham .  » Hør Isaksen , «  siger han så .  » Vi skal have en passager med . «   » Det skal vi da vel ikke , «  siger jeg .  » Hvad er det for en passager ? «  - 

» Det er en kandidat , «  siger den gamle , og så ser han på mig li’eså ulykkelig og ryster på hovedet :  » Hvad skal vi gøre ved ham , Isaksen ? «  siger han så .—  » Å så gid Pokker havde den kandidat , «  siger jeg . Ja se det sagde jeg dengang ; sådan kan det gå her i verden . 
» Men ser de , så i går aftes , da de var gået til køjs , så kom den gamle herop og røg sin aftenpibe .  » Nå , hvordan går det så med ham ? «  siger jeg , for jeg havde jo nok sådan selv set lidt på fyren , men det er dog altid rart at høre en andens mening med .  » Jo gudskelov , «  siger skipperen .  » Han lader da ganske manerlig . Jeg spurgte , om han kunne tage e en lille toddy . Og det kunne han da nok . Se det var jo dog altid noget . Og da så hovmesteren kom med vandet , så stillede jeg en kognaksflaske og en rødvinsflaske på bordet . Jeg var , gud hjælpe mig , så bange for , at han skulle tage rødvinen ; men han gik da heldigvis lige løs på kognakken , og det var en meget anstændig toddy , han bryggede sig . « 
» Nå , jeg har nok ordentlig været i skærsilden uden at ane det , «  lo Vang , der morede sig kosteligt over styrmandens åbenhjertige fortælling .  » Men hvad sagde så kaptejnen til , at jeg hellere ville have whisky bagefter ? « 
» Å , han blev så himmelglad , det gamle menneske . Ja de kender ham ikke endnu , når han kniber det venstre øje til og puffer en i siden med albuen , sådan  .  .  . «  styrmanden blinkede underfundigt med det venstre øje og efterlignede meget naturtro kaptejnens fortrolige hvisken :  » Og ved de så hvad , Isaksen . Så sagde han , da han havde tømt glasset :  » Kognak er i 

grunden noget sprøjt . Nej , whisky , det er da noget , der er mening i . «  — det var et godt ord , de sagde der , kandidat ; det var lige ud af den gamles hjerte . —  » Og så tyrede han en whisky og røg fire cigarer til . Hvad siger de om det , Isaksen ? «  —  » Han er god nok , «  siger jeg . Og det vil jeg stå ved . « 
» Det kan jeg lide dem for , «  udbrød Niels Vang og trykkede hjerteligt den store solbrændte hånd , som Isaksen ved sine sidste ord havde rakt ham .  » Vi to skal nok blive gode venner . « 
» Det tænker jeg med , «  sagde styrmanden . 
Under samtalen , som fra styrmand Isaksens side var ført i en dæmpet tone af hensyn til rorgængeren , der stod ved rattet nogle få skridt bag ved dem , havde Vang lænet sig mod broklædet med ryggen til forskibet for at undgå at have solen i øjnene . Nu vendte han sig for at se frem efter . 
» Hov , tag dem i agt for lanternebrættet ; det er nymalet . « 
Isaksens advarsel kom for sent . Der sad allerede en stor stribe hvid maling hen over havelokkens slag . 
» Av f sat’nl det var jo en gal en , «  beklagede styrmanden , idet han bredte slaget ud for nærmere at mønstre skaden . 
» Å , der er ingen ulykke sket . Den må finde sig i , hvad der nu kan falde for . Det er en gammel kavaller ; jeg købte den , da jeg skulle herud , på auktionen efter biskop Hansen . « 
» Er det oven i købet en bisp ! Så må han tages med det fine . Men nu skal de se , vi skal nok klare de begreber . — halløj , ivver ! « 

» Halløj , «  svarede en stemme nedenunder . 
» Tag og spring hen efter terpentinen og noget tvist , men lad det gå lidt gesvindt . « 
» Javel , styrmand . « 
Hurtige fodslag lød over fordækket , men sagtnede pludselig og slog over i en jævn slentren . 
» Det var som pokkeren ! «  brummede Isaksen for sig selv .  » Der var ivver sgu lige ved at skynde sig . Nu har jeg set det med . — hvad griner du af , William ? « 
Spørgsmålet gjaldt rorgængeren , der pludselig var stukket i at fnise . 
» Af ivvert , styrmand . Han ser så grinagtig ud , når han skynder sig . — men det var vist også kun en fejltagelse . « 
Den sidste bemærkning føjedes til i en højere tone og ledsagedes af et drillende sideblik til den omtalte , der i dette øjeblik kom op på broen . Det skadefro i betoningen undgik ikke Vangs opmærksomhed , og uvilkårlig betragtede han de to nye personer med en vis interesse . 
William , rorgængeren , var temmelig lille og spinkel . Hans kobberrøde ansigt med det forpjuskede overskæg fik et ejendommeligt liv fra de små mørke øjne , der spillede med et fiffigt forsorent udtryk og fuldstændig fangede opmærksomheden , så man først bagefter opdagede , at man i grunden slet ikke anede , hvordan han så ud . 
Den sidst ankomne person var derimod høj og stærktbygget , bred over skuldrene og smækker om livet , men åbenbart endnu ikke færdig med at udvikle sig . Han mindede om en stor hundehvalp , 

der mangler det tilbørlige herredømme over sine lemmer . 
Idet han kom hen til styrmanden og med et mut  » Værs’go’ «  rakte ham terpentindunken og en håndfuld tvist , trådte Niels Vang uvilkårligt et skridt tilbage for ikke at komme til at røre ved ham . 
Noget så snavset havde han endnu aldrig set . 
Ikke alene de pjaltede og dårligt sammenlappede klæder vare fuldstændig gennemtrængte af kulstøv , smørelse , malerfarve og en mængde andre ubestemmelige ingredienser , men også ansigtet var et sort Kaos , ja selv håret , der stak frem under kasketten , hvis halve skygge var løs og dinglede ned i panden , var i den grad fyldt med kulstøv , at man kun dunkelt anede dets naturlige lyse farve . Det eneste nogenlunde rene , man kunne opdage på hele personen , var øjelågene , som lyste i det sorte ansigt med en næsten uhyggelig hvidhed , idet han hele tiden holdt blikket fæstet mod dækket . 
» Nå , sømand ! «  sagde styrmanden og slog ham på skulderen , så en sort sky hvirvlede højt op .  » Hvis du nu kunne vågne et lille øjeblik , så ville jeg bede dig være så venlig at holde den dunk for mig , mens jeg vasker kandidaten af . « 
» Det er synd at vågne ham , styrmand , «  kom det drillende henne fra William .  » Han har så megen søvn til gode , fra vi lå i København . « 
» Man holder sin mund ved rattet , «  afbrød Isaksen ham med et ualmindelig bistert øjekast .  » Du har altid så meget at fortælle om , hvad ivver laver . Kunne du ikke hellere engang fortælle lidt om , hvem det er , der 

trækker ham ud med og drikker ham fuld hver aften i land . Hva’  ? « 
» Der er ikke nogen og trækker mig ud . Jeg går , hvor jeg selv har lyst ; «  mumlede Iver , og hans sorte ansigt syntes endnu mørkere og trodsigere , da de hvide tænder pludselig skinnede frem . 
» Jaja , ivverl det er jo værst for dig selv . — nå , stik så af igen med dunken og fald ikke i søvn på vejen .— kan de se , kandidat ; , vi kunne vel nok konfirmere sådan en gammel bisp . « 
» Ja de skal rigtignok have tak , hr . Styrmand . Nu er jeg jo hel fin igen . « 
Medens styrmanden vaskede malingen bort , havde Vang hele tiden set på Iver . 
De hvide øjelåg i det sorte ansigt irriterede ham . 
» Kan den fyr dog ikke lukke øjnene op , «  tænkte han ærgerlig ; men Iver vedblev hårdnakket at se ned i dækket . 
» Ja , gør han det ikke godvilligt , så må han tvinges til det . «  og da Iver havde samlet tvisten sammen og skulle til at gå igen med terpentindunken , trådte Niels Vang et skridt frem imod ham . 
» Hør , de der — Ivar — ja , jeg ved ikke , hvad de ellers hedder ! —var det ikke dem , der hjalp mig med at bære min koffert ned i går aftes ? « 
» Jo 1 « 
» Jeg fik ikke sagt dem tak . De var væk igen lige med det samme . Tak skal de have . « 
Bestandig de hvide øjelåg i det samme tvære ansigt . 

Niels Vang var lige ved at trampe i dækket af utålmodighed . 
Pludselig greb han i lommen og trak nogle cigarer frem . 
» Værsgod . Vil de have dem ? « 
Det mutte ansigt klarede lidt op , øjelågene begyndte at løfte sig ; men da der i det samme lød en dæmpet fnisen henne fra rattet , trak skyerne sig atter sammen , og med et kort  » Tak «  stak han cigarerne ind på brystet , tog dunken under armen og slentrede ned på dækket . 
Niels Vang havde tabt slaget . 
» Det var da en løjerlig fyr . Er han altid så tvær . « 
» Ja han er et slemt dos . Sømand bliver han da aldrig . « 
Vang var ikke helt sikker på , om det kun var det jyske , eller om der virkelig var et halvvejs bedrøvet tonefald i styrmandens stemme . 
» Men hvad skal sådan et menneske så blive til  ? « 
» Å , han går i hundene . « 
Denne gang var det ikke til at tage fejl af . Styrmanden var virkelig ked af , at denne snavsede fyr var på gale veje . Men førend Vang kunne fortsætte , slog Isaksen pludselig over i en anden tone : 
» Hør sig mig engang , kandidat . Hvad er den ellers af , at de er så tidlig på færde i dag ? Jeg troede , at sådan en københavner lå og snuede til langt op på dagen , og så er de ude af køjeklæderne allerede lidt over 6 . « 
» Ja ser de . Jeg kunne alligevel ikke sove------------- « 

» Hva’ ? Ikke sove ? Nu har jeg , så bandede jeg , hørt det med . Ikke sove ? « 
Vang brast i latter over styrmandens forbavselse .  » Ja er det så mærkeligt ? Kan de ikke tænke dem , at man ikke kan sove ? « 
» Nej , det er umuligt , komplet aldeles umuligt . Ikke sove ! ! Jamen de må jo fejle noget , Mandi « 
» Det er jo netop derfor , at jeg skal ud at sejle . Jeg har været syg i et årstid . Det er noget med nerverne . « 
» Nål det kram ! Ja dem skal vi nok få pillet ud af dem . Inden de har været her en måned , så slår de bag ud li’esom en græshoppe . Jeg har en bitter dernede i messen . Den skal de få . De kan bande på , den er krabat . Den går lige ind til hjerterødderne med det samme . « 
Førend Vang kunne takke for det velmente tilbud , afbrødes samtalen af et brag nedenunder som af en dør , der smældes hårdt i , og en dundrende tordenstemme rungede op til dem fra kahytten . 
» Den gamle er nok vågen , «  bemærkede Isaksen . 
» Og hovmesteren har drillet ham , «  føjede Vang til , og som to augurer så de på hinanden — og smilede . 
I det samme blev kahytsdøren revet op , og kaptajn Smidt kom farende ud på dækket barhovedet og i skjorteærmer . 
» Isaksen , i—sak—sen ! ! Hvor satan er Isaksen ! ! — nå , de er deroppe ! — ja det tænkte jeg jo nok . — godmorgen , hr . Kandidat . Sovet godt , håber jeg , og drømt behageligt ? — fint vejr i dag , damevejr ! Isaksen har selv bestilt det til dem . Hold dem i det hele 

taget altid til Isaksen , når der er noget i vejen . Det gør vi alle sammen her . « 
Kaptejn Smidts stemme , der var begyndt i det vildeste forte fortissimo furioso , havde efterhånden gennemløbet alle mulige gradationer og var endt i et fortroligt hviskende pianissimo . På samme tid var hele hans person undergået den mest overraskende forandring . Han var kommen farende ud på dækket , spruttende af raseri , men inden han var nået op på broen , var ethvert spor af arrigskab forsvundet , og han trykkede Vangs hånd som en rigtig pæn gammel gentleman , hvis sunde , rødmossede ansigt , der indrammedes af det tætte hvide hår og kortstudsede hageskæg , udtrykte lutter venlighed og jovialitet , idet han med en gemytlig blinken puffede Vang i siden : 
» Jeg skal sige dem , hr . Kandidat . Isaksen er det eneste fornuftige menneske i mange Miles omkreds ; dem og mig selv naturligvis ufortalt , men ellers i mange Miles omkreds . « 
Med en stor rund håndbevægelse ud over havet understregede han yderligere vittigheden , der lod til at more ham selv hjerteligt . 
Niels Vang , der endnu ikke var fortrolig med kaptejnens pludselige stemningsovergange , smilede forbindtligt og ville trække sig tilbage , da han mente , at kaptejnen havde et eller andet at forhandle med styrmanden . 
» På ingen måde , på ingen måde ! «  udbrød kaptejnen .  » Hvor falder de dog på det ? « 
» Det forekom mig , at kaptejnen kaldte på styrmanden , da de kom . « 

» Gjorde jeg det ? Ja det kan såmænd være rimeligt nok . Alle mennesker kalde på Isaksen . Nej , hr . Kandidat ; jeg kom for at spørge dem , om de har fået kaffe . Da jeg så , at deres køje var tom , kunne jeg nok tænke mig , at de var gået op til Isaksen . Hvem skulle de ellers gå op til ? Men de har vist hverken fået vådt eller tørt . Kom nu med ned og lad os få en hyggelig kop kaffe sammen . Nu skal jeg sige det til hovmesteren . « 
Kaptejnens undersætsige tætbyggede , person forsvandt pludselig ned ad stigen og i næste sekund buldrede hans stemme nedenunder :  » Hovmester . Hov—mes—ter ! Hvor så----------- ? «  resten druknede i et brag af kahytsdøren , der smældedes i efter ham . 
Hans pludselige sorti var ikke fri for at virke temmelig overraskende på Niels Vang . 
Isaksen smålo : 
» De skal ikke bryde dem om , at han tager lidt på vej . Skipperen er en flink mand , en stadsmand helt igennem . Han er bare li’esom lidt ilter af sig om morgenen . Kommer han engang uforvarende til at skælde dem ud , så giver han en toddy , inden han er færdig . « 
» Der bliver vist mange toddyer . «  tænkte Niels Vang , medens han forsigtig kravlede ned på dækket . 
» De står dem ved at gå baglængs ned ad lej-teren , «  formanede Isaksen oppe fra broen . 
» Af hvad ? Nå , stigen her ! Ja det har de ret i ; det er ligesom når man skal ned af østerbrosporvognene . De skal se , jeg skal nok være lærenem , når de blot vil opdrage på mig . Men det kan jo heller ikke alt sammen komme på en gang . « 

» Gu’ kan det ej . Heller ikke på to , «  mente Isaksen . 
Idet Vang ville gå ind ad kahytsdøren , gled en skygge hen over det solbeskinnede dæk , og Iver stod foran ham med den lasede kasket i hånden . 
» Undskyld , hr . Kandidat . « 
Niels Vang så forbavset på ham . Det var ikke den tvære . Stemme , som han havde hørt før oppe på broen ; og trods snavset kunne han se , at det mutte ansigt formelig havde et venligt udtryk . Men måske var det solens skyld ; den skinnede ned over ham og lagde sin glans om hans prægtige lokkede hår , som på hele den del af hovedet , hvor kasketten havde siddet og beskyttet mod kulstøvet , strålede med sin naturlige rene lysgyldne farve . 
» Jeg ville gerne sige dem så mange tak for cigarerne . « 
De hvide øjelåg hævede sig , og fra det sorte ansigt så et par store troskyldige blå øjne op på Vang med et taknemmeligt , undseligt blik . 
» Men det er jo et barn ! « 
Længe efter mindedes Niels Vang , hvor forunderlig dybt denne tanke havde grebet ham og fyldt hans sind : det var jo et barn ! Og i det samme var det , ligesom han hørte Isaksens godlidende stemme med det bedrøvede tonefald :  » Å . Han går i hundene . « 
Hele hans let bevægelige hjerte strømmede pludselig over af deltagelse for dette store barn , der stod der foran ham med det gyldne hår strålende i solskæret og dette gode , troskyldige blik i de blå øjne . Men inden han endnu havde fået tid til at fatte sig , gjorde Iver kort omkring og med kasketskyggen ding 

lende ned over panden , daskede han afsted over dækket , tvær og snavset som før . 
Og Niels Vang gik langsomt ned ad kahytstrappen , medens han i dybe tanker gentog for sig selv : 
» Han er jo et barn ! — og han går i hundene ! « 
Iv . 
Den store midterkahyt , som Niels Vang i egenskab af eneste passager delte med kaptejnen , var et efter omstændighederne særdeles hyggeligt og elegant rum . De brune mahognivægge med indlagte felter af lyst fugleøjetræ , det store spejl i lueforgyldt ramme over den brede buffet , hvor en ret vel konserveret palme fristede en ensom men dekorativ tilværelse i en fantastisk majolikapotte , det brogede tæppe på bordet , bag hvilket en magelig sofa bredte sit gæstfri , af tidens tand ikke alt for medtagne skød , den blankpolerede messinglampe under loftet , alt tilsammen gjorde et pynteligt og venligt indtryk . 
Gennem det brede skylight , der stod i forbindelse med bestiklukafet ovenover , strømmede en munter lysstribe ned over bordet , hvor kaffen allerede dampede indbydende , da Niels Vang trådte ind . 
Den fredelige stemning brødes imidlertid af kaptejnens buldrende stemme , der tordnede ham i møde . 
» Hvor mange hundrede , tusinde , millioner gange 

skal jeg sige dem , at jeg ikke vil have deres svineri her ? « 
» Hvadbehager ? «  spurgte Niels Vang forbløffet . 
» Når jeg har lagt mine papirer i orden her på bordet , så har de at holde deres fordømte , nederdrægtige fingre fra dem . Forstår de det ? Hva’ ? « 
Stemmen kom inde fra den tilstødende kahyt , hvor kaptejnen havde sin  » private lejlighed . «  dens dundrende basunskrald overdøvede fuldstændig en anden og svagere stemme , der forgæves søgte at indføre nogle spagfærdige indvendinger . 
Vang smilede :  » En lille huslig scene med hovmesteren i jeg trækker mig tilbage og følger slagets gang fra mit eget penalhus . « 
Med så megen larm som muligt gik han ind i sin lille kahyt , der lå lige overfor kaptejnens , og lukkede døren hårdt efter sig for at tilkendegive sin tilstedeværelse . Han kunne lige så gerne have søgt at standse tordenen . Kaptejnen blev ved , om muligt endnu mere rasende end før : 
» Jeg er ligeglad , hvordan de har lagt dem . Nu kan ingen djævel mere finde ud af det . Her skal jeg nu spilde hele formiddagen med at ordne om på det igen , bare fordi de altid skal rende og rode herinde , hvor de ikke har det allermindste at gøre . — hvad ? Skulle de gøre rent ?—ja gu’skal de gøre rent , hvem fanden skulle ellers gøre det ? Men de skal gøre rent , sådan at man ikke mærker det . — se dér lå en bunke , og der lå en , og her på stolen lå en , og de store papirer lå ordentligt og godt i to bunker her på gulvet , en til hver side for mig , og her i køjen lå alt det , jeg ikke havde fået sorteret endnu . Så 

ved jeg , hvor hver enkelt ting er . Men nu , nu ligger det der og flyder i et roderi midt på bordet . Hvor kan de gøre sådan noget , menneske ? Havde de endda været et fruentimmer , så kunne jeg dog tilnød have forstået det , for de har jo ikke andet at tage sig til end at gøre ulykker . Men de , et mandfolk ! ? « 
Kaptejnen stoppede lidt op for at trække vejret , og hovmesteren benyttede lejligheden til at få indskudt nogle ord , som Vang ikke kunne høre , men som øvede en pludselig beroligende virkning på den vrede tordengud . Stemmen sank adskillige grader ned . 
» Nå ! «  — hml — nå ! — har de slået papir om hver enkelt bunke ? Hm ! Ja , så minsandten har de det . Hm ! Det var endelig for en fejls skyld meget fornuftigt gjort af dem , lille hovmester . — jaja , så skal de slippe for at blive skældt ud denne gang . Men hvorfor sagde de det ikke straks ; så kunne man have sparet sig at stå her og skændes med dem . De er også så nederdrægtig kort for hovedet om morgenen . Kunne de ikke vænne dem lidt af med det ? « 
Forhandlingen antog nu en fredeligere karakter , så Niels Vang ikke længere kunne følge den . 
Et øjeblik efter bankede det på døren , og hovmesteren dukkede ind i Vangs kahyt . Hans tynde , smalskuldrede skikkelse mindede om et udråbstegn , der er bleven borte fra sin sætning og nu flakker hjælpeløst omkring , ledende efter et tilknytningspunkt til tilværelsen . 
» Godmorgen hr . Kandidat . Kandidaten må und 

skylde , men da kandidaten var gået op , tog jeg mig den frihed at gøre lidt orden i kandidatens sager . « 
Han trak gardinet fra den øverste køje , og Niels Vang så til sin glædelige overraskelse , at alle hans forskellige ting lå smukt ordnede i sirlige stabler , skjorter for sig , strømper for sig o . s . v . 
» Det var rigtignok meget elskværdigt og betænksomt gjort af dem . Så nydeligt havde jeg aldrig fået det arrangeret . Ja orden er en herlig ting . Tak skal de have , hovmester . Vil de have en cigar ? « 
Forbindtligt smilende over cigaren trak hovmesteren sig baglængs ud af kahytten , idet han med et pludseligt anfald af fortrolighed hviskedee :  » Jeg skal sige hr . Kandidaten . Orden , det er nu mit . « 
Næppe var han forsvunden ud gennem den lille gang , som fra midterkahytten førte hen til kahytstrappen , ved hvis fod en smal dør åbnede sig ind til hans private enemærker , før kaptajn Smidt kom til syne i sin dør og med et gemytligt  » Halløj «  prajede Niels Vang ind til kaffebordet . 
» Nå , hr . Kandidat ! Sæt dem nu ned og lad , som de var hjemme . De ser , jeg er i skjorteærmer . Sig kun til , hvis det generer dem . Det gør ikke det mindste indtryk på mig . Her ombord gør vi ingen dikkedarer for hinanden . Gør vi vel ? « 
» Nej , lad os endelig ikke gøre os livet besværligere , end det er i forvejen . «  - 
» Akkurat min mening . Men lad os nu høre , hr . Kandidat . Hvad synes de så om  » Ajax «   ? « 
» Udmærket , aldeles udmærket ! «  forsikrede Niels Vang .  » Jeg vil sige dem , at da jeg i Morges kom op på dækket , var det , ligesom jeg stod op fra de døde 

og opdagede , at jeg var sluppen ind i Paradis . Og så den styrmand , de har . Ham er jeg allerede aldeles indtagen i . « 
» Ja naturligvis ! Alle mennesker er forelskede i Isaksen . «  kaptejnen ville åbenbart have taget det som en personlig fornærmelse , om man ikke havde syntes om styrmanden . 
» Der er kun et , som jeg er bleven lidt skuffet over , «  vedblev Vang .  » Og det er folkene . « 
» Folkene ? Har der været noget vrøvl med dem ? « 
» Nej , aldeles ikke . Men jeg havde ventet mig noget andet . Jeg kender jo ellers slet ikke noget til søfolk og havde netop glædet mig så meget til at se dem på nært hold . Nå , for resten , endnu har jeg jo også kun set tre-fire af dem her ombord , så det indtryk , jeg har fået , kan forandre sig mange gange , inden dagen er forbi . Men foreløbig er jeg , som sagt , skuffet . Jeg havde i mit hjertes uskyldighed tænkt mig noget vist festligt , noget frisk og frejdigt , den nok som bekendte saltvandsduft og tjærelugt i skøn forening med ungdomskraft og evigglad humør . Men de deroppe se rigtignok inderlig borgerlige ud . « 
» Javel , javel , «  kaptajn Smidt nikkede eftertænksomt .  » De må ikke tro , det er noget nyt , de der siger mig . Den samme historie har vi haft , hver gang der har været passagerer med os . Det er altid forkert med folkene . Nej , jeg skal sige dem , hvori hemmeligheden stikker . Den slags sømænd , som nu de og en hel mængde andre mennesker på landjorden går omkring og tænker sig , dem kender vi slet ikke her . Jeg er ikke engang rigtig vis på , om de overhovedet findes mere . Se , i gamle dage , på de store sejl 

fartøjer , der gik i langfart , hvor man kunne være månedsvis eller halve år i søen uden at lugte land , ja dengang kunne der komme sådanne gutter ud af det , som de mener . Men nu er de ved at dø ud . Dampskibene tager livet af dem . Det er jo et evigt jag fra den ene havn til den anden ; landjorden hænger altid ved dem ; de får aldrig tid til at ryste den af . Men derved bliver hele racen spoleret . Jeg mener på ingen måde , at vi var bedre i mine unge dage . Vore ture i land gik efter den selvsamme opskrift som nu om stunder , drik og pigebørn eller pigebørn og drik , hvad man nu ville lægge sig mest efter i øjeblikket . Nå ja , unge mennesker er jo nu engang ikke anderledes i men ser de , når vi så havde slået vore slag , til vi ikke kunne se ud af øjnene mere , så jumpede vi ombord igen , og så kunne det vare seks , syv måneder , før der var ny landlov . Deri er det netop , at knuden stikker ; man havde så dejlig tid til at blive klarhovedet igen . Der er noget i , hvad de sagde før om det  » festlige «  ved søfolk . De kan tro , når man har ligget et halvt Års tid i søen , så er det fest at komme i land , og derfor kan man heller ikke tage det så nøje , om naturen går lidt over optugtelsen . Unoderne få ikke tid til at bide sig fast ; man lufter dem af sig igen på næste rejse . Men en sømand må have plads til at lufte sig , og nu er jorden bleven for lille ; nu render vi jo over Atlanten på et par døgn , sgu omtrent . Inden tømmermændene fra sidste havn er ude af hovedet , spæder man dem op i en ny havn . Og så bliver kæferten kronisk . Forgyldningen går af Sankte Gertrud , hr . Kandidat . Man bliver til et 

ganske almindeligt svinebæst ligesom jer andre på landjorden . Nå , men det behøver de nu ikke at se så mellemfornøjet ud for . Tænd nu deres cigar og få det glade ansigt på igen , ellers tror jeg , at jeg har siddet her og sat dem i dårligt humør , og det var sgu ikke meningen . « 
Medens kaptejnen talte , havde Niels Vang stirret frem for sig med et mere og mere åndsfraværende blik ; hans cigar var gået ud , et ubedrageligt kendetegn på , at hans tanker vare langt borte . Og i virkeligheden havde han næppe hørt , hvad der blev sagt . Ordene drev ham forbi , uden at han blev sig dem bevidst som tale ; men hans fantasi lyttede og formede dem om til levende billeder . 
Han så dem for sig , disse prægtige fuldriggere , der mågelette flyve over det store hav . Bølgerne gå i lange rækker som børn , der komme fra skole . Hvor er det , han kender ham fra , den gyldentlokkede gut , der står der i rejsningen og svinger med huen :  » Land , land ! «  der er barneglæde i det jublende råb ; der står en glans af lykkelig ungdom over det smilende ansigt . 
Ak , ungdom , ungdom , du skønhedsstrålende , du svigefulde ! Som rim over vissent løv , et diamantglimtende , hastigt svindende regnbueslør er dine gaver ! 
Hvor er dit vingestærke mod , din frejdige tro på livet og dets herlighed ? 
Hvor er din glade forventning , der ser omkring sig med store forbavsede øjne ? 
Hvor er din sejerstrygge kraft , der ubekymret , i smilende overmod , øder sit gyldne guld for sanseblændende 

flitter , din livssprudlende glæde , der selv i tøjlesløsheden bevarer et skær af sundhed og ynde ? Hvor er din sorgløse latter , der fejer skyggerne bort og bærer for en stund hjertets troskyldighed uberørt og frelst igennem de ville nætter ; et barn , der leger med skorpionen og kender ikke dens gift ! 
Hvor er han nu , den jublende lyshårede gut ? 
Snavset og tvær står han på damperens dæk . Kulrøgen har sværtet hans kind ; mørkere tåger har sløret hans frejdige tanker . Skorpionen har truffet hans hjerte med sin Brod , og barnet derinde dør af den langsomt dræbende gift . 
Men det er jo ham , Iver heroppe på dækket . Han er jo et barn endnu ; — og han går i hundene i 
stakkels Niels Vang ! Hvor har du dog mange sindsbevægelser i dag . Sidder du nu ikke der og bliver hel sørgmodig og glemmer at høre efter , hvad kaptejnen fortæller , blot fordi en snavset fyr af en Matros er ved at ødelægge sig selv ! Lad du ham om det ; han er stor nok til at klare for sig selv ! Gå nu ikke hen og bland dig i noget , der slet ikke kommer dig ved ! Du ved jo godt i forvejen , at du kommer galt fra det . Du kommer i det hele taget altid galt fra det . 
Hvor mange gange har du ikke futtet rundt og været begejstret og bildt dig ind , at du  » gjorde gavn , «  og bestandig er det endt med lutter skuffelse og sorg og bedrøvelse ! 
Synes du så ikke , at det snart kunne være på tiden at holde op . Husk på sindsligevægten og nerverne ! Du kan jo slet ikke tåle alle de sindsbevægelser . Nu er du jo ude for at få ro ! 

hvad siger du ? Får du ingen ro , når du ser et menneske gå til grunde lige ved siden af dig ? Synes du , at det er din pligt at gøre et forsøg på at stoppe ham i tide og at vise ham , hvor galt det kan gå , hvis han ikke tager reb i sejlene ? 
Å pligt og pligt , så kunne man jo gå omkring og have pligter overfor alle mulige og umulige mennesker . 
Hvadbehager ? Er det din inderligste overbevisning , at jo højere et menneske er nået i indsigt og åndsudvikling , og jo mere han selv har lært at skelne mellem det gode , alt det , der gør menneskene lykkelige og glade og sunde på sjæl og legeme , og det onde , som skaber mismod og åndsforkrøblethed og al anden elendighed , desto mere er det hans pligt at hjælpe andre og mindre udviklede frem til den samme erkendelse ; og især i et tilfælde som dette , hvor det drejer sig om en , der rimeligvis aldeles ikke aner , hvad det er , han har kastet sig ud i , et stakkels menneskebarn , der har spist af kundskabens træ , men kun af den side , der giver erfaring på det onde ; så kender han jo ikke det gode ; så ved han jo ikke , hvad det er , han lukker sig selv ude fra . Er der så vel noget smukkere end at kunne føre en sådan sjæl tilbage til kundskabens træ og åbne hans øjne for alt det gode og skønne , der endnu findes her i verden ? 
Tak skæbne , Niels . Du er i dit poetisk-moralske hjørne ; ja så er der desværre ikke noget at stille op med dig ! —--------- 
» Hov ! Hr . Kandidat ! De ser så underlig ud ! De sidder da vel ikke og bliver dårlig for os ? « 

kaptejnens kraftige stemme rev Niels Vang ud af hans fantasier . 
» Hvadbehager ? — hvem ? — jeg ? «  — han opdagede i det samme , at han aldeles ikke havde hørt , hvad kaptejnen fortalte , og han greb den første den bedste udvej for at dække over sin uopmærksomhed .  » Å , det var kun et ildebefindende , ganske forbigående . Bryd dem ikke derom ; jeg er selv så vant til det . De ved , nerverne ! « 
» Nå , det var da godt . Nu kommer der igen liv i fyren . De gjorde mig helt forskrækket . Hvem kunne vide , hvad sådan et menneske med nerver kan finde på ? Hør , ved de hvad . Kunne de ikke have godt af en lille Kognak ? « 
Det pludselig inkvisitoriske blik , som ledsagede dette forslag , mindede Vang om Isaksens fortælling . Han var lige ved at sige ja , men fik i sidste øjeblik rettet svaret til :  » Skal vi ikke hellere vente med den til frokost ? « 
Kaptejnens bifaldende smil viste ham , at han havde truffet det rette , og oplivet af sit held samt ivrig for at vedligeholde kaptejnens gode mening om sig fortsatte han i en tone , der skulle være munter , men ikke var helt sikker : 
» Især hvis den så i mellemtiden kunne blive til en akvavit , en af de gode — gamle — velbekendte  .  .  . ( Skagen , Frederikshavn , Sæby , Hobro , Mariager , Randers , Grenå . Æbeltoft — ? Hvad i alverden er det , den hedder , den by med akvaviten ? )  .  .  . på en og tyve inden- og udenlandske udstillinger prisbelønnede  .  .  . ( det går ikke længere . Nu må jeg til det ! Vi tager en by inde i landet )  .  .  . Vi-borgere 1 « 

Niels Vang begravede ansigtet i sin kaffekop ; men kaptejnen havde intet mærket . 
Et stille , eftertænksomt smil svævede over hans læber . 
» Viborgere ? ! Se se ! Ja man må lære , så længe man lever . Var det en og tyve udstillinger , de sagde ? Man burde dog forsøge den ved lejlighed ! Desværre har vi her kun Ålborg ! « 
Niels Vang var nær ved at slå sig for panden . Hvorfor kunne nu ikke Ålborg lige så godt være falden ham ind  ? Der var imidlertid ikke andet at gøre end søge at aflede opmærksomheden fra dette farlige emne , hvor han alt for let kunne røbe sin sørgelige uerfarenhed . I hele sit liv havde han måske drukket ti snapse og altid fået dem forkert i halsen . Nu havde hans usalige lyst til at behage ved at smykke sig med falske fjer rimeligvis bevirket , at han ville blive nødt til at sluge det brændende kram i sig hver eneste dag . Ak ja , synden drager hasteligen straffen efter sig i 
» Mon her ikke er noget lummert ? «  pustede han .  » Jeg havde vist godt af en mundfuld frisk luft . « 
Heldigvis fandt kaptejnen , at han virkelig også så helt snavs ud , og Niels Vang tiltrådte et hastigt tilbagetog op ad kahytstrappen . 
V . 
I samme øjeblik , han trådte ud på dækket , var imidlertid det lille uheld glemt og forsvundet , skyllet 

bort af den vidunderlige følelse af frihed og lethed , der strømmede ind over ham fra det sommerlige hav , hvis blinkende lysstrømme bredte sig videre og videre , jo højere solen steg . 
På dækket , der nu var tørt og lyste hel hvidt i solskinnet , . var folkene i travl bevægelse . Vagten havde lige  » drejet «  , og det hold mandskab , som nu skulle have frivagt , benyttede sig af øjeblikket til at slikke fdt solskin , før de skulle ned at sove , medens det andet hold , der nylig var purret ud , kom tumlende op fra lukafet forude , endnu søvndrukne og kun halv færdige med den allernødvendigste påklædning . 
En ung , køn krøltop kom farende op ad trappen i et par Spring og snurrede arrigt rundt om sig selv på dækket , slidende og halende i sin vest , der var gået over kors på ryggen . 
En lille sirlig person trippede op , omhyggeligt ordnende sin sorte krave , der var skønt baldyret med små røde roser . Lige i hælene på ham kom en skævbenet herre ravende med uldtrøjen oppe over hovedet og fægtende vildt i luften med armene , der ikke ville smutte igennem de snævre ærmer . 
Niels Vang så sig om efter Iver . 
Han stod henne ved kabysdøren , hvorfra en sølvhvid damp sejlede ud i den stille solfyldte luft . Ved hjælp af en stor køkkenkniv skovlede han en ubestemmelig , mindre appetitligt udseende masse op fra en bulet bliktallerken og satte den til livs med stort velbehag . Det var levningerne fra gårsdagens middag , som ved kokkens kunstfærdighed var bleven forvandlet til den respektindgydende ret med det talende navn : biksemad . 

der gik en kold gysen gennem Niels Vang både over biksemaden og mest over den store kniv , der så ud , som om den skulle skære hele kinden op , hver gang den blev trukket ud af munden . Han vendte sig og så for efter igen . 
En ældre , rødskægget mand var kommen luntende op fra lukafet i adstadigt gammelmandstrit og stod og halede bukseremmen sammen om livet med sindig grundighed : det har jo ingen jav ; . kommer jeg ikke i dag , så kommer jeg nok en anden gang . 
En fyrbøder slog resterne af frokosten ud over lønningen , langede blikfadet ind i kabyssen og forsvandt ned på fyrpladsen , hvorfra straks efter en anden fyrbøder dukkede frem , snavset og udaset med sveddråberne løbende som sorte floder ned over ansigtet og det nøgne bryst . Han skyndte sig hen til pumpen , fyldte en thekedel med vand , satte tuden for munden og skyllede med grådighed den rust-holdige væske i sig , uren og lunken , som den kom fra jerntanken , der lå tæt op til maskinen . Så hentede han blikfadet , der var bleven fyldt i kabyssen , og med fadet i den ene hånd og thekedlen i den anden forsvandt han ned i lukafet , klaprende^ med sine slæber , der slog om de bare sorte fødder . 
Nu skulle han have det godt i fire timer . 
En for en var efterhånden frivagtsfolkene gået ned for at sove , og der var atter bleven stille på dækket . Krøltoppen stod til rors med vesten rigtigt vendt ; den sirlige med de røde roser og den skævbenede med uldtrøjen kittede broklædet , og den rød-skæggede gamle havde fået fat i en stor sejlnål og sad og syede presenninger , sindigt og uden at forhaste 

sig : det har jo ingen jav ; bliver den ikke færdig i dag , så bliver den det nok en anden gang . 
En pludselig fremhvirvlende røgsky tiltrak sig Vangs opmærksomhed . 
Iver stod ude på fordækket med ryggen mod lønningen og røg cigar på en måde , der mindede om en vulkan i virksomhed . 
Niels Vang gik hen til ham . 
» Nå Ivar ! Hvordan er så cigaren ? « 
» Storartet ! Den tåger godt . « 
Et stort fornøjet smil opklarede hans ansigt og lod pludselig mundens pragtfulde form træde frem i hele sin skønhed , en fuldendt tegnet bue over de glimtende hvide tænder . 
Der var en strålende ynde i dette smil , som fuldstændig erobrede Niels Vangs hjerte . 
» Nå , det kan jeg da lide ! Endelig ser man et venligt ansigt . Hvorfor kunne de nu ikke se lige så fornøjet ud før , deroppe på broen ? De lignede jo et helt tordenvejr . « 
Smilet forsvandt ; det mutte udtryk bredte sig igen over Ivers ansigt og et langtrukkent undvigende  » Å—åh ! «  var alt det svar , han kom med . 
» Var det , fordi styrmand Isaksen var deroppe ? Ham behøver de da ikke at genere dem for , så rar en mand , han er . « 
» Han ? Rar ? «  der kom et vredt blink i de blå øjne .  » Han er ond , er . han . « 
» Er Isaksen ond ? «  lo Niels Vang .  » Nej ved de hvad , Ivar . Det får de mig ikke til at tro . « 
» Når de ikke vil tro mig , så kan de jo spørge William , «  kom det krænket fra Iver . Han vinkede 

ad William , som kort før var kommen op fra lukafet og nu stod helt forude , bøjet over en pøs vand , halvnøgen og ivrig beskæftiget med den vanskelige kunst at vaske sig ren ved hjælp af saltvand og en antydning af grøn sæbe . 
Holdende benklæderne sammen med den ene hånd og med den anden gnidende halsen ind i den lille klat sæbe , der bestandig smuttede fra ham og ikke ville skumme , nærmede William sig , så hurtigt hans manøvrer med sæben tillod det . 
» Han vil ikke tro , at Isaksen er ond og driller os . «   » Hvem siger du han om ? «  spurgte William . 
» Hr . Vang vil ikke tro det . « 
Trods snavset blev Ivers ansigt blussende rødt . 
» Det er der jo heller ingen grund til at stå og bilde kandidaten ind , «  bemærkede William venligt . 
» Bilde ham ind i ligesom du ville sige , at det var løgn , jeg sagde . «  Iver var åbenbart både krænket og skuffet over ikke at få medhold . 
William smilte , et fuldstændigt præmiesmil i henseende til diplomatisk udtryksfuldhed . 
Vang oversatte det i sit stille sind omtrent sådan :  » Hvor kan du nu være så dum at stå og sige sådan noget . Du ved jo ikke , om han går lige ned og fortæller det til styrmanden , Pas på , at du ikke render dig en staver i livet . « 
» Å , du er et kvæg , «  udbrød Iver .  » Ellers er du sgu rask nok til at skælde ud på styrmanden . « 
Williams smil steg endnu et par grader . Det var til stor guldmedalje . 
» Jeg tror nu , kandidaten er mand for at regne ud , hvem af os to der er det største kvæg , «  bemær 

kede han tørt , tog et tag i benklæderne , der var ved at glide ned , og slentrede tilbage til sin pøs . 
Niels Vang var ikke et øjeblik i tvivl om , fra hvem af de to sagaen om Isaksens ondskab var udsprungen . 
» Når det er løgn , hvad jeg fortæller , så kan jeg lige så godt lade være med at sige noget , «  knurrede Iver , idet han smækfornærmet vendte ryggen til Vang og spyttede langt ud i søen . 
» Ja , det har de ret i , Ivar . Medmindre de foretrækker at tale sandhed . Det var jo også en udvej . Men den er naturligvis svær ! « 
Den halv spøgende , halv alvorlige måde , hvorpå dette blev sagt , gjorde stærk virkning på Iver , der ikke var vant til at blive tiltalt således . Han vendte sig hurtigt om mod Vang ; den venlige fremmede herre måtte ikke tro , at han løj . 
» De kan nu godt tro mig alligevel . Han er rigtig ond . Altid driller han os . Ligemeget , hvad vi gør , så er det galt . Og kan han knibe af på vores frivagt , så skal han også nok sørge for det . Og sådan nu som før deroppe på broen ; når der endelig er nogen , man gerne vil stå sig lidt godt med , så skal han nok sørge for , at man bliver gjort til grin . « 
Han stoppede pludselig op , blev rød i hovedet og så forlegent ned i dækket . 
Der kom et opmærksomt udtryk i Vangs øjne . 
» Deroppe på broen , siger de ? Der var jo ikke andre end William og mig ! « 
Iver blev endnu rødere og ønskede sig selv langt bort . 

» Sig mig , Ivar — ærligt — var det mig , de gerne ville stå dem godt med ? « 
Det varede længe , før svaret kom . Flænder og øjne havde meget travlt med at undersøge en tovende , der højst belejligt havde vist sig i nærheden . Endelig kom der et nølende , lavmælt :  » Ja «  . 
» Hvorfor ville de i grunden det , Ivar ? « 
Når Iver blot havde vidst , om hr . Vang stod og gjorde nar af ham , så skulle han sagtens have klaret sig . imen den nye passager havde sådan en nederdrægtig venlig måde at tale på , og når man kiggede op på ham , så kom disse hersens klare grå øjne og gik lige lukt igennem en , ligesom man var helt klædt af med det samme . Blot han ville lade være med at se sådan , så kunne man måske nok finde på en nem lille løgn og slippe fra det på en pæn måde . 
Men hvor Iver end så hen , følte han dette dybe blik over sig , på samme tid så mildt og så indtrængende , så venligt opmuntrende og så alvorligt ransagende , næsten sørgmodigt . 
Og pludselig , som en eksplosion , brast det frem : 
» De er sådan et voldsom pænt menneske , og en anden en er et svinebæst . « 
Det kom så ærligt og umiddelbart , så trohjertigt beundrende og så hjælpeløst selvopgivende , at Vang øjeblikkelig var rørt . 
» Ivar ! «  udbrød han og lagde sin hånd på hans skulder .  » Kunne de ikke selv have lyst til at blive et  » voldsom pænt «  menneske ? De siger selv , at de er et svinebæst , og de ser jo også nok ud til at være det ; men hvorfor er de det , Ivar ? De er jo dog født til at være et menneske og et godt menneske , der 

kunne være dem selv og andre til glæde . Tror de , at der er nogen , der glæder sig over dem nu ? Er de selv glad ? Det ser de slet ikke ud til . Og deres forældre ; mon de ikke ville være gladere over deres dreng , hvis han var anderledes . Og se nu mig , som dog kun har kendt dem i et par timer . Vil de tro , Ivar ; jeg sad før nede i kahytten og var hel bedrøvet over dem og tænkte i mit stille sind : hvorfor mon Ivar dog vil være sådan en gris ? « 
Iver så pludselig op på Vang . 
» Gjorde de det ? Det var pænt af dem . « 
Hans øjne søgte igen ned i dækket . Passagerens stemme havde sådan en mild og inderlig klang . Det var , ligesom når der var horn i skoven derhjemme ved efterårstid . Man blev helt højtidelig ved det . Det tog så underligt om hjertet , og man blev så løjerlig varm i øjnene ved at høre en tale sådan til sig , næsten ligesom han , den gamle præst — hvad fa’en var det nu , han hed — dengang man blev konfirmeret . Det hjalp nu ikke stort dengang . Et svin blev man alligevel . 
Iver rystede mismodig på hovedet . 
» Nej , Ivar ! De skal ikke ryste på hovedet . Det er det værste , man kan gøre , straks at opgive det hele . Hvor gammel er det , de er ? « 
» Nitten år ! « 
» Herregud , nitten år ! Så er de jo ikke stort mere end en dreng endnu . Og så tror de , at det skulle være for sent til at begynde på en frisk ! Men det kommer jo rigtignok an på , om de selv vil . Sig mig nu oprigtigt , Ivar . Har de selv lyst til at blive et pænt menneske ? « 

» Ja . « 
Der var ikke skygge af tvivl i de blå øjne , der alvorlige så op på Vang . Dette ja kom fra et ærligt hjerte . 
» Og så giver de mig lov til at hjælpe dem med det ? De vil høre lidt efter , hvad jeg siger dem , og prøve på at rette dem efter det ? Og de vil ikke blive tvær og gal i hovedet , når jeg skælder dem ud ? « 
» Nej , det vil jeg da ikke . «  det gode lyse smil strålede pludselig frem igen . 
» Jaja , Ivar ! Det skal de ikke sige så rask . Jeg er bange for , at de må skældes meget ud . « 
» Å , når de gør det , så ved jeg jo , at de mener ikke noget med det , »  kom det tillidsfuldt . 
» Ikke noget ondt med det , «  føjede Vang til for at forebygge enhver misforståelse .  » Så er vi altså enige . Nu går vi to i kompagni og gør , hvad vi kan , for at få et pænt menneske ud af dem . Skal vi give hinanden hånden på det , Ivar ? « 
» Vil de — vil de tage mig i hånden ? «  Iver skottede usikkert til den smalle hvide hånd , der raktes frem imod ham . Uvilkårlig gjorde han et håbløst forsøg på at tørre sin egen sorte lab af på den snavsede trøje . 
» Lad kun være med det , «  lo Vang og greb hans hånd , som han trykkede med et hjerteligt tag .  » Det snavs , der kan vaskes af , gør ingen fortræd . Men der er andet snavs , som jeg er bange for sidder dybere og fastere ; det bliver det måske sværere at få væk . « 
Iver så mismodig ned ad sig selv : 
» Ja , man ser jo farlig ud . « 

Niels Vang brast på ny ud i en munter latter , som Iver ikke rigtig indså grunden til . 
» Jaja , Ivar ! De kommer nok til at forstå mig . Men sig mig nu ; det var det , vi talte om før ; det med Isaksen . Hvor vil de nu lade William gå og bilde dem alt det sludder ind om styrmanden ? « 
» Hvor ved de det fra ? «  spurgte Iver hurtigt , og hans ansigt udtrykte den dybeste forbavselse , næsten forskrækkelse . 
» At det er William , der sætter det i dem  ? Å , det er ikke så vanskeligt at regne ud . Men synes de ikke , at de snart er for stor til kun at have andres mening ? De skulle engang prøve på at lave dem en selv . Hvis de nu i et par dage kunne lade være med at se tvær ud , hver gang styrmanden taler til dem , og hvis de så kunne være lidt flink til at gøre deres ting , og så endelig i den tid lod være med at bryde dem om , at William gør nar af dem , så kunne det dog more mig at se , hvordan deres mening om styrmanden ville tage sig ud . « 
Ivers ansigt var en stor forundring . 
» De er vist voldsom klog . « 
Ikke uden anstrengelse lykkedes det Vang at bevare en tilstrækkelig tilforladelig alvor . 
» Ja , det er jeg , Ivar ! Og de kan være vis på , at hvad jeg siger dem , det er rigtigt . « 
I dette øjeblik kom en lille firskåren person farende hen over dækket . 
» Hr . Vang , hr . Vang ! Jeg skulle sige til dem fra Isaksen , at den står på angosturabitter i messen . « 
» Nåda , Hansen ; det er nok noget , de kan lide , « 

bemærkede Vang , idet han efter et par venlige ord til Iver fulgte med den lille andenstyrmand . 
» Den er slet ikke kedelig , «  mente Hansen .  » Men jeg får bare ingenting . Det er jo min vagt , så jeg skal være på dækket . « 
Der gled en antydning af en skygge over hans ungdommelige ansigt ; men den snublede over den fornøjeligt opadstræbende næsetip , forvildede sig ind i de glade smilehuller og opløste sig i et lyksaligt smil hen over de runde kinder , medens de muntert spillende øjne smuttede ned i hver sin krog for med øm stolthed at mønstre det lille bitte overskæg , hvis kækt fremspirende , desværre noget sparsomme , knurhår akkurat kunne komme indenfor synskredsen , når overlæben truttedes godt frem . 
Iv . 
Messen , hvortil trappen gik ned umiddelbart bagved maskinrummet , var et ret stort og lyst rum , hvis møblement hovedsagelig udgjordes af en sofa med hestehårsbetræk , et bord med voksdugstæppe og et par små skabe på siderne af sofaen . I sidevæggene førte smalle døre ind til de to styrmænds og andenmesters kahytter . 
Den kunstneriske udsmykning besørgedes af et stærkt koloreret billede , der i glas og ramme hang over sofaen og gav en skrækindjagende fremstilling af det skæbnesvangre sammenstød , som i året 1874 havde fundet sted mellem to imaginære dampere i 

kunstnerens fantasi . Lige så farveprægtig , men rimeligvis ikke mere naturtro , var den samling billeder , der prydede døren ind til andenmesters kahyt , et galleri af skønne kvinder i mere eller mindre dekolle-teret tilstand . At ejermanden havde skrevet navne , årstal og datum på hvert enkelt af billederne , måtte nærmest opfattes som praleri . 
Da Vang trådte ind , var Isaksen lige bleven færdig med sin frokost og sad i sofaen med angosturaflasken og et par glas foran sig . 
» Kom nu her , kandidat , og gør noget ved det . « 
Vang kastede et mistroisk blik til den rødevædske i glassene . 
» Hør , styrmand Isaksen . Husk nu på nerverne . De tager vel ikke helt livet af mig med den gift der ! « 
» Det kommer sgu an på , hvor meget liv der er i dem . Men hvad  ; de tør vel nok gå til den . Skål , kammerat , og skidt være med det . « 
Med sokratisk heltemod tømte Vang giftbægeret . 
» Ah — prrr — ! «  tårerne løb ham ned over kinderne .  » Den er---------hu---------liflig ! Om det er kogesprit eller — ha — puh — skedevand , kan jeg i øjeblikket ikke afgøre . Men en storartet virkning har den . « 
» Der kan de se . De kunne jo magelig klare de begreber , «  opmuntrede Isaksen ham med et smil så diabolisk , som hans godmodige rare ansigt nu kunne indlade sig på at frembringe .  » Ja gu’ er den god ; den sætter humør i de indvendige dele . Det er noget , nerverne kan bruge . Jeg skulle bare have haft den forgangen vinter . Da havde jeg selv fået en nerve . 

det var den svend , der går til milten . Han skabede sig gal , forstår de , så jeg ikke havde fred for ham i tre uger , det var sat’n til komedie . « 
» Gjorde de da ikke noget for det ? «  spurgte Vang , som havde tændt sig en cigar og stukket et par stykker hen til Isaksen . 
» Jo , «  svarede styrmanden efter et par kraftige drag på sin korte snadde .  » Jeg brækkede mig hver morgen ud over lønningen . Det lindede altid noget . Men det er jo en gnaven en at gå sådan og hive i det . Og så med hårdt vejr og stor dækslast . Nej , det er ikke spøg med de nerver . Men hvordan kan nu sådan et ungt menneske som dem gå hen og rage dem det kram til ? « 
» Å , jeg havde læst for meget — — — . « 
» Ja , der har vi detl «  faldt Isaksen ind .  » Det var li’esom , da jeg læste til styrmandseksamen . Spilleme , om jeg ikke sad ganske stille og tabte to og fyrretyve pund på fire måneder . Man skulle undres over , hvor det bliver af . « 
» Det blev naturligvis til lutter lærdom , og den vejer jo ikke meget , «  proponerede Vang med et affabelt smil . 
» Nej , den passer ikke ! For lærdommen og jeg , vi har sgu aldrig været gode venner . Men — hvad det var jeg ville sige og ikke lyve — mon de egentlig ikke har haft alt for meget med kvindfolk at gøre' « 
Spørgsmålet kom så overraskende , at det på Vang næsten virkede som et overfald . Han blev ildrød i hovedet og stammede : 

» Om jeg------------- ? Ja , jeg ved ikke rigtig — —  ? De mener — — ? « 
Isaksen så et øjeblik på ham , forbavset over hans forvirring . Så opklaredes pludselig hans ansigt af et bredt forståelsens smil . 
» Nå—åh ! Javel ! Nu er jeg med ! Nej gå væk . Det var sgu ikke ment på den måde , sådan fy føj ! Hvad fa’en kommer det mig ved ; det må de selv klare ! — nej , det var , forstår de , om de ikke har — ja hvad skal man sige — sådan hængt for meget i mors skørter ? « 
» Min moder døde , da jeg var femten år . « 
» Av f’ sat’n ! Det var jo et blåt øje , «  kom det deltagende fra Isaksen efterfulgt af et dybsindigt :  » Ja , hvad skal man sige til det . Den vej skal vi jo alle sammen i « 
Mod sin vilje kunne Vang ikke lade være at smile . Han havde følt sig ubehageligt berørt ved den måde , hvorpå hans moder var bleven blandet ind i samtalen ; men det godmodig hjertelige i Isaksens drastiske udtryksmåde afvæbnede ham aldeles og tøede ham fuldstændig op igen . 
» Hvor falder de for resten på det ? «  spurgte han , idet han atter anslog den fornøjelige ligefremme tone , der for et øjeblik var bleven brudt .  » Synes de virkelig , at jeg er så — jomfrunalsk , eller hvad man nu vil kalde det . « 
» Ja , når de selv siger det , så kan jeg jo ikke have noget imod det , «  svarede Isaksen og strøg sig under næsen med en uhyre diplomatisk mine .  » Vel at forstå ! De er jo en flink fyr og et nydeligt menneske , gudbevares ! Og jeg kan sgu godt lide dem . 

der er jo ikke noget vrøvl med dem . Men jeg ved ikke , hvordan det er med jer københavnere . Rigtige mandfolk , det er i sgu ikke ! « 
» Ja for den sags skyld er jeg slet ikke kjøben-havner , selv om jeg også har boet der i adskillige år . Men ellers ved jeg skam ikke bedre , end at de må tage dem over at få et  » rigtigt «  mandfolk ud af mig . Jeg vil gerne tro , at jeg kunne trænge til det ; jeg har gået så meget alene , skal jeg sige dem . Min fader døde , da jeg var ganske lille ; jeg kan slet ikke huske ham . Så levede moder og jeg stille for os selv , og siden moders død har hendes søster styret huset for mig . « 
Isaksen nikkede forstående : 
» Gammel tante at trækkes med altid ! Det er ikke noget for et ungt menneske . Nej , det er vist lige i rette tid , at de er kommen herud . Ellers var de jo bleven ganske og aldeles spoleret . Men vi skal nok få klaret de begreber . « 
Et hårdt tag i døren ud til gangen , der adskilte messen fra maskinrummet , afbrød samtalen , og en stor sortsmudset mandsperson trådte ind . 
» Er Jacobsen der , «  råbte han ind mod andenmesters kahyt . 
» Jakobsen er nede i maskinen , «  oplyste Isaksen . 
» Æh — «  knurrede den nysankomne , hvis ubehagelige ansigt virkede i højeste grad frastødende på Vang .  » Så ligger han nok og sover ! De sover altid , når man ikke selv er der . — Jakobsen ! «  brølede han , idet han trådte ud i gangen og åbnede døren ind til maskinrummet . 

» Javel , «  svarede en stemme langt nede fra .  » Er der noget ? « 
» Næh ! «  det ærgrede ham øjensynligt , at svaret kom så rask , og stemmen lød så lysvågen .  » Er der noget dernede ? « 
» Ikke det mindste . « 
» Æh — så lægger jeg mig lidt . « 
» All right ! « 
Døren til maskinrummet lukkedes igen , og den gnavne person vendte tilbage til messen . 
» Gi’er de en angostura , Isaksen ? « 
» Har de allerede tømt deres egen flaske ? «  spurgte Isaksen med ufordulgt mistro . 
» Næh , «  svarede den anden ; og uden at indlade sig på nærmere motivering greb han angosturaflasken , tog en akvavit fra skabet ved siden af sofaen og satte en forsvarlig dram til livs . 
Vang havde rejst sig op og telegraferede ivrig med øjnene til Isaksen om en nærmere forklaring på denne usympatetiske fremtoning , der aldeles ikke syntes at bemærke hans tilstedeværelse . 
» Det er vores førstemester , ganstrup , «  oplyste endelig Isaksen . 
Maskinmesteren satte glasset fra sig og vendte sig halvt mod Vang . 
» Det er vel passageren ! « 
Vang bukkede og tVang sig selv til at mumle noget om , at det glædede ham . 
» Æh , «  sagde mester ganstrup og betragtede åbenbart dermed samtalen som endt . 
» Har de mere tobak , Isaksen ? «  gryntede han , da 

hans omkringsøgende øjne standsede ved de cigarer , Vang havde lagt på bordet foran styrmanden . 
Med uforlignelig sindsro stak Isaksen cigarerne i lommen og svarede : 
» Nej , ikke andet end de tre karduser , de skylder mig . « 
» Æh — så lægger jeg mig lidt . « 
» Ja gør de det . « 
Isaksens tonefald var så uimodståelig komisk i al sin rolige tørhed , at Vang næppe kunne vente , indtil maskinmesteren var forsvunden gennem den lille dør , der fra gangen førte ind til hans egen kahyt , før han busede ud i latter . 
» Hys , mand ! «  advarede Isaksen , der havde rejst sig for at lukke døren til gangen .  » Man kan høre alting ind gennem skoddet . « 
» Så tier vi stille , «  hviskedee Niels  .vang .  » Men vil de tro , Isaksen , det er første gang i mit liv , at jeg har stået med lommen fuld af cigarer , og nogen har spurgt om tobak , uden at jeg har følt den allermindste kriblen i fingrene efter at hale en frem . Nej , den mester kan jeg ikke lide . « 
» Det er der ingen , der kan sige noget til , når de bare holder det hos dem selv , «  mente Isaksen . 
» Skal vi så lade ham  » lægge sig «  , «  foreslog Vang og fortsatte i sin sædvanlige tone :  » Nu var det vel ellers min tur at få lidt at vide om dem . Jeg ser , de har ring på . Så er de vel gift . « 
» De kan godt få menageriet at se , «  erklærede Isaksen med sit' allervenligste smil og rejste sig igen . Inde fra sin kahyt hentede han et fotografi og stillede det op mod flaskerne foran Vang . 
» Der har de den gamle kæreste og hele vrøvlet . « 

den gamle kæreste viste sig at være en køn , endnu hel ungdommeligt udseende kone , hvis fornøjede sunde ansigt dannede et fortræffeligt sidestykke til hendes gemals .  » Vrøvlet «  var det derimod ikke så let i en fart at finde rede i . Der var først et ungt menneske på 17—18 år , en prægtig rask gut , der åbenbart slægtede sin fader på . Han udmærkede sig frem for de andre personer på fotografiet ved at stå med hænderne i lommen og se frejdig ud . 
Det øvrige vrøvl af mandkønnet var opstillet på geled efter princippet trip , trap , træsko , med hovederne krampagtigt rettede i vejret , armene stift ned langs siderne og ansigterne prægede af målløs skrækblandet forbavselse . Forgrunden optoges af det smukke køn , der præsenterede sig som en samling stivede kjoler , tynde , hvidstrømpede smalben og struttende hårpiske med tilbehør af krumkamme og små rundkindede rædselslagne ansigter . Selv den allermindste , der indtog hæderspladsen på moderens skød og så ud til at være nogle måneder gammel , spilede de cirkelrunde øjne vidt op og syntes at have fået hikke af forfærdelse . 
» Det var rigtignok en ordentlig flok , «  udbrød Niels Vang .  » Hvor mange er der i grunden  ? « 
» Der skulle være ti ! «  svarede Isaksen med en vis selvfølelse . 
» Og hvem skulle se på dem , at de havde en voksen søn . Han er jo snart lige så stor som sin fader . « 
» Ja , det er en svær prygl af sin alder . «  Isaksen følte sig åbenbart stærkt smigret . Meget varsomt tog han fotografiet med to fingre , åndede på det , tørrede 

det omhyggeligt af med sit ærme og stillede det igen foran Vang . 
» Ganske pæn husflid , «  bemærkede han med en beskedenhed , der dog kun dårligt skjulte faderstolt-heden .  » Men man ser jo så forbandet lidt til dem , «  føjede han til i en temmelig nedstemt tone . 
» Ja , det kan jeg tænke . Hvor ofte kan de nu komme hjem ? « 
» Å—åh , det er jo så forskelligt , efter som man sejler til . At sige , sådan var det i tidligere tid . Da syntes man , at man var heldig , når man kunne slippe hjem en gang hver andet , tredje år . « 
» Det var da en trist måde at være gift på . « 
» Ja sågu’ ; men hvad skal man sige til det . En dag her , en anden dag der , det kan nu engang ikke være anderledes . Og jeg har da for den sags skyld slet ikke noget at klage over nu . Nej ser de — — . «  Isaksen blev pludselig meddelsom .  » Dengang jeg var bleven gift ; vi var nu lidt unge begge to ; jeg var knap et par og tyve , og den gamle hun var atten ; så var det jo småt med skillingerne ; og så tog jeg en tur på kinakysten ; der var penge at tjene dengang . Det blev nu en lang tur ; vi lå og rakkede der i seks år . Det var sgu helt løjerligt at komme hjem igen . Jeg havde jo aldrig set Knud , ham , drengen der , og han var bleven en stor knægt imens . — så var jeg hjemme i nogle måneder og fik gjort lidt i stand ved huset . Jeg har et lille hus på Læssø , forstår de ; men det var jo gammelt , og så gik der jo noget for at få det lavet om . — nå , så var jeg et par år ude igen . Ja , tøv nu lidt . Hvordan var det ? Det er ikke sådan at 

hitte rede i , men man har jo heldigvis sine papirer i orden . « 
Isaksen langede ud efter fotografiet og lagde det foran sig som en korrektur på sin svigtende hukommelse . 
» Hvor langt var det nu , vi kom ? Jo , det var altså først Knud ; han er nu sådan helt for sig selv . Og så fik vi begyndt på en ny trækning , og der var det foreløbig Morten , det var ham der . « 
Hans store pegefinger skjulte nr . i af de forskrækkede ansigter i geleddet . 
» Ja , det stemmer ! Så var jeg altså ude igen , det kunne vel være et par Års tid , og da jeg så kom hjem fra Sydamerika af , det var lige i vintertiden , og vi lå indefrosset i Århus , der reddede jeg mig dog en fjortendagstid at være hjemme i . « 
Pegefingeren gled ned mellem hårpiskene . 
» Det var Sofie der ! « 
» Så gik jeg igen på vestkysten ; men så var jeg bleven ked af det , og vi skulle have bygget taget om , blæsten var så slem ved det , og så var jeg hjemme hele den næste vinter . — det var så Julius ! Nej , stop nu igen ; det må jo være løgn , jeg sidder og fortæller .-----------kristen der ? Hvor fa'en kommer han fra ? —----------nå—åh , javel ; det var , dengang vi forliste i Nordsøen . Det var i mellemtiden , forstår de , sådan en slags tillægsgevinst og så var det først et årstid efter , at jeg blev ked af Juliane og holdt mig hjemme hos den gamle hele vinteren . « 
» Juliane ? ? «  for det lidt uforvarende ud af Vang . 
» Det var Barken , jeg sejlede med , «  fortsatte Isaksen uden at mærke Vangs forskrækkelse .  » Men så 

det næste forår , så var det , at jeg kom i med rederiet her . Og denne fart , den er jo god . Nu har jeg min faste orlov en måned hvert år , sådan når det nu passer . Og her har jeg så været på syvende år . — det var de andre seks ! «  afsluttede han med et flot strøg hen over resten af småvrøvlet . 
» Seks ? «  udbrød Vang .  » Jamen så bliver det jo elleve ialt . « 
» Det gør det sgu også , «  indrømmede Isaksen og kløede sig eftertænksomt i nakken .  » Det kan jeg sgutte forstå . Jeg synes dog kun , der skulle være ti . «  pegefingeren foretog en prøvende mønstring af hele vrøvlet :  » Ja det er her også , og jeg ved , det passer , for jeg stillede dem selv op , da de blev taget af . Hvordan fa’en klarer vi de begreber ? — jo , nu er jeg med . Det var hende , der døde . « 
» Å herregud , «  indskød Vang deltagende . 
» Hun var nu kun fire dage og meget simpel , «  trøstede Isaksen ham .  » Men man skulle ligegodt undres over , så mange anstalter der er for at få sådan et bitte kræ i jorden . « 
Vang var ikke langt fra at forarges over Isaksens sindsro og prosaiske betragtningsmåde . For at komme bort fra denne del af emnet , pegede han på fotografiet og spurgte : 
» Og nu Knud , deres store søn , han skal vel være sømand ? « 
» Nej , pinedød om han skal , «  udbrød Isaksen med en trumf i bordet .  » Det havde drengen også så småt gået og fundet på . Men nu er han i snedkerlære , og der bliver han . Jeg vil dog ikke have ham spoleret . Jeg har selv sejlet i lukafet , så jeg ved , 

hvad man går til , når man giver sig ud på den vej . — nej , de kan tro , Vang , «  føjede han sagtmodigere til som en slags undskyldning for sin pludselige ivrighed .  » Når man har faret til søs så længe som jeg , så får man set en del , som man dog nødig ville have sin egen dreng ind i . « 
» Er sømændene da virkelig så slemme , «  spurgte Vang , der mindedes sin samtale med kaptejnen og gerne ville høre sagen bedømt fra en anden side . 
» Å—åh . «  — Isaksen trak lidt på det .  » Man har jo selv haft sin tid , så man skulle jo nødig sige for meget ondt om det . Hvad skal de tage sig til på en fremmed plads ? De hverken er kendt eller kan snakke med folk . Så dingler de ind i den første shop , og der får de sig en på skallen , og så ved man jo nok , hvor de ender . Mest kniber det jo for de yngste ; de har jo ingen forstand , og der er altid en eller anden , som har sin fornøjelse af at trække sådan en grøn fyr med på den allerværste . Og den slags kan man sgu tidsnok få lært . Nej det er en skidt forklaring , det hele ! « 
» Er det ham , William , der trækker Ivar i land  ? «  spurgte Vang med et pludseligt tankespring , som Isaksen imidlertid slet ikke syntes at blive forbavset over . 
» Han er en underlig en , den William , «  vedblev Isaksen , uden direkte at svare på Vangs spørgsmål , snarere som om han fortsatte en tankerække , han selv netop havde været inde i .  » Flink er han , det kan man ikke tage fra ham ; men hvor meget han går med bagved ens ryg , det kan man ikke blive klog på . « 
» Da troede jeg ellers ikke , noget kunne holdes 

hemmeligt ombord , hvor de er så nær på livet af hverandre , «  bemærkede Vang . 
» Nær på livet ! «  udbrød Isaksen .  » Nej , der er længere , end de tror , fra lukafet til messen . Det er de færreste , der overkommer det stykke vej . De fleste bliver hængende derude ; og hvordan tror de , at de ser på os her ? Så noget nær , som vi var slave-fogeder . Ja stort andet er vi sgu ikke i deres øjne . Og det er det , der kan krepere en -så nederdrægtigt ; lige meget , hvordan fa’en man så gør det for dem , så er det galt . For det skal være galt . Og så kalder de en for rocambole ; det er formelig til at ærgre sig over . Men nu kan de jo selv probere det . Lad os nu se , hvor meget de kan slå ud af dem . De er jo begyndt godt , boer i kahytten og holder til i messen , og så vil de endda være gode venner med lukafet ! Jo den er nydelig ! « 
Isaksen talte med en bitterhed , som viste , hvor nær denne sag gik ham til hjerte . 
Vang sad et øjeblik tavs . 
» Det skulle virkelig gøre mig ondt , om de fik ret . Jeg havde netop tænkt mig at skulle blive rigtig gode venner med folkene , og der er da især en af dem , som jeg gerne ville have et tag i . Det er Ivar . Tror de , at det ville være umuligt at få ham til at blive et ordentligt menneske ? Han har sådan et godt ansigt ! « 
Isaksen sad og fingererede med fotografiet på en underlig kejtet , halv åndsfraværende måde . 
» Det er nu løjerligt med den fyr . Sådan efter skabelonen er det li’eså grangiveligt , som man kunne se min store dreng derhjemme , uden naturligvis at 

Knud er sorthåret . — hm ja , ynkeligt er det sgu at se på . « 
Niels Vang var lige ved at få tårer i øjnene . Det lille indblik i Isaksens hjerte satte hans let bevægelige sind i den stærkeste svingning . Eller skulle det være angosturasnapsen , der først nu virkede og indskød ham denne pludselige lyst til at omfavne styrmanden , trykke begge hans hænder på en gang og fortælle ham , at han var den prægtigste mand under solen ? 
Denne formiddag havde nu også været så fuld af sindsbevægelser , at det var nær ved at være for meget for en skrøbelig kavaler med nerver ! 
Med et kraftigt tag i sig selv rejste han sig fra sofaen :  » Her sidder jeg og snakker , og de skulle jo til at sove ! « 
» Å hvad . Det siger ikke noget , «  indvendte Isaksen velvilligt , noget forbavset over det pludselige opbrud . 
» Jo , det gør . Sæt nu , de gik hen og fik deres milt igen . Det ville jeg dog nødig have på min samvittighed . «  Vang var allerede halvt ude af døren , så vendte han om igen .  » Et ord i alvor , Isaksen ! Vil de hjælpe mig med Ivar ? Vil de love mig at være lidt venlig mod ham i et par dage , blot som et forsøg . Jeg ville gerne se , hvordan venlighed virker på ham . Gør de mig ikke nok den tjeneste ? « 
» Det kan jeg jo sagtens , «  svarede Isaksen .  » Men de får ikke noget ud af det . Og selv om de også går og siger både det ene og det andet til ham , og han siger ja og amen til det alt sammen , hvad så bagefter ? Der er sgu altid nogen , der vil lægge det 

ud for ham på en anden måde , end som nu de har ment . « 
» Så gør jeg mig gode venner med William 1 «  erklærede Vang , idet han gik ud af døren . 
» Det var måske ikke det dummeste , han kunne finde på , «  tænkte Isaksen . 
I alvorlige tanker gik Vang langsomt op ad trappen . 
Der var så meget , der havde forandret sig , siden han gik her ned . Hans egen stilling ombord stod nu for ham i et ganske andet lys end før . 
Han havde allerede i ånden set sig selv flagrende rundt i bispens havelok som en glad sommerfugl , samlende  » Indtryk «  snart hist snart her , ven og kammerat med dem alle sammen , opdragende Iver til at blive et ordentligt menneske , medens han selv , under Isaksens dressur , uddannedes til et  » rigtigt «  mandfolk . Og nu pludselig følte han sig stående ene , midtvejs mellem to fjendtlige magter , denne messe og dette lukaf , der lå så uendelig langt fra hinanden , og hvoraf i det mindste den sidste part måtte betragte ham med mistro . 
Hvad om han tog eksemplet op efter de to andre kandidatusser fra i fjor , holdt sig til kahytten og i kaptejnens selskab svævede som en lille Vorherre højt oven over pøbelen med hovmesteren som jourhavende ærkeengel . 
Nej , så hellere midt ud i livet , selv om der også skulle være en del bryderier . Det var dog bedre end den olympiske ro , hvis begivenhedsløse uforanderlighed ikke en gang fader Zeus kunne holde ud i længden . 

begyndelsen var jo gjort : Isaksen i den ene hånd , Iver i den anden , og det ville falde lige svært , til hvilken af siderne taget skulle slippes . 
Niels Vang nikkede opmuntrende til sig selv , medens han lod blikket glide ud over det sorgløst gyngende hav , der forjættelsesrigt og smilende lokkede og drog langt , langt ud i det blinkende fjerne . 
» Gamle dreng ! Du synes at være kommen som en hund i et spil kegler . Men — det går nok alt sammen alligevel ! « 

vi . 
En vældig mole , bygget op af mægtige cementblokke , der lå stablede sammen hulter til bulter , som om bølgeslaget havde endevendt det hele 1 indenfor molen et vidtstrakt bassin , der i den tætte morgendis gjorde indtryk af at være uendeligt ! 
Efterhånden som  » Ajax «  gled frem , syntes denne forunderlige mole aldrig at ville høre op , men- bestandig at føde sig selv etsteds der for ude , at vokse frem af det jævne grå som en forvirret mørk masse , hvis konturer lidt efter lidt blev skarpere , men hvis uregelmæssig takkede former intet havde med virkeligheden at gøre , noget fantastisk usandsynligt , der lydløst drog forbi og derpå slettedes ud igen og opløstes agter ude , stilfærdigt og hemmelighedsfuldt , som det var opstået . 
Endelig langt om længe kom nogle huse løbende ud af tågen og stillede sig på geled langs med et bolværk lige over for noget ubestemmeligt , der lige så pludselig var dukket frem på den anden side og havde snævret bassinet ind til en kanal eller en flod , op ad hvilken  » Ajax «  langsomt styrede . 

samtidig fyldtes luften af en stærk Duft af syrener og æbleroser blandet med harpikslugt og en ejendommelig sødvammel Duft , der mindede om moskus . 
Niels Vang var i libau . 
» Man kan jo slet ingen ting se for den skammelige tåge , «  udbrød han skuffet , da skibet stoppede op ud for toldbygningerne . 
» Der er heller ikke noget at se her , «  trøstede Isaksen ham , idet han for fuld fart strøg forbi ham for efter :  » Stik manillaen i land , og hold wiren klar . « 
» Wiren klar ! «  svarede lille Hansen fra agterdækket . 
» Isaksen ! Lad os få den båd i vandet , «  dundrede kaptejnens basunrøst oppe fra broen . 
» Vel , vel , «  kom Isaksens rolige jyske langt for ude fra . 
Trampen og rumsteren , piben af taljer , da båden firedes ned , åreplasken , maskintelegrafens korte , skarpe klemt , efterfulgt af skruens pludselige buldren og vandets syden agter ude , dampspillets energiske raslen og dampens hvislende hvæsen dannede et forvirret akkompagnement til de tre solostemmer , der opførte en højrøstet terzet hver fra sin kant af skibet . 
Niels Vang blev helt ør i hovedet og følte sig så inderlig tilovers . Og så var der noget brutalt og uæstetisk ved al denne larm her i den højtidelige morgenstilhed . Man fik jo hele stemningen spoleret . 
Endelig lå skibet fortøjet ved bolværket . En imponerende gendarm i lang grå kavaj , lange støvler , lang sabel og en mægtig stor kasket gik straks ombord og forsvandt ned i kahytten for at undersøge 

skibslisten . Da han noget efter kom op på dækket , duftede han stærkt af brændevin , og hans mørke øjne lyste af krigerisk mod , medens han ivrigt spejdede til alle sider , åbenbart søgende efter dynamit , nihilister eller andet djævelskab . 
Vang betragtede med interesse denne første repræsentant for det store kejserrige , som han glædede sig så meget til at se , men som foreløbig sov sin morgensøvn derinde i tågen . En prægtig kæmpekarl , netop som han havde tænkt sig en stor Russer , med det stolt bølgende skæg , de vældige røde kvaster dinglende på det brede bryst , og så dette majestætiske ansigtsudtryk . Gudskelov , at man havde en god samvittighed og vidste , at ens Pas var i orden , og at man for yderligere sikkerheds skyld var indført i skibslisten som slægtning . 
Gendarmen havde øjensynlig straks bidt mærke i Vang . En alt andet end sømandsmæssig udseende mandsperson , der går omkring i havelok , medens de andre have travlt , og som oven i købet ryger cigar ! Højst fordægtigt ! Han kredsede et par gange omkring ham ; øjnene blev mere og mere ville ; så slog han pludselig ned på ham . 
» Bassagier ? « 
Stemmen var dyb , barsk , ildevarslende . 
» Hvadbehager ? «  sagde Niels Vang , i et øjeblik bragt ud af ligevægt ved det fremmede og oven i købet radbrækkede tungemål .  » Nå—h — jawohl , jawohl ! Passagier ! « 
Gendarmen så ikke videre overbevist ud . Han trak øjenbrynene sammen og målte ham fra neden af opad og omvendt . 

» Bass ? « 
Man skulle ikke tro , at det kun var fire bogstaver . I gendarmens mund blev det lille ord til en hel kriminalroman . 
» Værsgod . «  Vang skyndte sig at trække passet frem ; det var i grunden slet ikke behageligt at blive gloet på , som om man var en forbryder . Og så tilmed denne generende bevidsthed om , at hele ens forråd af tyske gloser på en gang var som blæst bort af hukommelsen . Man kunne jo ikke engang tale manden til fornuft , hvis han fandt på at gøre ophævelser . 
Gendarmen kastede et flygtigt blik i passet og nejede som en dame for dets store segl , en bevægelse , der klædte ham så komisk , at Vangs humør steg et par grader . 
» Stejlt in der journal ? « 
» Jawohl , «  skyndte Vang sig at erklære .  » Ich bin -----slægtning . « 
» Schlechtink ! Jawohl ! «  det var desværre temmelig tydeligt , at denne mystiske titel kun forøgede gendarmens mistanke . 
Han målte ham endnu en gang :  » Dann søllen si nicht bass haben ! « 
» Hvadbehager ? Soli ich nicht Pas haben ; jamen herregud , kære mand ; nun habe ich jo engang Pas — — . « 
» Dann soli er nicht im journal stehen ! « 
Der kunne ikke være tvivl om , at døren til Sibirien allerede havde åbnet sig flere tommer . Man måtte prøve at tage sagen fra den gemytlige side . 

med en kraftanstrengelse samlede Vang de forhånden-værende tyske brokker sammen . 
» Nun , was ! Dann streichen wir mir — mich — mig aus der journal ; das geht leicht . « 
Gendarmen syntes aldeles at mangle Sans for gemytlighed . 
» Er steht in das journal i «  erklærede han afgørende , som en uomstødelig kendsgærning , hvad det jo desværre også var .  » Und dann soli er nicht bass haben , «  fulgte der efter lige så urokkeligt og uimodsigeligt .  » Aber er hat bass ! «  han viftede truende med passet .  » Und dann soli er nicht im journal stehen . « 
» Å gud hjælpe os ; det bliver nok indviklet , «  sukkede Vang , for hvis indre blik et uendeligt perspektiv af journaler og Pas oprullede sig i fortsat modstrid med hinanden , gensidig ophævende hinandens virkninger . 
Uvilkårlig så han sig om efter hjælp . 
Henne ved kabysdøren stod William og gnavede på et kødben . 
» Hvad skal jeg gøre ved ham , William ? Det render aldeles rundt for os begge to . « 
William var åbenbart godt kendt med , hvorledes en herre som gendarmen skulle overbevises . 
» Stik ham et par skilling ud , eller slå lidt brændevin i halsen på den abekat ; ellers slipper de ikke for ham . « 
Vang greb i lommen , og gendarmen , der opmærksomt fulgte enhver af hans bevægelser , rettede sig pludselig . Den højre hånd for op til kasketten , og medens den venstre arm straktes ret ned langs siden , bøjede den tilhørende hånd sig ganske lang 

somt fremad og opad , idet fingrene krummede sig sammen til det herligste hule gemmested , hvor et eller andet nemt kunne forsvinde . Et øjeblik efter klingrede et eller andet ned i hånden , hvorfra det med overraskende hast ekspederedes videre ned i kavajlommen . Hånden rettedes ud langs buksesøm-men , og med mønsterværdig holdning trådte gendarmen af , nejede , gjorde omkring og marcherede afsted for at få passet stemplet . 
Det hele foregik med en urokkelig alvor og værdighed , der fuldstændig forbløffede Vang , og med en præcision , der vidnede om grundig indstudering . 
William havde imidlertid nærmet sig , stadig gnavende på kødbenet :  » Kan de se , hr . Vang , det hjalp . « 
» Ja , de skal rigtignok have tak for deres gode råd ; det har de ærlig fortjent dem en cigar for . — kan man altid anvende den metode her ? « 
» Man kan slet ikke klare sig foruden , «  svarede William , som straks kastede kødbenet overbord for at give sig i lag med cigaren .  » Bliver de ikke smurt , så gør de et helvedes vrøvl ; lige til man rasler lidt med møntsorterne ; så går det hele ganske tikkelik . Eller de får brændevin ; det er de jo lige så tossede efter som en bonit efter flyvefisk ; men bestikkelse , det kan de nu engang ikke for deres død fordrage . « 
» Hvadbehager ? Da synes jeg dog , at dette med gendarmen havde en foruroligende lighed med bestikkelse . « 
» Gud glæde deres uskyldige sjæl med en amager-mor , «  råbte William leende .  » Det har sådan en klog mand som dem ingen savy på ? Bestikkelse — det 

er , når de får for lidt . Sådan en bavian som gendarmen eller tolderne eller besucheren , han ved lige så bestemt , hvad som at der tilkommer ham . Hos os i lukafet er det et halvt ølglas brændevin , ellers har vi ikke vor tobak i fred for dem . I messen er det et helt ølglas . — fa’en må vide , hvor de kan døje det ; en anden en ville snart vende bunden i vejret ; for den brændevin , vi har til dem , den er sgu værre end polervand . — men se , de er . jo bedre i tøjet , så de bliver vel nok anslået til en tyve kopek , vil jeg regne . Har de plenty af cigarer , så kan de også bruge dem ; det slipper de selv billigere fra . Skulle de nu gå hen og få kvalm med hafen-meisteren , så er det ikke under en Rubel . Men kom ikke her og lang den ud i småpenge . Den slags kender sådan en herre ikke . Nej , en pæn lille seddel nok så stille denne vej bag om med hånden — pst , så de noget ? — væk er den lige med det onkel « 
» De lader til at være godt inde i sagerne , «  lo Vang . 
» Man er jo ikke født i går og tørret på kakkelovnen i nat ; «  oplyste William . 
Imidlertid begyndte solen at få magt over tågen , og lidt efter lidt var byen dukket frem . Ovre på den anden side af vandet lå kirkegården , hvor monumenter og små kapeller tittede frem mellem syrenernes violette kupler , guldregnenes lyse kaskader og kastanietræernes højttindede hvide snebjærge . Fluesnapperne og havesangerne vare allerede på færde derovre ; deres muntre kvidren rislede gennem luften 

og syntes dobbelt frejdig og fuldtonende i den dybe stilhed . 
Dufttunge vindpust sejlede nu og da over kanalens blanke vand og indhyllede skibet i strømme af sød vellugt . 
Længere oppe langs kanalen vare husene komne til syne ; til venstre høje magasiner , der ikke var værd at se på , til højre nogle lave underlige sorte træbygninger , hvis arkitektur var tilstrækkelig  » russisk «  , til at man med lidt god vilje kunne betragte dem med interesse . I øvrigt syntes byen at bestå af ganske almindelige lave huse , yderst provinsielt det hele . Herregud , der henne var såmænd et stort skilt , hvor der stod  » Logi for søfolk «  ; det var jo hel hjemligt at se en dansk indskrift . 
Et par kirketårne , en træbro tværs over kanalen eller floden eller havnen , hvad man nu ville kalde det smalle vand , som med bolværker på begge sider strakte sig midt gennem byen ; længere borte en større jærnbanebro , en del dampskibe og nogle tømmer-flåder , andet var der foreløbig ikke at opdage . 
Nej , Isaksen havde vist desværre ret . Der var åbenbart intet mærkeligt at se her ! 
» Der ligger skansen . « 
William pegede på et lille lavstammet hus , som halvvejs gemte sig bag de store magasiner . 
» Skansen ? Hvad er det for noget ? «  spurgte Vang ivrig . 
Han havde været i færd med det bedrøvelige arbejde at skrue sine forventninger tilbage fra den svimlende højde , hvortil de i de sidste dage havde arbejdet 

sig op , og han greb med begærlighed efter enhver som helst mulighed for at få anvendt lidt af al den masse iagttagelsesevne , Sans for karakteristiske enkeltheder og blik for nye originale småtræk af fremmed folkeliv og kultur , som han følte sig selv så stoppende fuld af . Utroligt , så rejselivet udvikler en og giver nye uanede talenter næring . Hjemme i København havde han aldrig tænkt over den slags ; men siden rejsen var bestemt , og han havde fået købt alle kollegie-hæfterne , brændte han formelig efter at gøre værdifulde optegnelser . Endnu havde han ingen ting fået skrevet , men der havde jo heller ikke været noget at skrive om . 
» Spørg de blot ivvert om , hvad skansen er , «  svarede William med sin sædvanlige fnisen .  » Og Lizza og Susanne og mirzl og Elsa , jo de kan tro , han kan nok give dem en god forklaring . « 
Med alvorlig opmærksomhed betragtede Vang det lille lave hus . Der ovre var altså fjenden , som han havde sat sig for at bekæmpe ; ja og så ham her lige ved siden af ! 
Mon han for resten ikke skulle kunne gøres til en slags forbundsfælle ? Det var dog et forsøg værd . 
I en rolig , ligegyldig tone bemærkede han : 
» Å hvad , William ! Den smule dreng , andet er han jo ikke ; mon de nu ikke også gør alt for stor en allerhelvedeskarl ud af ham ? « 
» Nåda , de kan tro nej , «  faldt William ivrig ind .  » Ivvert , det er pinedød en svend helt igennem . «  og som om det gjaldt at rense Iver for de mest nedsættende beskyldninger , udbredte han sig i høje toner om 

hans mageløse evne til at  » sætte skansen på den anden ende . « 
Vang smilede . 
» Pokker tro dem , William 1 når det kommer til stykket , mon det så ikke snarere er dem selv , der sætter humør i det hele derovre . De ser mig nok ud , som de kunne være mand for en god del gavtyve-streger . « 
» Ja—ah , «  indrømmede William , kendelig smigret .  » Lidt fest kan man jo altid lave , når det endelig skal være ; men ivvert han er nu heller ikke tabt bag af en vogn ; det kan de bande på . « 
» Gudbevares , William , det er jo rigtig pænt af dem , at de vil lade ham have æren ; men jeg har nu alligevel min egen tro , « 
» Nu kan de jo blot vente til i morgen , så kan de selv høre . « 
Viii . 
Da Vang kort efter sad og drak sin morgenkaffe i kahytten , var han rigtig vel fornøjet . 
Hidtil var alt gået såre godt . 
Iver havde gjort et hæderligt forsøg på at være mindre tvær og mut overfor styrmanden , og Isaksen , som mærkede det og troede , at det kom af den ekstra venlighed , han efter sit løfte til Vang havde vist imod ham , havde yderligere for egen regning givet venligheden en lille tilgift af gemytlighed , som 

nærmest viste sig i form af de besynderligste titulaturer . Uheldigvis havde Iver nu engang vænnet sig til at opfatte alt , hvad Isaksen sagde og gjorde , som  » Ondskab «  , og dennes små private venligheder fik derfor jævnlig en ganske anden virkning end den tilsigtede . Men Vang , der straks havde bemærket dette , holdt sig bestandig så vidt muligt i nærheden for at kunne glatte efter , når Isaksen i sit hjertes uskyldighed gjorde ulykker . Og at han virkelig havde held med sig i sine bestræbelser , var han bleven overbevist om kort før indsejlingen til libau . 
Det var oppe på broen . Isaksen og Vang fik sig en morgenpassiar , medens Iver stod til rors . 
Om det nu var den livlige talen , der forstyrrede ham , eller han blot i al almindelighed var falden i søvn som sædvanligt , er det ikke godt at vide ; men da Isaksen engang kastede et blik på kompasset , opdagede han , at Iver gladelig styrede 2—3 streger for nordligt , hvilket øjeblikkelig affødte et tordenslag på synderens skulder : 
» Nå ! — sover du nu igen ? — din brøleabe . « 
At  » Brøleaben «  føjedes til for at mildne lidt på det solide skulderslag , kunne der ikke være tvivl om ; men at Iver ikke forstod det , derom vidnede hans sammenbidte tænder og det korte skarpe blik over til Vang :  » Der kan de selv se ; sådan skælder han os ud . « 
Straks lod Vang sin hånd med fuld kraft falde ned på Ivers anden skulder :  » Hvad for noget ? Sover brøleaben ? Så skulle da Pokker tage haml « 
Det store lyse smil strålede pludselig frem over hele Ivers ansigt , og medens han med usædvanlig 

ivrighed  . hev rattet rundt , nikkede han til Vang med en glad fortrolig blinken :  » Jo jeg ved nok , de mener ikke noget med det . « 
Og da Vang noget efter så hen på Iver , greb han denne i at skotte til styrmanden med et halv forbavset , halv tvivlende udtryk . Der dæmrede åbenbart for ham en gryende forestilling om , at når den ene kunne skælde ud  » uden at mene noget med det , «  så kunne den anden måske også . 
Imidlertid gik samtalen videre . Isaksen skulle sætte Vang lidt ind i , hvad der nu var at se i libau . 
» Det er nemt nok besørget , for der er ikke mere at se end bag på min hånd , det skulle da være dette her hus , hvor Peter den store er født i . Det kan vel nok være værd at se for folk , der bryder sig om det . « 
» Ja det har de ret i ; der må jeg hen ; men hvordan finder jeg nu vej ? « 
» De skal begribeligvis køre i en drosche ; det gør alle pæne mennesker ; og disse her små russiske drosker det er svært handige køretøjer . Når de kommer ned på kajen , så jager de bare armen op i luften , 
forstår de . Så er der straks en drosche . Den jumper 
de op i og bider dem godt fast med neglene , og 
så går ’en i en lynende fart lige direkte ud til 
huset . « 
Vang så tilfældigvis på Iver . De store blå øjne vare rettede mod Isaksen med et udtryk , som om et eller andet havde overvældet ham fuldstændig ; ansigtet var en målløs forbavselse . 
» Jamen , hvad skal jeg sige til kusken ? Hvad sprog taler man her , når man ikke kan russisk ? « 

» Man snakker tysk ; men de behøver slet ikke at sige noget . Her er de jo så kendt med , at fremmede skal ud at se huset , begriber de vel nok . De bare gør lidt dikkedarer med hånden forefter , eller hvis de endelig vil bruge mund , så kan de jo sige  » das hans «  . Så skal de se , de kommer nok — — . « 
Isaksen afbrødes ved et pludseligt udbrud fra Iver ; men før Vang var bleven klar over , hvad der var på færde , skældte styrmanden" løs  : 
» Vil du holde kæft . Skal du stå her og gøre grin ved rattet , din slubbert ? « 
Til Vangs store glæde lod Isaksens vrede tonefald ikke til at gøre mindste indtryk på Iver . Trods hans forsøg på at sætte et alvorligt ansigt op , passende til den røffel , han havde fået , piblede munterheden dog frem snart i mundvigerne , snart i øjenkrogene , og hver gang han kom til at se på styrmanden , strålede der over hans ansigt en begejstring , ja henrykkelse , der næsten havde kunnet synes overdreven , hvis den ikke havde været så oprigtig og umiddelbar . 
Niels Vang frydede sig i stilhed . 
Meget hurtigere end han havde tænkt sig , var altså den første af Ivers forkerte meninger overvunden . At det kom så pludseligt , og at hans tidligere antipati nu lod til at slå over i sin diametrale modsætning , var der i og for sig intet mærkeligt i . Disse primitive naturer udmærke sig jo netop ved deres hæftige følelser . Men meget fornøjeligt var det ; og Iver lod også til at være sjæleglad derover . Når hans øjne mødte Vangs , blussede glæden hver gang op igen og brød frem som korte , hurtigt undertrykte 

latterudbrud , der regelmæssig stoppedes af Isaksens :  » Satans til vrøvl , din hundestejle gør i dag . « 
Kort sagt , situationen på broen var fuldt ud idyllisk . 
Der var endnu en omstændighed , som Vang tog med i sin opgørelse , medens han velfornøjet tømte sin kaffekop . Foruden denne lille sejr , der gav ham en vis autoritet lige over for Iver , havde han i dag slået et stort slag og rimeligvis vundet det . I morgen skulle det vise sig , om William egenhændig ville udlevere de våben , hvormed han selv skulle bekæmpes . Uden nøjere kendskab til Ivers bedrifter i skansen og lignende steder havde Vang ingen faste holdepunkter , når hovedangrebet mod ham engang skulle føres . Ved Williams hjælp håbede han nu at kunne samle det fornødne materiale ; men før dette var gjort , måtte han nøjes med forpostfægtninger således som den nys afsluttede . 
Et par dage endnu skulle Iver have fred , men så — — — . 
» Godmorgen igen , hr . Kandidat . « 
Kaptejn Smidt kom ud fra sin private kahyt , hvor han havde haft travlt med skibets papirer . 
» Nå , det var ret , «  fortsatte han , pegende på den tømte brødbakke .  » Sørg for at have noget at stå imod med . Det bliver en drøj formiddag . « 
» Så ? Hvordan det ? « 
» Toldvæsenet ! «  sukkede kaptejnen .  » De aner ikke , hvad man må gennemgå med de russiske toldere . Men de må love mig at blive hernede og hjælpe mig at klinke med dem , ellers går jeg selv under bordet , før vi er halv færdige med klareringen . « 

• » Nå , det er på den måde . Ja jeg skal gøre mit bedste . Men jeg indrømmer , at det er drøjheder at svinge pokalen så tidligt på formiddagen . « 
Der tumlede noget ned ad trappen , og gendarmens store skikkelse viste sig i kahytsdøren . Med stram honnør og en dyb nejning overrakte han Vang det stemplede Pas , hviskedee i det samme noget , som Vang ikke fik tid til at opfatte , og trådte derpå tilbage i gangen , hvor han blev stående ' med hånden til huen . 
» Har de givet ham noget ? «  spurgte kaptejnen . 
» Jo , han kan godt gå , «  mente Vang . 
» Nej , det må de endelig ikke tro , han gør . Om lidt hører de nok fra ham . « 
» Schnaps ! «  hviskedee gendarmen ude fra gangen . 
» Nej hør , det er dog for galt , «  udbrød Vang . 
» Ta’en med ro , det bliver såmænd meget værre senere hen , «  sukkede kaptejnen . 
» Schnaps ! «  kom det igen fra gangen . 
» Er jeg nu virkelig nødt til at give den fyr brændevin  ? « 
» Det kan de gøre , ganske som de selv vil , hr . Kandidat . Men han bliver stående lige til i morgen , om det skal være ! « 
» Schna—a—a—ps ! « 
» Å hold mund ! «  Vang rejste sig ærgerlig og gik ind i butleriet , hvor hovmesteren efter nogen protest —  » Han har jo fået en gang ; der må da være orden i al ting «  — fyldte et stort glas med en gullig , fuselstinkende væske , som han kaldte  » Russerbrændevin . « 

gendarmen stak glasset ud , nejede helt ned i gulvet og greb Vangs hånd , på hvilken han trykkede tre , fire allerunderdanigste smækkys . 
» Fy for Pokker , mand , lad dog være med det , «  råbte Vang og trak hånden til sig , halv flov , halv oprørt over denne slaviske hyldest ; hvorpå gendarmen stavrede op ad kahytstrappen og forsvandt . 
Kaptejn Smidt lo på sin hyggelige joviale måde : 
» Nu kan jeg se på dem , hr . Kandidat , at de er forarget . « 
» Ja det ved gud , jeg er . Hvor skal man få respekt for en myndighed , der lader sig repræsentere af sådan en person ? « 
» Der er jo heller ingen mennesker , der forlanger , at de skal have respekt . De skal blot betale og dermed punktum . « 
» Det er heller slet ikke mig selv , jeg tænker på i øjeblikket , «  vedblev Vang ivrig .  » Det er selve systemet , der forekommer mig så skamløst . Hele folkets moral må jo blive fuldstændig ødelagt . « 
» Åh ! Moral mig her og der og op og ned ad ryggen , «  lo kaptejnen .  » Hvem skulle tro om dem , at de var så ung endnu . De er nok ikke ude over børnesygdommene . « 
» Børnesygdommene  ? « 
» Ja , moral og ideal og hvad nu alt det bras hedder . Det plejer man jo at have et tilfælde af i sin grønneste tid — jeg har nu for resten aldrig været plaget med den slags — ; men ved de hvad , hr . Kandidat ; når man får set sig lidt om i verden , så lægger man ganske stille hele stadsen til side . Der er så satans lidt brug for det . « 

» Tværtimod , tværtimod ! «  udbrød Vang og begyndte at gå frem og tilbage i kahytten , et ubedrageligt tegn på , at han var bleven ivrig .  » Er der noget , vi netop trænge til nu om stunder , så er det da moral , og det ikke en valen mælkebrødsmoral , der lemper sig lidt hist og ser igennem fingre her , men et susende uvejr af en moral , der kunne tordne for vore øren og ryste os alle sammen vågne , så vi huskede , at vi er mennesker , at  .vi i kraft af vor højere udvikling er eller burde være noget mere end dyr . Thi det er dette  » mere «  , som vi er i færd med at glemme ! Se blot på litteraturen , som jo dog skulle være en tro afspejling af tidens rørelser . Hvad er det for personer , der stilles frem enten til glorværdig efterfølgelse eller som typer på vor tids mænd ? Å gud hjælpe os , hvad er det dog for pjatte ! Hvad leve disse mennesker for , hvad er den eneste drivfjer for alle deres tanker og handlinger ? Sanselighed og atter sanselighed , pyntet op med pragtord om hjertets hellige ret , stivet af med floskler om personlighedens krav på at leve sit eget liv , uhindret af konventionelle lænker , og serveret i en elegant stil , som om vedkommende selv havde følt , at den livssandhed , han forkyndte , trængte til lidt påklædning , ellers ville den ikke alene være nøgen , men endogså uanstændig ; og det ville dog måske vække nogen tvivl om dens værdi som sandhed . Se blot den stakkels kærlighed ; hvad er den bleven til ? Attrå , drift , begær , navnlig begær ; det ord svælges der jo formelig i nu til dags , med en masse klingende tillægsord foran . Hvordan vader ikke helten rundt i sit frejdige begær , sit skønhedsstræbende begær , sit mands 

viljebegær , sit blodrøde begær eller højrøde eller karmoisinrøde ! Hver en smule begær , hver en antydning af drift , han kan få analyseret ud af sig selv , skal læserne straks lyksaliggøres med , og det bruges til at puste ham op til en fribåren ånd , der frejdig trodser samfundets forældede vedtægter , — en ynkelig skrigeballon , udvortes stolt at skue , indvortes kun vind ! Og det skal kaldes for mænd ! Herregud , hvor det er småt ! Og hvor det er lumpent ! Al denne , reverenter talt , stiliserede liderlighed ; denne hæsblæsende kappestrid med hundene ! At de dog ikke selv kan se , hvor skændigt de forråde deres menneskekald ! Fy , jeg skammer mig over mine medmennesker ! « 
Medens Vang talte sig mere og mere ivrig , sad kaptejnen og flyttede sig urolig frem og tilbage i sofaen med et bekymret udtryk i ansigtet : 
» Manden er gal ! Aldeles skrup lynende piskende gal ! Hvad skal vi stille op med ham ? « 
Da den iltre tale ikke lod til at ville høre op , tog kaptejnen endelig mod til sig , langede ud efter tobakskassen og stoppede en pibe , hvorpå han atter resigneret satte sig til rette i sofahjørnet . 
» Det er nerverne ! Der er ikke andet for at gøre end give ham ret og lade ham snakke , til han selv bliver ked af det . « 
Nu standsede omsider Vang for at tænde sin cigar , som han ganske havde glemt at holde ild på , og i samme øjeblik var kaptejnen lutter opmærksomhed . 
» De har fuldstændig ret , kære hr . Kandidat . Det er overordentlig — smukt — og — sågu’ minsandten 

— klart — det der , som de var så venlig at sige . Tak skal de have ; det interesserede mig ganske særdeles , det ved gud det gjorde . Og det er jo så åbenbart , at de har ret . « 
» Ja , ikke sandt ! « 
Niels Vang begyndte atter at gå frem og tilbage på gulvet , og kaptejnen sank mat tilbage i sofaen :  » Tak skæbne ! Nu får han et tilfælde igen . « 
» Hvor det glæder mig , at de er enig med mig , «  fortsatte Vang , henrykt over at have fået en så opmærksom og forstående tilhører .  » Vi lide for tiden derhjemme af en slags moralsk influenza , en åndelig farsot , som selv de bedste af os næppe har kunnet undgå at blive smittede af . Og hvor ligger skylden for , at den har bredt sig så meget ? Ganske simpelt hos os selv . 
» Vi danske er så godmodige ! 
» Man har tudet os ørene fulde med hankattelyrik under navn af ædel og højbåren poesi ! Og vi have fundet os i det ; vi nøjedes med at ryste på hovedet og smile ; det morede os formelig at se , hvad nye galskaber de unge mennesker kunne finde på . Der var jo ingen grund til at tage den slags drengestreger alt for højtideligt ; det fortog sig såmænd nok med tiden ! 
Og tiden gik ; de unge mennesker blev til voksne mænd , men de sparkede stadigvæk om sig med den frejdigste ungdommelighed . 
Vi danske er så velvillige , så bange for at gøre nogen uret ! Det kunne jo måske være , at fejlen lå hos os selv , når vi kun fandt grisseri og skabagtighed i deres bøger . Anmeldelsen var jo dog 

så rosende ; der aftrykkedes endog forskellige brudstykker , som skulle være ganske særlig fremragende . Og , minsandten , når vi læste bogen om igen , lykkedes det os virkelig at opdage de tre fire fremhævede steder , og vi nød dem med den største andagt og fandt , at  » der var i grunden så meget godt i den bog . « 
Og de voksne mænd blev til halvgamle mænd , der ikke længere kunne undskyldes med deres megen ungdom ; men deres skildringer af livet blev bestandig mere og mere ensidige ; og der kom nye unge mennesker til , og den ene overbød den anden i at tegne forvrængede og usandfærdige karikaturer og udgive dem for at være billeder af menneskenes børn . Det var som krible-krables grøftevand ; man så kun vorterne og gevæksterne . 
Vi danske er så inderlig skikkelige ! Vi lod os roligt stikke blåt i øjnene . Og selv om vi også nu og da i vort stille sind fandt , at den ærede forfatter gik for langt ud over det tilladeliges grænser i sine ugenerte skildringer af de allerintimeste forhold , så trøstede vi os dog med , at i vore oplyste tider må man være fordomsfri ; det kan ikke gå an at ville bedømme nutidens litteratur efter gammeldags doktriner . De nye tider skabe nye værdier . Vi må virkelig ikke stille os afvisende overfor disse værdier , men snarere anstrenge os for at tilegne os dem . Og vi lærte efterhånden at forstå , at det var den udsøgte stil , det kræsne ordvalg , den lydhøre Sans for sprogets fineste nuancer , der sikrede denne eller hin bog navn af  » Litteratur «  . Om indholdet tilfældigvis var himmel-råbende uanstændigt eller muligvis fuldkommen 

sindssvagt — hvilket åndsfrit og oplyst menneske ser vel på slige ubetydeligheder ? Stilen var fuldendt ; nobel og fornem kunst ! Og vi slugte de værste kameler og forsikrede uden at blinke , at  » det var en glimrende skrevet bog . « 
Og de gamle mænd og de unge mennesker dansede den vildeste kankan for vore øjne ; de gjorde halløj med hele borgermusikken ; de blæste de sidste rester af velanstændighed et alenlangt stykke ; og medens de stødte i basunen for deres egen storhed , forkyndte de med triumfråb den nye tids evangelium , at religion og moral , at dyd og ærbarhed vare gamle uddøde begreber , som man i de store fremskredne kulturlande for længst var kommen ud over ! 
Og vi danske er så naive , å herregud , så rørende naive ! Vi lade os imponere af disse værdige repræsentanter for en  » højere «  åndsudvikling . Vi stå og måbe ligesom bondedrengen , medens tasken-spilleren lader hans femogtyveøre forsvinde . Niks trolderi , nur behændigkeit ! Og når vi engang får øjnene op for , hvor skændigt vi bedrages , hvordan vore dyreste åndelige ejendele røves fra os og trædes under fødder , så vil vi se , at det er gået os som bondedrengen . Ikke spor af trolderi ! Det var behændigheden , der blændede os . Vi lod os hypnotisere ved deres daglige skamrosen af sig selv til at tro stik imod vor inderste overbevisning . Basunerne døvede vore øren og skjulte falskheden og tomheden i deres fremtidsmusik . 
Har de set en skov , hvor kragerne have slået sig ned ? Den bliver tom for sangfugle , men fuld af myg og hvepse og al slags utøj . I Toppen af de 

højeste træer have kragerne deres samlingssteder ; nedenunder er bunden oversået med deres skarn ; set på afstand tager det sig ganske net ud ; det ligner hvide anemoner . Her samles hele flokken og drøfter dagens begivenheder , og hver gang en åbner næbbet , skræppe de alle i kor :  » Bra’ , bra’ ! «  men jager man efter dem , gå de alle til vejrs med skrattende skrål :  » Rak ! Rak ! Rak ! « 
Der er kommen krager i vor danske lund . De have tilsmudset vore bedste træer og sølet skovbundens blomster med deres skarn i og vi godmodige , velvillige , skikkelige og naive mennesker have ikke jaget dem bort . Vi .have ladet dem husere så galt , de ville . Og i vor hellige enfoldighed have vi endog drevet det til at synes , at deres hæse skrål dog altid var en slags fuglesang ! 
Men skoven er bleven fuld af utøj ! 
Og det er ikke mere , end vi have fortjent ! 
Thi vi danske er ikke fri for at være kujoner . 
Vi nære en uovervindelig rædsel for , at man ler af os . Og vi vide af erfaring , hvordan det vil gå , om nogen i sit hjertes uskyldighed tilstår , at han forarges , at hans velanstændighedsfølelse oprøres over de  » moderne «  forfatteres mangel på åndelig blufærdighed , at han ækles ved deres fruentimmerhistorier , der forekomme ham at være en fornærmelse mod al god smag og takt , eller at han harmes over deres vrange og ensidige skildringer af mændenes liv . 
Han vil simpelt hen blive til grin for den ganske forsamling . I en håndevending vil han være massakreret , pulveriseret , reduceret til mindre end intet . Han vil få attest for den mest graverende mangel 

på intelligens og åndsfrihed , mangel på litterær Sans , kunstnerisk opfattelsesevne og en hel mængde andre rare ting . Medens hånlatteren suser om synderens hoved , vil hans sidste sørgelige rester blive udstillede til offentlig beskuelse som en naturhistorisk mærkværdighed , en antediluviansk fortidslevning . 
Og det er slet ikke rart ! Pokker skulle udsætte sig for sligt , når man ikke var pisket til det ! 
Så tie vi stille . Det er det sikreste ! 
Men d'herrer fra de store kulturlande , de tie så sandelig ikke stille ; de trutte i basunen og slå på gongongen ; og mangen lille hjertemur revner og styrter i grus ved de gevaltige skrald . 
Og resultatet af deres anstrengelser er både til at le og græde over : vor gammeldags danske skikkelighed parret med det nymodens importerede  » Frisind «  har tilsammen frembragt en begrebsforvirring hos folk , som er aldeles tragikomisk . 
Jeg kender adskillige hjem , hvor forældrene , der er fortræffelige og højt oplyste mennesker , ikke for nogen pris ville nævne et så upassende ord som  » Jordemoder «  i døtrenes nærværelse . Men de selv samme forældre sige intet imod , at frøknernes boghylde er overfyldt med den  » moderne «  litteraturs obscureste frembringelser . I dagligstuen må disse bøger ikke komme ; de eksistere ikke ; man kender dem ikke . Men forældrene vide meget godt , at der er lys i de unge damers soveværelse til langt hen på morgenstunden . 
Det er det , man kalder at opdrage sine børn . Man  » virker ved det gode eksempels stille magt «  : 

» Af os skal børnene ikke lære andet end , hvad godt og kristeligt er ! «  men iøvrigt er man da , gudskelov , så liberal , at man ikke vil forhindre de unge i at følge med tiden . 
Og det falder ikke forældrene ind , at der dog måske kunne være en vis anledning til at forhøre sig lidt om , hvad virkning disse ivrige litterære studier nu også have på børnenes livssyn og tankegang . Man driver det i det højeste til en lille diskret antydning om , at man  » ikke begriber , hvor nogen vil spilde sin tid med at læse det — fyl — kram . «  eller måske falder det virkelig forældrene ind ; men de føle selv , at de ikke længere kan finde vejen til børnenes hjerter . Man går omkring , hver i sin verden , uden at kende og forstå hinanden ; og for resten dyrker man familielivet i dagligstuen , sådan et par timers tid mellem middag og the . 
Men en bekymret fader betroede mig forleden dag , at hans pigebørn vare blevne så underlig forskruede . 
Det undrede mig ikke . Hvor skulle de blive andet på den måde ? Hvor skal hele den opvoksende slægt kunne blive andet end forkludret og forkvaklet , når den ikke fra hjemmet får mere støtte og vejledning ? 
Der er nok , som arbejder på at forvirre de unges begreber . De råbe på fremskridt og lys , men det er kun tomhed og atter tomhed , de forkynde . De føre ikke sjælene et skridt videre frem mod fuldkommenhed , kun ud i intethedens mørket 
burde da ikke hjemmet stå . som et urokkeligt bolværk mod disse urene strømme ? Burde vi ikke 

snart lære at forstå , at vi ved lunkenhed og ligegyldighed og misforstået  » Liberalitet «  selv række hånd med til det arbejde , der bryder hjemmet ned over hovedet på os , det hjem , der med rette er bleven nævnet som vor nations bedste pryd , det hjem , , hvor vore fædre lærte deres børn at ære og elske de store gamle husguder : pligt , ærbarhed og trofasthed  ! 
De have hånet vore husguder  ! Lad os da atter smykke dem med friske kranse og føre de unge frem for dem , at de kunne lære at elske dem og kende deres værd . Thi uden dem er der intet hjem . Og fra Arilds tid har hjemmet været det sted , hvor dansken voksede sig stærkest og sundest . 
Man har villet rive os op fra vor hjemlige jord og plante os ind i europæiske drivkasser . Men vi trives ikke i  » de store kulturlandes «  lumre luft . Vi have fået både rust og meldug , og skimmelen væver sit spind over vore hjerteblade . Thi vi mangle den naturlige bund , hvorfra vi danske hente vor bedste kraft , den gamle , hæderlige , retskafne moral . Se dem om , hr . Kaptajn . Hvor er den vel henne nu ? « 
En sagte snorken henne fra sofaen var alt det svar , Vang fik på sit spørgsmål . Kaptajn Smidt var blideligt falden i søvn med piben i munden . 
Den pludselige stilhed vækkede ham igen ; han for i vejret , tabte piben og forsvandt under bordet for at lede efter den . 
» De har fuldstændig ret , hr . Kandidat — — overordentligt interessant — , «  kom det forpustet nede under bordtæppet . —  » Hvor satan er det bæst bleven af ? Nå , den gik midt over og røg hver til sin side 

helt hen i krogen ; men vi skal nok få sat ham sammen igen . «  kaptejnen dukkede op igen med piben i hånden . 
Niels Vang havde stået og set lidt modfalden ud ; men ved kaptejnens sidste ord brast han i en hjertelig latter  : 
» Om forladelse , hr . Kaptajn . Jeg har nok været slem ved dem . Men hvorfor sagde de også , at det interesserede dem ; derved lokkede de jo kun mig til at blive ved . Der kan de for resten selv se , «  føjede han til med godmodigt lune for at hjælpe lidt på kaptejnens forlegenhed .  » En umoralsk handling fører sin straf med sig . Havde de ikke sagt den lille usandhed , så kunne de måske være sluppet for alt mit vrøvl . « 
Kaptejnen sad og havde travlt med piben : 
» Hm — hm ! De forstår nok , hr . Kandidat —• — den slags ting , man ikke kender noget til — — og det blev jo temmelig langt — --------- . « 
» Nej , gør dog endelig ingen undskyldning , «  afbrød Vang ham ; men der var noget i hans smil , som ikke rigtig huede kaptejnen .  » Lad os tage det fra den gemytlige side ; det har jeg efterhånden vænnet mig til . Jeg skal sige dem ; der er aldrig nogen , som vil høre på mig . De få venner , jeg har , kalde det for  » Præsteskvadder «  , og når de rigtig skal drille mig , bede de om  » for fem øre skvadder i to papirer . «  så jeg er hærdet . Men jeg har virkelig ondt af dem , der har måttet sidde her og døje allermindst for femogtyve øre . « 
Kaptejnen vidste ikke rigtig , om Vang gjorde nar af ham eller af sig selv , men under alle omstændig 

heder lod anfaldet til at være overstået . Lidt frisk luft ville vist imidlertid ikke være til skade . 
» Skal vi ikke tage en lille tur på dækket , så røgen hernede kan sætte sig , inden toldvæsenet kommer , «  foreslog han . 
» Å ja , hvorfor ikke , «  lo Vang med sit ejendommelige smil .  » Røgen trænger til at sætte sig , det kan der være noget i . « 
Han løb i forvejen op ad kahytstrappen , og kaptejnen fulgte efter , rystende på hovedet : 
» Løjerlig fisk , den kandidat . Et fæ er han vist ikke , men det rabler åbenbart lidt for ham . Sgu trist nok for det nette unge menneske . « 
Da Vang trådte ud på dækket , kom Iver øjeblikkelig halende efter ham . 
» Hvornår skal de ud og se på huset , hr . Vang ? « 
» Huset ? — nå , Peter den stores ! Det blIver først , når tolderne have været her . Men hvad er der i vejen med dem i dag , Iver , de ser så glad ud . Det skulle de altid gøre ; det klæder dem godt ; især når de fik lidt af snavset af , så man rigtig kunne se , hvordan de i grunden ser ud . Det skulle slet ikke undre mig , om de så blev til et hel kønt ungt menneske . « 
Ivers ansigt strålede af taknemmelig glæde . 
» De tror nu også altid så godt om en . « 
I det samme kom kaptejnen til , og Iver stak for efter igen ; men det korte møde havde for Niels Vang været en slags revanche for hans nederlag i kahytten . På en vis måde var det jo dog ham , der havde kaldt dette prægtige lyse smil til live igen . Måske kunne 

han her opnå at gøre lidt gavn ; og det er jo derfor , , man lever . 
Denne tanke virkede så opmuntrende , at han fuldstændig glemte sit uheld og passiarede så muntert og livligt med kaptejnen , at denne blev aldeles beroliget med hensyn til anfaldet . 
Ix . 
Først efter adskillige timers forløb behagede det endelig toldvæsenet at give møde , men til gengæld var så også dets ankomst yderst stilfuld . 
En pragtfuld hvidskægget herre , der ledsagedes af en yngre , næsten lige så blændende kavaler åbnede toget ; derefter kom en del protokoller , bårne af en underordnet størrelse , hvis beskedne grå ydre tydede på , at han var mere til nytte end til Ziir og følgelig kunne overses . I passende afstand fulgte endelig fire toldbetjente , ganske ens ligesom tinsoldater med store kasketter , uniformskofter med livbælte og sabel og de vide benklæder posende ud ved knæene over de lange skaftestøvler , kuglerunde ansigter med de samme skikkelige blå øjne , de samme kartoffelnæser og det samme udtryk af forstenet ærefrygt , medens de stod på geled og nejede med ens rette rygge og lige snavsede næver op til kasketskyggerne , idet herrerne behagede at trine ned i kahytten , hvorpå firlingerne hurtigst muligt forsvandt i lukafet og messen . 
Såvel Ajax som kaptajn Smidt havde i de sidste 

tyve år besøgt libau fem seks gange om året . Man mærkede også snart , at tolderne vare huskendte i kahytten . Efter at de to herrer vare forestillede for Vang , hvis hænder de venskabeligt trykkede , tog de straks plads i sofaen , medens den underordnede anbragte sine protokoller på bordet og sig selv på en stol ved siden af . Kaptejnen lagde en bunke papirer hen til ham og skød samtidig en nyåbnet cigarkasse over til herrerne . Et øjeblik efter var samtalen i fuld gang om den store ildebrand , der havde ødelagt et helt kvarter af byen , om sommeren , der var kommen så tidligt i år , og andre emner , der kun ganske uegentligt kunne siges at høre ind under toldvæsenet . 
Den underordnede sagde ingenting ; — der var for resten heller ingen , der spurgte ham , — han nøjedes med at skele til cigarerne og skrive i protokollen . 
Imidlertid havde den pæne gamle herre røget sin cigaret ud . Med et elskværdigt smil langede han ud efter cigarkassen :  » Erlauben si , kapteene ? «  fem , seks cigarer forsvandt i hans rummelige inderlomme , hvorpå han med en fatning , der vakte Vangs højeste beundring , tændte en af sine egne cigaretter : 
» Hvordan er det , kære kaptajn  ? Er det ikke dem , der har denne superbe cognak ? « 
» Hovmester ! Lad os få cognakken ! « 
Se se ! Hovmesteren lod virkelig til at have åndsnærværelse ; da han bragte cognakken ind , stod der to meget store og to små glas på bakken . 
Kaptejnen skænkede op , meget i de store glas og ganske lidt i de små . 

» Tag dem i agt , hr . Kandidat . Den er ondartet , «  bemærkede han på dansk , idet der klinkedes rundt . 
De små glas sattes næsten urørte tilbage på bordet ( Vang måtte på grund af et hosteanfald trække sig lidt ind i sin egen kahyt ) , medens de to store glas tømtes til bunden . 
» Ah , famøs , wunderaromatisch ! Eine kraft ! Ein bouquet i ach ! « 
Den underordnede snøftede som en hvalfisk og skrev videre som en rasende . 
» Erlauben si , kapteene ? « 
Den anden herre lod en håndfuld cigarer forsvinde i sin frakkelomme og tændte en ny cigaret . 
Samtalen blev livligere ; den førtes på et tysk , hvis behagelige frihed overfor grammatik og syntaks gav Vang mod til også at producere sig , og snart svirrede allehånde præpositioner med de mærkeligste styrelser rundt om bordet . 
Vang havde valgt sig en fortræffelig plads lige ved døren ind til sin kahyt . Hver gang der klinkedes rundt , hvilket indtraf med kortere og kortere mellemrum , forsvandt hans hånd i en brøkdel af et sekund ind gennem døren , og når de to herrer hilsende svingede deres tomme pokaler , kunne Vang til kaptajn Smidts store forbavselse hilse igen , holdende sit glas nede ved foden , hvorimod kaptejnen bestandig var nødt til at tage om selve glasset med hele hånden . 
Flasken var næsten tømt , og det stærke cigaretforbrug havde frembragt et foruroligende svind i cigarkassen , da betjentene en for en vendte tilbage fra deres razziaer og med stive øjne og tykmælede 

usikre stemmer meldte , at der var intet at melde . For en ordens skyld fik en af dem ordre til at afsøge Vangs kahyt . Efter kaptejnens råd vare alle cigarkasserne og tobakskarduserne stillede frem på første geled i køjen . Vang fulgte selv betjenten ind og viste ham herlighederne : 
» Niks pille ved festungen , du lille dreng med den flade kasket . « 
Betjenten nejede og hviskedee  » Schnaps «  med et forholdsvis fiffigt udtryk i sit noget anløbne ansigt . Et ølglas , som stod i køjen lige ved døren , og som viste sig at være næsten fyldt med cognak , blev i en fart tømt til sidste dråbe , et par cigarer skiftede ejermand , og med dybe nejninger og et par forgæves forsøg på at kysse Vangs hænder gik betjenten tilbage til hovedkahytten og meldte , at alt var i orden , idet han med åndsnærværelse slugte et hikkeanfald i sig igen . Ølglassets indhold havde imidlertid virket så oplivende på ham , at han i stedet for at gå sin vej blev stående ude i gangen , hvor han uafbrudt nejede , kneb øjnene sammen og skar underfundige ansigter , hver gang Vang så på ham . Heldigvis blev straks efter hans hikke så heftig og lydelig , at han selv fandt det rådeligst at bringe sig uden for hørevidde . 
Den underordnede havde imidlertid fået skrevet , hvad han skulle ; han rejste sig , samlede protokollerne og trak sig tilbage , dog ikke længere end ud til hovmesteren . 
Nu lagde den hvidskæggede herre cigaretten fra sig og stirrede tankefuld op gennem skylightet .  » Sig 

mig , kære kaptajn . Husker jeg fejl , eller er det ikke dem , der har en så ganske excellent frokost ? « 
» Hovmester ! Lad os få den frokost . « 
Minsandten , om ikke hovmesteren i dag var en sand tusindkunstner . På et par minuter bugnede bordet under en yderst fristende opdækning , deriblandt så mange forskellige henkogte sager , at et almindeligt menneske måtte have brugt en halv time for at få åbnet alle dåserne . Men måske havde den underordnede hjulpet til ; skønt efter lyden at dømme øvede han sig snarere i at trække flasker op . 
Vang havde fuldstændig lagt sine moralske anfægtelser på hylden . Han morede sig kosteligt , idet han indrømmede for sig selv , at hvad man så end kunne sige om øvrigheden i dette land , et var dog sikkert : den bar ikke sværdet forgæves , men fik det mest mulige ud af situationen . 
Herrerne lod imidlertid til at tage sagen meget alvorligt . Med samvittighedsfuld grundighed underkastede de bordets herligheder en sagkyndig undersøgelse , medens Vang sad hensunken i stille forbavselse over det ubegribelige kvantum henkogte sager , en russisk tolder kan sætte til livs i embeds medfør ; men der udkrævedes rigtignok også — hys , lad os ikke tale om det , men gøre som hovmesteren , der diskret fjernede den tømte akvavitflaske og glemte at sætte en anden i stedet . 
Stemningen var for at bruge Isaksens udtryk  » ganske animalsk «  . 
Da frokosten omsider var endt , og de to herrer havde taget en dybt rørt afsked , besørgedes de ved flovmesterens hjælp op på dækket , hvor de fire 

betjente gjorde en del mislykkede forsøg på at stå ret og neje . Og så drog toget afsted igen , forrest herrerne , meget værdige , meget stive i ryggen og trædende i landgangsbroen med en energi , der for en udenforstående måske kunne synes overflødig , men som var en naturlig følge af et tilfælde , et virkelig højst ejendommeligt og foruroligende tilfælde i deres ben , idet disse snart vare for lange , så de nåde den faste bund længe , før det var beregnet , og snart vare for korte , så fødderne havde et stort stykke tomt rum at plumpe igennem , når de formodedes at være ved jorden . Derpå fulgte den underordnede med stærk slagside , rimeligvis på grund af de tunge protokoller , og endelig de fire tinsoldater , broderligt holdende hinanden under armen , lige stivøjede , lige dinglende , lige overbeviste om , at sidemanden var fuld som en allike . 
Det lod for resten også til , at klareringen havde virket angribende på Isaksen ; i det mindste lød hans stemme så løjerlig tilsløret , ligesom den kom langt borte fra . 
» Nå , Vang ! I dag behøver de vist ingen bitter . «   » Nej tak . Jeg har vist fået , tror jeg . Der var noget rødt i en flaske dernede , men jeg synes for resten , at tolderne drak det alt sammen selv . « 
» Det var dog skammeligt . Kunne de ikke engang unde dem lidt , «  smålo Isaksen .  » Men de fik måske nok alligevel ? « 
» Nok ? — hvad mener de ? — jeg fejler virkelig ikke det mindste . « 
» Det manglede også bare , at de skulle gå og 

være blisøjet så tidlig på formiddagen . Det kan vi ikke have i en ordentlig forretning , kan vi vel ? « 
Der var en lystighed i Isaksens sortkrøllede ansigt , som forekom Vang ganske umotiveret . 
» Mengudsdød og pine , mand i hvad er det ,de gør ? « 
Isaksen pegede forfærdet på cigaren , som Vang havde i munden . 
» Jeg ?— hvad jeg gør ? —jeg ryger cigar ! Hehe , det kan de vel nok se . «  Vang pustede frejdig en stor røgsky hen imod ham . 
Isaksen hostede og rystede på hovedet . 
» Ryge skipperens klareringscigarer ! De må jo fejle noget , Vang . « 
» Det er en rigtig god cigar , «  forsikrede Vang .  » Lidt stærk måske — — « 
» Ja stærk ! Det skal de sgu have ret i . Jeg har en eneste gang proberet sådan en svend , men den var lige ved at slå mig i dækket med det samme . « 
Vang tog cigaren ud af munden og underkastede den et nøjere eftersyn : det var en fugtig , svampet masse indhyllet i et blakket dæksblad med hvide pletter hist og her . 
» Det er den slags , der vokser ved Frederits , «  forklarede Isaksen .  » De bliver stukket ligesom disse her asparsjer , forstår de , og så får de sat pletterne-på med skedevand . Der er ikke andre end russerne , som kan stå for dem . « 
Vang smilede lidt forlegen og kastede cigaren overbord .  » Det var da besynderligt . Hvor mon jeg kan have fået den fra ? Ja jeg synes jo nok , her var sådan en grim lugt , men hvem kunne nu tænke , at det var fra cigaren ? « 

» Nej , hvem fa’en kunne tænke sig det , «  lo Isaksen .  » Men hvor har de gjort af skipperen ? « 
» Kaptejnen . «  Vang så sig forbavset om efter ham .  » Ja hvor er kaptejnen ? Han er væk . Hehe , borte har taget ham . Det var dog grinagtigt . Å , men hør Isaksen , gør mig den tjeneste at lade være med at svinge sådan frem og tilbage ; jeg bliver helt nervøs af det . « 
Isaksens lystighed tog mere og mere overhånd . Den klukkede formelig i hans stemme , så man næsten ikke kunne høre , hvad han sagde . 
» Det var som pokkeren . Kan de virkelig se , at jeg svingler ? « 
» De taler så utydeligt , Isaksen . Mon de ikke har klareret lidt for livligt nede hos dem . De har vist fået for mange bittere ; det skulle de hellere lade være med . Kunne de ikke have godt af at sove lidt . — å jaja , det er dog besynderligt , så jeg bliver søvnig . Mon det ikke skulle være cigarens skyld ? « 
» Begribeligvis er det cigarens skyld ; hvad skulle det ellers komme af ? « 
» Nej , hvad skulle det ellers komme af , «  gentog Vang mekanisk .  » Hehe , det var dog underligt , jeg synes bestemt , der var noget , jeg tænkte på . — den menneskelige tanke er en flygtig trækfugl , der kommer og svinder , har ikke blivende sted . Hvor søger den hen  ? Hvor er dens hjem  ? Fatter de det , Isaksen  ? « 
» Ikke et øje ! Men væk er den ; det er tydeligt nok , «  brasede det ud af Isaksen med en umådelig latter . 

» De smiler , Isaksen ! Det er menneskenes skik , når de vil skyde de tunge spørgsmål fra sig . Men man smiler ikke livets alvor bort ! — livet , Isaksen ; hvordan skal vi i grunden opfatte livet ? I sammenligning med evigheden er det kun som en dråbe , der faldt i havet — og undrende den så — sig pludselig begravet — i oceanets blå ! Hel nej det var nok ikke det , vi talte om . Men , forstår de , Isaksen , i denne dråbe brydes dog en stråle af det evige lys med vidunderligt farvespil . Det er kønt . Men det tilfredsstiller dem ikke i menneskesjælen søger en dybere forklaring . Hvor , Isaksen , hvor — spørger jeg dem — finde vi midtpunktet for den menneskelige tilværelse ?* 
» Åh , det må vel være sådan i omegnen af navlen , «  foreslog Isaksen . 
Vang rystede sørgmodig på hovedet . 
» De gamle grækere bruge udtrykket  » Jordens navle «  . — jeg er så underlig distrait i dag , ellers kunne jeg måske have forklaret dem den dybere betydning af dette skønne udtryk . Undskyld , kære Isaksen , det gør mig ondt , at jeg ikke kan gøre dem denne lille tjeneste ! « 
» Skidt , så venter vi til en anden gang , det jager ikke , «  forsikrede Isaksen , idet han lempeligt lagde sin arm om Vangs skulder og lodsede ham ind gennem kahytsdøren . 
» Hvor skal vi hen , Isaksen ? « 
» De ville jo ned og sove . « 
» Ville jeg det ? Hehe , det var jo i grunden meget fornuftigt af mig . « 
» Gu’ var det det , Vang . De er slet ikke så 

tosset endda . — nej tøv lidt ; lad mig gå først ned ad trappen . Her er jo nogen søgang ; så slingrer den , forstår de , og jeg er jo bedre kendt med den slags end som dem . « 
Vang klamrede sig til trappegelænderet . 
» Søgang , Isaksen ? Men gud forbarme sig , er her søgang ? «  han rettede sig pludselig og så stift på Isaksen .  » Å , de narrer mig . Hvor skulle der komme søgang fra , det er jo blikstille . Men de selv slingrer noget , det vil jeg give dem ret i . Det skulle de ikke , Isaksen , det er ikke noget for en mand i deres alder . « 
Til Isaksens store forbavselse gik Vang aldeles sikkert og støt ned ad trappen og ind i sin kahyt , hvor han trak frakken og skoene af og lagde sig i køjen uden at behøve mindste hjælp . 
Et øjeblik efter sov han trygt . 
Inde fra kaptajn Smidts kahyt røbede en dyb snorken , at kaptejnen for længst havde søgt hvile ovenpå klareringens anstrengelser . 
» Det var fa’en til kæfert , Vang havde fået på , «  forklarede Isaksen kort efter lille Hansen .  » Den myr-derligste Bjørn 1 men han gik og legede med den , li’eså stille og dannet . Han kunne godt have gået i dameselskab med den ! Ja , der kan man nu ligegodt se ; et pænt menneske bliver altid ved at være et pænt menneske , selv om han får sig en lille stjert . En anden en kunne sgutte have kommet sådan fra det . Men Vang , han er , dælen lyne mig , også et nydeligt menneske . Det bandede Laus Isaksen på ! « 
» Den er hørt ; «  sagde lille Hansen . 

X . 
Oh ve , oh ve ! Peter den stores hus ! ! 
Da Vang hen på eftermiddagen drog afsted for at se på byen , fulgte han nøje den forskrift , Isaksen havde givet ham , og næppe var han kommen ned på kajen og havde rakt armen i vejret , før der kom farende en drosche , en nem lille ting med et enkelt sæde bag i , hvis bedagede fløjl var dækket af et stort hæklet stykke . Kusken var en lille gemytlig fyr i en meget pjaltet lang frakke , og den lille russerhest under det store buede åg gjorde også et ret defekt indtryk , hvad dens ydre angik ; men den stampede i brostenene med en energi , der tydede på , at de store steppers ånd endnu levede i dens indre . 
Såsnart Vang havde sat sig til rette og havde gjort en flot bevægelse med hånden frem efter og sagt  » das hans «  , smældede kusken med pisken , og afsted gik det som lyn og torden op gennem byen . Vang fik ikke engang tid til at nikke til Isaksen eller Iver , der begge med stor interesse fulgte ham hver  »  fra sit sted af skibet . 
» Det var minsandten en anderledes kørsel , end i København , «  tænkte han fornøjet , oplivet af den susende fart . Undertiden var han rigtignok ved at blive slynget på hovedet ud af den lave vogn ; men det hele var så uvant og fremmedartet , så velsignet udenlandsk , at hans humør steg , jo længere turen varede . 
Og Isaksen havde slet ikke haft ret ! Her var jo en utrolig masse at se på . 

alle disse langhårede mennesker i deres kaftaner og kofter , alle sammen med vældig store kasketter og lange støvler eller i mangel af støvler gule fladbundede russersko med snørelidserne snoende sig midt op på læggene over de grå uldsokker , der var trukket udenpå benklæderne — det var jo en hel lille oplevelse at se på disse løjerlige folk . 
Især bønderne ! Hvor var de dog morsomme . De traskede omkring i den stegende solhede med deres tykke lammeskindspelse knappede helt op til halsen og snørede sammen om livet med solide hyssingreb . Puh ; man blev næsten halvkvalt på deres vegne . Se , der kom en kørende i en mærkelig gammeldags pindevogn ; hans lange gule hår og skæg nåde helt ned over pelsen både for og bag . Man fik ligefrem lyst til at klippe ham ganske tæt ; ja og flestene med ; de skikkelige små dyr vare lige så lodne som mammuter med store afslidte pletter ved seletøjet og lange tjavser slæbende ned bag hovene . Og højt over deres nakke ragede det store åg til vejrs , en broget æreport , som de aldrig kom igennem , hvor meget de så kilede afsted . 
Her var en hattemager , der havde butik på en gammel gavl . Kasketterne hang på store søm lige op til tagrygningen og blev pirrede ned med en lang Stang , når kunderne ville se nærmere på dem . En solid tordenbyge kunne gøre en frygtelig virkning ! 
Forbavsende , så mange jøder her var , og alle sammen ældgamle og pjaltede ; det vil sige mændene ; damerne vare alle sammen unge , smukke og meget elegante . 

ganske ejendommeligt , så denne moskuslugt gennemtrængte alt ; luften var aldeles tung deraf . Og så ruslæder ; det lugtede her af alle vegne . 
Nej dog ; se nu der ! Et par halvfulde sjovere , der skændtes , så de vare lige ved at ryge i totterne på hinanden ; men pludselig holdt de op , standsede og rev kasketterne af hovederne , medens de nejede og korsede sig af alle kræfter . Der hang et lille helgenbillede inde i krogen mellem husene . Så gik de videre , og først et godt stykke længere henne ad gaden begyndte de at skændes igen ; men så lå de rigtignok også i næste øjeblik på stenbroen med hinanden i håret . 
Ja det var fremmed land , fremmede mennesker ! 
Mon det mærkelige gamle hus derhenne skulle være Peter den stores ? Nej , drosken susede forbi . 
» Hov , kusk ! Køren si nur ein wenig langsamer , so dass wir kønnen sehen auf die sachen . « 
Det gik flot med det tyske ; der skulle blot lidt mere øvelse til . Rigtignok forstod kusken ikke en smule af det , men han havde åbenbart alligevel en fornemmelse af , at han kørte for en glad sjæl ; thi hvert øjeblik vendte han sig der oppe på bukken og lo og pegede med pisken frem efter og råbte en hel mængde , som Vang naturligvis heller ikke forstod , og så nikkede de til hinanden og var svært fine venner . 
» Alter Freund auf livets keglebane . Das ist etwas von das morsomste , ich lange bin gewesen mit zu ! « 
Ja det var en storartet køretur . Hvor det ville more tante eine at høre om den , og hun , der holdt så meget af alt gammelt , ville straks kaste sin kærlighed på denne hyggelige lille by , der levede på 

fortidsminderne og regnede sit  » Hus «  for en kostelig skat , som enhver droskekusk var stolt over at kunne vise en fremmed . 
Endelig drejede de ind i en temmelig øde gade helt ude i yderkanten af byen ; vognen standsede , og kusken pegede med et umådelig velvilligt ansigt på det nærmeste hus . 
Vang så lidt forundret på ham . 
Det hus der ? Aldrig i livet havde det været Peter den stores ; det var jo et ganske almindeligt nybygget sted . 
Men gud forbarme sig , det så ikke videre hyggeligt ud . Deroppe i et af vinduerne stod en dame i negligé og vinkede yderst venskabeligt ned til ham . Og der i det næste vindue — og i det tredje —  » Kør til kusk ! Er de tosset , mand , det er jo slet ikke noget pænt hus . « 
Meget altereret vinkede Niels Vang fremefter igen ; men kusken lod ikke til at bemærke det ; han rakte blot hånden bagud for at få betaling for køreturen . 
Vang så sig forskrækket omkring . Her , ved højlys dag , i sådan en gade , det var jo til at blive rød i hovedet over . 
Til hans store beroligelse var der ingen mennesker på gaden . Kun fra vinduerne hilste smilende blikke ned til ham . 
» Nein , nein , verstehen si nicht ? Das hans ! Peter der grosse ! Sind si mit ? «  råbte Vang . 
Kusken forstod ikke et ord . Han sludrede uhyre fornøjet løs på sit russiske og pegede med pisken snart på det ene snart på det andet vindue . 

der gik pludselig et lys op for Vang . Det var Isaksen — å den skurk ! — der havde pudset ham på en vildmand ! 
» Zuruck . — an der die das dem brucke . Schiff ! Dampfer ! Verstehen si ? «  Vang slog som en rasende med hånden i retning ned mod havnen , og kusken kørte afsted igen , åbenbart temmelig slukøret . 
Ak tante eine ! Det var vist ikke værd , du fik noget at vide om denne køretur . Hvad måtte du tro om en by , hvor droskekuskene øjeblikkelig køre de fremmede lige ud til de uartige gader ! Det måtte være et kendt signal , dette tegn med hånden , som Isaksen havde lært ham . Og Iver — den slubbert — han havde forstået det hele ; det var derfor , han stirrede så forbavset på Isaksen og bagefter var så begejstret og ivrig efter at få at vide , når han skulle ud til  » Huset «  . 
Men for resten , når alt kom til alt , så var der dog ingen ulykke sket . I grunden var det jo kun en noget grovkornet spøg  ; men rigtignok tillige så sørgelig betegnende for byens moral , at en intet anende tilrejsende kunne komme sådan op at køre . 
Da Vang kom tilbage til skibet , var han så nogenlunde på højde med situationen , at han selv kunne le med i det umådelige latterkor , der hilste ham fra Isaksen og lille Hansen . I det fjerne sås Iver , vridende sig som en orm og klaskende sig selv på lårene . 
Men selv om Vang lo , var der alligevel bleven siddende en lille Brod tilbage . Han ærgrede sig ; ikke over at Isaksen havde  » haft sjov «  med ham ; det opfattede han nærmest som en kompliment , hvad det 

også var ; heller ikke over de utallige underfundige små hentydninger , som styrmanden i dagens løb fandt lejlighed til at aflevere på de mest umotiverede tidspunkter ; de vare jo alle sammen kun udslag af en velvilje , som ikke kunne andet end glæde ; men han ærgrede sig — over , at han rødmede , hver gang denne historie blev bragt på bane . Det var ham ikke muligt at lade være hermed ; og jo mere han søgte at overbevise sig selv om , at det var fuldstændig ubegrundet , noget nervøst , sygeligt , latterligt , noget , der ingen steder havde hjemme — allermindst hos et stort voksent mandfolk i hans alder — jo mere han ærgrede sig over dette udslag af  » Jomfrunalskhed «  , desto rødere blev han i hovedet , og desto mere ærgrede han sig over , at han ærgrede sig . 
Med sin bedste vilje kunne han dog ikke ræsonnere sig bort fra denne tåbelige følelse af at være bleven grisset til af disse frække blikke , der ganske uden videre indkasserede ham som et selvfølgeligt bytte — uf , det var så malpropert ! 
Han anede ikke , at dette lille eventyr havde skaffet ham en langt større popularitet blandt besætningen , end adskillige kasser cigarer kunne have indbragt ham . Denne nye passager , der øjeblikkelig kørte ud til  » Klejn Paris «  , han var åbenbart en svend helt igennem ! 

Xi . 
I det hele taget var libau en rigtig ækel by ! 
Om aftenen var han ude sammen med kaptejnen . Til en begyndelse morede han sig udmærket , navnlig over at han alle vegne blev kaldt  » Hr . Kapteene , «  hvilket syntes at være en slags fællesbetegnelse , som de indfødte benyttede overfor alle velklædte fremmede . Næppe viste han sig på landgangsbroen , før droskekusken fra om formiddagen kom susende med sit køretøj henne fra hjørnet , hvor han havde standkvarter :  » Hr . Kapteene , hr . Kapteene ! «  ja han kunne sagtens sige  » Kapteene «  ; han havde fået en Rubel for køreturen og var bleven så ellevild af henrykkelse over den , at han glemte at give igen . På restaurationen , hvor de vare inde for at smage kvass , noget gyseligt kram , der måtte skylles ned med en whisky , var det også stadigvæk : hr . Kapteene . Man følte sig formelig som en person af betydning . 
Men da de så kom ud på gaden igen , så var det , at det begyndte . 
Medens de langsomt drev afsted gennem en allé af unge blomstrende kastanietrær , gjorde Vang den ganske naturlige — og virkelig højst uskyldige — lille bemærkning : 
» Det er da en hel fornøjelse at se , så mange nydelige unge piger der er her i byen . « 
Kaptejnen kneb polisk det venstre øje til : 
» Nå , de ser på sagerne . Ja værsgo’ tag for • dem . Fire å fem rubler pr . Styk . « 

» Å , det kan de ikke mene , «  udbrød Vang .  » De pæne unge damer ? « 
» Der er ingen pæne unge damer ude på denne tid , «  bemærkede kaptejnen . 
Vang tav ; men hans øjne , der før havde faret rundt alle vegne , holdt sig derefter væsentlig til stenbroen og kastanietræerne . 
Noget efter , da de to  » Kapteener «  sad bænkede på kurhusets veranda ved en flaske russisk rhinskvin — sur , men udmærket afkølet — begyndte Vang : 
» Var det virkelig deres mening , det , de sagde før ? De ville vel kun bilde mig noget ind , ikke sandt ? « 
» Nej , sågu’ om jeg ville , «  svarede kaptajn Smidt .  » Men lad nu være med de dikkedarer . Jeg har før haft passagerer med , og jeg er selv en gammel jæger . Sig kun til , hvis jeg er til ulejlighed , så skal jeg straks forsvinde . « 
» Nej , hvor kan de tænke — — — . « 
» Nej se , hvor uskyldig han kan se ud , «  lo kaptejnen .  » Tror de ikke , jeg har set , hvordan de har siddet og kigget over til de to derhenne . Nej , de er opdaget , hr . Kandidat . « 
» Jeg forsikrer dem , de tager fuldstændig fejl . Det er meget muligt , at jeg har set på de to damer , men så har det været fuldstændig instinktmæssigt uden at tænke over det . « 
» Så må det være et Pokkers heldigt instinkt , de har ; for den lille er sgu nydelig . Hun kunne passe godt til dem ! « 
» Å nej da , hr . Kaptajn , hvor kan de sige sådan noget . Det er jo en moder med hendes datter ; ser 

de ikke familieligheden ; og så elegante og fuldt ud noble , de er . Det er virkelig en skam af dem at slå dem i hartkorn med de andre ude fra gaden . « 
» Godt ! «  udbrød kaptajn Smidt og rejste sig .  » Når de ikke vil tro mig , så skal de blive overbevist . Nu brænder jeg på den gamle , og overlader dem den unge ; lad os så se , hvem der har ret . « 
Før Vang kunne forhindre det , havde kaptejnen taget plads ved damernes bord . 
Vang rødmede dybt og gjorde et lille forlegent buk over mod den nydelige ældre dame for at fralægge sig al delagtighed i kaptejnens uforskammede påtrængenhed . 
Damen smilede forbindtligt , og Vang følte sig allerede noget beroliget for sit eget vedkommende . Fruen havde åbenbart forstået ham og taget imod hans undskyldning . 
I det samme pegede damen på den fjerde stol ved hendes bord . 
» Min yngste datter kommer straks . Overordentlig chic ; sytten år ! Var det ikke noget for den unge hr . Kaptajn ? « 
Niels Vang rejste sig . 
Han sprang aldeles ikke op fra stolen ; han gjorde slet ikke noget spektakkel , blot rejste sig ganske langsomt og tungt ; men de tre derhenne ved bordet blev næsten forskrækkede . 
Han var bleven ligbleg ; og de grå øjne syntes at skyde sorte flammer , medens hans bævende læber næsten uhørligt hviskedee : 
» Det var en moder , der sagde det ! Gud i himlen , hørte du det ? En moder ! « 

pludselig skyllede en flammende rødme helt op over hans pande . Øjnene gnistrede , hænderne knugede om stoleryggen , så knoerne hvidnede . Det knagede og bragede ; han mærkede det ikke , før han stod med det afbrækkede træstykke i hånden . Så kastede han et forlegent blik omkring sig , lagde stoleryggen forsigtigt på bordet og gik hurtigt ud af verandaen . 
Kaptejn Smidt skyndte sig efter ham . 
» Kære hr . Kandidat . Hvad er der i vejen ? De går da hen og bliver rigtig syg ? « 
» Lad mig gå , lad mig gå , «  mumlede Vang . 
» Nej så minsandten om de får lov til at gå alene ; jeg følger naturligvis med . Sæt de falder om og får et tilfælde . Vil de have en drosche ? Er der ikke noget , jeg kan hjælpe dem med ; knappe deres flip op eller skaffe dem et eller andet , de kan tage ind ? — her går jeg med to tomme hænder til ingen verdens nytte . — herregud menneske , så sig dog noget . « 
Kaptejn Smidt var virkelig rørende elskværdig i sin ivrige hjælpsomhed , men Vang lod aldeles ikke til at høre , hvad han sagde , blot gik og gik afsted ned gennem kastaniealléen hurtigere og stedse hurtigere , , så den trivelige kaptajn næsten måtte løbe for at kunne følge med . 
» Hvad siger de til en iskold sodavand med stænk ? «  gispede kaptejnen . 
Niels Vang standsede . 
» Nederdrægtigt ! Nederdrægtigt ! «  råbte han og rystede de knyttede hænder i luften . 
Kaptejnen veg uvilkårlig lidt til side . 

» Hvad , herregud , en lille uskyldig pomerans , «  indskød han formildende . 
Niels Vang trak vejret dybt og syntes endelig at komme til besindelse ; i det mindste talte han da igen i en nogenlunde almindelig tone , men rigtignok uden spor af fornuftig mening , snart langsomt og sørgmodigt , snart afbrudt , stakåndet og i heftig bevægelse . 
» Bryd dem ikke om , hvad jeg siger ! — det er ikke detfi , jeg mener — det er hende — moderen ! Å , det navn , det navn , så velsignet og rent , et snehvidt dun , der blev tilbage , da uskyldighedens engel  .fløj bort fra jorden . At man skal se det så skændigt trukket i skarnet ! — men jeg vil ikke , jeg vil ikke  .søles til af denne modbydelighed ! — lad hende fal- .byde sit eget barn — lad alle de andre fremvise deres moskusstinkende skamløshed her midt på gaden — det kan jeg ikke forhindre — de har jo lov til det — politiets tilladelse — deres autoriserede levevej ! Men jeg vil have lov til at gå i fred , det er da et beskedent forlangende . Jeg vil ikke have hele min verden fyldt med deres uhumskheder . Jeg vil ikke evig og altid være nødt til at skamme mig over mine medmennesker . « 
Kaptejn Smidt fløjtede , men ganske piano og forsigtigt . Der var gået et lys op for ham ; det var tilfældet fra i formiddags , der kom igen , dette med hankattene og moralen . Når blot man forstod en smule af alt det , kandidaten vrøvlede om , så kunne man måske snakke ham lidt til rette eller få ham kørt over i noget andet , og så var han jo ellers et flinkt og fornøjeligt menneske . Men det var jo en 

svær stor skrue , han havde løs . En anden gang måtte man vogte sig for at pille ved den . 
» Så længe der endnu er en smule godt og kønt tilbage i mig , «  vedblev Vang ,  » så vil jeg have lov til at forsvare det . Jeg vil have lov til at se glad og beundrende på en kvindes skønhed , uden at det straks skal opfattes som en rå vurderen af hendes yndigheder . Og det blev det ! Hun derude , moderen , hun så , at jeg sad og glædede mig over hendes unge datter , og hun anslog mig til mindst ti rubler ; den blodigste fornærmelse , den skammeligste hån mod en mands reneste og ridderligste følelser . « 
» Den gamle tænkte jo ikke på at fornærme dem , hr . Kandidat , «  indflettede kaptejnen godmodigt beroligende . 
» Jamen , indser de da ikke , at det er en fornærmelse ? « 
» Å , jeg synes , hun var meget venlig og forekommende ; og de må jo huske på , hr . Kandidat , den slags har det ikke med så fine fornemmelser . Det levebrød kan sgu være surt nok , så man kan ikke sige noget imod , at de er om sig , når det ser ud til lidt tjans . Og desuden var det da også os selv eller rettere sagt mig , der begyndte . Kedeligt nok , når de tager dem det så nær ; men jeg gjorde det nu i den bedste mening af verden . « 
Kaptejnens fredsommelighed havde en meget heldig virkning på Vang . 
» De må endelig ikke tage mig det ilde op , hr . Kaptajn , hvis jeg har sagt noget , der kunne krænke dem . Det var aldeles ikke min hensigt . De har jo ikke gjort andet end åbnet mine øjne og tvunget 

mig til at se , hvor jeg før har gået forbi med lukkede øjne . « 
» De mener da ikke , at et voksent menneske som de aldrig har set den slags før ? «  spurgte kaptejnen i den højeste forbavselse . 
» Set og seti naturligvis ved jeg , at sådan noget er til , men jeg har ikke villet se nøjere på det . Det var mig ubehageligt , det stødte mig , og så gik jeg hurtigt forbi , for at slippe bort fra det . Jeg troede selv , at det var en slags blufærdighed hos mig ; men måske var det kun almindelig pjaltethed , et forsøg på at slippe udenom det pinlige ved at lade , som om man ikke så det . « 
» Undskyld , hr . Kandidat . «  kaptejnens ansigt havde fået et spændt , næsten ængsteligt udtryk .  » De er da ikke det , som man kalder for  » hellig «  ? « 
» Nej de kan være rolig . «  Vang kunne ikke lade være at smile over spørgsmålet og den forsigtighed , hvormed det blev fremsat .  » Men på det moralske område kan jeg desværre undertiden blive lidt vild . Og jeg er bange for , at min opfattelse er så langt borte fra deres , at de nærmest må betragte mig som sindsforvirret . « 
» Nej , hvor kan de tro , «  faldt kaptejnen ind , men der var alt for megen høflighed og ingen rigtig overbevisning i hans protest . 
» Må jeg have lov til at forklare dem , hvad jeg mener ? «  bad Vang , der følte en vis trang til at retfærdiggøre sig .  » Vi skal jo nu gå og se på hinanden i en måneds tid eller mere , så ville jeg nødigt , at de straks fik et alt for skævt syn på m ig . « 

» Har de så noget imod , at vi sætter os . «  kaptajn Smidt forudså en længere udvikling . 
De tog plads på en bænk under kastanietræerne . Der var nu stille og mennesketomt i Alleen ; inde fra villaerne faldt hist og her et lysskær ud over de brede blade , der spilede deres grønne fingre i ungdommelig kraft og bredte deres frodige tag på begge sider af vejen , åbnende imellem sig plads for en stribe sommernatshimmel , mod hvilken de tætte løvkupler tegnede sig mørke med lysende , ranke blomsterstande . 
Efter nogle øjeblikkes tavshed begyndte Vang : 
» De spurgte mig , om jeg aldrig før havde set noget af den slags . Må jeg fortælle dem , hvad jeg har set : 
jeg har set en verden , der var lys og ren som den guds tanke , der skabte den , en verden , hvor alle mennesker vare gode og lykkelige , hvor livet gled fra søndag til søndag som en mildt tonende harmoni . Jorden bar lutter blomster , og luften var fyldt med sommer . 
Og jeg har set denne verden blive taget fra mig stykke for stykke , blomst for blomst . 
Jeg har set en skoledreng i stumpet trøje . Kammeraterne trak ham med :  » Nu skal du høre sjov . «  og så fortalte de ting , som drengen ikke forstod , men som alligevel fik hans barnekinder til at rødme af skam . Han følte , at der var kommet noget stygt ind i hans verden ; han ville jage det bort ; men han vidste ikke selv , hvori det bestod ; og han turde ikke spørge de voksne . 

så kom der en tid , hvor han begyndte at forstå , hvad det var , der fik hans hjerte til at banke så uroligt og ængsteligt , når kammeraterne fortalte deres  » sjov «  historier . Det var hemmeligheden om mand og kvinde , dette mystiske , gådefuldt lokkende , som man kun turde tale hviskende om . Det pinte og nagede ham ; han følte sig som en forbryder , fordi han ikke kunne holde det ude af sine tanker ; men det overfaldt ham , når han mindst anede det . 
Da han gik til præsten , skulle han en dag sige budene . Juliane Nielsen sad lige over for ham og så på ham med sine brune øjne . Han følte sig som en helt ; budene kom dansende frem . 
Så stoppede han pludselig midt i et  » Du skal ikke «  . 
Juliane havde slået øjnene ned og rødmede . 
» Bedrive , «  stammede han ; så kunne han ikke sige mere . 
Sæt nu , at det var noget uartigt ! 
Han vidste , at det gjaldt hans ære som nummer et , og ikke alene hans , men hele latinskolens ære , om duksen nu stoppede op midt i lektien . Friskoledrengene derhenne ved døren var allerede begyndt at stikke hovederne sammen og fnise . Han ville have givet hele månedens karakterpenge for at få at vide , om der var noget slemt i dette bud ; men ikke for nogen pris ville han risikere at sige noget , som Juliane Nielsen behøvede at rødme over . Så hellere tie stille og tage skammen . 
» Kan du ikke dine hellige bud , min ven ? «  spurgte præsten .  » Skal jeg blive nødt til at spørge friskolen ? « 

latinskolen skælvede . Henne ved døren fløj et helt geled halvsnavsede hænder i vejret :  » Må jeg , må jeg ! « 
Men han tav . 
Så løftede præsten sin hvide pegefinger . 
» Du skal ikke bedrive hor ! «  brølede friskolen triumferende . 
Og Juliane Nielsen rødmede endnu dybere . 
Men . fra det øjeblik forfulgte han det bud , hvor han kunne komme efter det . Han ville vide , hvad det betød . Først prøvede han hos sin sidemand på øverste bænk i klassen , så hele første bænk ned . Ingen steder fik han ordentlig besked . Til sidst tog han en fortvivlet beslutning . Han forhørte sig hos en af de store drenge i næste klasse . 
» Uh , din tøsedreng , ved du ikke engang det ! «  sagde den store dreng . 
Så fik han forklaring , en voldsomt spændende forklaring , hvor en fantasifuld anvendelse af  » grinagtige «  historier opvejede den manglende sagkundskab . 
Flan blev klog ; men der faldt mørke skygger over et stort stykke af hans lyse verden . 
Det har jeg set , hr . Kaptajn , og jeg har tænkt ved mig selv : hvor meget kunne den dreng ikke have været sparet for , hvis præsten eller et andet fornuftigt menneske dengang havde taget ham i hånden og sagt til ham :  » Ser du , min dreng , sådan og sådan forholder det sig . Det er det hele . Der er såmænd ikke noget mystisk eller spændende ved det . « 
Og jeg har tænkt : hvor er det dog i grunden underligt , at man betragter det som en vigtig samfunds 

opgave at uddanne dygtige lærere til at proppe latin og græsk ind i drengenes hoveder . Men livets mest brændende spørgsmål , i det mindste for en vis alder , det spørgsmål , som så uendelig mange mennesker gå i stykker på , det overlader man til drengene selv at klare , skønt både fædre og lærere af egen erfaring må vide , hvordan den undervisning er , som sådanne fyre give hverandre indbyrdes . 
Jeg tror , det går samfundet , som det er gået mig selv . Man lister sig udenom så længe som muligt . « 
» Ja , sågu ! De kan have ret , «  sagde kaptajn Smidt , der til sin egen forbavselse havde hørt efter , oven i købet med en vis interesse . Dette var da endelig noget , man kunne forstå , og selv om kandidaten . tog alt for højtideligt på det , var der dog formelig slet ikke så lidt i , hvad han sagde . Den Juliane var sgu en tyvetøs ; men ellers var det jo rigtigt nok , at det kunne lumre noget slemt om ørene på en i fjorten femten Års alderen . 
Niels Vang fortsatte : 
» Jeg har set en ung student komme til København . Når han gik ned ad gaden , vendte folk sig efter ham , så glade skinnede hans øjne . Han syntes , han gik med en nyfødt verden i hver hånd . 
Nu skulle livet åbenbare sig for ham i al sin tusindfarvede herlighed ! 
Han fik mange venner . De dygtigste og bedste af kammeraterne samledes hos ham og drøftede de dybeste emner . Han var lykkelig som en ung gud , hans sjæl svømmede i morgenglans , tobaksrøgen var gyldne skyer . Alt mellem himmel og jord kunne 

sættes under debat ; de var ikke bange for noget som helst , lutter gode hoveder , hvis klare ånder begyndte at røre vingerne . Ordene fløj som stjerneskud og malede gnistrende tanker frem . 
Men kun en times tid eller to .- 
så begyndte der rundt om i krogene en dæmpet hvisken med halvkvalte latterudbrud , der skar ham i hjertet . Han kendte det så godt ; det var de  » grinagtige «  historier fra skoletiden , der gik igen , men i forbedret udgave , i mere personlig form . 
Å , de historier , de historier ! Hvor megen fortræd gjorde de ham dog ikke ! De ødelagde alle hans dejlige aftener . Så snart de begyndte at rykke frem , brød ingen sig mere om at overveje muligheden for sjælens udødelighed eller at undersøge , hvorvidt arvesynden lod sig forene med den frie vilje og det personlige ansvar ; ingen ville længere høre  » Brand «  blive læst op ; ikke engang  » Almas sonetter «  ville de høre på , og de var dog så kønne , især den  » At ret jeg lever , skylder dig jeg kun «  . De lo af den :  » Å , du med din kanin på . Havets stille bund . Lad os nu være fri for mere romantisk sludder . Nej livet , min far , det er dog det , der ligger ungdommen nærmest i « 
Ungdommens liv ! En brusende strøm af alle evners higen , alle kræfters stræben mod himmelhøje mål , en åndens kamp for sandhed og lys , en sjælens jublende pilgrimsgang til skønhedsdrømmens tempel ! Var dette ikke ungdommens liv ? 
Å nej , ikke ganske . Han havde glemt at regne virkeligheden med . 

kan der tænkes noget kedeligere end virkeligheden ? Den trasker med store træskostøvler på lige midt ind mellem alle vore blomster . Blot den en gang har gået et sted , så er der straks en fast trampet vej ; ikke så meget som en vintergæk vil gro der . 
Flan havde megen sorg af virkeligheden . Det var jo den , der kom listende forklædt som historier , både grinagtige og uartige ; men hvor kunne han vide det ? Han så kun , at aftenen blev helt spoleret , og undrede sig over , hvordan voksne mennesker med åndelig modenhed — ja det stod der i eksamensbeviset , at de alle sammen havde — kunne finde nogen fornøjelse ved i timevis at høre på disse dumme historier , ja værre end dumme , de fleste af dem var simpelt hen rå uden det mindste vittige i sig . Athene måtte rødme , hvis hun hørte sine sønner tale . Heldigvis var hun vist gået sin vej . 
» Det er jo den rene skære virkelighed alt sammen , «  forklarede kammeraterne . 
Der stod han ! Hvad skulle han svare ? 
Så gav han sig til at forfølge virkeligheden . 
Han ville se , om den også var sådan , som de sagde . 
Men han kunne aldrig træffe den . Når han gik ned ad gaden og så sig om med sine glade øjne , så var alle mennesker elskværdige og de unge piger søde ; der var ikke spor af virkelighed ! 
Efter beskrivelsen at dømme syntes den for resten mest at holde til i smågaderne ; men der ville han ikke gå ned ; der var så ækelt . 

så lærte han virkeligheden at kende gennem kammeraternes skoledrengehistorier . Og han blev så klog . Han vidste bestemt , at Luise var en  » go’ pi’e «  , Marie en  » storartet pi’e «  , Jenny en  » stille og fredelig pi’e «  , at Kathinka var  » på ære en fuldendt dame «  , og at Sofie desværre var  » aldeles umulig , kære «  . Det var utroligt , så meget han fik at vide . Kammeraterne delte hellere end gerne deres erfaringer med ham ; ungdommen strør jo sin rigdom ud med gavmild hånd . Den ene overbød den anden ; det satte de nu en ære i . Og det var  » Blomsten af Danmarks ungdom «  , der talte , så han havde de bedste kilder . 
Han talte aldrig mere om at komme sammen og drøfte sjælens udødelighed . Hele verden var jo så fuld af små butiksfrøkner og sangerinder og varietédamer , at der ingen plads blev til sjælen , og alle vegne var der jo  » Grin «  og  » Sjov «  ,  » Bal i haven «  over det hele . Hvem gider kigge efter musernes Dans , når virkeligheden byder på en gemytlig trippevals ? 
Men hans hjerte blev så fattigt som en plyndret fuglerede . Alle hans kære drømme flygtede deres vej for kammeraternes evindelige gøren grin . Ak det lille ord  » Grin «  , hvilken svøbe var det ikke for ham 1 alt , hvad der var helligt og stort og skønt , alt hvad der kunne løfte hans liv op mod idealets himmel — væk med det , ned med det , romantisk sludder alt sammen , der spærrede vejen for den nye tids lys ! 
Og han , som elskede lyset , han hvis inderlige stræben var at finde klarhed og lys , han skulle være den eneste , der ikke fandt det ? Forgæves spejdede han efter det i kammeraternes tale , i deres liv ; han 

syntes , at jorden var bleven øde og tom og mørk , og at grinets ånd svævede over afgrundene . 
Så søgte han ind i sin egen lyse verden ; der vidste han da , at der var fred og glæde og solskin at finde . Men piskende hagelbyger var gået hen over den , hans kæreste blomster hang knækkede på slappe stilke , idealerne havde mistet deres kønne forgyldning ; der var ingenting tilbage , slet ingenting ! 
Hvor kunne dog livet nænne at tage så hårdt på et attenårs hjerte ? 
Jeg har set glansen i hans glade øjne slukkes , jeg har set ham blive gammel og træt før det tyvende år . 
Jeg har set skoledrengehistoriernes ånd vokse sig stærk og gå som en scirocco over ungdommens liv og tørre dets kilder ud . Jeg har set grinets gule tølfodsblomstér på forårsmarkerne ; man lod dem firede sig ; de pyntede jo ; men bladene , der fulgte efter , kvalte det spirende korn . 
Jeg har set det begynde som sjov , men ende som ramme alvor . 
Og de ved ikke , hvor megen alvor jeg har set . 
Tænk dem nu sådan et ungt uerfarent menneske , der nærmer sig det hemmelighedsfulde Paradis . Af kammerater og andre tjenstvillige ånder har han fået hovedet proppet fuldt med de sælsomste beretninger om , hvad der venter en , så snart man er indenfor porten . Og sceneriet er fortræffeligt ordnet . Murene er ikke højere , end at kundskabens træ derinde fremviser alle sine fristende æbler for enhver , der kommer forbi ; og adgangen er den lettest tænkelige ; masser af døre , som velvillige keruber i politi 

uniform holde på vid gab . for  .lysthavende . Hist og her flagrer måske nok en forpjusket midnatsmissionær omkring med et rustent flammesværd og en temmelig anløben glorie , men keruberne anmode ham høfligst om at passere gaden . Der er såmænd gjort alt , hvad der står i menneskers magt , for at det første , svære skridt kan blive så let som muligt ; og det er  .ikke så ganske få , hvis sidste skrupler dæmpes ved synet af politihjælmene . 
Besynderligt nok gives der imidlertid virkelig nogle — oven i købet temmelig mange — som føle en vis ækelhed ved politiets alfare Paradis . Heldigvis for dem har kundskabens træ spredt sine frø langt udenfor muren , og rundt om er der vokset hyggelige smålunde op , hvor æblerne — med lidt god vilje og navnlig for det uerfarne øje — tage sig mindre overgramsede ud end indenfor muren . 
En skønne dag ender det så med , at man enten tager mod til sig , anlægger en forloren frejdig mine og går ind gennem porten , medens keruben , diskret smilende , vender sig lidt til den anden side , eller man opsøger dybt rødmende et skjult sted i en af små-lundene og rapser et æble . 
I nioghalvfems af hundrede tilfælde er resultatet en skuffelse .  » Er det det hele ? «  man havde ventet sig — ja guderne må vide , hvad man i grunden havde ventet sig . Der er nogle , som aldrig komme videre , ærlige sjæle som indrømme , at de have ladet sig narre , og som ærgre sig derover og drage en lære for livet ud af den erfaring , de have gjort . Men de er sjældne . 
For største delen af de unge mennesker går det med den forbudne frugt ligesom med tobakken . De 

første forsøg giver kvalme , men man hører bestandig tale om , hvor dejligt cigaren smager ; og det ser jo Pokkers rask ud ; man vil ikke stikke op for de andre , og så bliver man ved , indtil man ender som fuldstændig forfalden . 
Menneskene have en vidunderlig evne til at bedrage sig selv med undskyldninger . 
Det begynder med , at man  » går lidt på sjov «  . Herregud , det er der jo ikke noget at sige til . Man må se lidt gennem fingre med ungdommen . Navnlig når det gælder en selv , falder det særdeles bekvemt at være den mildt overbærende . Desuden , et menneske i ens alder må dog kende lidt til livet ; man kan ikke være bekendt altid at sidde som et mæhæ , når kammeraterne fortælle om deres sidste bedrifter ; og så kan det jo ikke nægtes , at der er noget vist flot ved sådan et let henkastet :  » Ja , jeg var nu også ude at slå et lille slag i går . « 
Men de små slag have en ubehagelig tilbøjelighed til at blive større og større . 
Nå , hvad ! Det er hornene , man skal have løbet af sigi 
det lyder ganske rask , og det kan så rart nemt siges med et overlegent skuldertræk , som om det hele var en ganske underordnet sag uden dybere betydning . 
Men den forlorne overlegenhed lader sig i længden ikke gennemføre . Den tid og den interesse , man ofrer på disse horn , står ikke i noget rimeligt forhold til deres ligegyldighed ; og så gør man resolut springet over i nødvendighedens stadium . 

ved hjælp af vægtige argumenter , hentede fra slette medicinske makværker , overbeviser man sig selv om — det går forbavsende let — at man simpelt hen er underkastet en bydende nødvendigheds tvang , som intet normalt udviklet mandfolk kan unddrage sig at adlyde . Man tænker ikke på , at man for et halvt år siden meget godt kunne beherske sig ; man ser aldeles ikke , hvorledes man selv lidt efter lidt ved tanker , ord og gærninger ligefrem har opelsker denne trang , der nu til tider fuldstændig tager magten fra en ; man kaster med et sæt hele skylden over på den menneskelige natur , den gamle Adam , medfødte tilbøjeligheder og nedarvede skrøbeligheder , som man lige så gerne på forhånd kan opgive enhver kamp imod . I grunden er man lidt rørt over sig selv , for inderst i sit hjerte er man sgu ved gud et knusende moralsk menneske — særlig når man går hjem hen ad morgenstunden — ; men hvad fanden skal man gøre ? Man kan jo ikke skabe sig selv om , og nu er man desværre et mandfolk og må derfor , virkelig meget mod sin vilje , leve sådan som alle mandfolk nu engang er nødt til at leve . 
Når et menneske er nået til dette stadium , er det uhyre fornøjeligt at se ham blive forlovet . 
Jeg havde en ven , der var en meget ivrig forkæmper for nødvendighedslæren både i ord og i gærning . Vi kunne skændes , så hårene røg om ørene på os ; han var ikke til at rokke fra sin overbevisning . 
Så blev han forlovet . 
Fra det øjeblik levede han som den mest asketiske munk ; og det morsomme var , at det faldt ham 

aldeles ikke ind , at det kunne være anderledes . Da jeg engang ville plukke mig lidt palmer på hans bekostning og for at drille ham diskede op med nogle af hans egne teorier fra gamle dage , så fik jeg ikke andet svar end :  » Det er dog en forbandet beskidt fantasi , du har lagt dig til i den senere tid . «  han aner til dato ikke , hvorfor jeg pludselig omfavnede ham og kaldte ham det mest velsignede inkonsekvente asen , jeg længe havde truffet . 
Det har været mig en kilde til stadig glæde at se , hvor vidunderlig ulogiske menneskene kan være i en sådan situation . Overfor alle mulige andre kan man måske nok endnu holde på nødvendigheden ; men for sit eget vedkommende :  » Nej fy for Pokker , man er da en mand med ære i livet . Det er da det mindste , ens kæreste kan forlange af en , at man er hende tro . « 
Oh du stakkels nødvendighed ! Du må undskylde , at jeg anser dig for en fuldstændig overtro og ikke tager dig alvorligere , end når jeg selv siger , at tobak er en absolut livsbetingelse for mig ! 
Men imidlertid , det kan ikke nægtes ; en mængde mennesker holde for ramme alvor på nødvendighedsteorien . I og for sig er det ikke så underligt . Enhver uvane bliver i tidens løb til en magt , som man kun med stort besvær kan frigøre sig for . Og når man nu slet ingen lyst har til at undvære de behageligheder , vedkommende uvane medfører — jeg vil virkelig for ingen pris undvære mine cigarer — så er det ganske rart at kunne gøre sig selv umyndig , skyde ansvaret fra sig og sige , at man er et stakkels offerlam under nødvendighedens åg . Samtidig kan man 

så udmærket godt nære en brændende — men platonisk — kærlighed til moralen ; der er jo formelig noget vist ideelt ved ens begejstring for det uopnåe-lige . Skulle man få religiøse anfægtelser , henviser man til apostelen paulus’s nok så bekendte torn i kødet . Det går alt sammen storartet . 
Men det går nedad . Umærkeligt glider man over i det rent negative stadium , hvor alle indvendinger slås til jorden med ironiens klinge . 
Moral ? Å plerregud , det var også noget at tale om i vore oplyste tider , en bunke forældede , tåbelige fordomme , som oven i købet er himmelvidt forskellige , ja stik modsatte hos de forskellige nationer . 
Religion ? En samling ganske nette ammestuefortællinger , fortræffelige for småbørn , men virkelig ikke for åndsudviklede mennesker . 
Alt hvad der overhovedet kan genere en og give svage mindelser om svigtede kald og brudte løfter , det fejes simpelt hen til side som unyttigt skrammel . 
Man kommer aller lettest fra det hele ved at grine af det . Og der skal i virkeligheden kun et minimum af begavelse til for med en vis virkning at kunne gøre grin med alt mellem himmel og jord . Jeg glemmer aldrig , hvor imponeret jeg var i den første tid , da jeg begyndte at komme i studenterkredsene . Jeg syntes , det var lutter genier , jeg var imellem . Når de smældede deres replikker ud , følte jeg verden knage i sine sammenføjninger . Senere har jeg truffet mange genier af samme slags , dog uden at blive fuldt så overvældet ! 
Men grinet har — eller havde i det mindste i den tid — den store fordel , at det blev betragtet 

som et ubedrageligt tegn på den ægte åndsfrihed . Kun gennem ironien nåde man den sande uafhængighed , den virkelige tankens overlegenhed , der ikke lod sig hilde i konventionelle lænker , men så med sit eget klare øje hele menneskeslægtens og samfundets råddenskab og forsumpethed . Og alle de gamle ormstukne afgudsbilleder kastedes på bålet , sandhedens og frihedens flammende bål , hvorfra den nye tids lys strålede ud over verden . 
Stakkels nye tid ! Du har fået mange synder på din samvittighed , fordi så megen personlig hulhed , så megen åndelig tomhed , så mange private små skavanker og store moralske brøst skulle dækkes bag det blanke Skjold . 
Og stakkels gamle idealer ! I have haft det hårdt ! Det var så let at sparke til de faldne guder ! 
Jeg har set mange af mine venner gå denne vej , og jeg har set nogle af dem gå i hundene derved . 
Lad mig tage et eksempel . 
Han var en lille skikkelig fyr , det bedste menneske under solen og et udmærket hoved . Det var en hel fornøjelse at høre , hvordan han kunne sætte nødvendighedsteoretikerne til vægs med sin glimrende logik . 
Da han var to og tyve år , var han endnu uskyldig som et barn . 
Så gik det galt en dag , da han selv troede sig allermest sikker . 
Dagen efter kom han op til mig og var ulykkelig ; 

jeg trøstede ham så godt , jeg kunne , og han gik fra mig  » stærkere end nogensinde «  , sagde han selv . 
Om aftenen kom pigebarnet og bankede på hans dør . 
Jeg så ham først et par måneder efter . I begyndelsen var han noget tilbageholdende ; så begyndte han pludselig i en heftig , irriteret tone at tale om alle disse dødbidere , der ikke havde ide om kærlighedens magt , disse valne , lunkne vandmændsnaturer , der ville sætte lås , for den trang , der løftede alverden ud af sine hængsler o . s . v . , o . s . v . , en hel masse , der alt sammen var sigtet på mig . Jeg havde for resten med vilje ikke sagt et ord , der kunne berøre dette emne . Men der er jo noget , der hedder en ond samvittighed . 
Da jeg næste gang traf ham , for han straks løs på mig : kærlighed ? Vås , der eksisterede ikke noget , der hed kærlighed ; det hele var ren og skær sanselighed i mere eller mindre raffineret form . Alt , hvad man ellers sagde om kærlighed , var noget romantisk , nederdrægtigt , fjollet sludder ; nu vidste jeg det ! 
Jeg følte , hvordan ordet kærlighed sved og brændte ham i hans hjerte , og jeg bad ham gå med hjem ; så kunne vi tale ud med hinanden . 
Nej , han kunne ikke komme i dag . 
Men så en anden dag ? 
Nej , han gik . i det hele taget ikke ud ; han havde ikke tid . 
Hvad det da var , han havde så travlt med ? Man så ham aldrig til- forelæsninger eller øvelser . Om det var guldmedaljeopgaven , han skrev på ? 

nej , den opgave var jo nok sat ud nærmest for ham , men han gad ikke skrive den ; der var så meget andet , der skulle gøres . 
Senere hørte jeg , at dette meget andet udelukkende var — Jenny , pigebarnet . Hun havde aldeles lagt beslag på ham . Det var hende , der var  » en stille og fredelig pi’e «  . Jeg kendte hende af omtale fra nogle andre kammerater , hun havde gået på tur hos , før hun nu var endt hos ham . 
Jeg forstod aldeles ikke , hvordan han , der dog virkelig for blot et Års tid siden havde haft så mange interesser , så megen begejstring og en så ubændig virketrang , hvordan han nu kunne have kastet alt overbord og kunne føle åndelig tilfredshed ved dag ud og dag ind at høre på denne ubetydelige lille butiksjomfrus lirekassepjank . 
Da jeg næste gang traf ham , fik jeg besked . Jenny var noget af det mest hyggelige , der kunne tænkes . Hun kom selv op med hveder eller boller og så lavede hun kaffe om aftenen ; det var meget mere hjemligt end at rende på restaurationer . 
Jeg begyndte at se , hvor farligt det var , og søgte at tale lidt fornuftigt med ham , ja jeg opfandt endog en lille løgn i form af en indbydelse til en familie , hvis nydelige unge datter han i sin tid havde interesseret sig levende for . Desværre lyver jeg ikke videre behændigt , så han gennemskuede mig straks . 
Om jeg måske troede , han brød sig den mindste smule om at komme der . Det skulle formodentlig være for hende , frøken Astrids skyld . Nej tak , han kendte kvinderne ; den ene var ikke et hår bedre end den anden . Om jeg virkelig endnu var så naiv at 

tro på alt dette præk om kvindens renhed og uskyldighed . Pyh ! De kom her og kastede sten efter en som Jenny , fordi hun var  » falden «  . Hvis den højtærede frøken Astrid havde været udsat blot for halvdelen af de fristelser , som Jenny havde gennemgået , så kunne hun måske tale med om tingene . Pokker skulle takke hende for , at hun ikke faldt , når hun aldrig havde anledning til det . 
Han talte sig helt rasende . 
Jeg havde inderlig ondt af ham og fulgte ham hjem til hans dør . Efterhånden fik jeg det indtryk , at han nærmest var bange for Jenny . Hun kunne finde på alt muligt , hvis han nu slap hende . Men det ville han ikke indrømme ; han gemte sig bag ved det moralske ansvar , som han nu sagde , at han følte overfor hende . 
» Lader jeg hende gå nu , hvad skal der så blive af hende ? « 
» Flun trøster sig vel i en andens arme ; det har hun jo gjort så mange gange før , «  sagde jeg , og jeg mente det . 
» Modbydelig mandfolkemoral , «  svarede han ; så gik han . 
Noget efter hørte jeg , at han havde giftet sig med hende . 
De kan sige dem selv , hvordan det ægteskab blev , en karikatur af et samliv , hvor hustruen kun var mandens lovbundne skøge , hvor hver morgen var en bitter opvågnen til  » dagen derpå «  , hvor ingen dybere åndelige bånd knyttede de to sammen , ingen inderlig forståelse af hinandens interesser , ingen sand 

hengivenhed for hinandens vel , intet af alt det , der bærer ægteskabet og fører det over de små skær . 
Jeg har set ham gå til grunde , åndeligt og legemligt . 
Det har jeg set , og mange lignende ting har jeg set , og bestandig så jeg ungdommen hæmmes i sin flugt og tynges til jorden af sanselighedens selvskabte lænker . 
Og jeg sagde til mig selv :  » Har da livet ikke andet af værdi end denne usle glæde ? « 
Og jeg svarede mig selv :  » Jo pinedød har det så ! «  og så gik jeg ind i min egen lille verden og fejede ud derinde , ryddede ukrudtet bort og bandt mine blomster op . Der skulle være festligt og søndagsrent ; jeg ville have et sted , hvor jeg kunne være mig selv . Og alle de gamle idealer gav jeg ny forgyldning . Tiden havde jo taget slemt på dem og forandret dem en del ; men de blev helt kønne igen . Og  » Kvinden «  stillede jeg op på den allerhøjeste piedestal , himmelhøjt til vejrs , for at de små butiksdamer ikke skulle stænke hende til med deres gadesnavs . 
Og når  » Virkeligheden «  svansede mig forbi på sine vimse kankanfødder , så lod jeg den simpelt hen svanse . Den kom ikke mig ved ! 
Det er nu alt sammen længe siden , og jeg har aldrig angret det . Jeg ved , at jeg har stået mig godt derved . 
Jeg har fået mine glade øjne igen , og dem har jeg brugt til at se på al den skønhed og glæde , Vorherres lyse verden rummer . Hvorfor stirre sig blind på de pletter , menneskene har sat derpå . Man 

må vide , at de er der ; det er sandt ; ellers ender man med en skønne dag selv at blive hængende . Men for resten — tre skridt fra livet — det har været mit valgsprog . 
Skønt , underligt nok ; engang imellem — som nu for eksempel i aften , — når noget af dette har trængt sig alt for tæt ind på mig , så jeg ikke har kunnet komme til side for det , men har været nødt til at se det i hele dets hæslighed , så kan jeg få en næsten uimodståelig trang til at smide frakken , smøge skjorteærmerne op og gå løs på alt det kram , ruske det sønder og sammen og holde det frem for folk , lige op i deres velanstændigt forargede ansigter : 
» Kender i denne dynge af skarn og uhumsked ? Man kalder den livet ; jeres eget liv , sådan som i luske jer til det i tusmørket . Se rigtig på det her i guds klare solskin i se , og skam jer , hvis i endnu have gnist af æresfølelse . Ikke sandt , det er indbydende ! Værdige mål for tænkende mænd . 
I unge , i , hvis vågnende ånd drages mod skønhed og lys , i , hvis uerfarenhed skuffes af sminke og stærke farver ! Se på disse pjalter ! De er brogede nok , farvespillende som kamæleonen ; men der er krybdyrklamhed bag den malede regnbue ; himmelglansen mangler . Se alvorligt til . Det er den uniform , som gøglets og grinets liv har til sine rekrutter . Vil i lade eders fri ånd spænde i sådan slavedragt ? 
Og i , højærværdige familiefædre . I , som for længe siden ved en eller anden ubegribelig hjernerevolution have glemt , hvordan det gik til , da i selv vare unge , se ikke så misbilligende og foragtende på min lille mødding . Det er jo den rene og skære 

virkelighed . Den går forbi jer på gaden hver eneste dag ; den følger side om side med eders hustruer og unge døtre ; man kan snart ikke længere kende forskel , hvem der er hvem . Det er den virkelighed , i sende eders sønner ud til , og den tager imod dem med åbne arme . Mon i nogensinde have tænkt på , hvad i skulle svare , hvis eders sønner en dag stod frem og anklagede jer :  » Far , hvorfor har du aldrig sagt os , hvordan virkeligheden var ? Nu har den taget os , men du bærer din del af skylden ! « 
Og i , alle i unge piger ! — herregud , livor er i dog søde alle sammen . Nej , jeg nænner ikke at sige noget til jer . Men i kommer til at gå lidt til side , for nu vender jeg en rigtig ækel stor skarnbøtte . Det ville være synd , om i fik alt for meget' at se af den . Gå hellere ind og tal med jeres mor . « 
Og så ville jeg vende hele bøtten ud over den hele forsamling . 
Å , hvor der ville blive kaglen i hønsegården :  » Nej , det er dog for galt — det umoralske menneske  ! « 
Men om en eneste ville sætte sig stille hen og tænke derover , så havde man dog måske gjort en god gærning . 
Men der krævedes en røst som en domsbasun for at vække dem op . 
Der er bleven så sløjt derhjemme . « 
Niels Vang rystede på hovedet og sad et øjeblik fordybet i sine tanker ; så vendte han sig atter mod kaptejnen . 
» Ja , der har de mit skriftemål , hr . Kaptajn . Nu kommer det an på , hvad de siger til det . « 

» Hvad jeg siger , «  svarede kaptajn Smidt i en halv ærgerlig , halv forlegen tone .  » Ja , hvad vil de i grunden have , at jeg skal sige . Sådan som de endevender det hele og stiller alting på hovedet , så lyder det jo så nydeligt og smukt , at de næsten får mig gamle asen til at gå i tøjet og sidde her og blive helt andægtig . Men gu’ min salighed om jeg- begriber det , «  råbte han pludselig .  » Hvor fanden kan et ungt menneske i deres alder falde på så rent fortvivlede ideer . Hvad tror de ellers , Vorherre har skabt alle de rare små pigebørn for , når det ikke var , fordi han undte os mandfolk en smule fornøjelse ? « 
» Jeg tænker , at kvinden blev til for at højne mandens liv , ikke for at trække det i sølen , «  svarede Vang stilfærdigt . 
» Ja , jeg tænkte det jo nok , «  udbrød kaptejnen .  » Straks har de noget , de langer en ud . Højne mandens liv ? Sådan noget er det sgu nemt nok at sidde og sige . Højne ? — højne ! «  kaptejnen slog pludselig et tordenslag med sin flade hånd ned over knæet .  » Ja gu’ skulle hun højne det , men se om hun gør det , den mær ! « 
Han sad lidt og sundede sig , så fortsatte han i en yderst venlig tone .  » Hør hr . Kandidat , det må vi tale lidt mere om — men en anden gang , ikke i aften . For øjeblikket er jeg ladt ; jeg kan ikke have mere i mig af den slags . Men det kunne dog more mig at høre , hvad nu sådan et menneske som de kan gå og finde på . Se , de må jo huske ; folk i min stilling , vi træffer nok en mængde forskellige mennesker og taler med dem , men det er så om forretninger og sejladsen og den slags ; sådan det højere , 

det kender man ikke meget til . Så for mig og os alle sammen på  » Ajax «  , der er  .jo en fyr som de en sjældenhed' at få fat på , sådan en slags fremmed fugl . Er de med' « 
» En fremmed fugl , «  gentog Vang med et vemodigt smil .  » Det er underligt , at de netop skulle bruge det udtryk . Jeg har engang imellem — når jeg var i det sentimentale hjørne — selv haft en fornemmelse , som om jeg virkelig var en fremmed fugl , der blev plukket for alle sine kønne fjer ; men efter at jeg har lært at se mig om , har jeg opdaget , at jeg er slet ikke så fremmed endda . Der findes mange fugle af min slægt . Mens kragerne skrige , tie de stille ; men vil man plyndre os for vore sidste bedste fjer , så kunne det være , at vi både havde næb og klør til at forsvare os med . Og der vokser et nyt kuld frem , der allerede så småt er begyndt at synge . « 
Niels Vang tav og så tankefuld op mod den lyse himmel . Sommernatsfreden gled pludselig så forunderlig mildt hen over ham . Der sank en drømmende hvile gennem denne dybe stilhed ; langt , langt borte fra dalede den til hans hjerte som en hilsen , et svar , som noget fortrøstningsfuldt , der fyldte hans sind med lykke . Han følte sig så let og fri ; det var , ligesom alle hans sanser på en gang vare blevne skarpere , , som om alt omkring ham med et trådte ham nærmere i gennemsigtig klarhed . 
Mod den krystalrene luft stod hvert blad , hver blomsterstand i kastanietræernes toppe ubevægelige og skarpt tegnede som de fineste silhouetter , og genskæret af det dæmrende lys gav det unge løvhang 

på den anden side af vejen hele eventyrets rigdom og fylde . 
Æblerosernes Duft drog som en østerlandsdrøm gennem den nordiske nats dugfriske kølighed , hvis stilhed pludselig syntes befolket med tusinde hemmelighedsfulde små lyde , der , næppe hørlige , fremkaldte anelser om et sagte puslende liv , pindsvinets fredelige færden i haverne og de store hvide møls lydløse flagren , afbrudt af svage , bløde smeld , når de i deres flakkende fart tørnede mod de brede blade . Og inde fra en af villaerne • sang en fårekylling utrættelig sin høje , entonige sang — en fin , blank streg tværs igennem tusmørket , en klar lille tone , der var så høj , at man næsten ikke kunne få fat på den ; allerbedst som man troede , man havde grebet den , blev den helt borte for en , og når man så næsten havde opgivet at finde den mere , var den der igen , glad og frejdig , ganske tæt ved en . Men hver gang denne lille spæde tone lød , var det , ligesom selve stilheden standsede sit dybe , susende åndedrag for ikke at forstyrre den , så rørende skrøbelig , så bristefærdig spinkel var den . 
Niels Vang smilede glad : 
» Hør fårekyllingen i dens verden er kun en skorsten med sod og Aske , og alligevel synger den . Og se dem om ! Endnu hæver himlen sig lys og ren over os , endnu har jorden blomster og sommer , og natten selv har solskinsdrømme . Skulle vi så have glemt vor glade sang om livets herlighed ? Nej , lad vinteren kun tage sin tid ; der gryr endnu engang et forår for menneskenes hjerter ! « 

Xii . 
Iver var gal i hovedet , meget gal i hovedet , sådan rigtig knusende , edrende , fløjtende gal i hovedet . Men hvad kunne det nytte ? Der var jo ikke nogen , han kunne give en ordentlig gang klø , for det var sig selv , han var gal på . 
Hele søndagen spolereti ingen humør i tingene ! Bare sidde her mutters alene på forlugen og stoppe sine gamle strømper , mens de andre gik i land og morede sig ; det var sgu også en måde at holde fridag på ! Men gå i land i dag ! Nej ikke om så alverdens pigebørn stod på geled der inde på kajen og vinkede . 
Man havde været nok i land i går aftes , meget mere end nok ! For eftertiden skulle det blive løgn med den renden i land , så såre man kom i havn . Hvad enten så William grinede eller tværede , så blev Iver Iversen ombord . Karen sparke mig ! Nu kunne det være nok med de løjer . 
Men forbandet ærgerligt var det alligevel , at det skulle blive sådan et voldsom fint vejr netop i dag , stille og solskin og varmt og alle flagene i top på skibene hele havnen ned . 
» Ajax «  havde denne gang fået den allerbedste bolværksplads , lige klos ved den store bro , så man havde hele sjovet tæt forbi sig . 
Trods sit dårlige humør kunne Iver ikke lade være med at kigge lidt efter alt det brogede liv , der samlede sig til en bestandig forbiglidende strøm hen over broen . 

der kom en hel mængde småpiger i hvide klare kjoler og med lange hvide slør og blomsterkrans på hovedet . Det var nok konfirmandpiger ; de havde store salmebøger med . Kunne man nu også konfirmere sådan noget småkravl ; de var da ikke mere end syv , otte , ni år . Men svært pæne var de ligegodt . 
Og bønderne kørte sommer i by , eller hvad det nu var for fest , de lavede . De blev ved at jolle forbi med deres pindevogne helt pyntede med birkegrene ; og de høje , krummede åg skinnede så-fint med rød og grøn maling , og de små russerheste havde duske af syrener og guldregn ved ørerne og rundt omkring på seletøjet . Det var sgu nydeligt . 
Sikken bunke folk , der var ude i dag ! Det var , li’eså det vrimlede for øjnene med lange støvler og store kasketter ; og så smadrende fuldt af pigebørn i stadstøjet ! 
Uf ! Se nu i den vogn der med de store birkegrene ligesom et helt lysthus og med halmknipper i bunden , der sidder , gud hjælpe mig , en Karl og har fire tøse på skødet på en gang , og han kniber dem alle fire , så de hviner ved det . Der er nok nogen , og sidder godt . 
Gid fa’en også havde alle fruentimmer på hele jorden . Så behøvede man da ikke at sidde her og være gal i hovedet . 
Iver tog øjnene til sig og stoppede med sammenbidte tænder løs på strømpen . 
Men det var hr . Vangs skyld alt sammen . Hvad skulle han også altid gå og snakke til en for . 

det havde været meget bedre , om de aldrig havde fået ham ombord . Så kunne man da have moret sig lidt , uden at man straks blev skældt ud for det . 
Hvad kom det nogen ved , om man gik i skansen og holdt sjov med tøsebørnene . Det var da en ærlig sag ; sådan noget måtte jo dog til engang imellem ; hvordan skulle man ellers nære sig ? Det sagde William også . Men så kommer denne her Vang og siger , om man da ikke vil være et pænt menneske . Jo gu’ vil man det , men der må dog være rimelighed med alting . 
Iver bed arrig uldtråden over og kylede strømpen hen ad dækket . Så tog han en anden , stak hånden gennem skaftet og spilede fingrene ud for at finde hullerne på hælen og ved tæerne . 
Hr . Vang havde nu også en nederdrægtig måde at skælde ud på . Når han endda ville sige noget , men ikke et ord , bare sådan se på en li’eså alvorligt og ryste på hovedet . Det var meget værre end , om han ville kalde en for det allerværste , som at der var til . Det var , li’esom det kværkede en i halsen , og man havde ikke et kvæk , man skulle have sagt , men kunne bare blive så flintrende gal på sig selv . For han var nu sådan et dejligt menneske , så god , så god ; han kunne gå og snakke med en om alting , ligesom man kunne være en af hans egne . Og han troede altid godt om en ; det var der nok ellers ingen , der gjorde . Man var sgu lige ved at synes , man blev et hel pænt menneske , når man snakkede med ham . 
Men nu gik det nok ikke mere på den bov , for nu vidste han det alt sammen fra i går aftes , både det med mirzl og med Susanne . Hvor fa’en kunne han 

egentlig vide det fra ? Men han var så voldsomt klog , og hvordan kunne ellers komme og sige :  » Nå , havde Susanne det så godt , Iver ? Og var mirzl glad ved at se dem igen  ? «  jo vel vidste han det , for disse her klare grå øjne , de kunne ellers se så venligt til en , at man blev helt glad ved det , men de var lige så sorte , så det gnistrede af dem , og så bedrøvede og kede af det . Og så ikke et ord mere ; han gik ganske stille sin vej ned i kahytten . 
Nej , han kunne da aldrig tro godt om en mere . 
Satans også , sådan en tåsk man er ! Bare fordi mirzl griner lidt til en , så er man straks skrupkulret . En rigtig somikkel , den mirzl , sgu ikke engang så meget værd som det skidt , hun træder på . Og Susanne — det er ellers en go’ pige — men hun klør sig så meget oven i hovedet , og så mangler hun en fortand . 
Man er et svin , er man , at man vil have noget med sådan nogle at gøre . 
Men hvor skal man få en ordentlig pige fra ? 
Sådan en rigtig pæn og anstændig lille pige , som man kunne spadsere lidt med og snakke lidt med og købe noget til hende og forære hende . Det fine Hals bånd i vinduet ovre i shields , det med snegleskællene og korallerne , det var der da noget ved at komme med . Og en ring skulle hun også have , af de tykke til fem shilling , ikke dette hersens talmi , det er noget godt skidt , men rigtigt guld , så kunne hun da se , at man mente det . 
Man kunne jo også lave et lille skib til hende ; det kunne man sidde så rart og pille med i frivagten ; så behøvede man ikke at gå i land . Men det skulle 

være en tremaster , og der skulle være rigtige blokke med skiver i . Når man så kom med det , så kunne man have det i et stort tørklæde , så hun ikke vidste , hvad det var , før det stod på bordet . Og så skulle hun blive så voldsom glad over det , og så kunne man vel nok få lov til at kysse hende en gang , eller man kunne tage  og gå en tur — man havde jo det pæne tøj på — og så gik man ned et ordentligt sted , hvor at der var lidt god musik , sådan et klaver eller en af disse tingester , der spiller alting , når at man putter en femøre i den . Der kunne man jo traktere hende med , hvad hun nu selv ville have , og hun kunne sgu godt få alle numrene i spilledåsen , hvis hun brød sig om det . Og bagefter fulgte man hende hjem til døren og sagde pænt farvel og gik ombord som et ordentligt menneske . 
Ja , sådan skulle man have det ! 
Strømpen var glemt , ærgrelsen var glemt , et lykkeligt smil gled hen over hans ansigt , medens han tankefuld stirrede frem for sig med store , troskyldigt forundrede øjne og atter og atter gentog for sig selv , som om det var noget vidunderligt , noget man aldrig kunne blive træt af at tænke på :  » Sådan en rigtig pæn og anstændig sød lille pige ! « 
Men snart efter døde smilet bort . Han rystede sørgmodigt på hovedet :  » Nej sådan en finder man ikke . Det er noget krapyl alle sammen ! «  — — 
ak , kvinde , kvinde ! 
Kendte du mandens tanker , og kunne du læse i hans hjerte , da ville du rødme af stolthed ! Du ville hæve din pande , at din rene skønhed kunne stråle som en helligdagsfred over jorden . Du ville 

gå frem som en gryende dag at kalde hver kraft og evne til stordåd og sejr ! 
Men dine søstre strø deres blomster på alfarvej  ! 
Og vandringsmanden skuffes . Han bærer længsel i sit sind ; al hans hu står til dig , som han har drømt dig i sit hjerte . Da han ser dine søstres blomster for sin fod , og han dåres . Jublende sanker han dem til en frydefuld krans om sin pande ; men de lægge hans sjæl øde . 
Og han knuger de visne blomster i sin hånd og sukker :  » Det var ikke det , jeg søgte ! « 
Thi det var dig , det var dig , hans længsel stundede mod ! 
Oh kvinde , om du kunne læse i mandens hjerte , da måtte du græde blod over dine søstre ! —• — 
der kom nogen hen over dækket . Iver behøvede ikke atvende sig for at se , hvem det var . Han kendte Niels Vangs lette gang , og i det samme , han hørte skridtene , så han besucheren , toldsoldaten , der stod vagt ved skibet , gøre honnør nede på kajen og neje af alle livsens kræfter med et stort fornøjet smil i sit kuglerunde ansigt . 
Ja , sådan var hr . Vang . Alle mennesker kom til at holde af ham . Se nu Isaksen og lille Hansen , de vidste jo ikke alt det gode , de ville gøre for ham . Om det så var den sølle besucher dernede , så skinnede han som en nyslået toskilling , hver gang hr . Vang kom i nærheden af ham , bare fordi hr . Vang en eneste gang i går havde snakket lidt venligt til ham og stukket ham en cigar ud . Sådan kunne han tage folk lige med det samme . Og besucheren rendte 


hele dækket rundt for at kysse ham på hånden , men det kunne hr . Vang ikke lide , og så havde Isaksen til sidst taget hele besucheren i stiv arm og smidt ham i land :  » Vil du nysse vores rare Vang , tror du ikke , han er bedre vant ? Herut med dig , din knutskispringer . « 
Isaksen var nu ligegodt en knop . Selv om han skældte lidt ud , så mente han ikke noget med det . Det var alt sammen blevet meget bedre , siden de fik hr . Vang ombord . Når bare det ikke var blevet så forbandet alt sammen . Nu sad man her og var gal i hovedet , og hr . Vang var ked af det , det var sikkert nok , for lige efter middag ville styrmanden have ham med i land , men så sagde han :  » Lad os hellere vente , Isaksen . Jeg er ikke rigtig i humør i øjeblikket . « 
Var man nu ikke også en labant , at man kunne gå hen og gøre sådan noget , når man vidste , at han troede godt om en og blev ked af det . 
» Sidder de der , Iver ? Er de alene ombord ? « 
Det gav et helt sæt i Iver , da Vang talte til ham . Han stoppede ivrigt løs på strømpen og svarede uden at se op : 
» Gamle Jakob er nede i lukafet . Han har taget vagten i dag . « 
» Så skal de vel sagtens også i land og lufte dem lidt i det gode vejr ? « 
» Nej , jeg går ikke i land . Jeg stopper strømper . « 
» Ja det ser jeg ; men det er de jo ked af for længe siden ; de sidder jo der og syr begge sider af foden sammen i stedet for at stoppe . Det kommer de til at pille op igen . Der er meget , man må gøre 

om her i verden , men det er ikke det alt sammen , man kan få gjort godt igen . Nej , lad nu være at flå sådan i det , så river de det bare helt itu . Lad mig i « 
Vang tog strømpen og trak forsigtigt uldgarnet ud . 
» Der kan de se , nu er det i orden . Det er blot tålmodighed , det kommer an på . Er der mere , de vil have bragt i orden , Iver , så sig kun til . Jeg har megen tålmodighed , husk altid på det . « 
Ubegribeligt , sådan en kæft der sad på hr . Vang . Ligemeget , hvad han snakkede om , så blev der mening i det , en hel anden mening end man skulle tro fra først af . Og man forstod jo også nok , hvor han ville hen . Men nu havde man engang lavet komedie , så der var ikke noget at svøbe om den ting . 
Vang stod lidt og ventede på svar , men Iver var alt for optagen af strømpen . 
» Jeg kom for resten for at spørge dem , om vi skulle gå en tur i land sammen og se os lidt om . Men når de har så travlt , kommer jeg vel til at gå alene . Det var kedeligt , for jeg ville gerne have haft dem med . « 
Ivers øjenbryn trak sig sammen , og han huggede sin ene støvlehæl mod lugen , så det dundrede :  » Værsgo’ . De må gerne gøre nar , hvis det kan more dem . « 
» Hør , Iver . «  Vangs stemme lød pludselig helt fornøjet .  » Det er en skam , de ikke kender den lille dreng , der bor i lejligheden nedenunder os i København . Når han har været uartig og gjort noget , som han ved , at hans fader er bleven bedrøvet over , ved 

de , hvad han så gør . Så sætter han sig hen i en krog og sidder der og muler hele dagen , og han vil hverken lege eller gå med ud at spadsere , og når man taler til ham , så sparker han . Synes de ikke , det var en underlig dreng ? « 
Iver svarede intet , han vendte kun hovedet til den anden side . Den historie var ellers til at tage  og føle på med bælgvanter . Sådan en skidt dreng skulle have klø , den var jo tydelig nok . 
» Men sig mig , Iver , «  vedblev Vang efter et lille ophold .  » Hvem tror de nu , det går mest ud over , drengen , der morer sig med at spille fornærmet , eller hans fader , som er ked af , at han har været uartig , og nu også blIver bedrøvet over , at han er trodsig ? Tror de ikke , at det er værst for faderen ? Og synes . De , der er nogen mening i det ? « 
Vangs stemme var atter alvorlig og havde denne milde hjertevindende klang , som fik en til at blive  » varm om øjnene «  . 
Iver sad og stak sig selv med stoppenålen i benet . Det varede noget , før han svarede . 
» Jeg skammer mig , hr . Vang ? «  hviskedee han endelig halvhøjt med dybt sænket hoved . 
Pludselig rejste han sig . 
» Om forladelse . De må ikke være vred på mig . Jeg er så ked af det . « 
Vang trykkede hans hånd . 
» De har ikke noget at bede mig om forladelse for , Iver . Jeg er slet ikke vred på dem . Tror de , jeg ville bede dem om at gå i land med , hvis jeg var vred ? « 
Der faldt en stor sten fra Ivers hjerte ; ansigtet 

klarede stærkt op , og et lille , endnu halv vantro smil begyndte at spille i øjenkrogene . 
» Var det deres rigtige mening , at de ville have mig med ? « 
» Ja naturligvis , det var jo derfor , jeg blev herhjemme efter middag . « 
» Og de er ikke vred på mig ? Og de vil ikke tro alt for ondt om mig for det i går ? « 
» Jeg vil altid helst tro det bedste om dem , Iver . « 
Den sidste skygge veg bort fra Ivers ansigt . 
» Hurra 1 «  råbte han glædestrålende .  » Så skidt med det hele , når bare de er god igen . Nu kan de tro , nu skal der holdes søndag , så det kan forslå noget . Vent lidt , så skal jeg stikke i tøjet , og så — «  i et anfald af begejstring knugede han begge Vangs hænder , så de halvvejs knustes . —  » Å , hr . Vang , sikken en fest , der skal blive , hvor vi to kommer . « 
Afsted for han ned i lukafet for at klæde sig om . 
Med hurtige , ivrige skridt gik Niels Vang frem og tilbage på dækket . Der var noget i Ivers stormende glæde , som havde smittet ham og sat ham i svingning . Det var , ligesom der gennem dette voldsomme , aldeles uciviliserede håndtryk var faret en vis ubændighedens ånd over i ham selv . Han følte en overflod af kraft og energi suse igennem sig , en næsten sviende trang til at udføre noget , lige meget hvad , når det blot var noget stort , umådeligt , helt oven ud over alt andet . Der kom en flugt og en fart over hans tanker , så de slet ikke fik tid til at antage faste former , men brusede frem i kaotisk vælde , 

hvirvlende ham selv og den ganske verden op mod højere sfærer , hvor synskredsen var ubegrænset , dimensionerne vældige , bedrifterne kolossale . Han kunne — å der var ikke den ting på jorden , han ikke kunne . 
Men først ville han — allerførst ville han — — det første , der skulle gøres , var------------herregud , hvad var det nu , han ville ? — nå — åh , jo------------- — der gled en underlig flov følelse af mathed igennem ham —------------------------------------------------han ville ud at spadsere med Iver i det var det hele  ! ! 
Niels Vang satte sig på lugen og rystede på hovedet over sig selv : 
» Gamle dreng , nu løb du jo løbsk igen , helt ovenover telefontrådene . Du er og bliver dog et uforbederligt tossehoved . Og for øjeblikket er der ikke spor af brug for bersærkergang ! Tværtimod , sindsligevægt , lille Niels . Å , gud hjælpe os , hvor skal man vel også kunne holde sindsligevægten i denne bevægede verden ? « 
Xiii . 
Du store kineser , hvor Iver morede sig . Aldrig i sine livskabte dage havde han været med til noget så — så---------tju , hurra ! 
Lige fra det øjeblik , da han kom op fra lukafet i sit blå landgangstøj , og hr . Vang slog hænderne sammen af forbavselse :  » Men Iver ! Er det virkelig dem ? Jeg vidste skam ikke af , at de var så køn «  — så var det lige på en gang , ganske li’esom man 

kunne være bleven et hel andet menneske ; naturligvis ikke sådan et voldsom nydeligt menneske som hr . Vang ; det skulle der nu så meget til igen ; men ellers , i det hele taget , man havde jo skruppet sig godt i ansigtet , og håret havde fået sig en omgang , så det stak flot frem i panden under kasketten , og så havde man fået flip på og sine tynde sko , der knirkede . Det gav anseelse 1 
værst var det med næverne ; men dem kunne man jo stikke i lommen , så var der ingen og kunne se på en andet end , at man var et pænt menneske . 
Og så kunne man jo heller ikke mase løs , som man plejede , når man skulle over i skansen med William ; man måtte jo gå lidt ordentligt og have udkig , at man ikke rendte på folk som et andet fjols ; og så var det noget rent ubegribeligt , så meget her var at se . Nu havde man dog været i land her i libau så temmelig mange gange ; men ligesom man gik allerbedst , så var det både det ene og det andet , som man aldrig før havde lagt mærke til . 
Besucheren , ham kunne man nu ikke lade være med at grine af . Lige så såre hr . Vang gik ned over landgangen , kom han kilende derinde på kajen og stillede sig op og hængte i med at neje af alle livsens kræfter , han stod der med hånden til huen og jumpede op og ned ligesom en and , der vasker sig . 
Og så henne over broen ; der var helt masende fuldt af folk og køretøjer . — der kom et bryllup ; brudeparret sad højt tilvejrs oppe på bukken ; de så svært glade ud , og brudesløret bulede bagud ligesom 

en ballon ; de kunne godt gå til himmels med det samme . 
Der kom en hel bunke pigebørn 1 nåda , hvor de gloede ; men i kan tro nej , i dag er vi ude at gå pænt . 
Og der kom et par skoledrenge fra gymnastikhuset , eller hvad det nu hed , deroppe i byen ; de var svært storsnudede over deres lange lysegrå frakker og kasketter med stads på ; men når det kom til stykket , så kunne de ikke — å gudbevares , ikke en hundrededel af , hvad som nu hr . Vang forstod sig på . 
Og der kom en af disse hersens helgener eller sådan en svend , en gammel pillende mager rad , der hvert øjeblik smed sig ned og kørte rundt med en perlekrans og raslede med en sparebøsse , og så knurrede han som en snurrepotte og virrede med hovedet , så alt håret røg ned over ansigtet på ham . Det var fa’en til bestilling . 
Og sikke nogle små gutter der med tykke skindpelse på i sådan en varme og skæve øjne og langt sort fedtet hår . 
Habsch , habsch , habsch ; der luskede to gamle jøder . Øjnene stod ikke stille på dem . Det var nok om at være rask på tæerne og komme afvejen i en ruf , for her var der ingen , der ribbede sig af flækken for sådan to ; væsartig væk fra fortovet med jer , ikke gå og fylde op for ordentlige folk . Hvad Pokker ? Der drejede hr . Vang til side for dem , helt ud på kørebanen ; og jøderne blev så forskrækkede , at de slog armene over brystet og bukkede , mens de sjokkede forbi ham . Men så kom der en general 

eller sådan en tamp med en knusende bunke guldstads på , og han sparkede dem begge to lige ud foran en drosche , så de nær havde bleven masede . Og disse her to gamle svende , de hoppede , og dansede , så de lange brune frakker flagrede om ørene på dem . Tak for seven ! De havde , gud hjælpe mig , ikke andet end lasede underbukser nedenunder frakken , og der var hverken hæle eller såler , knap nok overlæder på deres skaftestøvler . Og så bukkede de for generalen , da de var sluppen vel forbi drosken . Men kusken smeldede dem med pisken ned over ryggen , for de kunne jo nemt have gjort hesten fortræd . Og så bukkede de sgu for hesten med . 
Hr . Vang blev nok gal i hovedet ; sådan et par øjne , han lånte generalen . Det lignede nu for resten heller ikke noget at sparke gamle folk , selv om det også kun var jøder . 
Mer pigebørn , der kiggede ; det skidt var der nok af alle vegne . 
Hvad mon det nu var for en , han der med de røde knæbukser og den gule kappe ? Det var vel en tyrker eller en med et vokskabinet eller en fed dame eller sådan noget . 
Halløj , der gik hr . Vang den gale vej ! 
Iver var ikke fri for at blive lidt rød i hovedet , for lige som de var komne over broen , og han af gammel vane ville dreje til venstre , så lo hr . Vang nok så lumsk og sagde :  » Nej , Iver , det er vist for tidligt at gå i skansen nu . «  og så gik han videre ad gaden , der bøjede lidt til højre , ogIver fulgte efter , noget slukøret over , at man var sådan en kvægpande , 

der ikke engang kunne sige sig selv , at skansen , det var ikke noget sted , hvor at hr . Vang kom . 
Snart efter var de helt udenfor byen . 
Nej , se dog ! Det var rigtignok noget andet end skansen . Her var en skov — så dejlig svalt og skygge og store træer og grønt alle vegne og fuldt af pæne mennesker , der gik og spadserede , og nogle af dem havde madkurv med , og alle de små konfirmandpiger løb og legede mellem træerne . Det var dog voldsom nydeligt . 
Der stod en lille en og tittede frem bag en busk ; nej hvor hun var køn , sådan en lille lyshåret en på syv otte år ; nu løb hun afsted , så det lange hvide slør flagrede efter hende , ligesom hun kunne være en fugleunge . 
Det var nok lille søster , der stod derhenne på vejen og slæbte meget andægtig på den store tykke salmebog og havde stor lyst til at smide den og lege med . 
Tak , der hang sløret fast i en gren , og blomsterkransen faldt af hovedet , og sløret gik af , og konfirmandpigen stak i at tude , og lille søster lagde salmebogen midt på vejen og brølede i vilden sky . 
Så måtte man jo ind at klare den havarerede fugleunge ud af buskene , og sløret måtte man også redde og prøve på at binde det fast igen med en ende tykt linegods , som man fandt i lommen ; men det var Pokkers , så mange tommelfingre man havde ; dette her tynde kram , det var slet ikke til at have at gøre med ; det hang ved ligesom spindelvæv , og det nyttede sgutte at blive gal på det , for så flensede 

man bare hele skidtet i Mas , og så vankede der nok på gallionsfiguren , når hun kom hjem , det lille skind . 
» Nej nu skal du se , hvad vi gør ! Vi stikker bare en tamp i hver side af kransen , og så splejser vi li’eså stille begge enderne ind i din fletning . — sådan en lille rottehale , der sidder der og stikker bagud , den er , ligesom den kunne være lavet til at gøre fast ved . Du kan tro , det skal nok holde ; det er lige så godt som treslået kabeltov . Kan du se , nu er du fin igen ; nu kan du bande , lige så tykt du vil , på , at det slør det bliver , hvor det er . Hvordan så ellers din mor vil klare det ud igen , når du kommer hjem , det må du lade hende om . Så , nu tørrer vi øjnene , og så tænker vi ikke mere på det . Ja det var ret , nu ser du jo helt glad ud igen . Skal vi så prøve på , om jeg kan fange dig . Hohoho , nu kommer jeg og tager dig ! Så skal du løbe , og så kommer jeg efter dig . Ja sådan , du er jo en svend . Nu kommer jeg , nu kommer jeg . « 
Afsted gik jagten ind mellem træerne . 
Flere små engleunger kom til , og et øjeblik efter var legen i fuld gang . 
Lille søster , som imidlertid var bleven trøstet af Niels Vang , sendte længselsfulde blikke efter dem . Så fik hun en lys ide . Hun overleverede salmebogen til den rare fremmede herre , der havde skåret alle de mange grinagtige ansigter , som hun ikke kunne lade være med at le af , og så kilede hun afsted til de andre . 
Nej , hvad det dog var for en kammerat , de havde fået sig . Han kunne lege fangeleg , og han kunne vende mølle , så de blev helt øre i hovederne af at 

se på det , og han . kunne gå på hænderne , så alting drattede ud af hans lommer , og han kunne lege skjul , og det allermorsomste var , at han ikke engang kunne tale rent . De kunne slet ikke forstå , hvad han sagde . Men det gjorde ingen ting , for de kunne alligevel så dejligt komme ud af det med hinanden . Og kunne han være hest og vrinske og stampe , og de skiftedes til at ride på ryggen af ham . 
Og så lærte han dem sådan en morsom leg , som de aldrig havde kendt før . De skulle stå to og to bagved ham , og så klappede han i hænderne , og så løb der to ud , og så kunne han ikke fange nogen af dem . Bare han ville komme igen på næste søndag og lege med dem . 
Niels Vang sad imidlertid på en bænk og passede på salmebogen . 
Han syntes , at han ikke i lange tider havde set noget så smukt som denne leg . Den mindede om  » Et folkesagn «  , hvor Junker Ove omkredses af ellepigerne , men det var kønnere , for det var virkelighed , og ellepigerne var glade jublende børn , og Junker Ove , ja han var nok selv det største barn og den gladeste af dem alle sammen . 
På en gang lød en hjerteskærende , fortvivlet hylen ; det var lille søster , som pludselig havde savnet salmebogen og ikke havde ide om , hvor hun havde gjort af den . 
» Så , du lille stump , hvad er der nu los ? Det er dog forskrækkeligt , så du tager på vej . Hvad fa’en skal vi gøre ved hende ? Det er dog også satans , at man ikke kan forstå , hvad i siger . Tror i , hun skal noget ? Så skynd jer hjem med hende . 

nå , nå , nå ; go’ lille pige . Ikke tude sådan . Nu skal du se , hvad jeg har til dig . « 
Iver søgte i vestelommen . Nej , det var en skrå . Han ledte i alle lommerne ; der var ingenting , han kunne give hende . 
Var det nu ikke også forbandet , at man havde slået alle pengene på torsken i går ; og hvad havde man så haft for det ? 
Heldigvis kom Niels Vang til , og ved synet af salmebogen og en dejlig blank skilling , som den fremmede herre gav hende , glemte lille søster snart sin forskrækkelse . 
» Det var dog et storartet sted herude . Det skulle man bare have vidst om noget før , «  sagde Iver , da småpigerne igen vare løbne hver til sit . 
Der var i virkeligheden over livet i denne lille skov en ejendommelig fredelig ynde , som også i højeste grad påvirkede Niels Vang . Det var øjensynlig byens jævne borgerfolk , der fejrede søndagen ved en tur i det grønne , og hvor man vendte sig hen , så man familierne lejrede i hyggelige klynger med deres madkurve og deres harmonikaer eller violiner . Faderen spillede , og de unge Dansede , men kun et enkelt par ad gangen , en mærkelig karakterfuld Dans til en underlig sørgmodig Melodi , snart hånd i hånd , drejende sig om hinanden , snart på hug , snart højt i luften med  . spændstige Spring , så atter forenede , atter skilte , ustandseligt , utrætteligt , medens violinen sang sin vemodige sang , der mindede om solskin over de øde stepper . Der var en egen stilfærdig glæde udbredt over alle disse mennesker med de gode runde ansigter og de fredsommelige milde 

øjne ; her var ingen rå skrålen op , kun de legende børns fuglekvidrende latter . 
Et par drukne soldater luskede halv skamfulde ind på en sidevej for at skændes videre . 
» Ved de , hvad jeg kom til at tænke på før , Iver ? «  spurgte Niels Vang .  » Jeg sad og ønskede , at deres moder havde været her . Tror de ikke , hun havde været glad over sin dreng ? « 
» Jo , «  mumlede Iver ; der fløj pludselig en dyb rødme over hans ansigt . 
» Har de virkelig aldrig været her før , «  skyndte Vang sig at tilføje . 
» Nej , «  svarede Iver kort ; hans tanker var åbenbart andre steder henne .  » Men de kan tro , «  føjede han til ,  » det skal ikke blive sidste gang , jeg kommer her . «  så gik han videre i tavshed . Og Niels Vang vogtede sig vel for at forstyrre ham i hans tanker . 
Midt i skoven lå et beværtningssted med en stor åben plads foran . Allevegne var der fuldt af mennesker , men det lykkedes Vang at finde et bord , hvor de kunne sidde nogenlunde uforstyrret bag et buskads , 
» Nål skål Iver . Nu kan lidt øl gøre godt . « 
Vang tømte sit glas .  » Det var for resten noget ækelt fedt øl ; det kunne jeg da ikke drikke fjorten flasker af . « 
» Ved de også det ? «  for det forskrækket ud af Iver . 
» Hvilket ? «  spurgte Vang meget uskyldigt ; det var vist alligevel ikke værd at røbe alt for meget af Williams referat fra den forrige aften . 
» Å ikke noget , «  skyndte Iver sig at tilføje . 
Vang skiftede emne . 

» Sig mig nu , Iver . Lige da de begyndte at fare til søs , var det så ikke en drøj tid for dem ? « 
Iver greb med begærlighed lejligheden til at komme bort fra de uhyggelige mange flasker øl ; der var en lille skælm i hr . Vangs øjne , som han slet ikke følte sig rigtig sikker overfor . 
» Nej , i førstningen , der havde jeg det godt , for det var med en skipper derhjemme fra , som at der var bekendt med os . Og så var jeg kok , det var jo ikke så strengt , uden når der var megen sø , for så var det jo , at det ramlede ned for mig alt sammen i kabyssen , inden jeg fik lært at forstøtte grejerne . Og sådan en kedel med kogende vand , den er slet ikke rar at komme på tværs af , når den tager sig en overhaling og stikker en otte Miles fart hen ad dørken . Men der var ligegodt kun en gang , at jeg fik klø . Jeg kan li’eså tydeligt huske , vi skulle have ærter , og så stod jeg og gabede efter mågerne , og så kogte alt vandet væk , så ærterne lå og snærrede i bunden af gryden . Og vi skulle lige til at skaffe , så lille ivver han var jo slemt deran . Men jeg havde jo hørt noget , og så fyldte jeg varmt vand på fra kedelen af og så et par gode nævefuldere soda . Det er noget så storartet godt for ærter ; så bovler de meget raskere ud . Og jeg var også nok så nydelig færdig til skaffetid ; men de fik jo alle sammen en en splintrende mavepine bagefter . Og så fik jeg klø . Men ellers var han en dejlig mand at sejle med . Så var det , jeg kom med en damper , der gik på Amerika , og der havde jeg det ikke godt . Det var nu værst , når vi kom i havn ; så havde jo de andre deres 

tøse nede hos sig i lukafet , og så fik jeg så mange klø . « 
» Men hvorfor i alverden fik de bank , «  udbrød Vang forbavset . 
» Å — jo — ser de . «  — der var åbenbart noget , som det faldt ham meget svært at sige . —  » Dengang at jeg rejste hjemme fra , så sagde min mor , at nu kunne hun vel nok stole på , at hendes ivver ville være en skikkelig og god dreng , når han kom ud for sig selv . Og det sagde jeg , at hun kunne stole på . Og når der så var brev fra hende , så stod der altid , at jeg vidste jo nok , at min gamle mor stolede på mig ; og det er jo så underligt at læse , så meget ens mor sådan kan finde på at skrive . Og så ville jeg ikke have noget med tøsene at gøre og sagde , at de skulle lade mig være i fred . Men så kløede de andre mig , for det at jeg var storsnudet .  « 
» Hvor gammel var de den gang ? «  spurgte Vang ; han var bleven ganske bleg . 
» Jeg var godt femten år . « 
» Og så bankede de voksne mennesker sådan en smule dreng , «  udbrød Vang .  » Men der måtte jo dog være en styrmand ; tog han sig da ikke lidt af dem  ? « 
» Det var jo ikke noget , der kom ham ved ; og man er da heller ikke meget for at snakke til ham om sådan noget . Så bliver man bare lagt for had af de andre og får mange flere klø . Det bedste var , når jeg kunne gemme mig i kabyssen og sove der om natten ; der var ellers så mange kakerlakker , og de kravlede jo noget , men de var da bedre end kløene . « 

» Å gud hjælpe os , ja det har rigtignok været en slem tid for dem ; men der var de så vel heller ikke længe ? « 
» Nej , det var kun to—tre rejser , så kom jeg med en skonnert , og der havde jeg det meget bedre . Men så var det oppe på en af de små norske pladser ; der var en skov , og så var der fest , og jeg var kommen i land og ud til denne her fest . Og der var så en ; det var nu ellers en temmelig ældre en , men voldsom flot i tøjet ; og hun skulle hele tiden følges med mig , og så trakterede hun med øl og portvin og cigarer med mavebælte på hele aftenen , og hun var , li’esom hun var tosset efter at knibe mig i kinderne ; hun sagde , jeg var så sød . Og — ja så til sidst så syntes jeg , at nu havde hun været så flink imod mig og givet så meget ud på mig — det var da nok en fem , seks kroner ialt — så kunne jeg jo dårlig være andet bekendt end følges hjem med hende . « 
» Ja de behøver ikke at gå videre . «  Niels Vang sad og trommede nervøst med fingrene på bordet . Han havde en fornemmelse af , at alle verdens afskyeligheder havde slået sig sammen for at styrte sig over ham i disse dage . Men det værste af alt var dog dette halvgamle kvindemenneske , endnu modbydeligere end moderen fra i går . Og sådan en skabning kunne gå frit omkring og gøre ulykker , medens en sølle tigger straks blev sat fast . Det civiliserede samfund var en vidunderlig institution . 
» Bagefter var jeg nu også så forbandet ked af det , «  føjede Iver undskyldende til .  » Jeg tror næsten , jeg lå en hel time og græd i køjen . Men så var 

der netop en bark , og skulle til Stillehavet , og der manglede de en Jungmand , — så tog jeg mit tøj og stak ombord til ham , så var man da væk fra det . — men hvad fa’en hjalp det . Allevegne , hvor man kom , så var der jo tøse ; et sted var de gule , og et andet sted var de sorte , og så var de røde , og så var de hvide , — og lige tosset var man efter dem alle sammen . « 
Der var foregået noget mærkeligt med Iver , noget , der aldrig var hændet ham før . Det var pludselig , som om han sad ved siden af sig selv og så på sig selv med fremmede øjne ; og han hørte sig selv fortælle sin egen historie , og han syntes , det var så ynkeligt alt sammen . Og jo mere ban så på sig selv , desto klarere blev det , alt dette , som han aldrig før havde tænkt over ; og for hver ny ting , han så , var det ligesom et slør , der gled til side , og han så længere bort , bestandig længere , helt langt bort til et sted , hvor der lå en lyshåret dreng og græd i en køje . Og han syntes , han kunne have så ondt af den dreng ; der var gjort så megen synd og fortræd mod den lille fyr . 
Og det blev endnu mærkeligere , da hr . Vang begyndte at tale ; så var det , ligesom han også havde kunnet se det samme ; for han talte til den anden , ham der sad ved siden af ; og den anden så på Iver med sine underlige klare øjne , og det var , ligesom han sagde :  » Hører du det nu ! Hvor mange gange har jeg ikke villet sige dig det ; men du ville aldrig høre ! «  og Iver følte , at nu kunne han ikke slippe ; den anden var bleven alt for stærk , siden han havde fået hr . Vang med sig . 

og hr . Vang talte så mildt og venligt ; men for hvert ord han sagde , voksede den anden og blev større og større . 
» De tænkte dem altså , Iver , at når de blot rømte fra skonnerten og kom rigtig langt bort , så var det hele glemt . 
Jeg kan så godt forstå , at de tænkte sådan . De var jo så ung dengang , og i den alder er der så mange , der tro , at når man blot kan rømme fra sin samvittighed , fra det , der svider i hjertet og får drengen til at ligge og græde i køjen , så er alting i orden . Men man kan ikke sådan rømme fra sig selv ; man -tager altid noget med sig , ofte det , man allernødigst ville have med . Og er det ikke gået dem sådan , Iver ? De tog det med dem , som de havde lært den aften , og det var jo netop det , de ville have gemt dem selv for . Men det fulgte dem , det indhentede dem alle vegne , og de var ganske værgeløs overfor det ; thi alt det , som skulle have hjulpet dem til at stå imod , det havde de jo , barn som de var , kastet overbord , dengang de rømte . Og de syntes måske selv , at nu var de først rigtig bleven en rask sømandsgut , sådan rigtig en fandens Karl , der ikke var bange for noget . Men når de var alene med dem selv , Iver , mon de så ikke engang imellem har givet dem til at synge de allerværste viser , de kendte , og blevet ved at synge , fordi de mærkede , at hvis de holdt op , så kunne de endnu høre drengen græde . For , tænk dem Iver , hvor underligt det kan gå . Den dreng , som de troede , de var rømt fra , han er også fulgt med dem . Allevegne , hvor de har været , der har han været med , men han har ikke 

kunnet nå hen til dem for alt det andet ; de kan rigtignok tro , den dreng har været med til meget , som var slemt for ham . Men han har ikke forladt dem alligevel ; han har troligt fulgt med dem ; jeg ved det , Iver , for jeg har selv set ham . Han er lige ved siden af dem , han rækker hånden ud efter dem . Tag imod den hånd , Iver ! Tænk dem , om de endnu kunne blive det gode og pæne menneske , som de engang havde sat dem for , at de ville være . Se på dem selv nu og se på dem selv , som de var før ! Hvad for en af dem holder de så i grunden mest af ? « 
Ånej , ånej , det blev værre og værre' ; for nu så hr . Vang det alt sammen , før Iver selv kunne se det . Men det var sandt , alt hvad han sagde . Han , den anden , der sad ved siden af , det var jo netop drengen , og alligevel var det ham selv , men en hel anden ham selv end den , der sad her på bænken og drejede på ølflasken og ønskede sig langt nede under jorden . Åh , det var sådan en god ham selv , den havde sådan en lyst til at blive her , og den syntes , den kunne holde så voldsom meget af hr . Vang og gøre alt , hvad det skulle være for at rette sig efter ham , for når hr . Vang sagde det , så var det rigtigt . Men den sad og så på Iver med store bedrøvede barne-øjne ; det var ligesom den ville sige :  » Hvor kunne du være sådan ? « 
Og Iver følte sig så lille og elendig . De øjne , de øjne , de så alting , og det var ikke andet end det bare skidt og møg alt sammen ! Selv det fine landgangstøj så de , og det var ganske krøllet af at ligge og flyde i skibskisten , og trøjen stak op i nakken , og 

ærmerne stumpede ved håndleddene , så uldskjorten kom frem . Jo det var en køn en at se på . Og så ville man endda bilde sig ind , at folk kunne tro , man var et pænt menneske . Alle og enhver kunne jo se , hvordan en man var . 
Og hr . Vang blev ved at tale , og han ved siden af kom bestandig nærmere og nærmere . 
» De synes måske , at de er for stor nu til at blive et barn igen . Det er der så mange i deres alder , der tror . Når man blot kan rømme fra barnet i sig , så er man straks voksen og klog og forstår alting meget bedre . Men tro de mig ! Kunne de igen vinde noget af deres barndoms sind tilbage , så ville det blive til glæde for dem . Og for en til , Iver ; en som de også rømte fra dengang , men som ikke har kunnet følge dem , ikke engang i tankerne ; for hun vidste ikke , hvor hun skulle søge efter dem ; hun vidste ikke andet , end at nu var hun bleven fattig og gammel og ensom , for nu var hendes dreng gået vild ude i den store verden . Og drengen tænkte måske , at når han nu blot lod være med at skrive til hende , så vidste hun ikke noget om , hvad han gjorde , og så tænkte hun ikke mere på ham , og så kunne hun vel nok efterhånds få glemt ham . Men en moder kan aldrig glemme sin dreng , allermindst når hun ved , at det er gået ham galt . Og det ved hun jo , Iver , hvorfor skulle hun ellers ikke have hørt fra dem i over tre år . Hun ved det alt sammen ! « 
Der styrtede noget sammen for Iver , noget , der havde gjort hans nakke stiv og havde stået som en mur omkring hans hjerte . Og det , som han vidste var bagved muren , det , som han ofte havde følt banke på 

og kalde ham ved navn , men som han aldrig havde turdet lukke op for — å gud , å gud , nu kom det over ham ; og det så på ham med hans moders øjne , og det talte til ham med . hans moders stemme : 
» Hvorfor ville du gemme dig for mig ? Jeg vidste jo det alt sammen , min egen dreng . « 
Og han havde intet , aldeles ingenting mere , han kunne skjule sig bagved . Han måtte sidde der , ganske ligesom han var , en stor laban med beskidte næver og tyndsålede sko , der knirkede efter at komme på dansebal . 
Når blot hr . Vang ville blive ved at tale , lige meget , hvad han sagde , om han også skældte ud nok så meget , det kunne ikke blive værre alligevel , bare han ikke ville tie stille . 
Men så tav netop hr . Vang . 
Og der blev en stor , stor stilhed . 
Udenfor jublede de legende børn ; lige over bænken sad en bogfinke og sang , og der var en summen af alle de mange mennesker . 
Men stilheden var større ; den blev kun dybere og højtideligere derved . 
Og langt borte fra , fra et sted , hvor et lille klinet hus lå i skovbrynet og så med sine blanke rude-øjne vidt ud over den blå strand , ak helt derhjemme fra fandt moderens ord igen vejen til ham , og de kom så hjertensømme og tillidsfulde :  » Du ved jo nok , at din gamle mor altid stoler på sin dreng . « 
Da bøjede Iver sit hoved så dybt så dybt ; han syntes , han var den usleste pjalt på hele jorden . Han kunne da aldrig mere se nogen lige i øjnene , sådan som han havde båret sig ad . Han følte sig 

så ulykkelig , så hjælpeløs vildfarende som et barn , der er bleven borte og ikke kan finde hjem . 
Og stilheden voksede og blev endnu større ; den sænkede sig over ham og drog sin kreds tæt sammen omkring ham , så han blev ganske alene med sig selv . 
Og der blev så stille i hans hjerte . Han hørte igen drengen græde ; og det greb ham med forunderlig magt , både mildt og bitterligt på en gang , at drengen endnu kunne græde over ham . Der gik en skælven gennem hans bryst , der faldt et blinkende slør for hans øjne ; han kunne ikke gøre for , at tårerne piblede frem . 
Men så forvirredes alt for ham . Han kupde slet ikke mere hitte rede i det ; for det var , li’esom det hev og sled i ham fra alle sider . Rundt omkring ham var der noget , der hviskedee og fnisede og pegede fingre ad ham :  » Sidder du lange mandfolk der og flæber ! «  det var jo William , hvordan han så kunne være kommen her . Men så kom der susende noget , der gik lige tværs ind igennem ham og vendte op og ned på det hele . William røg langt væk , og i det samme var det , ligesom der var bleven et stort stykke borte af ham selv , og alting ramlede hulter til bulter , så det rendte helt rundt for ham . Det var ligesom en rygende brandstorm , og alle grejerne sprang , og han gik i drift og kunne slet ikke klare sig længere . 
Men hele tiden var der noget , der græd . Han følte de varme tårer falde på sine hænder ; det var , ligesom de ville vaske alt snavset af dem . 
Så rejste hr . Vang sig og satte sig stille hen ved siden af ham , tog begge hans hænder og sagde : 

» Gudskelov Iver . Nu er drengen kommen igen . « 
Ja sådan var det jo . Pludselig forstod Iver , at det , som græd , det var netop drengen , som ikke mere sad ved siden af , men var kommen helt ind i ham og græd dybt inde i hans eget hjerte . 
Det var , som om han havde fundet noget af sig selv igen , der havde været borte fra ham længe . Der kom sådan en ro over ham ; han blev hel glad og fortrøstningsfuld igen ; for nu klarede det sig nok alt sammen , siden hr . Vang selv troede det . 
Og Iver syntes , at hr . Vang var ligesom en fader og en moder for ham ; det var så godt at sidde her ved siden af ham og lukke øjnene , efter at man sådan havde været helt splittet ad ; man var så træt , at man formelig slingrede ved det . 
De sad begge tavse , og de syntes , at der gennem tavsheden spirede en stor glæde frem for dem . 
Men det var rigtig heldigt , at ingen så dem ; for der var vel nok en og anden , som havde kunnet mene , at det var en løjerlig måde at holde skovtur på . 
Så begyndte hr . Vang igen at tale , og Iver så forbavset op på ham , for det var , ligesom da soldaterne i Morges kom over broen med musik til , så fornøjet lød det : 
» Hør , Iver ; vi glemmer jo rent , at vi er ude for at more os . Kom nu her og lad os drikke en skål , og det skal være for en dreng , jeg har hørt fortælle om , en Pokkers brillant dreng , der hellere tog lige så mange klø , der kunne ligge på ham , end brød det ord , han engang havde givet . Sådan en dreng , ham kan jeg lide , for han er en knop , som vi bare skulle have mange flere af . Lad os drikke en skål 

for ham , det kan han nok have fortjent . Og de har jo engang kendt sådan en dreng , så de kan vel nok tage imod skålen og hilse ham fra mig , hvis de træffer ham igen . Og skulle de så med det samme træffe en stor laban , der kunne have godt af at få sig en ordentlig omgang klø engang imellem , så send ham bare til mig . De kan tro , der skal være til ham i en god mening . Men han skal komme af sig selv , når han synes , han trænger til det . Skal vi drikke på det , Iver ? « 
De klinkede , og Iver var helt rød i hovedet af glæde . 
» Ja de kan tro , hr . Vang , han skal nok komme igen ; for sådanne klø , som de giver , de er nu gode . Han skulle bare have haft dem noget før . Men Karen sparke mig , om det ikke skal være sidste gang , de skal få grund til at være ked af det ; for sådan et menneske som dem — uh — nej , det er der da heller ikke magen til . « 
» Nej , det har de ret i , Iver . Nu har jeg gået og ledt og virkelig gjort mig megen umage . Og jeg har stadigvæk ingen mage kunnet finde . « 
Nej , hvor Iver lo . Sådan som hr . Vang kunne snakke og få noget ud af alting , og så vittig , han kunne være ; det var rigtignok noget andet end William , for det var altid så pænt og voldsom dannet ; der var aldrig noget sjofelt i det eller sådan noget . Og så var han jo sådan et såtens nydeligt menneske både i ansigtet og i klæderne . Lille styrmand Hansen — å gud fader bevares vel — han kunne lige så gerne gå hjem og lægge sig med det samme . 

Niels Vang havde en fornemmelse af , at Iver var i begreb med at koge over . Han rejste sig derfor og så på sit ur : 
» Så , nu må jeg nok hjem igen . Jeg har lovet Isaksen at være ombord kl . 6 . Men de kan jo godt blive her , Iver . « 
» Nej da , her er ingen fornøjelse ved det , når de ikke er med . « 
» Ja så må vi jo se at komme her ud sammen en anden gang . « 
Ivers ansigt strålede , og på hjemturen gennem skoven havde han meget ondt ved at holde sin begejstring indenfor rimelighedens grænser . Når han pludselig med et ganske umotiveret  » Tju , halløj «  , kylede kasketten højt op i luften eller susede afsted hen over græsset med en lang række halsbrækkende kraftspring eller rendte i forvejen og sprang himmelhøjt til vejrs for at snappe efter grenene og så standsede noget borte og vendte sig for at se efter hr . Vang med sit prægtige lyse smil over hele ansigtet , så var det umuligt andet end at tænke på en stor ellevild hundehvalp . Det var ganske de samme alt for ubændige bevægelser , den samme indsmigrende hengivenhed , der ingen grænse kendte , men lagde hele sin ærlige trofasthed i det beundrende blik på sin herre . 
Men Niels Vang følte med en vis bekymring , at der var opstået en ny religion på jorden , en religion , hvis eneste tilhænger blindt svor til denne ene troesbekendelse :  » Der er kun en hr . Vang , og ivvert er hans profet . « 

og sådanne religioner pleje sjældent at have nogen lang levetid . 
Xiv . 
Da de kom tilbage til skibet , sad gamle Jakob alene på forlugen . Han havde været så heldig at finde et gammelt overtræk til et eller andet og sad og lappede på det med sin sædvanlige sindighed ; , bliver det ikke færdigt i dag , så bliver det nok en anden gang . 
Medens Iver rumsterede nede i lukafet , skyndte Vang sig ned i kahytten og kom straks efter tilbage med noget hvidt i frakkelommen . 
» Hør , gamle Jakob . Tror de , at der er nogen nede i lukafet , som har brevpapir ? « 
Gamle Jakob flyttede sindigt piben over i den anden mundvig , tænkte sig lidt om og sagde så :  » Nej . « 
» Vil de ikke gøre mig den tjeneste at tage dette og lade , som om det er deres , hvis Iver spørger , om de har noget . Jeg tror nok , han vil til at skrive et brev , og hvis han så ikke kan få papir — der er jo lukket alle vegne i dag — så blIver det ikke til noget . Men nu kan de jo nok låne ham dette , så gør de mig en stor tjeneste . « 
Det hvide fra Vangs lomme gled indenfor gamle Jakobs blå uldtrøje , piben blev flyttet endnu en gang , og så sagde den gamle :  » Hans mor ? « 

» Ja netop , «  svarede Vang , forbavset over hans skarpsindighed . 
» Det er sjældent , «  sagde gamle Jakob . 
» Ja , ikke sandt , alt for sjældent . « 
» At sådan en som dem tænker på at tage sig af sådan en som ham , «  sagde Jakob . 
Niels Vang rødmede . 
Gamle Jakobs ansigt var lutter små , velvillige rynker . 
I det samme dukkede Isaksens brede skikkelse frem henne ved nedgangen til messen . 
» Nå , der har vi da endelig vores rare Vang . Hvad er det ellers med dem ? Den er jo grulig gal . Tror de sådan , de må rende og spille halløj for dem selv en højhellig søndag eftermiddag . Føj Vang , nu har de vel ikke igen været på huset ? Jeg vil bare sige dem , at den går ikke længere med Peter den store . Ham får de ingen mere til at tro på . Nej jeg kommer vist til at passe lidt på dem . De bliver mig så udsvævende , synes jeg . Men kom nu med ned og stop noget i ansigtet . « 
Kort efter sad Vang bænket ved aftensbordet i messen sammen med de to styrmænd . 
» Jeg har for resten gået og været så småt vred på dem , Isaksen . « 
» Av f'sat’n . Det var jo en slemme skiveskydning . Hvad er der nu i stykker ? « 
» Ja , det egentlig ikke dem personlig , det er snarere styrmænd i al almindelighed , det gælder . « 
» Den var værre ! Skål Vang , tag dem en lille gibbernak , det klarer så rart på begreberne «  . 

» Skål Isaksen , skål Hansen ! Og skal vi så gøre et forsøg på at være alvorlige et øjeblik ? « 
» Jeg er myrderlig højtidelig . Men Hansen må ikke sidde der og slå smut med øjnene . Det spolerer andagten . « 
Lille Hansen smuttede øjnene op igen fra deres respektive kroge , hvor de havde været nede for" at kigge lidt venligt til knurhårene over trutmunden . 
» Det var ret , Hansen . Gluggerne lige på stilkene , og sidde pænt stille med benene , så de ikke træder i overskægget . Alting klart over det hele . Så går vi an , Vang . « 
Med få ord gengav Niels Vang Ivers fortælling om de mange prygl , han havde fået på amerika-damperen . 
Isaksen trak på skulderen . 
» Tja — , hvad skal man sige ? Sådan går det jo nu engang til på mange af de store både . « 
» Men det forbedrer virkelig aldeles ikke sagen , «  udbrød Vang ivrig .  » Jeg kan ikke se andet end , at det er en dårlig styrmand , der ikke forhindrer , at sligt finder sted , og ikke i det hele taget ser lidt efter , hvordan det går drengene . « 
» Når han nu slet ikke ved noget af det ? «  indskød Isaksen . 
» Det er ingen undskyldning . Han kan vide det , og han skal vide det . Det er simpelt hen hans pligt som befalingsmand at sørge for »  god orden på sit skib . — jeg vil såmænd gerne tro , at adskillige styrmænd anse det for meget godt stemmende med skibets orden , om folkene har damer hos sig i lukafet ; eller de allerfleste af dem mene , at man står sig bedst 

ved at se gennem fingre med sådanne små uregelmæssigheder . Det vil jeg nu endda lade være , hvad det er , skønt jeg synes , man så udmærket godt uden at gå folkenes frihed for nær kunne forbyde den slags ombord . — men at drengene ikke alene skal være nødt til at se på det , men oven i købet får prygl , når de ikke vil være med ! Nej , ved de hvad , Isaksen , sådan en rar og fornuftig mand , som de er , de kan da virkelig heller ikke mene andet , end at det er skrup lynende galt . « 
» Gu’ er det galt , begribeligvis , «  indrømmede Isaksen , medens lille Hansen slog et bifaldende smut med øjnene .  » På et ordentligt skib , der må sådan noget ikke eksistere , det er rigtigt nok . Men ellers , Vang , så kan de jo dog ikke forlange , at man skal gå omkring og være barnepige . « 
» Hvorfor kan jeg ikke det ? Vil de have børn ombord , og vil de forlange , at disse børn skal gøre gavn , ofte næsten lige så meget som en voksen , så er det heller ingen urimelighed , om man aldeles bestemt stiller den fordring til dem , at de til gengæld tager lidt hensyn til disse børns vel . Hvordan i alverden skal sådan en dreng kunne klare sig . Selv om han har den ærligste vilje til at blive et ordentligt menneske , må han jo blive spoleret . Han er jo dog ikke andet end en dreng endnu , først lige begyndt at titte ud i verden med sine unge øjne . Hvad begreb har han om at skelne og vælge ? Hvad forstand har han på at værge sig mod dårlig påvirkning ? Og ham stopper man ned i lukafet , ned til et selskab og til forhold , der kan gøre det svært nok for en voksen , fornuftig mand at beholde fod 

fæstet . Og så går man fra ham og lader ham klare for sig selv . Ikke et menneske rører en hånd for at hjælpe ham lidt til rette i alt det nye , der styrter ind over ham . Hvor er det muligt andet , end at alle hans begreber må blive forkvaklede ! Han hører og ser jo kun elendighed og dårlighed . — man klager over , at søfolkene er noget rak . Kan de blive andet ? De opdrages jo til det ! — nej , har nogen ret til at klage , så er det skibsdrengen . Der handles ilde med ham ! Og ikke alene med ham . Vi kan godt tage jung-mændene og letmatroserne med ; hvad er de stort andet end drenge ! Søg rundt i lukaferne , og de finder hundreder og atter hundreder , som er alt for unge til at være der , og som uigenkaldeligt må gå i hundene , hvis der ikke gives dem en håndsrækning . Og det er dette , jeg bebrejder styrmændene , at så mange af dem ikke har Sans for , hvor stor og betydningsfuld en opgave der her ligger og kalder på dem . Jeg forlanger ikke , som de siger , at de skal være barnepige . Jeg forlanger kun , at der ombord på skibet skal være en mand , som ved , at der blandt hans pligter også er den at holde øje med drengene . Og når han ser , at de begynde at skeje ud , eller at det på anden måde kniber for dem , så skal han ikke betragte det som noget , der er ham uvedkommende , men han skal vide , at han har et slags ansvar for , hvordan drengene arter sig . Og denne mand , det er styrmanden . « 
» Ja , «  faldt Isaksen ind .  » Nu vil jeg da også sige dem noget , Vang . Det er ikke en , men mange gange , når vi har haft sådan en svend med , og jeg har mærket , at han var begyndt at lave krumspring , så 

har jeg taget ham for , og jeg har skældt ham ud , og jeg har stukket ham nogle rigtig gode , flade lussinger . Men tror de , det hjalp ? Ikke det , der ligner . « 
Niels Vang smilede . 
» Nej , Isaksen , det tror jeg gerne . Det var vist også det værste , de kunne gøre ! « 
» Av f’sat’n ! Atter et blåt øje ! Men hvad katten er det da , de vil have , mand ? « 
» Venlighed ! Kun en smule venlighed . Hvad skulle deres lussinger gavne . Ja , hvis det var af ondskab eller trods , drengen gjorde sine  » Krumspring «  , så var det en anden sag . Men i de fleste tilfælde har han jo ikke den fjerneste ide om , hvad det i grunden er , han indlader sig på . Han følger med de andre , enten fordi det nu skal være rask — og der er jo ingen grænser for , hvad man kan få en dreng til at gøre , når man blot bilder ham ind , at det er  » rask «  ; — eller måske fordi han bliver tvunget til det . Så hænger han der som fluen i spindelvævet . Men så hjælper lussinger og tordentaler virkelig ikke . De gør ham jo ikke en smule klogere . Nej , tal ganske jævnt og fornuftigt med ham . Prøv at tage ham med det gode , så skal de se , hvor let han i virkeligheden er at lede . Tænk dem selv , hvilken støtte det ville være for sådan en dreng , om han vidste , at styrmanden var en mand , der mente ham det godt , og som han trøstigt kunne gå hen til og få råd hos , når det blev ham for broget ! « 
» Ja , det kan jo alt sammen være rigtigt og godt , og de er sgu et myrderlig rart menneske , Vang . Men de kan jo da nok selv begribe , at man kan sgutte gå sådan og snakke med folkene . « 

» Og hvorfor kan man sgutte det ? Er det måske under deres værdighed ? Jeg vidste ellers ikke , at en styrmand var noget så umådelig ophøjet og stort . Men det lader til det , efter hvad de selv siger . Skælde ud og smække lussinger , det kan man nok ! Stå som den vrede tordengud himmelhøjt over den usselige synder , det er der ikke noget i vejen for . Men komme ned til ham og vise sig som et ganske almindeligt menneske , give en sølle dreng en venlig håndsrækning og sige ham et par fornuftige , borgerlige ord , når han trænger til dem , det kan man sgutte . Fy , Isaksen i jeg sidder her og skammer mig over dem . « 
Isaksen kløede sig i hovedet . Den var jo gruelig gal . Når først Vang tog på vej , så var det ikke til at få stoppet kæften på ham . Det kunne vist være godt at klare begreberne en lille gang endnu , inden han kørte helt løbsk . 
I al stilhed listede han snapseflasken over til sig og skænkede rundt . 
» Skål , Vang . Skal vi så drikke forlig igen . De er nu vel heller ikke så slem , som de lader til ? « 
» Jo jeg er , Isaksen . Jeg er meget værre . Men jeg tror , at de er meget bedre , end de selv vil være ved i øjeblikket . « 
» Den er hørt ! «  sagde lille Hansen . 
» Hva’ fa’en , der sidder jo Hansen , «  lo Isaksen .  » Det er dog farligt , så de sludrer i dag . Pas på , de ikke får maden forkert i halsen . « 
» Skål Hansen , «  faldt Vang ind .  » Lad os to klinke med hinanden . Jeg kan se på dem , at de giver mig ret . « 

» Det gør jeg ! «  sagde lille Hansen .  » Det er ikke så længe siden , jeg selv sejlede i lukafet , og jeg ved nok , hvor meget det kunne være værd , sådan som de siger , at have et fornuftigt menneske , man kunne snakke lidt med engang imellem . Der er meget lettere at gøre dumheder end lade være . « 
Niels Vang kunne ikke lade være at smile over lille Hansens alvorlige udtryk , der klædte hans runde barnlige ansigt så pudsigt . 
» Hvad dumheder kan nu sådan et lille menneske som de have gjort ? « 
» Jeg har kun gjort en , men den var stor . « 
Der var noget i lille Hansens stemme , som gjorde Vang opmærksom . 
» De siger det så højtideligt . Man skulle næsten tro , det var en hel forbrydelse , og det kan jeg dog ikke tænke om dem , Hansen , « 
Den lille styrmand sad et øjeblik og betænkte sig , så tog han en rask beslutning : 
» Vil de høre det , hr . Vang ? « 
Vang nikkede :  » Hvis de ikke selv bagefter ærgrer dem over , at de har fortalt mig det . « 
» Det gør jeg ikke , »  sagde lille Hansen bestemt .  » Jeg har aldrig fortalt det til nogen ; men dem kan jeg godt sige det til , og Isaksen må for den sags skyld også gerne høre det . « 
Isaksen sad i en forbavselse og så skiftevis fra Niels Vang til Hansen .  » Sat’n til menneske , den Vang ; ligesom han sidder der , så kan han få folk til at fortælle både det ene og det andet . « 
Lille Hansen tog et stort drag af ølflasken . 

» Så er det vel bedst at begynde med begyndelsen . Det er min fader , han er præst på Falster . Jeg måtte ikke gå til søs for ham , men så gik jeg alligevel . Og det var der jo en hel del kvalm over , og den gamle ville aldrig skrive til mig . Men så skrev moder , og jeg tænkte , at det dannede sig nok med tiden . 
Så engang nede ad Brasilien til , der blev vi en nat sejlet over af en damper . Det var nok en engelskmand  ; for han stak af igen med det samme og lod os klare os , som vi bedst kunne . Men det kunne vi ikke , og så gik vi ned . 
Jeg lå og pjaskede noget i vandet , så opdagede jeg jollen , den drev lidt borte , og så fik jeg bjærget mig op i den , og bagefter fik jeg kokken halet op til mig ; så var der ikke flere ; de andre var gået væk . 
Der var bleven helt stille . 
Og det var næsten værre , end dengang de skreg . 
Så sad vi der , kokken og jeg , og vi havde hverken årer eller sejl , og to hundrede mil til nærmeste land , men der kunne måske komme en eller anden forbi og tage os op , andet havde vi jo ikke at håbe på . Det var ellers fint vejr og ingen sø , men vi var alligevel ikke meget stolte ved det . 
Så var der sådan en besynderlig lyd , som vi først ikke kunne begribe , hvad var , noget der svuppede og smaskede så løjerligt rundt omkring os . Det var jo bælgmørkt , så man kunne næsten ingen ting se ; men så lige på en gang så er det , ligesom jeg kunne skimte nede i vandet noget , der kommer hen imod os , sådan en tåget stribe , der lyste med et hel blå-agtigt skær ; den løb klos hen til os , og så slog den 

et slag , så den blev til ligesom en slags sky eller en hvirvel , der blaftede ud i vandet , og så gav det et svup , og så smaskede det . 
Og det var jo hajerne ! 
Der var en syv otte stykker af dem , vi kunne tælle dem på morildsstriberne ; de blev ved at gå rundt i Buer udenom jollen , og engang imellem stak de helt hen , og når de så vendte sig på ryggen for at snappe efter os , så kom de store blaft , og så var det , det smaskede . Til sidst var det , ligesom hele søen var fuld af blå ildstriber , og selv om jeg lukkede øjnene , synes jeg alligevel , jeg kunne blive ved at se disse her kredse , der gik rundt og rundt udenom os , så vi aldrig kunne slippe ud af dem . Og så blev det jo ved med denne lyd ; det var formelig , så man kunne høre tænderne klappe sammen i gabet på dem . Og der var jo slet ikke noget , vi kunne gøre . Vi bare sad så tæt op til hinanden , vi kunne komme , og holdt hinanden i hånden ; det var jo altid selskab , og så vidste vi dog , at den anden var der endnu . 
Det var slet ikke rart . 
Så blev det da endelig morgen , og det var altid noget bedre ; så slap vi da for at se striberne , de var så nederdrægtig uhyggelige . Hajerne selv var ikke nær så slemme , skønt det var nogle svært store kammerater . Men dem havde vi næsten ikke tid til at tænke på ; vi skulle jo holde udkig , om der kom en sejler forbi . Der kom nu ingen hele formiddagen , og kokken han sad og græd , så jeg måtte skamme ham ud . Han var dog en snes år , og jeg var kun sytten , så det var snarere ham , der skulle have været den fornuftigste . Men han var helt elendig . 

det var blikstille , og jo længere det gik op ad dagen , desto hedere stegte solen ned på os , og så var der jo en sol til , der lå og flød og bævrede på vandet og skar så skammeligt i øjnene . 
Men vi skulle jo se . 
Og så begyndte vi at blive slemt tørstige , og det tog jo til . Jeg har aldrig tænkt mig , at man kunne være så tørstig . Tale med hinanden , det kunne vi ikke mere ; der var slet ingen vædelse i munden ; ville man bevæge tungen , så var det , ligesom den hang fast i sej fuglelim . jeg kunne ligefrem mærke , hvor jeg sad og tørrede hen , så jeg blev li’esom en klipfisk ; der var ikke saft skabt i kødet på mig , armene skrumpede helt ind , syntes jeg , og blodet kom ingen vegne , for det var lige så tykt som sirup i årerne . Det var en nederdrægtig fornemmelse . 
Så på en gang var der en dampskibsrøg helt ude i kimingen . Hvor vi dog så på den røg i der har vist aldrig været nogen røg , der er bleven set så langt efter . Gud ved , hvor mange timer vi så den ; den blev ved at gå Østen om os , lige ret op i luften ; den så så glad ud . Vi tænkte hverken på tørst eller hajer eller noget bare for at se efter den . 
Men så gik den væk , og så var vi alene igen og havde ikke andet selskab end disse her syv—otte trekantede finner , der blev ved at gå i vandskorpen rundt udenom os . De tog den med ro , de havde god tid til at vente . 
Og , så kom tørsten igen , så rent forbavsende . Den tog al huden af tungen og munden og langt ned i halsen , det sved og brændte af bare tørhed , ligesom man fik gloende støv i sig , hver gang man 

trak vejret ; ikke at tale om hele resten af kroppen , for jeg tror ikke , at djævlene i helvede har sådan en pine . Men det allerværste det var dog , sådan som man sad og tænkte ; det var , ligesom øjnene skulle gå ud af hovedet på en , sådan tænkte man :  » Noget at drikke ! Noget at drikke ! «  slet ikke andet ; bare hele tiden , hvor man skulle få noget at drikke fra . Og så var der jo snart en kilde , der rislede li’eså yndigt , og en hel stor sø med dejligt klart vand , og hver gang man var lige ved at få fat i det , så var det væk . Føj , nej , det var grimt at have det sådan . 
Om natten så var der igen hajerne , og de var ligesom spøgelser med lange gevandter på , der lyste akkurat så meget , at man kunne se dem komme farende hen imod sig . Jeg kunne slet ikke holde rede på , om de var i vandet eller luften , eller hvor de var , for alle vegne , hvor man så hen , var der noget , der rørte sig og blaftede og kom . Men det fortog sig snart ; jeg brød mig ikke en smule om det af bare tørst ; jeg sad blot og rokkede og rokkede og syntes , at jeg slet ikke kunne være nogen steder , sådan tænkte det inden i mig , hvordan jeg dog skulle få noget at drikke . Og hele tiden var det , ligesom hænderne skulle tage efter noget ; men der var jo ikke noget at tage efter . 
Så hen på næste formiddag , solen den stegede jo løs igen , så gav kokken det op . Han sad og så helt vild ud , og så på en gang stak han sin kasket udenbords og fyldte den med søvand og drak det alt sammen og fyldte den igen og drak det igen ; og så grinede han , så det var ækelt at høre på . 

men jeg sagde til mig selv ;  » Du må ikke drikke søvand ; det er det værste , du kan gøre . «  og så kneb jeg øjnene til for ikke at se på kokken ; men jeg kunne jo høre det , — å , som jeg kunne høre , hvordan han drak . Det klukkede lige ind til hjerterødderne af mig . 
Og så drak jeg også selv ! 
Men det hjalp slet ikke noget . Det var , ligesom hele kroppen skulle splittes ad efter at få mere at drikke . Og så drak jeg mere . Men det blev kun meget værre af det , for det tog næsten slet ikke på tørsten ; men det ligesom huskede en på , at man også var sulten . 
Og så begyndte jeg at tænke på mad , og jeg blev ved at tænke på mad ; al slags mad . Det var lige meget , hvor jeg skulle tage det fra , så måtte jeg have noget at spise . 
Og kokken han havde det nok også ligesådan , og inden det var bleven middag , var vi ganske stille rykket hen i hver sin ende af jollen , og der sad vi og skulede til hinanden . Den ene kunne ikke se lige på den anden mere , og kokken han sad hele tiden og grinede og passede på mig med det hvide af øjnene ; og jeg kunne se på ham , at han sad og tænkte :  » Gud ved , om Hansen smager godt . «  og jeg tror nok , at jeg sad og regnede ud , at han kunne vist ikke være dårlig til en mørbrad eller en rigtig god bøf eller et dejligt stykke mellemskært . 
Så gik den dag , og hen på aftenen så tror jeg , at jeg havde fået en slags solstik ; alting dansede for øjnene af mig , og jeg gik helt væk i det . Men næste morgen så vågnede jeg op igen ; og så var 

jeg alene i jollen . Kokkens tollekniv lå helt henne ved mig , men han selv var borte , så jeg tænker , at han har villet stikke mig om natten , men så har han været for sløj i benene , og så er han sjanglet udenbords . 
Hajerne var svært livlige . 
Jeg tog mig det nu ikke ret nær , for jeg var helt sløv . Men sulten kan jeg egentlig ikke sige , at jeg var mere . Så lagde jeg mig ned i bunden af jollen og ventede på , at det skulle være overstået . Og der lå jeg for resten og havde det rigtig rart . Jeg så præstegården derhjemme og fader og moder og påskeæg og det hele , og forpagterens Kristine kom og spurgte , om jeg havde husket de muffediser af abekatteskind , som jeg havde lovet at tage med hjem til hende ; og det var i grunden det eneste , jeg var ked af , at jeg havde glemt dem . 
Så ved jeg ikke mere , før jeg vågnede op og fandt lille Hansen liggende i en god seng , og ved siden af sad der en nonne . Det var på hospitalet i Rio . Der var en damper , som havde fisket mig op og smækket mig ind på hospitalet der , og der havde jeg ligget i over en måned og været helt fra det . Men så kom jeg mig snart igen , og jeg var ikke mere forknyt , end at jeg tog hyre til Sydney , og før vi sejlede , skrev jeg et langt brev til moder og fortalte , hvordan det var gået , og jeg tænkte mig jo , at når den gamle nu hørte , hvor nær lille hans Henrik havde været ved at gå til himmels , så ville han nok blive god igen . 
Og så kom vi da til Sydney ; men der var ingen brev hjemmefra . 

nå , det er jo sket før , at et brev kan gå galt , og moder havde tit dårlige øjne , så det kunne jo være , at hun ikke havde kunnet skrive i rette tid . Så jeg skrev et nyt , at nu skulle vi til Bombay , og jeg længtes jo svært efter at høre , hvordan det stod til hjemme . Det brev blev først færdigt , ligesom vi skulle til at gå , så jeg fik skibshandleren til at besørge det for mig . 
Men da vi kom til Bombay , var der ikke noget brev til mig . 
Så blev jeg gal i hovedet , og så slog jeg det ene slag værre end det andet ; jeg havde egentlig slet ikke lyst til det , men det var for at drille dem derhjemme . Der var ikke spor af fornøjelse ved det , for jeg var hele tiden så knusende ked af det , og lige den sidste dag , før vi skulle gå til San Francisko , så kunne jeg ikke mere , men skrev hjem igen . Og det brev ville jeg selv besørge . Men på vejen til posthuset traf jeg på nogle , og hvordan det nu var eller ikke var , næste morgen så lå lille Hansen under et palmetræ , og alle lommerne var vendt , og ur og hele pibetøjet væk , og jeg havde ikke begreb , om brevet var kommet afsted ; men det tænkte jeg først på længe bagefter . 
Så i San Francisko der var heller ikke brev . 
» Nål det er på den måde , «  tænkte jeg så .  » De vil ikke kendes ved dig mere . Så kan det sgu også være det samme . Du er gammel nok til at stå på egne ben . «  og så stod jeg på mine egne ben , så hele hyren røg , inden der var gået fire dage . Men det var underligt , for jeg havde ikke en glad time alligevel . Jeg gik og bed tænderne sammen 

hele tiden , og jeg kunne mærke på mig selv , at jeg blev rigtig ond . Og hver gang vi kom i havn , så drak jeg jo for at komme i humør , og pigebørn var der nok af , så længe pengene varede . Der har aldrig været så desperat et menneske , som jeg var . Det værste var ikke nær slemt nok , for det var alt sammen for at hævne mig på dem derhjemme ; og alt det , som jeg tænkte mig , der kunne gøre dem allermest ondt , det gjorde jeg alt sammen , og så lo jeg ved mig selv :  » Det er ikke mere , end de har fortjent . « 
Men havde nogen talt et venligt ord til mig , så tror jeg , at jeg havde grædt mig ihjel . 
Det er slet ikke til at finde ud af , hvordan et menneske kan blive , når han er kommen galt ind på det . 
Det varede i et par Års tid . Så kom vi engang til København . Der var en engelsk sangerinde i  » Kisten «  , og jeg blev aldeles væk i hende . Jeg sad og hang der hver aften ; penge havde jeg nok af , så opvarterne sprang for mig . Og så var der jo sådan en særlig fornøjelse ved at tænke på , at der var måske en eller anden , der kendte mig , og så kunne de vel nok få lidt at vide om det ovre i præstegården . Det var rigtig noget for mig ; præstens søn med en sangerinde i kisten . Den var ikke dårlig ! 
Så en aften , som jeg sidder og var bleven godt trekvart fuld , kommer Frederiksen , opvarteren , han havde nr . 9 , og siger , at der er en herre , som ville tale med mig . 
» Det kan jeg lide ham for , «  siger jeg .  » Tror de , han kan nøjes med en whisky , eller skal det være skum  ? « 

» Jeg tror ikke , den herre vil nyde noget , «  siger Frederiksen . 
» Kom frem med ham . Lad os se på fyren , «  siger jeg . Og så bukker Frederiksen og peger hen ad indgangen til . 
Der sidder fader på en stol ved døren og ser på mig , ligesom man ser på en , der er kommen op af graven . 
Det gav jo et sæt i mig , så jeg nær havde gået bag over med stolen . Men så lige i det samme , så ved jeg ikke , hvordan det var , så røg det onde op i mig , så det helt virrede for øjnene , og så slog jeg et slag i bordet , så glassene dansede . 
» Det er sgu min gamle , «  siger jeg . Og så stejlede jeg hen til ham .  » Goddag gamle . Nå , det kan jeg lide . Du er nok også kommen på gikkengakken . Hvem skulle tro det om dig i din alder . Men hva' , vi er jo alle sammen mennesker . Kom nu med hen og få et lille bær , så skal du se et pigebarn . Det er sager ! Hun er ikke så kalveknæet endda . « 
Men den gamle han bare sad og var ganske hvid i ansigtet , og øjnene var så store , så store . 
» Du siger ikke så meget , at det gør noget . Op med humøret , gamle . Du skal sgutte genere dig for at være sammen med mig . Af en forloren søn at være er jeg meget velklædt ; vil du se , ur , kæde , ægte guld-imitation , flottenberg min ven ! Og penge er der også . Jeg er ikke bange for at spendere en flaske sprut for gammelt bekendtskabs skyld . « 
Så trak den gamle vejret , så ordensbåndet var ved at ryge ud af knaphullet . 
» Det — er — ham ! «  sagde han . 

» Ja gu’ er det ham . Hvem skulle det ellers være ? Nå—åh , du er måske ked af , at du er opdaget . Ja det er jo også en gnaven en for en pæn gammel præstemand at løbe sammen med sin egen kødelige søn , når han skal lidt udenom på dårlighed . Men tage en med ro , gamle . Jeg skal ikke lade det gå videre . Gudbevares , mine sønlige følelser , forstår du , ærbødigheden for de hvide hår ; dem skulle du for resten farve lidt , når du sådan skal ud , så kunne du godt komme til at se helt ungdommelig ud engang endnu . « 
Så trækker den gamle vejret igen og siger sådan hen for sig selv : 
» Lille mor , lille mor . « 
Men jeg var jo fuld , og så blev jeg så tindrende gal i hovedet . 
» Vil du lade være med at snakke noget om moder sådan et sted som her . Hun er sgu alt for god til det , din gamle , skinhellige rad . «  og så langede jeg ud efter ham , så den høje hat fløj hen ad gulvet . 
Der blev jo stor opstandelse ! Betjenten kom og halede bogen frem og lavede sig til at skrive . Men så på en gang rejste den gamle sig , og det var præstemanden , der stod der med det hvide hoved højt over de andre . Og så sagde han , ligesom han kunne have stået for altret og talt til hele menigheden : 
» Jeg er pastor Hansen fra skjelstrup . Han , der slog mig , er min eneste søn , som vi i fire år har troet var død . « 
Jeg har aldrig tænkt , der kunne blive sådan en tavshed noget sted , som der blev , da han havde sagt 

det . Der var ikke et menneske , som rørte sig ud af stedet , men de så alle sammen på mig . 
Og jeg stod og svinglede , ligesom nogen kunne have slået mig for panden med en forhammer . Havde ikke de andre været der , så var jeg falden på knæ for ham . 
De havde troet , at jeg var død ! 
De havde måske siddet der hjemme med hinanden i hånden og sørget over mig og talt om deres døde hans Henrik , mens jeg gik og hævnede mig på dem . 
Man skulle ikke tro , at et menneske kunne angre så meget i et øjeblik , som jeg gjorde i et eneste sekund , efter at fader havde sagt det . 
Så tog betjenten faders hat op , bukkede pænt for ham og stak bogen i lommen . 
Men fader rakte hånden ud imod mig og sagde blot  » Kom «  . Og det var godt , han havde så stærk en hånd , ellers var jeg faldet med det samme ; men det var ikke af fuldskab . Jeg var så ædru , som jeg nogensinde har været ; men jeg vidste ikke mere af mig selv end slet ingenting . Jeg lagde ikke engang mærke til , at han gik med hatten i hånden , lige til vi kom til hotel  » Tre hjorter «  , hvor han boede . Han vidste det nu heller ikke selv . 
Det var den værste nat , jeg har haft i mit liv . Men jeg ville ikke have undværet den for aldrig det . Der lærte jeg for første gang , hvordan et menneske skulle være ; for sådan som fader var , det kan slet ikke siges . Ikke et ondt ord , ikke en bebrejdelse ! Han sad hele natten og talte med mig , ligesom han kunne være — ja Vorherre selv , syntes jeg . Og jeg var jo helt vild ; men han tyssede på mig , og han 

talte venligt , og han sagde , at dengang jeg slog ham , da havde han følt , at han aldrig nogensinde havde holdt så meget af mig som netop i det øjeblik ; for han forstod , at det var for moders skyld , jeg slog ; og så vidste han , at jeg endnu havde det rigtige hjertelag . 
Så fortalte han , at der havde stået i avisen en melding fra konsulatet om en dansk sømand , som havde været med et skib , der var gået væk . Han viste mig avisen ; den havde han med i vadsækken . Det var en gammel Berlingske aftenavis , og der stod både mit navn og hjemsted og det hele . Og så viste han mig Falsters stiftstidende , hvor hans og moders avertissement stod , at deres kære eneste søn Jungmand hans Henrik Hansen var omkommen i Atlanterhavet . Herren gav , Herren tog , Herrens navn være lovet . — jeg sad , gud hjælpe mig , og tudbrølede over det avertissement . 
Mine breve havde de aldrig fået . Det fra Sidney har vel skibshandleren smidt væk og stukket pengene i lommen , og det fra Bombay var vel gået samme vej som alt det andet , jeg havde hos mig den aften . 
Men så var der for et par dage siden kommen telegram fra en bekendt af ham i København , at han havde set et ungt menneske , der lignede mig så utroligt og var sømand og hed Hansen og var netop i min alder , hvis det ellers kunne tænkes , at jeg alligevel ikke var druknet . Og fader ville jo ikke sige noget til moder om det , men fandt på et eller andet , og så rejste han ; og så var det mig . 

det må nu være drøjt for en fader at finde sådan en søn ; men det sagde han ikke et ord om . 
Da han så havde fået mig nogenlunde stablet på højkant igen , så var det bleven morgen , og så fulgtes vi ud til skibet , og der talte han med kaptejnen og styrmanden , og så fik jeg min afregning , og så rejste vi hjem sammen . 
Men det var nu en slem tur . Jo nærmere vi kom der hjem efter , des mere lyst havde jeg til at springe ud af toget . Og da vi kom til stationen , og den gamle kalechevogn holdt der , "— fader havde jo telegraferet , at han kom , — så sagde jeg også til fader :  » Nej , jeg kan ikke køre i den vogn . «  men jeg måtte jo op i den alligevel . Godt var det da , at gamle Jens kusk var død ; for havde han siddet på bukken , nej så havde jeg hellere gået de to mil hjem . 
Jeg kunne nu godt mærke på fader , at der var noget , som han flere gange havde været ved at sige , men så kunne han ikke . Og det var noget om moder , det kunne jeg også nok forstå . 
Så kom vi da hjem . Det var slemt at svinge ind ad porten . Heldigvis stod moder ikke på trappen ; det havde været det allerværste . 
Jeg blev stående ude i gangen , mens fader gik ind for at forberede moder lidt . Hun anede jo slet ikke noget om det . Men ligesom han åbnede dagligstuedøren , så hører jeg moders stemme : 
» Hvem er det , du har med dig ? « 
Jeg skyndte mig over mod faders stue , for at hun ikke skulle se mig alt for tidligt ; men i det samme kom moder frem i døren . 

» Det var hans Henrik ! «  sagde hun .  » Tror du ikke , jeg kender drengens gang . « 
Hun stod et øjeblik og holdt sig ved dørkarmen . 
Så rakte hun begge armene ud og kaldte efter mig .  » Hans Henrik ! « 
Men jeg kunne ikke gå et skridt ; jeg stod og græd . 
Og så — nej , det glemmer jeg aldrig — så kom hun hen over gulvet , lige ret hen , hvor jeg stod , ganske langsomt med begge hænderne frem for sig . Å , de små hvide buttede hænder , de var blevet så stakkels tynde , og jeg følte , hvor de rystede , medens de famlede over min trøje , hen over skuldrene , op 1 over nakken og ganske forsigtigt ned over ansigtet . Og så klappede hun mig på kinderne og lo og * græd på en gang :  » Jeg vidste jo , at du ville i komme igen ! « 
Men så forstod jeg jo , hvad det var , fader ikke havde kunnet fortælle mig . 
Moder havde grædt så meget over mig , at hendes syge øjne var blevne helt blinde . 
Men det gør ingenting , siger hun , for nu har hun jo hans Henrik til at se for sig , og han kommer så meget omkring og ser så meget kønt , som hun selv aldrig ville have fået at se . Og så sidder hun derhjemme og glæder sig og ser det alt sammen , når fader læser højt for hende , hvad jeg skriver . 
Og så må jeg jo også sørge for at se noget , der er godt for hende . « 
Lille Hansen sad et øjeblik tavs , så tilføjede han :  » Men de kan tro , hr . Vang , sådan en lussing , den har man godt af længe . « 

Niels Vang rakte Hansen sin hånd . 
» De er et godt menneske , Hansen . « 
Isaksen stak pludselig sin store brune næve tværs over bordet . 
» Kom her med labben , Hansen . De er en knop . Jeg skal aldrig mere gøre grin med dem , for at de skriver , så snart vi kommer i havn . « 
Lille Hansen følte sig svært beæret . 
Tunge trin lød ude fra trappen , hvortil døren stod åben ; mester ganstrup gik forbi ind i sin kahyt og kom straks efter ud igen , iført et flunkende nyt regnslag . 
» Skal de ud i aften , Isaksen  ? » 
» Får vi lyst , så går vi vel , ellers bliver vi ombord . « 
» Kurhuset ? «  forhørte mester ganstrup videre . 
» Nej , ikke der , «  fløj det ud af Niels Vang ; han havde fået nok af det sted den foregående aften . 
» Ja så går jeg lidt , «  sagde mester og forsvandt op ad trappen . 
» Nu har jeg aldrig kendt så galt , «  udbrød Vang .  » Det er det tredje regnslag , jeg har set mester i i dag , skønt der ikke er en sky på himlen . « 
Isaksen lo :  » Nå det er da godt , der endelig er noget , de ikke forstår , Vang . Nej ser de , han smugler dem i land . Det går nydeligt , lige for næsen af besucheren . « 
» Hvor det ligner ham , «  sagde Niels Vang . 
I det samme kom en ny person farende ned ad trappen . Det var andenmester Jakobsen , et ganske 

ungt menneske , som Vang kun havde set flygtigt et par gange før , da han ellers sjældent kom frem for dagens lys , men fristede en ubemærket tilværelse nede i maskinrummet , undtagen når mester ganstrup nu og da henledte opmærksomheden på ham ved at stå oppe på dækket og skælde ham ud ned gennem skylightet . 
Med hatten bag ad nakken og overfrakken flagrende om sig styrtede Jakobsen ind ad døren . 
» Velbekomme over det hele . Kan jeg få nogle penge hos dem , Isaksen  ? « 
» Hov , hov , små slag ! De er dog et farligt rivejern til at bruge penge . Skal de nu have igen  ? De fik jo i går . « 
» Ja , Pokker , det er så længe siden . De vil da ikke have , jeg skal gå som en lus en hel søndag aften . Blot 5—6 rubler , så klarer jeg den tykt . Eller kan jeg få dem hos dem , Hansen ? De skal få dem igen i England . Men bare rask i slaget ; jeg har så lynende travlt . « 
» Tøv kun lidt ; det har altid så meget jag med dem . «  Isaksen havde fået sin regnskabsbog frem og var i færd med at opgøre Jakobsens status ,  » Men død og pine , mand ! Hvad er denne her af ? De har 87 kroner til gode fra sidst i København , og af dem har de allerede fået de 93 . Den er jo knusende gal ! 93 fra 87 , hvordan vil de klare den  ? « 
» Den kan vi ikke , så må vi låne en , der gælder ti ; og den låner vi hos dem . Det er bare nul op og en i mente , det er jo ikke noget at snakke om . Hvad , Isaksen , en lille tier , en ganske almindelig lille tika’l ! Herregud , hun sidder derude i drosken 

og venter . De kan da ikke nænne , at hun skal køre i skoven ganske alene . De skulle bare se hende ! Storartet pige ! Dejlig pige ! Så var det den lille tier , Isaksen . Husk på , i morgen går vi på slæbestedet og suger på labben igen . « 
Isaksen rystede på hovedet og skød en femrubel-seddel over bordet til ham . 
» De er et rædsomt menneske , Jakobsen . « 
» Jeg ! Svend fra fad over det hele . «  Jakobsen stak sedlen til sig og gav hatten et yderligere skub bag ad nakken .  » Så kan vi lidt igen . Ingen smalle steder i « 
Og afsted for han op ad trappen , trallende af fuld Hals : 
» En lille pige i rødt ! pst pst , en lille pige i blåt ! pst pst , en sød lille pige i slet ingenting det gør mit hjerte godt . » 
Der blev et øjebliks stilhed i messen . Vang sad og morede sig over Isaksen , der var så mærkværdig længe om at kradse beløbet op i bogen . 
Endelig var regnskabet i orden . Isaksen smækkede bogen sammen og stak den i lommen , fik den imidlertid forkert anbragt og måtte endevende den flere gange , før den lå , som den skulle , alt sammen uden at se over på Vang en eneste gang . 
Omsider brød han tavsheden , der syntes at genere ham betydeligt . 
» Nu mener de vel , at det var meget forkert af mig , at jeg gav ham de penge ? « 
Vang trak på skulderen . 

» Åh . Jeg er just ikke sikker på , at de gjorde ham en tjeneste ved at lade ham få dem . Men , «  — han brast pludselig i en munter latter —  » Ved de , hvad jeg er sikker på , Isaksen ? At vi to i dette øjeblik er meget nær ved at være enige om det , vi talte om før . « 
» Kan sgu gerne være , «  smålo Isaksen .  » Men de kan være vis på , det går nu ikke så nemt , som de tror 1 « 
Han rejste sig fra bordet og gik ind i sit Kammer for at skifte tøj . 
» Hvor skal vi så gå hen ? «  spurgte Vang . 
» Når de ikke vil i kurhuset , er der ikke andet end  » Hamburgergarten «  at gå i . Det er et meget pænt sted , sådan en have , forstår de , med borde og musik og det ene og det andet . « 
Da de en times tid senere sagde ved et bord i  » Hamburgergarten «  , og Vang netop var hensunken i blid rørelse ved at høre militærorkestret spille lum-byes  » Drømmebilleder «  , puffede Isaksen til ham og hviskedee : 
» Der kan de se ; der har vi ham . Når de bare aldrig havde sagt det om kurhuset , så var han måske gået der ud . Nu vidste han , vi kunne ikke være andre steder end her . « 
Et stykke borte i haven sås mester ganstrup — uden regnslag — åbenbart søgende efter et eller andet . 
Et øjeblik efter sad han ved bordet . 
» Her sidder vi jo rigtig hyggeligt . Har de smagt kaviar , Vang ? « 

i aftenens løb lykkedes det mester ganstrup ved forskellige mere eller mindre fine hentydninger at få , hvad han kaldte et  » rigtig nydeligt lille sammenskudsgilde «  sat i gang . 
På en gang spidsede Vang øren . 
» Hvad er det ? Ouverturen til  » Elverhøj «  . Det var da morsomt . Den lyder brillant med alle de mange træblæsere . « 
De kendte toner klang festligt ud fra den store musiktribune . 
» Er det også en fødelandssang ? «  spurgte Isaksen .  » Den er ikke nær så god som den , de gav før , den af ham , hvad det nu var , de kaldte ham , — lumreby ! Men ellers er den jo tydelig nok . Han deroppe med pinden , han har fået at vide , at vi er her . Det kan ikke blive til mindre end en flaske champagne . « 
» Ikke den russiske , det er noget sprøjt , «  faldt mester ganstrup ind . 
» Men billig , «  erklærede Isaksen , og dermed var sagen afgjort . 
En opvarter sendtes hen til dirigenten , og da  » Kong Kristian «  var forstummet , viste den pragtfuldt uniformerede herre sig , forbindtligt hilsende og højst overrasket over at høre , at der var danske tilstede i aften . 
Medens champagneglassene tømtes på held og lykke for gamle Danmark , — dirigenten udbragte skålen på svulstigt tysk ; Vang havde stor lyst til at sige : hold mund — sad soldaterne oppe på tribunen og holdt stor pause . 
» Kan det ikke gå an at traktere dem med noget ? «  spurgte Vang . 

» De er alt for elskværdig , «  forsikrede dirigenten .  » Det behøves ikke . De få jo deres betaling for at spille . « 
» Men den er sløj , «  hviskedee Isaksen på dansk . 
Vang kaldte på opvarteren og lod ham bringe en favnfuld ølflasker op til spillemændene . 
Dirigenten strømmede over af taknemmelighed , vendte bunden i vejret på champagneflasken og anbefalede sig , da denne lille manøvre viste sig virkningsløs . 
» Vil de tro , Vang , «  sagde Isaksen ,  » nu kan de folk deroppe blive ved at spille for dem lige til i morgen tidlig . Det vil sige , han pindsvinet , han går hjem kl . 12 ; men de andre bliver ved lige så længe , de vil have det , og er glade til . « 
» Jeg kan svært godt lide russerne , vel at mærke dem uden guldstads . « 
Først hen ad midnat brød selskabet op . Mester ganstrup havde allerede noget forinden trukket sig tilbage med den motivering , at der var en bekendt , han nødvendigvis måtte tale med . Hvem der skulle betale udgifterne ved hans lille festlighed , lod ikke til at interessere ham særligt . 
Da de nåde Ajax , var der ingen vagtsmand på dækket . 
Isaksen spejdede forgæves rundt alle vegne . Der var ikke et menneske . 
» Ja jeg tænkte det jo nok . Der kan de selv se , hvor lidt man kan stole på de fyre . Ikke så meget som en kat er her ombord . « 
» Der er lys i kabyssen , Isaksen . Måske er der nogen derinde . « 

Isaksen åbnede kabysdøren . 
Inde på bænken lå Iver og sov . Bliklampen på bordet lyste hen over et brev , der var skrevet halv færdigt . Vang kastede et blik på konvolutten , hvor adressen stod med store kejtede bogstaver . Det var til Ivers moder . 
» Op med dig , din sovetryne . Du havde fortjent at få trukket en halv måneds hyre fra ! Sove på vagten ! Du må jo skamme dig noget « 
Isaksen ruskede i Iver . Det var , ligesom han tog på en sæk klude ; hele det store legeme var slapt og leddeløst , og hovedet dinglede fra den ene side til den anden . 
» Nå , vi har det på den façon . Ja den kender vi jo nok , «  udbrød Isaksen , da Iver gled ned fra bænken og sank tungt sammen på gulvet .  » Han er lynende kanon fuld , det svin . « 
Niels Vang stod , som om han havde fået et slag i ansigtet ; så bøjede han sig over Iver og prøvede at løfte ham op . 
» De må ikke gøre ham noget for det , Isaksen . Det er på en måde min skyld . Jeg har talt med ham i dag , og det har været for meget for ham .  « 
» Gå ad helvede til , «  brummede Iver . 

Xv . 
Dung — Dung — Dung — Dung —--------------------- 
så ! Nu begyndte det uhyre af en pige nede hos etatsrådens------ 
nej snak ! Man var jo heldigvis langt fra København og landjorden og alt , hvad dertil hørte . 
Niels Vang åbnede øjnene og strakte sig i køjen . 
Ah — ja — ja ! 
Vidunderligt , som han kunne sove i dette penalhus af en kahyt , i denne tankestreg af en køje ! Som en sten , fra det øjeblik , han havde trukket tæppet op over sig og slået et par knuder på sine ben for at få plads til dem . Nu lod han sig ikke engang forstyrre , når fyrbøderne hejsede Aske op fra fyrpladsen , skønt jernspanden gjorde et aldeles urimeligt spek-takkel , som om hundreder af tomme blikkasser styrtede ned ad en trappe lige ved siden af ham . 
Skibets næsten umærkelige gyngen , den sagte 

knagen i træværket , den dæmpede skvulpen af vandet der uden for , alt føjede sig sammen til en stilfærdig Melodi , der nynnede sig ind i hans hjerte og vuggede det hen til en smilende sorgløs hvile . Selv skruens evindelige Dung — Dung — Dung mistede sin irriterende stakåndethed og fik en ensformig , søvndyssende klang , der tilslørede al anden lyd , medens den selv efterhånden blev svagere og fjernere og gled bort og tog hans tanker med sig langt , langt bort til et fredfyldt sted , hvis stilhed genlød af jævne taktfaste drøn , tonende hammerslag fra nattens store værksted , hvor dagens sorg og tyngsel støbes om til lindring for sukkende menneskesjæle . 
I går aftes var der en stor blank stjerne , der skinnede lige ind gennem koøjet . Han kunne ligge i køjen og se den , og der var noget så forunderlig højtideligt i den tanke , at her lige over hans hoved , kun med dæksplankerne imellem , bredte hele den vide himmel sig og så med sine milde klare øjne ned over skibet og ham selv . 
Hjemme i København var der så mange etager mellem ham og himmelen . 
Og så var det så hyggeligt at ligge her nede og høre udkigsmandens fjerne syngende råb :  » Lanterne forude om styrbord «  og Isaksens tilforladelige  » Det er vel «  oppe fra broen . Han kunne trøstigt sove ; Isaksen passede jo på . Det var , ligesom denne rolige stemme jog al den ængstelse bort , der tidligere havde været så slem om natten . 
Endnu kunne der nok nu og da komme mindelser om , at der var noget , der hed  » Nerver «  . Når hovmesteren om aftenen havde været inde og slukket 

lampen og var listet ind i sit eget Kammer med sit sædvanlige :  » Må jeg ønske kandidaten en god og rolig nat «  , så kunne det endnu begynde så småt med denne underlige kriblen op ad ryggen og ud i hårrødderne og fingerspidserne , denne knugende følelse af , at noget ubekendt , noget fjendtligt lå på lur i mørket og ville gøre ham fortræd . Men det kunne ikke mere få magt over ham . Det var alt sammen så langt borte ; et eller andet sted helt nede bag horisonten henne ad den kant til , hvor København var , lå det og gemte sig , og selv om han også endnu kunne mærke , hvorledes det lå der og vred sig som uformelige ondskabsfulde blæksprutter , der sendte deres glidende fangearme ud for at gribe ham og på ny drage ham ind i deres vold , så blev han dog ikke mere uhyggelig til mode derved . 
Her kunne de ikke nå hen ; Isaksen stod jo deroppe på broen , og hans lyseblå øjne opdagede dem , så snart de kom listende op over kimingsranden , og så måtte de ned igen i deres skjul der nede bag ved . Her var trygt og godt , og bestandig gled skibet frem , længere og længere bort fra det alt sammen , helt ind i de rolige drømme , hvor Isaksen blev til en stor rar Vorherre , der nikkede velvilligt ned til ham i hans dybe søvn og sagde på det skikkeligste jyske mål :  » Det er vel «  . 
Ja , Isaksen var nu en perle . 
Tidlig en morgen kom han hjem fra byen med kasketten bag ad nakken og et ansigt , der formelig strålede af fornøjelse , medens han slæbte på en stor amerikansk flugtstol , som han havde været i land for at købe . 

» Nåda Isaksen ! De har nok været flittig til morgen . Det er vel til deres kone , kan jeg tænke . « 
» Nej nej . Der må den rare Vang til at tænke om igen , for det er en meget stor fejler af dem , «  lo Isaksen , idet han pustende stillede stolen på dækket og indbød Vang til at sætte sig i den .  » Ja , det stemmer li’eså nydeligt ; den kunne ikke være bedre , om der var taget mål af dem . Nej ser de , Vang . Jeg "har gået og spekuleret på , at disse her nerver , de skal jo have det sådan med lidt behagelighed , forstår de . Og så regnede jeg ud , at sådan en svend som denne her — ohv ! De kan bande på , han er lige så god som en morgenbitter . — — ja begribeligvis , som de siger , det kunne jo ellers lige akkurat være noget for den gamle kæreste , sådan en . Jeg købte engang en gyngestol til hende , myrderlig fin med et forgyldt landskabsbillede og kinesere og sådan noget skab på ryggen af den . Men hun bliver så mør i enden af at sidde i den , siger hun , det gamle liv . — nej , denne her , den ligger anderledes til , og så fjerer den sig ; det er en storartet opfindelse . Hvad siger de om at have den ? Nej sludder , nu må de ikke gøre vrøvl . Gu’ skal de have den ; hvorfor tror de ellers , jeg har rendt og slæbt på den ? Så stiller vi den oppe på broen , og så rigger vi et skjulsejl op for dem , og så kan de sidde der med deres bisp ligesom i en gåserede . Det er noget , nerverne kan lide , hvad  ? « 
Isaksen var så sjæleglad over sin udmærkede ide , at der ikke kunne være tale om at afslå tilbudet . 
» Men skal vi så ikke være enige om , Isaksen , at når jeg engang rejser herfra , så sender vi den hjem til deres kone ? « 

» Det går aldrig godt , «  mente Isaksen .  » Li’eså såre hun ser den , gud hjælpe mig , om hun ikke ryger på den lige med det samme , og så er hun ikke til at komme nær mere . Hun rører sig ikke ud af stedet hele dagen , bare sidder og breder sig og sender bud over til Søren Larsens , at de skal komme og se på hende , at hun sidder og smækker sig i sin egen lænestol . For sådan en har de jo aldrig set før derovre . Og så glemmer hun at give grisen mad , gu’ gør hun så . Vi har en gris , forstår de , derhjemme på Læsø . Og så bliver han jo gnaven , og så er det , han bryder ud og roder op i vores kartofler . — man skulle nu ligegodt undres over , så klog sådan en gris kan være . Sidst at jeg var hjemme , så sidder den gamle og syer knapper i mit oljetøj . Så lidt efter , da hun kommer og skal se til det , så er der ikke noget oljetøj . Dælen lyne mig , så har grisen ædt det ! —  » Du skulle skamme dig noget , «  siger hun så til ham .  » Når du endelig skulle æde tøjet , så kunne du gerne have gjort det , inden jeg syede de gode , nye knapper i , «  siger hun .— så står grisen lidt og fortryder det , og så lige på en gang , så siger han  » But «  , og så brækker han det op igen , forstår de ; værsartig , alle knapperne ! De kan selv se dem dernede i kamret ; det er dem , jeg har i mit nye oljetøj . For den gamle syntes , det var sådan et sjældent tilfælde med de knapper , og det måtte vel nok betyde noget ; og så syede hun dem i det andet tøj . Men skulle man nu tro , at en gris kunne have så megen omtanke ? « 
Og Niels Vang lo over grisen og var rørt over stolen og kom i det hele taget til det resultat , at 

skæbnen havde været ualmindelig velvillig imod ham , da den fandt på at sende ham ombord i Ajax . Der gaves vist ikke det sted på hele jorden , hvor der var så mange betingelser for , at han snart kunne blive helt rask . 
Isaksen var meget bedre end alverdens medicin . At få sig en lun passiar med ham — ja blot at se på hans brede , støtte skikkelse og prægtige , brune ansigt , det gav en så aldeles mærkværdig sindsligevægt , og sindsligevægten--------ak ja , den kunne der jo for resten nok være brug for . • 
det gik nemlig meget småt med Iver eller rettere sagt , det gik slet ikke . 
Siden hin mindeværdige dag , der endte så sørgeligt , havde Iver under resten af opholdet i libau ikke set til den side , hvor Niels Vang var . 
Hvordan det hele i grunden var gået til , var han aldeles ikke klar over . Han havde en dunkel erindring om , at , medens han var ved at skrive til sin moder , så kom William , og så var de gået i land , for at William skulle se den pæne skov derude . 
Men det var nu bleven til skansen i stedet for . 
Og der var en styrtende masse øl , og mirzl var så knusende grinagtig , for hun var bleven snydefuld , så hun trimlede , hver gang hun ville tage ham om halsen . Men så — hvordan det nu var — så var der vist noget om , at han var bleven gal i hovedet , for det at mirzl satte sig på skødet af ham og kyssede ham , og så havde han slået hende lige i synet . Og der var vist også noget med det brev , som han ville have skrevet færdigt . 
Men så var der ikke mere før den næste morgen , 

så var det , at han fik at vide af gamle Jakob , at styrmanden og hr . Vang havde villet slæbe ham ned i lukafet , og så havde han lavet fest og skældt styrmanden ud for det allerværste , både rocambole og alt muligt andet , så han egentlig skulle have været smidt fra skibet med det samme . Men hr . Vang havde bedt for ham , så det var noget ganske nydeligt at høre på , sagde gamle Jakob . 
Hrrr — Iver skar tænder , hver gang han tænkte på det . Han kunne have lyst til at kvase den hr . Vang , så var man da af med ham og behøvede ikke at ærgre sig længere . Hvad satan skulle han gå og bede for en for . Han skulle værsgo’ lade en være i fred . Havde man gjort noget , så var man vel også nok mand for at stå ved det . De kunne gerne smide ham fra skibet , det rak ; der var vel nok andre skibe , man kunne komme med , hvor der ikke var nogen hr . Vang , der gik omkring og ventede på , at man skulle blive sådan et yndig pænt menneske . Gu’ blev man ej . Hvad skulle det også gøre godt for ? Man var mere end pæn nok til det svineliv , man var i . Godt var det da , at havren støvede så nederdrægtigt , når de styrtede den ned i lasten ; det både rev og sved i øjnene og næsen og langt ned i halsen . Alle trampekællingerne , der gik dernede og trampede den sammen , måtte have store tørklæder for næse og mund , ellers blev de kvalt af alt det skidt . Men det passede meget godt , for hr . Vang kunne ikke lide det , — han var vel for fin til at døje det ! — og så gik han fra skibet om morgenen og kom aldrig ombord igen , før der var skejet ud til fyraften . Så slap man da for at have ham gloende på sig hele dagen . 

hvad skulle han også altid glo sådan for ! Værst var det om morgenen , når man var lidt sløj i det , så kunne han gå og sige både det ene og det andet , inden han gik i land ; og det skulle nok alt sammen være så svært vittigt , og så skulle det lade , som det var til de andre ; men man var jo da ikke større fjols , end man nok forstod , hvem det var , han mente . Og li’esom han snakkede og lo allerbedst , så kunne han være efter en med disse her nederdrægtige øjne , der gloede lige tværs igennem en . Men så snart man opdagede det , så var de væk igen . Det skulle nok også lade som ingen ting . Men det lignede ikke noget at drille en på den måde . Havde han noget at spørge en om , så kunne han jo sige det , og så kunne han tage gift på , at han nok skulle få en besked , der havde vasket sig . 
Pyh , der gik han altid og sejede sig med lys sommerfrakke og fint lintøj og vasket og redt om morgenen . Og så behøvede han ikke engang at komme vand i håret for at få skilning ; den var der af sig selv . Sådan en rigtig gedigen laps , som han var , han skulle ikke komme her og gøre sig vigtig på ens bekostning . Nu gik man i skansen hver evig eneste aften , så kunne han jo se , om der kom noget pænt menneske ud af det den gang . Han kunne bide sig i øjnene , kunne han . 
Mirzl var slet ikke arrig , for det at hun havde fået på snuden den aften . Når hun bare ikke blev så fuld , var hun ellers en rigtig nydelig og flink pige af et kvindfolk at være . Krapylere var de jo alle sammen . Hun skulle ligegodt have et syskrin , når de næste gang kom fra England . Det havde hun bedt 

om , og så skulle hun have det . Så kunne jo hr . Vang skabe sig gal for det også . 
Forleden dag spurgte han lille styrmand Hansen , om han havde fået skrevet til sin mor . Den var jo heller ikke til at gå fejl af ! Men det var lumsk , var det , rigtig underfundigt af ham i 
gid fanden også havde det brev ; så behøvede man da ikke at blive plaget af det længere . — man kunne jo rive det i stykker og smide det væk ; men nu lå det nede i skibskisten ; så skulle man først have ulejlighed med at rode efter det . Og så kunne man også nemt komme til at krølle det alt for meget og svine det til , så det aldrig blev til brev mere . 
Gamle Jakob sagde , at han var sådan et voldsom godt menneske . Noget rigtig tykt sludder af gamle Jakob ! Hvis at han var sådan et godt menneske , hvad skulle han så gå og gøre alt det kvalm for ? 
Så kunne han jo komme og spørge , om de skulle være gode venner igen  !----------- 
stakkels Niels Vang ! Det faldt dig ofte meget hårdt at lade Iver gå sin egen gang ; men du mindedes dig selv fra den tid , da du kom til børne-selskab og væltede chokoladekoppen og blev fornærmet og ville ikke lege med . Nu havde Iver gjort ulykker , følgelig var han fornærmet — og han lagde såmænd heller ikke skjul på det — ; desuden havde han en dårlig samvittighed , og der var altså intet andet at gøre end at lade ham passe sig selv og blive god igen , når han var ked af at være krænket . 
Men det var alligevel drøjt at se ham gå i land , stikke hen over broen og svinge til venstre ned ad skansen til hver eneste aften . 

efter afrejsen fra libau havde imidlertid situationen forandret sig , 
det var ikke til at tage fejl af , at der kom et nyt udtryk i Ivers ansigt , samtidig med at landjorden forsvandt ude i horisonten . Det sammenbidt trodsige gled lidt efter lidt bort , og i stedet for kom der først noget slukøret , så noget skamfuldt og endelig noget selvopgivende hjælpeløst , der mere og mere fik overmagten over de endnu opblussende anfald af muthed og tværhed . 
I de sidste to dage var det" ganske påfaldende , så ofte Iver kom på tværs af Niels Vang . Gik denne hen ad dækket , navnlig i frokost- og middagstiden , kunne han være så temmelig sikker på , at Iver pludselig kom farende ud fra nedgangen til fyrpladsen , hvor han ikke havde det mindste at gøre , eller drejede om hjørnet af huset lige foran ham eller dukkede frem fra kabyssen , så de næsten ikke kunne undgå at tørne sammen . 
Stod Vang og talte med en af folkene , skulle det altid træffe sig sådan , at Iver ganske tilfældig kom forbi og stillede sig op et sted i nærheden , ivrigt beskæftiget med at spytte ud i vandet . 
Når der skulle tages et tag i et eller andet , medens Vang var tilstede , var Iver altid første mand ved hånden , hujende sit blioho—• åhøj som en hel zoologisk have og halende med en aldeles urimelig kraftudfoldelse ; men når Vang gik sin vej og lod som ingen ting , kunne Iver falde helt i staver og luske af igen som en våd hund . Og hver morgen , når Vang kom op på broen , fandt han sin stol flyttet op fra bestiklukafet , hvor den stod om natten , 

og stillet indbydende til rette i den luneste krog , medens skjulsejlet var gjort fast over den , så ikke et vindpust kunne komme til at blæse på ham . 
Men der var aldrig nogen , der havde gjort det . — 
» Hovmester ! Hov—mes—ter ! ! ! Hvor så— — ? Nå , der er de endelig . Hvorfor Pokker kunne de ikke lige så gerne sige det straks . Her må man rende og råbe og skrige og brøle alt vejret ud af lungerne efter dem , og så står de lige bag ved . « 
» Godmorgen , kaptajn . « 
» Hm — hm . Godmorgen lille hovmester . Det var den kaffe . « 
» Den er færdig , kaptajn . Nu skal jeg komme med den . « 
Hovmesteren forsvandt ud af kahytsdøren . 
Kaptejn Smidt — kun iført skjorte og underbenklæder — snurrede en gang rundt om sig selv i et nyt anfald af raseri . 
» Så render , gud hjælpe mig , bæstet , inden man har sagt et ord til ham . Hovmester ! Hov—mes—ter !i hvorfor satan kan de ikke vente ? De må pinedød vænne dem af med at fare og ryge og flyve omkring sådan . Jeg tror ikke , de har det rigtig godt om morgenen . Evig og altid er der spektakler med dem . Jeg vil sige dem en gang for alle ; det kan ikke blive ved at gå på den måde . « 
Hovmesteren stoppede op midtvejs på kahytstrappen . 
» Var der mere , kaptejnen ville ? « 
Der var det satans nederdrægtig forbandede ved hovmesteren , at han altid havde så meget at spørge 

om , og så , hm , hm , nå , nå , nå — kaptajn Smidt sjokkede lidt frem og tilbage i kahytten — hm hm .  » Sig mig , lille hovmester . Er kandidaten stået op ? « 
» Nej , jeg er ikke , «  lød Vangs stemme inde fra penalhuset .  » Men nu kommer jeg , hvis jeg ikke bliver hængende på halvvejen  « 
Kaptejnen bankede på døren og åbnede den . Ud fra den nederste køje stak et par lange ben , der forgæves søgte at få sig selv anbragt på en sådan måde , at resten af kroppen kunne slippe ud af den snævre køjeåbning ; men kahytten var for smal . 
» Godmorgen hr . Kaptajn . Det er et mageløs spændende øjeblik . « 
» Sidelængs , hr . Kandidat , sidelængs ! « 
» Ja , de siger noget . Det er vist det aller snedigste . « 
Benene forsvandt ind i køjen , og et øjeblik efter trillede Niels Vang ud på gulvet . 
» Det var et udmærket råd , de gav mig der . Det sparer mig for mange morgenkvaler . « 
» Ja dem har man nok af , «  sukkede kaptejnen , da hovmesteren i det samme kom med kaffen .  » Jamen menneske dog ! «  råbte han pludselig og rystede den revnede sukkerskål foran hovmesterens ansigt , så sukkeret fløj til alle sider .  » Hvor mange hundrede , tusinde , millioner gange skal jeg sige dem , at jeg ikke vil se det skår mere . Hvad Pokker tror de , jeg har købt en ny sukkerskål for i libau og selv aset og slæbt den ombord , uden for at den skulle bruges ? « 
» Har kaptejnen købt en sukkerskål ? « 
» Ja gu’ har jeg købt en sukkerskål , en rigtig god , nydelig , smuk , udmærket sukkerskål . Den — 

— hm — jeg stillede den — — . «  kaptejnens øjne løb hjælpeløse omkring .  » Hvorfor fanden , menneske , har de ikke sørget for at få den af mig ? « 
Niels Vang , der havde fået benklæder på og var i færd med at vaske sig , kom kaptejnen til hjælp . 
» Var det ikke den pakke , de bad mig om at gemme forleden dag ? « 
Fra den øverste køje hentedes en pakke frem , der viste sig at indeholde sukkerskålen . 
Da Vang lidt efter , fuldt påklædt , mødte for at drikke kaffe , stampede kaptejnen endnu omkring for fuld damp , skønt hovmesteren ikke mere var i sigte . 
» Se på den ! «  tordnede han Vang i møde .  » Se på den , siger jeg dem . «  pegefingeren hamrede i bordet rundt om sukkerskålen .  » Er den ikke nydelig ? Smagfuld ? Skulle have kostet tre rubler . Jeg fik den for en ! Men — minsandten — de skal se — han slår den , fanden gale mig , i stykker inden aften ! « 
Niels Vang brast i latter . 
» Herregud , hr . Kaptajn ! Så slem er hovmesteren da heller ikke . Men , oprigtig talt , når de har så mange ærgrelser af ham , hvorfor siger de ham så ikke op ? « 
» Sige ham op , «  råbte kaptejnen .  » Er de gal ? Om forladelse , jeg mente , hvordan har deres nerver det ? Sige hovmesteren op , ham som jeg nu har haft i , jeg ved ikke hvormange år . De har jo ikke den fjerneste ide om , hvad de selv siger . « 
» Nej det har jeg så vel ikke , «  svarede Vang sagtmodigt .  » Jeg tænkte mig kun , at det ville blive så rart fredeligt for dem . « 

» Fredeligt ! Ja tak skal de have for deres fredelighed , men jeg vil blot sige dem en ting . Jeg ville blive syg , jeg ville dø lige på stedet , når jeg ikke fik min lille morgenmotion . De gør dem intet begreb om , hvor sådan en rask lille ærgrelse kan sætte hele spilleværket i gang . « 
» Jo jeg synes nok , jeg i den senere tid har gjort lidt iagttagelser i den retning . Jeg er blot ikke rigtig sikker på , om nu også hovmesteren sætter tilstrækkelig megen pris på at blive benyttet som karlsbader-salt . « 
» Hovmesteren ? «  kaptejnen satte kaffekoppen fra sig og stirrede forbavset på Vang . Så kneb han pludselig det venstre øje til og blinkede gemytligt over ti ) ham .  » Hør , ved de , hvad jeg tror , hr . Kandidat . Enten er de en nederdrægtig fræk hund , eller også er de et Pokkers rart menneske . « 
» Skal vi så ikke holde på det sidste , «  lo Vang .  » Ser de , hr . Kaptajn , når man som vi to bo dør om dør og — for at bruge et billede , der også kan tages bogstaveligt — hver dag se hinanden i underbukser og bar skjorte , så opdager man jo efterhånden hinandens små skavanker . Og de har naturligvis for længe siden set , at jeg blandt mange andre også har den , at jeg undertiden om morgenen får lidt ondt af hovmesteren . « 
» Sesel ondt af hovmesteren ! Det var som syv tusind lede noksagteri der var da vist heller ikke andre end dem , der kunne falde på sådan en ide . Ondt af hovmesteren ! «  kaptejnen kløede sig i hage-skæget .  » Ja sågu’ . Man kan jo aldrig vide . — hvem 

Pokker tænker på det . Hej , hovmester — hov— mes—ter ! ! Hvor s--------nå , nå , nå — hm — hm . « 
Hovmesteren viste sig i døren . 
Kaptejnen betragtede ham med et ransagende blik og gjorde en meget dramatisk pause . 
» Hovmester ! Kandidaten siger , at jeg er for slem ved dem om morgenen . Det er nu noget , der får stå for hans egen regning . Men livis de synes det samme , og hvis de er ked af at være her , så vil jeg blot sige dem , at hovmesteren på  » Sirius «  skal rejse til den første . Det er en god plads , og kaptajn Jensen er en flink mand og en fredelig mand , mærk dem det , fredelig ! Vil de have pladsen , skal jeg skrive til ham , så har de den med det samme . « 
Hovmesteren lignede mere end nogensinde før et vildfarende udråbstegn . 
» Tør jeg være så fri at spørge . Er det kaptejnens mening , at jeg skal jages fra skibet ? Nu har jeg sejlet under kaptejnen i elleve år , og nu kender jeg kaptejnen og ved , hvordan de vil have det , og uden at rose mig selv , tør jeg nok sige , at der aldrig har været så meget som et ondt ord imellem os , så det er dog lige hårdt nok------— . « 
» Jaja lille hovmester . Det var jo også kun et forslag i en god mening . Har de lyst til det , kan de jo tænke over det . « 
» Sådan noget behøver jeg ikke at tænke over , «  mumlede hovmesteren dybt krænket , idet han atter trak sig tilbage til sine egne enemærker . 
Kaptejnen triumferede . 
» Nå , højstærede hr . Kandidat ? « 

» Jeg giver mig , hr . Kaptajn . Og for en gangs skyld gør jeg det med fornøjelse . « 
Xvi . 
Niels Vang havde en meget livlig fantasi ; nogle mente , at den var lidt for livlig . Men der var dog et , som han aldrig kunne tænke sig til . Han kunne øve sin indbildningskraft så meget , han ville ; han kunne stå nede i kahytten om morgenen og sige til sig selv : 
» Sæt dig nu rigtig levende ind i , hvor dejligt det bliver at komme op på dækket . « 
Flan kunne drive sine forventninger så svimlende højt tilvejrs , at det skulle synes umuligt at møde noget , der blot tilnærmelsesvis kunne svare til dem . Og så , alligevel , i det øjeblik , han åbnede kahytsdøren og trådte ud------- 
var alt bleven nyt siden i går ? 
Havde i nattens stilhed de første tiders ånd svævet over dybet og hvælvet en gudsvelsignet himmel over et nyfødt hav ? Og der var bleven lys , livsens lys over den vågnende verden , en blåøjet jomfru , der smilende hyller sin unge dejlighed i strålende , gyldent slør ! 
Og var det virkelig ham selv , der stod her , ung og rank og kæk ? Var der falden en gnist fra solen i hans bryst ? Det ulmede og brændte der inde ; og brisen pustede til med sin havfriske ånde ; det lyste , 

det blændede , det steg som et flammende bål , som en brusende strøm af jublende livsmod , en svulmende storm af ubetvingelig kraft . Han kunne gå frem , ene mod den hele verden , slå ned , slå ned alt , hvad der stod ham imod , al mørkets kryb , al lavhedens yngel , al sløvhedens og fornedrelsens ånd . Han kunne knuse , splintre , sønderbryde , splitte ad — — 
nej , nej , nej 1 ikke knuse , ikke splitte ad , ikke rive ned ! Lad andre derom i han ville bygge op , forene , samle alt det gode og skønne og ædelbårne i menneskehjerterne , søge det frem af dets skjulteste kroge og rejse et fristed for det , en stolt og knejsende Borg med tinder , der steg mod stjernerne . Og solen skulle stå som et fyr på hans Borg og lede dem hjem , alle de tvivlende og trætte , der var faret vild i deres søgen efter skønhedens rige ; og dens lys skulle gå over den hele jord . 
Og alle vegne fra skulle de komme , fra nord og syd , fra øst------— 
så ! Der kom Iver brasende henne fra agterdækket , ledte efter noget i værktøjsrummet under broen og sneglede så ganske langsomt agter ud igen . Han så ikke ud , som om han havde fundet , hvad han søgte . 
Niels Vang tog et tag i sig selv og vendte tilbage til virkeligheden . 
Denne tilbagevenden faldt ham hver morgen så besynderlig svær , en slags revolution , hvorved han fra en frit svævende tilværelse i højere regioner pludselig dumpede ned til at være hr . N . Vang , Kronprinsessegade 37 , 2 . Sal ; men i næste øjeblik var 

Kronprinsessegade med tilbehør atter forsvundet fra hans bevidsthed , skyllet bort af det ubeskrivelige velvære , der rislede igennem ham , idet han i dybe drag indsugede søluftens saltsVangre kølighed , et uudtømmeligt sundhedsvæld , der gød sine soltindrende strømme over hans hoved som et foryngelsens bad , hvoraf han atter fremgik i en ny og bedre skikkelse . Han følte på ny sine kræfter vokse og  » sin sjæl udvide sig «  ; han var fri som en fugl ; han var atter  » vores rare Vang «  , der ikke havde det mindste andet at tænke på end at nyde livet og gå omkring og være elskværdig . 
I to Spring var Niels Vang oppe på broen . 
Isaksen var deroppe , men for første gang lod han ikke til at mærke Vangs komme . 
Han stod og stirrede ufravendt Vester på over • mod noget land , der dukkede op af havet et par mil borte , og hvis lave klitter skinnede hvidt i morgensolen . 
Niels Vang glemte at sige godmorgen . 
Herregud ! Det var nok Læsø ! 
Der var over Isaksens ansigt et udtryk , han aldrig før havde set , en stille glæde , en næsten andagtsfuld højtidelighed , medens de lyseblå øjne søgte den fattige kyst med et trofast , inderligt blik . 
Så vendte han sig og nikkede til Vang og pegede over mod det lave hvide land . Der behøvedes ingen anden forklaring . Der var kun et land , som Isaksen ville pege sådan på . 
» Kan de se hjem nu , Isaksen ? «  spurgte Vang ; han blev på en gang så underlig blød om hjertet . 
Isaksen pegede igen . 

» Derinde ! — den lille sorte prik til venstre for den største klit . — tag hellere kikkerten , så ser de den bedre . — har de den nu ? « 
Vang søgte med kikkerten og fandt den lille sorte prik . 
» Det er sådan en slags bakke , forstår de . Har de den nu også rigtig tydeligt ? « 
» Jo , til venstre for den høje klit , « 
Isaksen nikkede . 
» Der lige bag ved er det . « 
Niels Vang kunne pludselig slet ikke se noget ; kikkertglassene duggedes , eller måske var det øjnene . 
Der lige bag ved var det ! 
Han måtte trykke Isaksens hånd en gang endnu . 
» Vil de ikke selv have kikkerten  ? « 
» Tak , jeg ser ellers lige så godt uden den . Men , ser de ; jeg skrev jo fra libau , at hun kunne vente os omtrent ved denne ti^ . Og så går hun jo op på bakken og ser efter os . Så er det , hun plejer at tage dem alle sammen med . Og når hun så har kendt os , — det kan hun jo nemt på skorstenen , — så får de lov til at kigge i den store kikkert , så de selv kan se , at det er far , der kommer derude . Det er jo altid en plaser for rollingerne at se far sejle forbi . « 
Isaksen rettede kikkerten ind mod den sorte prik . 
» Det kunne dog more mig at se , om man kan se noget til dem , «  føjede han til som en slags undskyldning . 
Pludselig drog et stort smil over hans ansigt . 
» Jo , nu har jeg dem  ! Der er noget småt , sort noget deroppe på bakken . — vi er nær ad land denne 

gang , jeg skulle undres på , om man ikke kunne tælle dem . En — to — tre — fire — nej , nu rendte det sammen igen . — engang imellem stiller hun dem på geled ; så kan jeg få hold på dem alle sammen ; men i dag gør de nok for meget spræl . Det er det gode vejr , forstår de . Så vender de kolbøtter ned ad bakken , alt småvrøvlet . Men de er ellers tydelige nok ; det var nu ligegodt ganske morsomt !—vil de se dem , Vang ? Jo , tag de kun dyret , jeg bruger ham ikke alligevel . Jeg skal lidt ned på dækket . « 
Vang fik kikkerten , og Isaksen entrede ned ad lejteren . Et øjeblik efter kom han ud fra bestiklukafet med skibets store flag , gik hen til stormasten og gjorde flaglinen klar . 
Tre gange gik flaget langsomt op , og tre gange gik det langsomt ned , og Niels Vang forstod , at nu hilste styrmand Isaksen på den gamle kæreste og hele vrøvlet . 
Så rullede Isaksen elaget sammen igen , stak det ind i bestiklukafet og kom atter op på broen . 
» I dag kunne hun se det , «  sagde han og hans ansigt lyste af tilfredshed .  » Så vanker der kaffe , når de kommer hjem . « 
Det var ganske mærkværdigt , så mange gange Niels Vang i dag måtte hen og trykke Isaksen i hånden . 
Endnu en lille tid stod de og så ind mod kysten , der lidt efter lidt sakkede agter ud og syntes at opløses til spredte hvide pletter , der svævede over horisonten . 
Så skød Isaksen kikkerten sammen og daskede Vang på skulderen . 

» Så , rare Vang . Nu skulle vi ellers have sat dem i gang med at være nyttig . « 
» Bare det går godt , Isaksen . Jeg har desværre vist ikke rigtig talent for at være sømand . « 
» Det er der jo heller ingen , der har skyldt dem for . Men se på vores malerbikser , det kan de da vel nok ? « 
Nede på fordækket var skibets beholdning af farver og pensler stillet frem . 
» Der ser de alle grejerne . Nu var det jo , vi skulle til at pynte os lidt , forstår de , mens vejret holder . Lad os nu engang høre , hvad for en kulør de bedst kunne lide til huset der . « 
Vang mønstrede blikbeholderne . 
» Hvad siger de om lidt umbra ? Er det ikke en meget pæn kulør ? « 
» Umbra 1 ? «  Isaksen målte ham med den dybeste foragt .  » Gå de hjem og læg dem med deres umbra . De har vist ikke meget begreb om , hvad umbra er , min gode mand . « 
» Ikke det mindste , «  lo Vang .  » Men jeg syntes , der var så rart meget af den . For resten , når det kommer til stykket , så har de vist ikke en smule mere ide om dens kemiske sammensætning end jeg . « 
» Nu skal jeg bare sige dem en ting , rare Vang . Her maler vi sgutte med kemiske sammensætninger og sådan noget videnskabeligt bras . Nej vi bruger ordentlige regederlige kulører , forstår de . Og umbra , det er ingen kulør ; det er bare noget til at smøre nedenunder og blande med det andet . « 
Efter en del forhandlinger , under hvilke Vang med stor behændighed undgik at fremsætte nogensom 

helst positiv mening , vedtoges det , at huset skulle have  » en rigtig fin brun kulør «  , medens broen skulle have en hvid kulør . 
Isaksen trak jakken af , smøgede skjorteærmerne helt op til albuerne og gik straks i gang med at blande farverne . 
Niels Vang begyndte sin sædvanlige morgentur frem og tilbage på dækket . 
Da han kom forbi pumpen henne ved kabysdøren , stod William der og drak af et blikkrus . 
» Godmorgen , hr . Vang . Skal' det være en lille tår ttevand med ? « 
William rakte kruset frem ; det var halv fyldt med det lunkne , rustholdige vand fra tanken . 
» Det er dog noget afskyeligt vand . Hvor kan de drikke det ? «  udbrød Vang . 
» Hvad skal vi drikke andet ? Rødvin til middagsmaden og en lille sodavand med cognak ind imellem , når det passer , det er jo heller ikke så helt afvejen , naturligvis ; men alle og enhver har jo ikke råd til det , og hovmesteren ved jo nok , hvad han vil have for øllet . Så holder vi os til det rene kildevand , lige direkte fra kloaken i libau . Det er no’et med no’et . Skål hr . Vang . Gid det må bekomme dem vel at se på . « 
William stak fnisende kruset ud og spyttede . 
Vang forstod så inderlig godt hentydningen til rødvinen . Han havde allerede flere gange haft lejlighed til at ærgre sig over folkenes overdrevne forestillinger om , hvordan det gik til i kahytten ; fordi kaptejnen havde trakteret med en flaske rødvin , da den nye passager første gang spiste til middag med 

ham , var der dog virkelig ingen grund til at sige , at  » de evig og altid bælgede sig med vin og den slags «  . 
Både han og kaptejnen var såmænd yderst sobre og drak aldrig andet end vand til middag . 
Pludselig blev Niels Vang ildrød i hovedet . Dernede — i hans og kaptejnens karafler — der var vandet jo altid godt og klart . 
» Har vi da andet vand om bord end det her ? « 
» Å , gud velsigne dem , hele agtertanken fuld . Dejligt , godt vand . Men hvor skulle de have opdaget det ? Og det kan også være lige meget , for dette hersens , ser de , det er nu godt nok til os . « 
William hængte blikkruset på knagen over pumpen og entrede op på broen for at afløse Marius , der stod til rors . 
I det samme kom hovmesteren ud fra kahytsdøren med de to karafler og reservekanden . Han skruede pumpen af og flyttede den hen til agtertanken , fyldte karaflerne og kanden og bar pumpen tilbage til dens gamle plads , hvor han skruede den fast igen . 
Niels Vang stod og kogte indvendig . Han havde mest lyst til at kaste karafler og pumpe og hovmester overbord med det samme . 
Men hovmesteren kunne jo for resten slet ikke gøre for det . 
Vang bed sig i læberne og knipsede nervøst med fingrene . 
Nej , det var sågu ikke underligt , om folkene kunne være lidt misfornøjede , når der ikke blev taget mere hensyn til dem . Forlange , at de skulle drikke det modbydelige , jærnstinkende pjask , når hele agter 

tanken var fuld af godt vand . Fy for Pokker ! Og så gik man selv og var på en måde med til det . Nej , pinedød , om man ville lade det sidde på sig . Kaptejnen kunne gerne blive så vred , han ville , over at man blandede sig ind i skibets affærer ; men nu skulle han alligevel få sandheden at høre . 
Niels Vang styrede løs på kaptejnen , der nu havde fået benklæder på og stod og røg sin morgenpibe , medens han drøftede malerkunstens hemmeligheder sammen med Isaksen . 
» Godmorgen igen , hr . Kaptajn . Vi talte før om mine skavanker . Nu har jeg opdaget en til . Jeg synes nemlig , det er en stor skam , at folkene ikke har noget ordentligt vand at drikke . « 
Kaptejn Smidt så forbavset på ham . 
» Vand ? De kan jo drikke så meget , de vil , af pumpen . Det er rigtig godt vand . « 
» Har de prøvet det , hr . Kaptajn  ? « 
» Nej såmænd om jeg har . Men det er jo det selv samme vand , som de og jeg får . Begge tankene blev fyldt fra samme vandbåd i libau . « 
» Så har det ikke haft godt af at være så nær ved maskinen . For vandet fra pumpen , det kan de ikke engang få en gammel droskehest til at drikke . « 
Kaptejnen lo på sin elskværdige , joviale måde og blinkede til Isaksen . 
» Jeg er lige ved at tro , at kandidaten er vred , Isaksen . « 
» Gu’ er han så , myrderlig gal , «  mente Isaksen .  » For et øjeblik siden var han meget god , og nu er den lige op over . Hvordan klarer vi nu de begreber ? « 

» Det skal vi snart få klaret , «  faldt Vang ind .  » Nu kan kaptejnen selv se . « 
Han skyndte sig hen til pumpen og hentede et krus fuldt af vandet . 
» Kalder de det for rigtig godt vand , hr . Kaptajn ? « 
» Hm . Det ser jo lidt tvivlsomt ud . «  kaptejnen smagte på det .  » Føj for den lede syge . Ptøj . — nej det skal de have ret i , hr . Kandidat . Det var en slem toddy . — vi må have den tank set efter , Isaksen , inden den ruster helt igennem for os . — men hvorfor fanden kan nu ikke også folkene sige sådan noget . « 
» Folkene ! «  indskød Isaksen .  » Nej , de er sgu alt for kære af at gå og være fornærmede , til at de skulle sige noget . Jeg tør give min Hals på , at nu har de fået lavet en nydelig historie sammen om , at vi ikke engang under dem en tår vand . Er det nu ikke sandt , Vang ; det er jo dog ligefrem til at ærgre sig over , at sådan nogle kvæghøveder aldrig kan komme til en selv og lukke deres muleværk op om , hvad de har at gøre vrøvl over . « 
Niels Vang svarede ikke . Han var pludselig bleven så underlig usikker . 
» Men sådan er det jo altid , «  vedblev Isaksen .  » Kan de huske , kaptajn , dengang vi havde vandkøleren . De kender nok en vandkøler , Vang ; sådan et djævelskab af ler til at holde vandet koldt i . Vi havde dem altid på kinakysten ; der var så styrtende hedt , så man knap kunne nære sig . Sådan en svend havde vi nu også fået her . Så kunne jo folkene 

selv pumpe vandet op i den , og så kunne de altid få koldt vand , og det var jo hel brillant . — men så en aften en tre—fire måneder efter ; vi lå i en havn , jeg kan ikke komme på , hvad det nu var for en , om det nu var Riga eller kronstadt , men det kan også være lige meget ; så er der et farligt mudder henne på fordækket . De skabede sig , og de skældte ud , .— fulde var de jo , — og til sidst så måtte jeg jo hen og se at få lidt orden i tingene . Så var der jo en ballade , forstår de . De var færdig ved at æde mig . De lynede og galede og bandede på , at de ville ikke finde sig i den behandling . — nu ved jeg , at jeg altid har behandlet mine folk ordentligt og honnet ; og så siger jeg jo også til dem :  » Hvad er det for en behandling , i ikke vil finde jer i ? «  siger jeg , ganske roligt og ligefremt . Høj , så vrælede de jo igen , at de var jo dog også menneskeri —  » Ja , hvad det angår , «  siger jeg ,  » så mærker man sgu ikke meget til det . Man skulle snarere tro , i var en flok kre’tur . «  nå , så gik den jo løs igen :  » Sådan en slavepisker «  og alt muligt , hvad de nu kunne finde på . En af dem , han ville stikke mig med en kniv . Jeg måtte formelig smække ham et par på kassen for at få ham ordentlig igen . — og ved de , hvad det så var , det hele ? Det var vandkøleren i den havde de slået i stykker for et par måneder siden , og så havde de sat stumperne sammen igen , og stillet den op , så man ikke kunne se , at der var noget i vejen med den . Og så havde de begribeligvis måttet tage vandet lige så lunkent , som det kom fra tanken . Og det var det , de var gale over . — nu vil jeg bare spørge dem , 

Vang . Er der noget at stille op med sådanne mennesker ? I stedet for at komme og sige det , så går de der og ved ikke alt det onde , de skal snakke en på . Man skulle ikke tro , det var voksne folk . Det sagde jeg også til dem . « 
Niels Vang var ikke et øjeblik i tvivl om , at Isaksens beretning jo var fuldt ud pålidelig . Men alligevel — det ville jo være ensbetydende med , at folkene totalt manglede evnen til at tænke fornuftigt , og det kunne man jo dog ikke sådan uden videre gå ud fra . 
Imidlertid havde han aldeles øjensynligt gjort kaptejnen uret . Det var en meget flov historie . 
Kaptejn Smidt tog det heldigvis på den elskværdigste måde . 
» Nå , det er jo rigtig rart , at vi nu ved det . Så kan den sorg blive slukket . De sørger nok for , at pumpen bliver flyttet hen til agtertanken , Isaksen . « 
» Så er den tom , inden der er gået tre dage , «  brummede Isaksen . 
» Nej , død og pine , det går ikke an . Så har vi jo slet ingen ting . Folkene må kun tage drikkevand fra agtertanken . Skal de ellers bruge vand , kan de flytte pumpen og tage af det varme . « 
» Men de flytter den bare ikke , «  sagde Isaksen . 
Med en fornemmelse af at være sluppen heldigere fra det , end han havde fortjent , fortsatte Niels Vang sin morgentur . 
Kaptejnen så smilende efter ham . 
» Kandidaten begynder nok at blive huskendt . Han basker allerede så småt med vingerne . Skal vi være 

enige om , Isaksen , at jeg var meget nær ved at blive skældt ud . Men jeg kan godt lide ham for det . Der er dog liv i ham . « 
» Og hjertelag «  , føjede Isaksen til .  » Når det bare ikke render løbsk med ham . « 
Imidlertid spadserede Vang frem og tilbage på dækket . Han trængte til at være lidt alene med sig selv . Alle disse sindsbevægelser på morgenstunden — puh , det var lige ved at tage vejret fra ham . Og så havde han endda det værste tilbage . Der henne på agterdækket sad Iver og bankede rusten af rendestenen langs lønningen . Hvergang Vang kom hen imod ham , tærskede han løs med hammeren , så ruststumperne fløj ham om ørene , men så snart Vang gik for efter igen , sagtnede slagene kendeligt af ; engang imellem gik de helt i stå . Og Niels Vang vidste , hvad det betød . Han følte , at nu var der et par store blå øjne , som fulgte ham med et langt , bønfaldende blik , fuldt af hjælpeløs fortabthed , et troskyldigt , bebrejdende spørgsmål :  » Hvorfor går de altid fra mig ? Jeg vil jo så gerne være gode venner med dem igen . « 
Nej det var synd at lade ham vente længere . 
Niels Vang tog en rask beslutning og gik lige hen til Iver . 
Tju •— tju — tju ! Hammeren smældede mod jærnpladerne . Store skaller af rust løsnedes og sprang til alle sider for hvert slag . 
» Nej , hvor det går flinkt , Iver . Ja de kan i se , hvor det springer , hvor de slår . Jeg prøvede også engang at hamre rust af ; men det gik ikke for mig . 

det begyndte så godt ; men så blev det ingen ting til . Mon det var min skyld , Iver ? « 
Bums 1 der lå hammeren på dækket . Ivers snavsede hænder krammede en dynge rustskaller , så det rødbrune støv fusede ud mellem fingrene . Men der kom intet svar . 
Niels Vang stod lidt og ventede ; så anslog han en anden tone . 
» De er i grunden en underlig pråsl nu sidder de der og spiller fornærmet . Er det , fordi jeg var så uheldig at møde dem med en Bjørn i libau  ? Det er jeg dog virkelig ganske uskyldig i ; Bjørnen var ikke min . Og de kan vel nok selv begribe , at sådan et forfærdelig vildt dyr , som den var — den ville jo æde både mig og rocambole ; hvad det var , jeg ville sige , og styrmand Isaksen — , så bliver man virkelig forskrækket og er ikke rigtig modig med at være for nær ved dem . Man kan jo aldrig vide , når den kommer igen og overfalder en . « 
Ved den velberegnede , men særdeles naturtro udførte fortalelse med rocambole gav det et lille uvilkårligt kluk i Iver , og forræderiske småtrækninger begyndte at spille , om mundvigerne . Men han vendte hurtigt ansigtet bort uden at se op og gav sig ivrig i færd med at stritte til måls med ruststumper efter det nærmeste spygat . Hvert kast udførtes med en bestemthed og en energi , som om det var resultatet af en grundig og omhyggelig overvejelse . 
Der havde man nok ellers gået hen og rodet en køn frikadelle sammen til sig selv . Hr . Vang var jo slet ikke gal i hovedet . Han stod jo der og gjorde 

sjov med det . Den var jo tydelig nok , at han ville have en til at grine ; men der var sgu ikke noget at grine af , sådan en skandale , man havde lavet . Gå her i otte dage og bilde sig ind , at han var ondskabsfuld og underfundig og sådan noget sludder ! Var man nu ikke også en rigtig tåsk — og et kvægtøj — og en kraftidiot — og et patentfjols ! 
For hvert nyt tillægsnavn , Iver fandt til sig selv , susede en ruststump afsted ud i søen . 
Nu gramsede han en hel håndfuld sammen og sendte den med et arrigt kast ud gennem spygattet . 
» De kan bande på , hr . Vang . Den kommer aldrig mere igen . « 
» Hvad for en ? Bjørnen eller rusten ? « 
Det gav atter et lille kluk i Iver , et lille kluk til ; så skottede han op med et modstræbende , usikkert smil . 
Der stod hr . Vang og lo nok så gemyligt . Og så var det lige på en gang , som om der futtede en stor troldkælling af inden i ham . 
» Bjørnen ! «  busede det frem , fulgt af en pludselig eksplosion af latter . 
Niels Vang blev næsten forskrækket . Aldrig i sit liv havde han set et menneske le på denne måde , så fuldstændig ustyrligt og ud over alle grænser . 
Iver lo , så hele kroppen rystede , han hylede af latter , han trillede sig hen af dækket og sparkede med benene i luften , han klaskede sig på lårene , så han næsten forsvandt i en sky af rødt støv , han rev sig i håret og dunkede sig med knyttede hænder i hovedet ; han formelig jamrede sig . 

men det var nok også otte dages anger og ruelse , der skulle have luft . Og så en god portion flovhed . 
Vang mindedes uvilkårlig sin barndoms ven Robinson cruso . Var der ikke et sted , hvor fredag fik et lignende tilfælde ? Ja , så kunne der i det mindste godt have været et . Iver og fredag var åbenbart ikke så lidt i slægt med hinanden , hvad sindsbevægelsernes voldsomhed angik . 
Endelig havde Iver fået lettet sit hjerte . Han sad midt i rendestenen og så op på Vang med store begejstrede øjne . 
» Å , jeg er så glad , så glad , hr . Vang . « 
» Så synes jeg virkelig , de skulle sige godmorgen til mig . Det har de nu ikke gjort i otte dage , og det er ikke videre venligt af dem . « 
Med et vældigt sæt var Iver på benene . 
» Godmorgen , godmorgen , godmorgen , godmorgen , godmorgen , godmorgen , godmorgen . Og så en gang til for i dag . Godmorgen hr . Vang . Jeg skal hilse dem fra en rigtig stor labant og spørge , om de ikke nok havde nogle gode klø til ham . « 
Vang gav i al stilhed sine hænder lidt massage ; de var fuldstændig døde . Alt blodet var trykket ud af dem , og på de hvide fingre sad rustfarvede mærker af Ivers stærke grabber . 
» Åh ! Gjorde jeg dem fortræd hr . Vang ? Nej sikke nogle pæne hænder , de har . Det var dog synd at tage så hårdt på dem . « 
Med et næsten umærkeligt smil tog Vang sit lommetørklæde frem og tørrede pletterne af sine 

fingre . En fin iagttager ville have bemærket , at denne rensningsproces foregik på en ret demonstrativ måde . 
Ivers ansigt formørkedes igen . 
» Satans også , «  mumlede han og fortsatte tanken med et vredt blik på sine snavsede næver . 
Så greb han atter hammeren . 
» Nu må jeg til at tæve løs igen . Men om lidt skal jeg til rors . Kunne de så ikke , hr . Vang , lade , li’esom de sad deroppe på broen . Så kunne vi have det så rart i en hel time . Og så kunne de jo skælde mig lidt ud . « 
Det glade , barnlige smil var kommet igen ; libaus og skansens skygger vare sporløst forsvundne , og i de gode , troskyldige øjne lyste kun den inderligste tilfredshed over , at nu var det alt sammen ude af verden , og det hele var i orden , og hr . Vang var ikke gal i hovedet længere , og nu kunne han igen komme og skælde lidt ud på en , og det var så voldsom rart . 
Men Niels Vang rystede en ganske lille bitte smule på hovedet , da han atter gik op på broen . 
Seks og et halvt minut herefter , da klokken var nøjagtig ni minutter i elleve regnet efter greenwich meridian , skete der noget vidunderligt ombord på Ajax . Selv om det ikke står optegnet i skibets logbog , var det dog uden al tvivl det sælsomste og mest overraskende , der endnu var passeret indenfor den gamle kulslæbers lønning . 
Medens Vang lå i sin stol og så træt ud , medens William stod ved rattet og fniste , hver gang han tænkte på pumpen , medens Isaksen med kasketten 

langt bag ad nakken tjærede løs med sin fine brune kulør , og medens Iver sad og bankede rusten af rendestenen , hørtes en lyd , en uharmonisk , ubestemmelig , skingrende lyd , nærmest som en bastard af en kæmpegås’s kægen og en veludviklet barnetrompets gjalden . Og Niels Vang rejste sig i sin stol og glemte at se træt ud , William standsede midt i en fnisen og glemte at holde nord nordvest , Isaksen lod hånden synke og glemte den nydyppede pensel , så den fine brune kulør dryppede ned på dækket , og alle tre så de hen mod agterdækket , hvorfra lyden kom , rytmisk og sejersstolt , i takt med hammerslagene , formende sig til noget , der lignede en ikke ubekendt Melodi med omkvædet : 
» Åja , åja , åja å singsalia ! « 
Iver sang ! I 
medens han  » tævede løs «  med hammeren , så rusten stod i en røg omkring ham , sang han i vilden sky . 
Der kunne måske indvendes et og andet mod stemmen ; et kræsent øre ville have fundet mangel på kultur , mangel på umiddelbar velklang . Til gengæld var foredraget præget af en vis troværdighed , en vis given sig hen , en personlig grebethed af emnet , der gav det en egen charme . 
Men det kunne desværre ikke nægtes , at teksten var hårrejsende uanstændig . 

Xvii . 
Pumpen gik ustandselig ! 
Siden Isaksen for et par timer siden flyttede den hen til agterdækket , havde den vist ikke stået stille i fem minutter . Hele besætningen syntes at være greben af en fuldstændig tørstepidemi . 
Om det så var gamle Jakob , havde han to tre gange sluppet sin evindelige sejlnål og var luntet agterud i sit sædvanlige sindige gammelmandstrav , og hver gang han på tilbagevejen passerede under broen , tørrede han sit røde , buskede skæg med bagsiden af hånden og nikkede tilvejrs med sine aller-venligste rynker i ansigtet : 
» En nydelig drik vand , hr . Vang ! « 
Niels Vang sad i sin stol og morede sig . 
Der var noget yderst fornøjeligt ved denne overvættes vanddrikken , noget der på en forfriskende måde mindede om den tid , da man selv var dybt krænket over , at læreren i klassen ikke engang ville give en lov til at gå et øjeblik ud på gangen og drikke lidt vand , og så hævnede man sig bagefter i frikvarteret ved at styrte hen til vandhanen , hver gang han kom i nærheden af den . Så kunne han selv se , hvor tørstig man havde været . 
Hvor var det dog nogle store børn , alle folkene , at gå der og gøre så mange anstalter for en ubetydeligheds skyld , der ville have været bragt i orden for længe siden , når de blot selv havde sagt noget derom . Og så denne mageløse ihærdighed , hvormed det bestandig fremhævedes , at æren for pumpens 

flytning ene og alene tilkom hr . Vang ; alle disse anerkendende smånik op til ham , disse henkastede bemærkninger , der bag deres tilsyneladende uskyldighed på en ret gennemskuelig måde skjulte en smækfornærmet protest mod kaptajn og styrmand :  » Så længe det kom an på skipperen og rocambole , så var det gamle , beskidte vand godt nok ; men hr . Vang var en svend ; han havde skældt dem begge to huden fuld , og så havde de måttet rykke frem med det gode vand . «  nej , man fristedes virkelig næsten til at give Isaksen ret i , at det var ikke voksne mennesker . 
Men det allerstørste barn var dog Iver . Det var umuligt andet end at holde af ham , både for hans dyders og hans Lyders skyld , måske endog mest for de sidstes . 
Kom nu ikke det store menneske farende her op på broen , da han skulle til rors , så aldeles sjæleglad og stolt over , at nu havde han fået regnet ud , hvordan han i en fart kunne blive til et pænt menneske  ! 
» Jo , ser de , hr . Vang ! Når jeg nu aldrig mere går i skansen , og aldrig mere drikker mig fuld , og så aldrig mere holder sjov med tøsene ! Hvad ? Er den ikke god ? De skal se , det går mageligt . De får nok fornøjelse af mig . « 
Og hans ansigt strålede af den frejdigste tro på , at det gik alt sammen ganske mageligt , medens han i samme åndedræt tilføjede som et lille formildende ændringsforslag til det tredje punkt : 
» Men engang imellem , så må jeg vel nok kigge lidt til dem ; det kan da ikke gøre noget ? « 

hvad var der vel at stille op overfor så megen selvtillid andet end at le : 
» Nej værsgod , ivver . Kig de kun væk . Det gør såmænd ingen ting . «  et formanende foredrag om den noksom bekendte vej , der er brolagt med gode forsætter , ville jo dog kun have revet ham ud af den sejerstryghed , der for øjeblikket hævede ham op over hverdagslivets små vanskeligheder og gjorde ham til en personlighed i hans egne øjne . 
Lidt efter tilføjede han : 
» Så , hr . Vang . Nu skulle vi vel ellers til det . « 
» Til hvad , ivver ? « 
» Det ved de jo godt selv . Å , jeg har siddet dernede og glædet mig sådan til , at de skulle rigtig godt skælde mig ud . « 
Hans ansigt strålede af glad forventning . I sit hjertes uskyldighed opfattede han åbenbart det , at blive  » skældt ud «  , som en fornøjelig sport , en slags åndsmotion , der på en behagelig måde satte ukendte stemninger i en vis kildrende svingning . Det var just ikke ganske det , Vang havde tænkt sig , men dog altid mere end slet ingen ting . Det åbnede dog en mulighed for i al stilhed at få listet lidt fornuft ind i ham . 
Så fik han da en lille overhaling , dog ikke alt for kraftig for ikke at tage humøret fra ham , og han var meget pænt andægtig og højtidelig og i det hele taget yderst veltilfreds . 
Et par gange , når det gik særlig livligt til , prajede Isaksen op nede fra dækket : 
» Høj , Vang ! Jeg synes , i kvidrer så meget deroppe . De forstyrrer vel ikke rorsmanden ? « 

» Tværtimod . Jeg samler netop sammen på ham . « 
Og Iver tog for et syns skyld et lille tag i rattet og lo over hele ansigtet og skuttede sig af lutter fornøjelse . 
Så gjorde de begge to et forsøg på at tie stille  ; men det mislykkedes aldeles , og et øjeblik efter kvidrede de løs igen . 
Vang havde fundet på , at Iver skulle give ham et lille kursus i sømandsskab , og Iver var straks parat . 
» Se nu først her , hr . Vang . Styrbord , det er der , og bagbord , det er der . « 
» Stop lidt , ivver . Hvordan bærer man sig nu ad med at huske det ? « 
» Det behøver man ikke at huske på ; det er sådan noget , man ved . « 
» Ja tak skal de have ; men jeg ved det bare ikke endnu , så jeg er nødt til at  » huske på det . «  men det er vist heller ikke så svært . Styrbord — højre ; der er y og ø , de stå nær ved hinanden i alfabetet ; og bagbord — venstre , der er a og e ; de stå også nær ved hinanden . Så ivver , nu kan jeg det ! Så kan vi gå videre . « 
Iver syntes , at det var fa’en til ulejlighed at gå og huske på den måde . 
Nu kom desværre hovmesteren og meldte , at bordet var dækket , og da Vang atter kom op , havde vagten drejet . Isaksen var gået ned for at sove , lille Hansen forestod malervirksomheden , og oppe på broen havde den krøllede Julius afløst Iver . Men næppe havde Vang sagt goddag til lille Hansen , før Iver mødte op og begyndte at patrouillere frem og tilbage på en måde , der ikke var til at tage fejl af . 

Vang gik straks hen til ham . 
» Hvorfor er de ikke også til køjs , Iver ? « 
Iver svarede ikke . Han nøjedes med at stille sig op i stram retstilling og se umådelig hemmelighedsfuld og glad ud . 
Hvad var der på færde med ham ? 
Du store himmel ! Han var renvasket ! 
Hele ansigtet var gloende rødt af den voldsomme skrubning , der næsten havde såt huden af næsen og panden ; kun bag ved ørene sad endnu svage spor af de gamle skader . Og hænderne vare helt fine , naturligvis med undtagelse af rynkerne ved knoerne ; der var det sorte nu engang indgroet . 
» Ja det kan jeg da forstå , Iver ! Så køn som de er , har de virkelig heller ingen grund til at gå og skjule det . Sådan et ansigt har man da fornøjelse af at se på . « 
Iver strålede . 
» De kan tro , hr . Vang . Det skal være sidste gang , at de skal behøve at tørre dem af , for det at de tager mig i hånden . Jeg har jo nok været et svin med mig selv ; men de skal aldrig mere blive svinet til af mig , det kan de trøstig bande på ; for der er aldrig nogen og har været ved mig sådan , som de har . « 
Niels Vang opdagede med forbavselse , at Iver var næsten lige så høj som han selv . 
Der var noget af en mands faste blik i de troskyldige , blå øjne , der var et ærligt hjertes løfte i det besegiende håndtryk . 
Da Vang igen sad i sin stol oppe på broen , kunne han ikke blive ked af at lade denne lille scene 

atter og atter passere forbi i erindringen . Han vidste så godt , hvor lidt det hele betød ; men han syntes , det var så kønt at tænke på . 
Noget efter begyndte lille Hansen , som stod og malede agterenden af huset , at gøre en hel mængde underlige dikkedarer med penselen . 
Vang rejste sig og så for efter i den retning , lille Hansen pegede . 
Å nej da ! Det var hel underligt pludselig at være så nær ved land . Der ganske tæt forude strakte den jyske kyst sig frem i en lang buet spids med sit slanke fyr ragende højt op i den varmedirrende luft , en løjerlig uvedkommende , alt for moderne og håndgribelig ting i dette uvirkelighedens land , hvis hvidgrå klitter , slørede af soldisen , syntes at svømme på havet som åndeagtigt lysende skygger , lette tågeskyer , der i næste øjeblik kunne opløse sig og viftes bort af det svageste vindpust . 
Lille Hansen kom nu farende op på broen . Lille Hansen kom overhovedet altid farende ; der var alt for meget liv i det lille menneske til , at han kunne gå eller foretage sig noget som helst i almindeligt jævnt tempo . 
» Kan de se den store jyde , hr . Vang ? « 
» Ja , jeg står netop og tænker på , hvor besynderligt han i grunden tager sig ud derinde . « 
» Han er god nok , «  mente lille Hansen . 
Indhyllet i en røgsky fra sin evig dampende pibe dukkede nu kaptajn Smidt frem . 
» Nå , hr . Kandidat , vi flytter os dog . Nu kom vi så langt . Jaja , Ajax er en rigtig rar gammel vogn , 

den sjasker af , såmænd gør den så , og til sidst er den , hvor den skal hen . « 
» Det er et storartet skib , «  forsikrede Vang med overbevisning . 
» Hm ! De er nu en mand med stærke ord , men de skal alligevel ikke sige det alt for højt . Eller vent , til vi har haft lidt sø , «  lo kaptejnen . 
» Tak skæbne ! Slingrer den meget ? « 
» Også det ! Upåklageligt ! Men det er dog især som undersøisk båd , den har sin stærke side . I hele vintertiden , når vi gå ud fra England , så forsvinder den straks fra havets overflade og stikker først snuden op igen , når vi drejer her om Skagen . Og om sommeren kan den for den sags skyld også godt gøre det samme kunststykke . Jeg håber , de skal få lejlighed til at overbevise dem om rigtigheden . « 
» Å bevar’es ! Jeg tror dem hellere end gerne på deres ord . « 
Ajax var nu tæt ved fyrskibet og styrede ud i ska-gerak . Det hvidgrå land var gledet til side , og forude bredte sig det nye hav , fredeligt og blankt i sommerlig stilhed , uden en krusning eller skygge , så langt øjet nåde , kun hist og her en damper , der syntes at gå højt oppe i luften . 
Niels Vang greb sig i at være lige ved at tage hatten af . Han følte sig med et så forsvindende lille ; men på samme tid var det , som om han voksede , som om havets storhed fyldte hans bryst , løftede og bar ham fremad og opad på stolte , klingende svanevinger . En usselig myre , et magtesløst støvgran , han var dog i slægt med den mægtige ånd , der 

fyldte dette endeløse rum med sin vældes tavse højhed . 
Kaptejn Smidt nikkede bifaldende : 
» Fin tjans i vi gør en hurtig rejse denne gang . « 
Og lille Hansen slog et anerkendende smut med øjnene . 
» Det er ligegodt i grunden nydeligt . « 
Så kastede kaptejnen et blik på kompasset . 
» Ret vest ! «  kommanderede han . 
» Ret vest , «  gentog lille Hansen . 
» Ret vest , «  svarede den krøllede Julius . Rattet knirkede , jernkæderne peb , og Ajax svingede og gik ret vest . 
Solstriben , som hele dagen havde fulgt med skibet agterude i kølvandet , drejede nu tværs på og løb ind over Skagens spids . Fyrtårnet stod et øjeblik som en skarp sort streg på den blændende lyse grund ; så forsvandt det , landet blev borte , alt derinde slet-tedes ud i en svømmende dis . Der var ingen grænse mere , hvorhen øjet end søgte . 
Og en stor , dyb ensomhed sank over det stille hav . 
Det var for Niels Vang , som om han pludselig vågnede , som om han med et for første gang kendte sig selv . Før havde der bestandig været så meget , der forstyrrede ; han havde aldrig fået tid til at se til bunds gennem sin altid bevægede overflade . Men her i ensomhedens rige var der klarhed og ro . Og han så dybt i sig selv , og det kom ham for , at hans tidligere liv kun havde været brudstykker uden plan og mål , spredte stjerneglimt gennem jagende skyer . 

han så sin egen halvhed , sin resultatsløse opblussen , sin vage hang til at gå udenom . Og han syntes , der gik en dommedag over hans sind . 
Hvor skulle vel livet have brug for en viljeløs drømmer ? Hvad havde han virket ? Hvad gavn havde han gjort ? Hvad havde hele hans stræben været ? 
Sommerfugleflagren alt sammen i 
ak sommerfuglvinger ! I havde dog båret ham til så megen lykke . Eders glade flagren mod alt skønt og stort havde altid stået for ham som det bedste , han fandt hos sig selv , det gav hans liv rigdom og fylde . Var i da ikke en himlens vuggegave til hans sjæl , for at den i jordlivets trælsomhed kunne bevare skønhedslængslen ren og uplettet og holde sig ung og lysvågen trods støvets sløvende kår ? Hørte i da ikke med til det guds billede , hvori han var skabt ? 
Eller var det måske kun ham selv , der ved tankeløs given sig hen til enhver stemning havde forvansket sin oprindelige natur og omdannet sine medfødte evner til en leddeløs karikatur af det , de burde have udviklet sig til ? 
Nej , så langt han vunde huske tilbage , havde han bestandig været i svingning fra det ene til det andet . Det havde altid været ham umuligt at traske rundt og rundt i livets trædemølle som et skikkeligt bovlamt hors . Han måtte  » gå tilvejrs «  engang imellem . 
» Sørgelig ustadighed , «  sagde hans lærere .  » Elskværdigt fantasteri , «  smålo kammeraterne .  » Stærkt udviklet nervøsitet , «  erklærede doktoren . Og alle sammen havde de ret . Netop et sådant sammensurium var den natur , skæbnen havde givet ham at gå livet igennem med . 

men tante eine rystede sine hængekrøller med et poetisk smil . 
» Sommerfuglevinger ! «  henåndede hun . 
Og den kære gamle sjæl havde også ret . Vingerne sad der ; hvor de så end vare komne fra , kunne de nu ikke rives af igen ; og ved den mindste anledning flagrede de ham bort fra det dagstøtte arbejdes faste jord , helt ud i stemningernes ørkesløse himmelblå . 
Men når han nu så på sig selv og gjorde sit regnskab op :  » Du har fået rige evner ; hvordan har du brugt dem ; hvad gavn har du gjort ? «  så fandt han kun det svar : 
» Jeg har flagret ! « 
Havde der altså hidtil slet ikke været nogen mening i hele hans tilværelse ? 
Den havde dog været så fuld af skønhed og glæde . — 
ak sommerfuglvinger , stakkels dejlige sommerfuglvinger 1 hvad ville i på arbejdets grå , støvede jord ! ----- 
» Hov , hr . Kandidat ! Hvordan er det , de ser ud ? De står da ikke og får et tilfælde ? « 
Kaptejn Smidts kraftige stemme virkede som kanonskud . Niels Vang for sammen , strøg sig over panden og forsøgte at smile . 
» Ja , jeg tror næsten , jeg var i færd med at blive sentimental . « 
» Å gud hjælpe mig arme synder ; så er der nok en prædiken på stabelen til mig igen , «  lo kaptejnen . 
Vangs smil var så underlig blegt . 

» De kan være ganske rolig . Der bliver ingen præsteskvadder i dag . Jeg trænger tværtimod til at tie bumstille , « 
» Nåh ! Det er deres stille vanvid ! Ja tak , den kender jeg i så sidder de og lurer en halv times tid og ser uskyldig ud , og så på en gang , så går ballonen . « 
Kaptejnen havde ikke rigtig held med sig . Det var efterhånden bleven en af hans største fornøjelser at lokke kandidaten ud på krigsstien , og hans harmløse drilleri plejede ellers aldrig at forfejle sin virkning .  » Man giver ham blot et par skud løst krudt , så brænder han på med hele batteriet . «  den ensomme palme nede i kahytten havde ofte skælvet på alle sine blade under de livlige træfninger , når Vang stormede frem og tilbage på gulvet og lod moralske bomber og etiske granater regne ned over kaptejnen , der sad lunt forskanset i sin sofakrog . Og når slaget stod oppe på broen , havde gamle Jakob mere end en gang rystet på hovedet i stille forundring , medens han sindigt drejede rattet :  » Ubegribeligt , at et eneste menneske kan sludre så meget på en gang ! « 
Men i dag var kandidaten åbenbart gået helt fra humøret . Han nøjedes med at sige noget dybsindigt om , at man ikke altid kunne skyde spurve med kanoner ; så gik han sin vej ned fra broen og stillede sig op helt forude og bryggede på et eller andet . Nå ja , han kunne vel også have sit , der trykkede . Ellers var han sgu et Pokkers rart menneske , og når man først havde vænnet sig lidt til hans kulrede ideer , var der både det ene og det andet af det , han sagde , som man kunne have rigtig godt af at 

gå og tænke lidt over . Løjerligt nok for resten , at man aldrig havde tænkt over den slags før . 
Kaptejnen trissede igen ned i kahytten for at redde sine papirer fra hovmesterens efterstræbelser , alt imedens han småbrummende sendte vældige røgskyer ud fra piben . 
Hm ja ! Gu’ var det sandt , som han sagde , kandidaten , forleden dog , at det kun var noget tankeløst vrøvl , dette her med at unge mennesker gerne kunne have lov til at slå lidt bag ud , når de blot ikke gik over stregen . Nu havde man ellers gået hele sit liv igennem og været meget glad og fornøjet ved at have den streg at holde sig til , men så kom kandidaten og sagde ganske simpelt :  » Jamen hvor er stregen ? «  og det nederdrægtige var , at man ikke , om man så stod på sit hoved , kunne finde den fordømte streg . 
Sådan som nu med at tage sig et par små bægere . Hvad Pokker , om også et ungt menneske engang imellem fik sig en lille en på skallen i al gemytlighed , det var der jo ingen ulykke i , når han blot ikke blev helt døddrukken , for det var noget svineri , eller det gik så tit på , at han endte med en stor dimmelim . Men hvor stoppede gemytligheden op , og hvor begyndte svineriet ? 
Eller med pigebørnene ! Holde lidt juks med dem , det var sågu da en meget uskyldig fornøjelse ! Derfor behøvede man jo ikke straks at gå over stre — — så , der var den igen , det bæst af en streg . Og man gik over den i pinedød , om man ikke gik over den lige på stedet , så snart der blot var den mindste lejlighed til det . — og lejlighed var der sgu altid ! 

fa’en til redelighed med den streg . Der var en streg ; det skulle man nok mærke , når man vel var kommen over den . Men hvor var den ? Hvor satan var stregen ? 
Kunne man nu ikke også blive gal i hovedet over , så bandsat indviklede selv de simpleste ting blev , når man skulle til at tænke over dem ? 
Kaptejn Smidt faldt hen i dybe filosofiske tanker , der som sædvanligt endte med , at piben gled ud af munden , medens hans hoved blideligt sank bag over mod den fugleøjetræs indlægning . 
Imidlertid stod fredsforstyrreren forude og stirrede hen over det store , stille hav . Under den blanke overflade gled lange , jævne dønninger fredeligt hen , de kom og gik , hævede sig og sank i regelmæssigt skiftende følge , drog lydløst forbi uden at forstyrre den dybe fred , duvende sig frem som lave , glidende volde af klartflydende stål med brede , glasgrønne furer imellem sig . 
Hvor stille ! Hvor tyst ! Det var , som om hjertet måtte undrende lytte , som bævede der fjernt gennem ensomhedens dybder en dæmpet genlyd , et tonende minde om noget stort og rent , noget , der engang havde været , men som han troede var svundet og og tabt , så han aldrig kunne finde det mere . Og nu steg det frem igen , lydefrit og skært som en smilende barnetanke ; det havde ligget herude og ventet på ham , og nu kaldte det med svundne tiders stemme , kaldte og ledte ham tilbage til et hjem , som han for længst havde glemt . 
Og der blev havblik i hans hjerte . 

det var dog vist alligevel så , at Vorherre havde sin hensigt med ham . Også en sommerfugl har jo sin gerning ; medens den flagrer med ustadig flugt , bærer den det befrugtende støv fra blomst til blomst . Flagre i solskinnet og sprede tankefrø i de umyndiges hjerter , det var måske hans bestemmelse . Og var det ikke et rigt og højbåret mål ? 
Der gled en dyb , stille lykke igennem hans sind ; han syntes , at han havde vundet fred med sig selv . Og med stjerneskær om sin pande trådte livet frem for ham i al sin himmelfødte skønhed og rakte ham sin hånd med et alvorligt smil :  » Kom ! jeg har brug for dig ! « 
Han syntes , han måtte folde sine hænder og sige tak . 
Længe blev han stående og stirrede tankefuld ned i det gennemsigtige , grønne vand , hvor ajax’s bov skar sin lange , glitrende stribe . Nu og da skimtede han dybt nede en stor , klar vandmand , der gravitetisk bovlede sig frem med sit fine frynsehang svajende om den opalagtigt lysende klokke . Og der var noget vist beroligende og velgørende ved det præg af urokkelig sindsligevægt , der er udbredt over sådan en rigtig stor vandmand , der går og passer sig selv og ikke i mindste måde lader sig bringe ud af sin regelmæssige pumpetakt , fordi en damper eller en anden uvedkom-menhed bruser forbi oven over den . Der kunne ikke være tvivl om , at den følte sig i fuld overensstemmelse med sin tilværelses hensigt . 
Så reves han ud af sine tanker ved en lystig trallen  : 

en lille pige i rødt ! pst pst , en lille pige i blåt ! pst pst , en sød , lille pige i slet ingen ting , det gør mit hjerte godt . 
Med venstre hånd i siden og højre arm bredt favnende ud om en usynlig dame tog mester Jakobsen sig en forkert sagtevals på fordækket . Engang imellem stoppede han op , læssede damen af på en af lugerne og øvede sig lidt alene med sig selv 1—2 .—3 , i—2—3 , i—2—3 , indtil benene havde fået den rette slæbende baglængsbevægelse på hælene . Så nærmede han sig atter til damen , bukkede flot for hende , bukkede om igen for at få et endnu flottere sving på det , og så klemte han på igen . 
En lille pige i rødt , pst pst — o . s . v . 
Fra lommerne i hans blå , oljeplettede lærredstrøje struttede store tvisttotter frem , hvis lange tjavser flagrede om ham ligesom australnegernes græsskørter . 
Idet Vang gik hen imod ham , kom han uvilkårligt til at tænke på en vild , der danser krigsdans . 
» Nå ! Stadigvæk lige kulret , Jakobsen ! « 
» Kulret ! Never mind . Det er sgu ramme alvor dette her . Hvordan vil de ellers have , at jeg skal klare den , når vi kommer til England . Der danser de aldrig andet end Vals . Og engelsk Vals , det er fanneme en videnskab . Se på denne led , der skær den brillant . «  han stemte atter i med den lille pige i rødt og blåt og kørte rundt på hælene med en beundringsværdig færdighed .  » Men når vi skal til at dandere den med det rigtige jonetag , denne vej med pigebarnet , så er det styrbords ben altid for langt , 

hvad Søren det så kan komme af . Ellers er der katten knurre mig symmetri i tingene , kan de bande på . Ingen smalle steder ! « 
Jakobsen satte sig på lugen og tørrede sit sortsmudsede , af smørelse og varme glinsende ansigt med en håndfuld tvist . Så for han op igen . 
» Nej , død og pine ; jeg har ikke tid til at sidde her og drive . « 
» Skal de ned i maskinen igen ? « 
» Skidt ! Den passer sig selv ; og den gamle har lagt sig , så han gør ingen vrøvl . Men der er ingen plads dernede . Så stikker jeg her op og får mig en lille omgang , mens han sover . Det kan jo ikke nytte noget at komme derover , når man ikke forstår at dividere den rundt på gulvet . « 
Mester Jakobsen hængte i på en frisk . 
» Holder de virkelig så meget af at danse ? «  spurgte Vang , halvvejs rørt over hans ihærdighed til at gøre om igen og om igen . 
» Holder af ? Jeg er sgu ligeglad . Men når det nu morer pigebarnet , så er man jo forholdsvis temmelig nødt til at tage sig en lille en på tæerne , inden man dingler af med hende . « 
Niels Vang tabte pludselig al sin interesse for hans danseøvelse . 
» Jeg vil for resten give dem et godt råd , «  vedblev Jakobsen .  » Gå aldrig på viften en lørdag aften i England . Så er de pjaskfulde , alle tøsene . « 
» Tænker de da ikke på andet end pigebørn ? «  udbrød Vang . 
» Hvad skulle et ungt menneske vel tænke på andet ? «  svarede Jakobsen leende : 

» En lille pige i rødt , pst pst — o . s . v . « 
Niels Vang gik sin vej . Han havde virkelig ikke lyst til at stå og se på et vildt menneske danse sin krigsdans . 
Inden han kom op på broen , var han imidlertid allerede begyndt at få samvittighedsnag . Her havde dog været al mulig anledning til at tale lidt  » fornuftigt «  med Jakobsen . Men han gad ligefrem ikke ; han kunne ikke bekvemme sig dertil . Det var alt for uappetitligt at skulle sætte sig ind i en så grisset tankegang . Desuden ville det ikke hjælpe det mindste ; Jakobsen var ganske sikkert aldeles uimodtagelig for fornuft . Og så endelig — hm ja , når alt kom til alt , var det vel egentlig nok hovedgrunden : han var så underlig flov ved sig selvl det var , ligesom han var bleven træt af al den megen moral . — nej gud forbarme sig ! Ikke træt af moralen ! Den var jo en af tilværelsens faste grundpiller ; det var jo netop den , der gav ånden styrke til at holde sig oppe i livets kamp ! Men — men — han var så træt af evig og altid at gå omkring og være moralsk . Naturligvis , vel at mærke , ikke sådan at forstå , at han selv kunne have lyst til at gøre noget umoralsk , på ingen måde , tværtimod , det kunne aldrig falde ham ind — ville han da håbe — men — en soldat kunne jo ikke bestandig gå med geværet skarpt an-trukket , han måtte tage det i hvil en gang imellem . — mon der ikke let blev noget forlorent , formelig noget humbugsagtigt ved denne uafladelige moraliseren ? Eller mon den ikke avlede en vis selvgodhed ? Fy for Pokker ! Selvgodhed var dog en nederdrægtig egenskab , dette at føle sit eget fortræffelige , lille jeg højt 

hævet over de andre stympere . Nej , det måtte han sandelig vogte sig godt for . Han var rigtig glad over , at han havde opdaget , hvor stor en fare han var udsat for på dette punkt . 
Underligt nok kunne Niels Vang alligevel ikke få sig selv overbevist om , at han var glad . Der var noget inden i ham , som sad og så på ham med et højst irriterende smil :  » Lille Niels ! Mon du nu ikke gik udenom igen ? « 
Ak , du gode gud , var det nu ikke også til at blive fortvivlet over ! For et øjeblik siden var han dog så fortrøstningsfuld og sikker på sig selv , og nu — nu var han igen i svingning over mod den stik modsatte pol . 
Og så talte man endda om det rolige , begivenhedsløse liv på søen . Ja , begivenhedsløst kunne man vel nok kalde det ; i virkeligheden var der jo ikke sket noget som helst af større betydning den hele dag . Men roligt ! ? Det havde jo været en uafbrudt hvirvel fra sindsbevægelse til sindsbevægelse , den ene større end den anden . 
Men nu ville han heller ikke lade sig afficere af det allermindste hele resten af eftermiddagen . Han ville blot sidde i sin stol og have det rart og fredeligt . 
I næsten et helt kvarter sad Vang oppe på broen og havde det fredeligt , så kom han ned til lille Hansen og spurgte i en stilfærdig , forknyt tone , om han ikke kunne låne en pensel og en malerbøtte , og så malede han løs med Isaksens fine , brune kulør i tre samfulde timer uden at sige et ord . Men for hver time , der gik , klarede hans ansigt mere og mere 

op , og da han endelig var færdig , lo han helt fornøjet over de store vabler , ban havde fået på fingrene : 
» Vil de se , Isaksen , jeg har dog gjort lidt gavn i dag . « 
Og Isaksen , som var kommen op for at tage sin vagt , var godmodig nok til at beundre hans værk og vente med at male det om igen til den næste morgen , , medens Vang endnu sov . 
Xviii . 
Pumpen gik ikke mere ! 
Den var atter flyttet hen til sin gamle plads ved1 kabysdøren , og Isaksen var just ikke i sit allerblideste humør , da han besørgede flytningen . 
» Der kan de selv se , Vang ! Nu blev det dog sagt til dem meget tydeligt og bestemt , at vandet her i agtertanken , det kunne de drikke af , så meget de ville , men ellers skulle de spare lidt på det , for at kokken kunne have godt vand at koge i , til vi har fået renset maskintanken . Og det skulle man dog synes var noget , de selv kunne stå sig ved , i stedet for at få maden lavet af det dårlige vand . Men så render de og søler og pjasker og skal alle sammen til at vaske deres tøj på frivagten . Og det kan være meget godt , at de vil holde sig lidt renlige , men til at vaske deres skjorter i , der er der sgu vand nok i søen . Men hvis de tror , at en eneste en af dem har gidet stikke en ende på en pøs og hive sig lidt vand op uden 

bords fra , så tror de fejl , kan jeg fortælle dem . For nu er agtertanken trekvart tom , forstår de . Det er et propert stykke arbejde på tre dage . Nu siger jeg blot , at vi får lidt luft og modgående strøm , inden vi når England , så er der ikke mere tilbage , end som der lige knebent nok kan forslå til kokken . Og bliver vi bare sinket så meget som et par etmål , så har vi ikke en tår ordentligt vand ombord . Og hvem er det så , de giver skylden for det ? Det er sgu mig ! Jo det er en nydelig komedie ! Hvis det ikke er svineri , så ved jeg ikke , hvad det er ! « 
Forude var der stor folkeforsamling ; det var netop i middagshvilen , og fritiden benyttedes til en meget højrøstet debat om pumpens flytning . Da Vang kom derhen , var William midt i en hvidglødende tale . 
» Der kan de selv se , hr . Vang ! Sådan er det . vi bliver behandlet . Ikke så meget som en drik vand kan de unde os , mens vi slider og slæber , for at aktionærerne kan få deres tolv procent . Men , gudbevares , yndigt og dejligt skal det jo alt sammen være . Vi har ikke noget at klage over ; der er ingen mennesker og siger , at vi ingen vand må få . Vi må få alt det , vi vil drikke ! Og det er udmærket vand , godt vand — al ære og respekt ! Vi skal bare skrue pumpen af , og så skal vi rende hen til agtertanken med den , og så skal vi skrue dækslet af , og så skal vi skrue pumpen på der , og når vi så har drukket , så skal vi skrue pumpen af igen , og så skal vi skrue dækslet på igen , og så skal vi hanke op i pumpen og jolle hen til maskintanken , og der skal den skrues på nok engang . Ligesom det nu var 

noget at snakke om , når man kommer og er tørstig og vil stikke hen og få sig en tår vand i en ruf . Ork nej , de søde sjæle , de tænker jo aldrig på andet end at gøre det så godt for os , som de på nogen måde kan . Ligger vi ved land , og vi vil gerne ind og se os lidt om efter udskejning , så skal de nok sørge for , at der er forhaling , og der er det ene og det andet . Vi kunne jo nemt gå hen og tage skade af al den megen landlov . Og sådan som han sagde før , styrmanden , vi kan jo alle sammen selv så godt forstå , at der må spares lidt på det vand . Ja vel kan vi forstå det ! Den skal vel sættes op til femten procent i år , og , død og pine , så må vi sgu spare . Det er jo en stor ære for os , at vores egne aktionærer kan være tilfredse med os og tjene rigtig mange rare , små penge på os . Så kan der måske falde en lille ekstraskilling af til skipperen . — hvad ? — der var vel ingen og sagde , vi var slaver ? Vi er vel nok frie søfolk , og går der nogen vores ret for nær , så har vi jo vores sølov at holde os til . Det er en storartet lov for småfolk at læse i . Paragraf en : hold kæft ! — paragraf to : gør du vrøvl , får du trukket en måned fra i hyren ! — paragraf tre : tjen penge til selskabet ! — paragraf fire : tjen mange flere penge til selskabet ! Er det ikke en god lov ? Den er sgu da ikke til at tage fejl af . « 
Slutningen af talen vakte en aldeles stormende begejstring , men i det samme fik mødet en brat afslutning , idet Isaksen kom og kaldte folkene til arbejde med det sædvanlige :  » An igen «  . 
Kort efter sad Vang ved bordet nede i kahytten og drøftede situationen med kaptejnen . 

» Ja , der kan de selv se , hr . Kandidat . Husker de , hvad vi talte om den første dag , de var her ombord . De var ikke rigtig fornøjet med folkene . Tror de måske , jeg er det ? Nej i gamle dage , da der endnu var søfolk til , da var det en fornøjelse at føre et skib . Når man var ude et par år eller tre , så lærte man at være tilfreds med lidt ; det salte kød gled dejlig ned , selv om det var lidt hårdt ; og man fik en udmærket øvelse i at banke ormene ud af be-skøjterne . Der var ingen , der tænkte på at gøre vrøvl over den slags småting . Men nu , og især i denne fart , nu er der jo spektakkel og mudder fra morgen til aften . Så er det galt med kosten , og så er det galt med betalingen for overarbejde , og så er det galt med fanden og hans pumpestok ; der er ikke den del eller ting , som de ikke kan finde på at være misfornøjede over . Og ved de , hvorfra det kommer , hr . Kandidat ? 
» Jo , ser de 1 hele hemmeligheden ved dem deroppe er ganske simpelt den , at de slet ikke er sømænd . Det er arbejdsfolk , — dæksarbejdere , om de vil ; andet er de sgu ikke . Og de er rigtig godt begyndt at komme med på alle de unoder , som jeres arbejdere inde på landjorden har lagt sig efter i de sidste år . De kan hele lektien på deres fingre lige fra den fattige mands snaps til den fede storborger , der mæsker sig i den stakkels arbejders sure sved . Velbekomme , jeg skal ikke misunde ham . De kender kun to slags mennesker ; de forurettede og fortrykte ; det er dem selv ; og så de blodsugende slyngler , det er mig og Isaksen . Jo det er nogle nydelige herrer . — nu må de ikke tro , hr . Kandidat , at jeg hører til de kap 

tejner , der holder af at tale ondt om mine folk . Men engang imellem kan man virkelig være lige ved at sige , at det er noget nederdrægtigt rak alle sammen . Bestille noget , sætte en ære i at være flinke og interessere sig for skibets arbejde eller vise en smule villighed ud over , hvad de lige akkurat er piskede til , det er der ingen , der kender mere . Ligger vi ved land , og jeg vil have flyttet en pøs , efter at der er skejet ud til fyraften , så er det straks overarbejde og ekstrabetaling og sure ansigter i tilgift . Nej , sløje den af og gøre alting så skidt , som det på nogen mulig måde kan lade sig opføre , uden at de skal gøre det om igen , det forstår de , og det sætter de deres ære i overfor hverandre . Gøre vrøvl , det er det , de kan bedst , og så stiller de fordringer , de tampe , gu’ minsandten , de stiller fordringer ; og siger man noget , så er de så prikne og har det med æresfølelse og fornemmelser , så man sandt for dyden snart ikke mere ved , hvordan man tør tale til dem . Og føjer man sig lidt efter dem , så må de endelig ikke tro , at der vanker tak for det . Så forlanger de bare mere , og er stadigvæk lige misfornøjede . — de ved slet ikke af , hvor godt de har det , det er hele sagen . — i mine unge dage , da havde vi det tit rent forbandet nederdrægtigt , men der var aldrig nogen , der tænkte på , at det kunne være anderledes ; man lærte at tage det , som det kunne falde , og som skipperens humør stod til . Og man var ganske anderledes medgørlig og fornøjet , end de er nu . For nu om stunder har de det alt for godt ; og det kan de ikke tåle ; det går dem til hovedet , og så bliver de 

skruptossede . Nej , den slags fyre har det sgu i grunden allerbedst , når de har det rigtig skidt . « 
Da Niels Vang igen kom op på dækket , var han så fordybet i sine tanker , at han rent glemte sin malerbøtte , men satte sig i sin stol og filosoferede . 
Var det nu ikke besynderligt at tænke på , at her gik disse to hold mennesker side om side , dag ud og dag ind og kom dog aldrig et skridt nærmere til hinanden . Og inde på landjorden var det ganske det samme , de store og de små , der stod lige over for hinanden , fjendtlige og mistænksomme , uden vilje til at forstå , at der kunne være berettigede krav på begge sider , lige blindt hypnotiserede af den sindssvage læresætning , at alt , hvad modparten tænkte og foretog sig , kun var overgreb og brutalitet . 
Hvor dog menneskene var umådelig langt tilbage i åndelig udvikling ! 
Han så hen over skibet , hvor folkene vare i færd med at male ; man kunne ikke tænke sig et hyggeligere og fredeligere billede . Herregud , hvor han dog i grunden holdt af dem alle sammen ! 
Men hvorfor kunne disse mennesker nu ikke lige så godt se ganske nøgternt og naturligt på tingene ? Hvorfor skulle de altid betragte enhver ubetydelighed gennem misfornøjelsens forstørrelsesglas og finde beregnet  » Ondskab «  i enhver lille tilfældighed , der måske ikke netop medførte en vinding for dem ? 
Hvorfor skulle i det hele taget alle mennesker være så vidunderlig misfornøjede ? Verden og tilværelsen var jo dog ikke en smule værre end før ; tværtimod , i mange henseender var der afgjort fremskridt til det bedre . 

men misfornøjelsen blev bestandig større og større ; den trængte ind alle vegne og vakte gæring og forstyrrelse . 
Og der var kommen så meget had blandt menneskene , så megen småtskåret , surøjet misundelse ? 
Mon de ikke forvekslede den store fælles kulturkamp for fremskridtets hellige sag med den lille private livsstrid for lidt pålæg på det daglige brød ? Og den , der havde laksemad så med foragt på den , der måtte nøjes med almindelig mejeriost , medens den , der kun havde en spegesild , så sig gal på den , der kunne flotte sig med rullepølse eller lidt røget fåre-lår . Og så sloges de på livet løs og levnede ikke hinanden ære for to skilling . 
Men var dette sundt ? 
Kunne ånden vokse sig stærk og fri under en sådan strid ? 
Det var jo dog målet for alt fremskridt at skabe nye betingelser for åndens og tankens udvikling . Men hvad var der vundet , om de sociale kår gik frem , når samtidig slægten blev oplært til had og nag ? 
Var dette ikke at købe guld for dyrt ? 
Jo så minsandten var det så i 
kunne man luge hadet bort , så ville livet blive lettere at leve ! 
Isaksen havde haft ret . Folkene herude havde endnu ikke lært den svære kunst : at tænke . Og hvor mange af dem derinde på landjorden havde vel lært den ? 
Kunne man lære dem at bruge deres tanker , at se selv og dømme med deres egen sunde fornuft i 

stedet for at løbe som en flok får efter den , der brægede højest , så ville meget klares . 
Niels Vang havde ikke langt fra tanke til handling . Et par minutter efter stod han med sin malerbøtte og pensel nede hos Marius og Otto , der malede bagbords side af huset , og inden der var gået et kvarter , var stemningen dernede bleven så livlig , at Isaksen , som var i færd med at give broen en omgang med den hvide kulør , måtte hen for at se , hvad der var på færde . 
» Nå ja , jeg tænkte jo nok , det var dem , Vang , sådan et spektakkel , som her var . Men hvad er det for noget svineri , de står og laver der ? Det er jo helligdage alt sammen ! Dælen lyne mig ; om igen med det hele , og så gør de det pænt , forstår de , ellers kommer de sgu til at stryge det over en gang til . Sådan noget klatteri , det kan vi ikke have i en ordentlig forretning . « 
Marius og Otto blinkede til hinanden . Den var dog ellers lige stram nok af rocambole at ramme hr . Vang sådan en ud . Men hr . Vang tog det ganske spagfærdigt og sagde , at han havde jo ikke ret megen øvelse endnu , men han skulle nok gøre sig umage . 
Så drev rocambole af igen , og de to matroser fik atter travlt med at overbevise hr . Vang om styrmandens ondskabsfuldhed . Men det var nu så hel besynderligt , for til sidst endte det med , at rocambole var i grunden en rigtig flink mand , og det var jo meget rimeligt , at han ville have orden på skibet , og ikke alle og enhver kunne rende og tosse , som de selv havde lyst ; det var der jo ikke noget at sige til , for der skulle jo være nogen til at stå for det hele ; 

og skulle en have ansvaret , så skulle han naturligvis også have noget niere at sige end en anden en , som ikke behøvede at gå og spekulere over noget , men kunne nøjes med at gøre , hvad som at man nu blev sat til , og så være ligeglad for resten . 
Og nu dette hersens med pumpen ; der kunne de naturligvis godt have ladt være med at rende og bruge alt vandet fra agtertanken , når de vidste , at det var galt med maskintanken . 
Og så var det i grunden meget fornuftigt af styrmanden , at han flyttede pumpen , så det gode vand kunne strække lidt længere- til . 
Og hvad det angik med at skifte pumpen , hver gang man skulle have noget at drikke , så var det heller ikke så forskrækkeligt ; for når de bare tog deres thekedel og fyldte den om morgenen og hængte den op i vævlingerne , så havde de jo næsten vand nok for hele dagen . 
Det var den store Marius , som havde fundet på den med thekedlen , netop som hr . Vang stod og fortalte om engang , da vandrøret var frosset for dem derhjemme i København , og så havde de hver morgen måttet hente vand op til fjerde sal nede fra gården , og der havde de både hentet i pøse og kander og alt muligt ; så var det lige i det samme , at Marius — han var nu altid så skrap til at regne den ud — han sagde :  » Thekedlen ! Den kunne , fa’en tude mig , være god . « 
Og så stak han hen og fik fat i kedlen og fik den fyldt og gjorde den fast henne ved hovmesterens flueskab ; og så drak han selv af den , og så var Otto henne og drikke af den , og det gik li’eså nyde 

ligt , og så kom ivvert og skulle se , hvad det var for noget , og han syntes også , det var en hel brillant forestilling . 
Men William , han sagde nu , at de var nogle rigtig gode sutter alle sammen ; men det var naturligvis , bare , fordi han ikke selv havde fundet på det . 
Og da andenstyrmands vagt kom op , så sjokkede gamle Jakob lige straks hen og fik sig en 'får ; og hr . Vang stod og malede sammen med Julius og . den skævbenede Sofus ; og så noget efter , så skulle Julius jo også hen og se , hvordan spilleværket gik , . og Sofus , han var nu ellers ikke så kær af det bare vand , men han fik alligevel sat det skæveste ben foran og var henne og spæde den lidt op ; og lille Emmanuel , han drak nu aldrig andet end thepottevand , så det var jo lige noget , han kunne bruge . 
Og fyrbøderne havde jo også snart fået kig på den ; men så kom Julius til at tænke på , at det var jo i grunden noget svineri , at de alle sammen gik og drak af tuden , og så stak han en ende om kruset og lavede en fin mekanik , så det kunne gå både op ned ved siden af kedlen . 
Det var ligefrem hel kunstigt . Hr . Vang sagde også , at Julius kunne godt tage patent på det lige med det samme 
om eftermiddagen var den hele historie næsten glemt igen ; ingen tænkte længere på at tage forargelse af pumpens flytning . 
Men hen på aftenen havde Vang og Isaksen en meget lang og meget bevæget samtale , medens de gik frem og tilbage på agterdækket . William , som lå og slangede sig inde på ristværket over fyrerummet , 

kunne nok have haft lyst til at vide , hvad de to talte om . Men han hørte ikke andet end akkurat , at hr . Vang sagde : 
» Der kan de selv se , Isaksen . «  — — 
Xix . 
» Hør , Isaksen ? Kunne de ikke få tid til at se lidt her op ? « 
» Hvad er der nu los ? « 
» Å — det er blot en damper , der kommer forude . Jeg ved ikke rigtig , hvad jeg så skal gøre . « 
» De skal bare holde deres kurs . Jeg skal nok være der , når det behøves . « 
Isaksen malede videre . Det gjaldt om at få givet huset en sidste overhaling med den fine brune kulør inden aften . Hele vagtsmandskabet var i fuld gang med malerbøtterne og penslerne , og styrmanden selv havde smidt både trøje og vest og hængte i for mindst en to—tre stykker . 
» Isaksen , nu må de virkelig komme ! « 
» Ta’en med ro 1 han er jo over en kvartmil ude endnu . « 
» Jamen han sigter lige på os . « 
» Lad de bare ham om det . Det bliver han nok ked af . « 
Niels Vang stod alene oppe på broen og styrede . Da han ikke kunne komme til at gøre gavn ved 

malingen — Isaksen sagde , at der var synd for hans gode tøj , — havde han foreslået at overtage pladsen som rorgænger , et forslag som Isaksen havde taget imod med et godmodigt , skeptisk smil :  » De kan jo gerne probere det , så tjener vi da altid en mand til at male så længe . «  men Vang var åbenbart alligevel ikke så tosset , som man skulle have troet . Han holdt såmænd kursen meget pænt , og Isaksen , som jævnligt sendte et øjekast agter ud for at passe lidt på kølvandsstriben , havde ikke haft det mindste at indvende . Lige i begyndelsen var der jo nok lidt slinger i den , men det fortog sig snart , og den gik li’eså ret og nydeligt , så det var en fornøjelse . 
Nu viste der sig imidlertid en ny , uanet vanskelighed i skikkelse af denne modgående damper , der nærmede sig med en foruroligende hurtighed og syntes fast besluttet på at sejle Ajax over ende . 
» Isaksen ! Skynd dem dog lidt . Jeg vil sige dem , at jeg aner ikke , hvad jeg skal stille op . Skal jeg da ikke dreje af ? Vi peger jo lige på ham . « 
» Javel , javel ; den er gruelig gal , det kan vi jo nok forstå . Men hold de bare kursen lidt endnu ! « 
Ja tak ; det var lettere sagt end gjort at holde kursen , når man havde sådan et bæst af en damper farende lige imod sig . Niels Vang bed tænderne sammen og klemte om knagerne af alle kræfter . Han havde ganske den samme fornemmelse , som da han første gang var ude på cykle og skulle forbi en nederdrægtig skærvebunke . 
» I—sak—sen !  ! Nu løber vi løbsk ! 1 1 « 
Kølvandsstriben begyndte at gå ud og ind i forvildede slangebugtninger . 

» Hov , hov i ikke så hidsig ! Nu kommer vi jo ! «  Isaksen satte malerbøtten fra sig og skyndte sig op på broen .  » Hvad er det med dem , Vang ? Kan de ikke lide ham der ? Det er dog ellers vores egen Sirius ; han hører med til selskabet . Nu bare rolig ! Der er mere end plads nok uden om . Bare rolig , og så lidt til den anden side med rattet . Det var ret , lidt mere endnu ; sådan . Der kan de se , de kan jo meget godt , de skal bare altid dreje af til denne side , og så ved de nok , at de skal have rattet den vej . Men her er slet ingen grund til at dreje af . « 
» Det kunne de lige så gerne have sagt straks , så havde vi sparet en mængde sindsbevægelse . «  nu , da Vang vidste , hvad han skulle gøre , følte han sig atter fuldstændig på højde med situationen .  » For resten behøver de slet ikke at stå og pege sådan ; jeg kender meget godt forskel på styrbord og bagbord . « 
» Det var sat’ns ! Hvor kender de det fra ? « 
» Det har Iver lært mig . Han har også lært mig at styre . « 
» Nå , ja det kan jeg da forstå . Jeg syntes jo nok altid , de havde så meget for , når han var her oppe . Og nu før , da de kom til rattet , så kunne jeg jo heller ikke rigtig regne ud , hvordan de kunne komme efter at klare de begreber så gesvindt ; for de styrer jo helt pænt . De kan blive meget god , når de blot lader være med disse her nerver ; dem har vi ingen brug for her , forstår de . Vil de nu selv se . Nu står de og holder lige bestemt akkurat den selv samme kurs , som de har holdt hele tiden , og han derovre han har også holdt sin kurs , ikke drejet af så meget som en tomme til nogen af siderne . Værs’artig , der 

har de fyren . Tror de ikke nok , vi kan være så heldige at slippe udenom ham ? « 
Med en vis forbavselse bemærkede Vang , at jo mere de to dampere nærmede sig til hinanden , desto bredere plads syntes der at blive imellem dem . Nej , her havde såmænd ikke været nogen grund til at blive nervøs . Men så vidste man det for en anden gangs skyld . 
» Han er nok også ved at pynte sit hus ; men det er ikke nær så fin en kulør som vores , «  bemærkede Isaksen , idet han med dampfløjten sendte en skingrende hilsen over til Sirius , der straks svarede med at lade en lille hvid dampsky fuse i vejret ; lyden kom først drattende lidt bag efter , en langstrakt hvislen efterfulgt af en kort dyb tuden : s—s—s—s— s—s—hu—u ! 
I det samme lød et brag nedenunder . Der buldrede-nogen op af kahytstrappen . 
» Isaksen ! I—sak—sen ! «  kahytsdøren reves op og kaptajn Smidt kom farende ud .  » Hvor satan er — nåh , nå , — ja naturligvis er de deroppe . — sese , der har vi Sirius — Pokkers rar båd — ellers ikke noget på færde ? — nej det tænkte jeg jo også nok ! « 
Kaptejnen forsvandt igen efter et kort mønstrende blik over på Sirius , der passerede forbi i nogen afstand med hvidt skumbrus for og agter . 
En glad sjæl svingede med kasketten derovre på fordækket , og fra broen vinkede en højrød parasol . 
Isaksen fik travlt med kikkerten . 
» Kaptajn Jensen har nok konen med . Og svigerinden er der også ! Så kniber det for lange Kristian 

Østergård ; han er myrderlig væk i hende ; men hun er nu også en sød pige . — hov , hvad fa’en er det ? Jo , det er sgu Gormsen ! Er han endelig kommen ud igen ? Han har været rent elendig , dette her blindtarmsbetændelse , forstår de . Det er jo noget skammeligt kram til at spolere folk . Men så er han altså over det nu . Det var ligegodt rart . « 
Isaksen lagde kikkerten fra sig og prajede ned gennem det åbne skylight : 
» De har fået Gormsen med igen . « 
Og nede fra underverdenen svarede kaptajn Smidts stemme : 
» Nå , det var da rart . « 
Sirius var allerede langt borte og var i færd med at blive til en lille sort prik med et skinnende hvidt punkt bag efter , da Isaksen igen tog fat på sin malerbøtte . Atter gik penslerne deres vante , sindige gang ; atter stod Vang alene ved rattet og passede sin kurs , medens det flygtige møde formede sig for ham til en hel begivenhed , der efterlod en fornøjelig bevidsthed om , at  » Gormsen «  var kommen igen , en levende forestilling om den  » lange Kristian Østergård «  , der havde det alt for varmt , og et velvilligt håb om , at han måtte få svigerinden . 
Og atter kom stilheden derude fra det store hav og sænkede sig over det solbeskinnede dæk . Den syntes at fødes af vandets ensformige brusen for boven , af skruens regelmæssige buldren ; den voksede sig stærk ved den dæmpede tale der nede på dækket , ved rattets sagte knagen ; den beherskede alt , overskyggede enhver anden lyd og gemte den bag sit til-hyllende slør , indtil pludselig en kulspades klirren 

nede fra fyrpladsen flængede sløret bort og ligesom ved et kort , skarpt glimt kaldte alle de mangfoldige lydtoners brogede forvirrethed til stakket opblussende liv . Og skruen dundrede , rattet peb , jærnkæderne skreg , malerbøtterne raslede , og kokkens stegepande brasede i kabyssen . Og skorstenen ville også være med ; den spyede pustende en tyk sort røgsky fra sig , medens Ajax brusede afsted og gjorde et forskrækkeligt spektakkel . 
Men det store hav smilte så lunt . 
Og det var slet ikke til at sige , hvordan det gik til , men stilheden var der bestandig . Den sang sin rolige , tavse sang ; den nynnede sit dæmpede orgelbrus ; den søgte aldeles ikke at overdøve alle de skurrende lyde , blot åbnede sig for dem og tog dem ind i sig ; den havde plads nok til dem alle sammen . Og de gled ind i dens dyb , de forvildede sig derinde , de spredtes og kunne ikke finde hinanden igen , og en efter en blegnede de hen og døde bort . Stilheden tog dem alle . 
Og bestandig trakajax sin grønlige , skumspættede stribe midt gennem den blå ensomhed , bestandig midtvejs trods den raske fart , der fik luften til at suse om rorgængerens ansigt , bestandig fremad og dog aldrig længere end halvvejs frem mod den fjerne , vigende grænse , hvor himmelen slog sin lysblå kreds ud og hvælvede sin evighedsfred over de jævne søers endeløse tog . 
Men bestandig drejede loggen agterude støt væk på sine visere , femhundrede og syv mil , femhundrede og otte mil , femhundrede og ni mil . Og nede i bestiklukafet trak hver middag kaptejnens blyant en lige 

streg hen over det oprullede kort , hver dag et godt stort stykke , medens kaptejnen fornøjet afmærkede skibets plads med et lille Krys . 
» Nu kom vi så langt .  .jaja , Ajax er alligevel en rar gammel vogn . Den sjasker af , såmænd gør den så , og til sidst er den , hvor den skal hen . « 
Niels Vang havde aldrig tænkt sig , at man kunne blive så gode venner med et ganske almindeligt kort . I de første dage havde han nærmest ærgret sig over det . Hvad nyttede det , at han hvert øjeblik for ind i bestiklukafet og stirrede sig idiotisk på dette store papir med de mange små tal- hen over ? Han fik aldrig andet at vide end , hvor Ajax havde været kl . 12 om middagen , og det brød han sig ikke om ; det havde han jo set , den gang kaptejnen satte sit Krys . Nej han ville vide ganske bestemt , hvor de var nu , lige i dette øjeblik . Men det stod der ikke noget om på kortet . 
Så begyndte han at famle sig frem på egen hånd . Han holdt kontrol med patentloggen og regnede ud , hvor mange mil de vare gåde siden middag . Han fik hos Iver besked om , hvordan han kunne se kursen på kompasset , og snart fremviste kortet frugterne af hans nautiske studier i form af små prikker , der utålmodige løb videre fra det sted , hvor kaptejnens streg var stoppet op . Især det første stykke fra Jylland og ud efter var ganske oversået med prikker . Længere ude blev de sjældnere , kun tre—fire stykker om dagen , men til gengæld langt mere indholdsrige ; hver lille prik betegnede en begivenhed , en eller anden tildragelse , som han havde ønsket at fæstne i erindringen , og så havde han mærket stedet af på kortet ; 

det var blevet til en formelig billedbog ; han kunne stå og se på det i halve timer , og prikkerne fortalte ham deres små historier . 
Her var for eksempel en prik , ganske tæt ved siden af kaptejnens Krys , hvad skulle nu den betyde  ? 
Den fortæller om et stort sommerligt hav , fredeligt blundende i middagssolen , kun hist og her med fine lyseblå pust over sit blanke spejl . Der ånder en stille smilende lykke gennem den rene , solfyldte luft . 
Nu kommer gamle Jakob luntende . Han har sådan et inderlig velvilligt ansigt , den gamle . 
» Hr . Vang ! Kan de se springerne ? « 
Gamle Jakob viser med en kroget barket pegefinger ud imod fem sorte punkter , der bevæge sig langt ude i en af de blå krusninger , dukke op og synke ned og dukke atter op og blive igen borte i jævn regelmæssig takt . 
Det er springerne . De gå på geled og sole sig . 
Med et sætte de fart på . De have opdaget skibet og på et øjeblik have de indhentet det og begynde at lege foran boven . 
Vang ligger på maven ud over lønningen for at se på dem , og gamle Jakob viser dem frem med uskrømtet stolthed . De er jo også hans egen opdagelse . Og han har ubetinget ære af dem ; Ajax kan ikke nær tage det op med dem i hurtighed . Gennem det klare vand kan man følge alle deres bevægelser . De suse afsted foran skibet , de slå kolbøtter og fare dybt ned , så stikke de atter tilvejrs og springe næsten helt ud af vandet . Deres sorte , våde 

rygge glitre i solskinnet , og når de atter dykke under , skinne deres slanke kroppe som sølv , medens de trække lange striber af blinkende luftbobler efter sig . 
Husch , nu fare de ud til siderne , som om de blev forskrækkede ; men det er kun løjer ; de vil lade Ajax løbe forbi for at have fornøjelsen af at indhente den . Og der er de igen , lige nysgerrige , lige overgivne ; de smutte omkring skibet med legende lethed , de skyde forbi som en flok svaler , og deres muntre snøften , når de trække luft , røber , hvor herligt de more sig over at løbe om kap med denne underlige tunge sorte ting , der hverken kan dykke eller springe . 
Så med et er de borte . 
Mon de ikke vil komme igen ? Nej ! Lidt efter dukke de frem langt ude i en af de store lyseblå krusninger , op og ned , op og ned . 
De gå på geled og sole sig og have glemt det hele igen .----------- 
her var en anden prik . Den kaldte et nyt billede frem : 
dampfløjten havde tudet hele natten . Tågen havde været tæt ; men nu på morgenstunden var den ved at lette og drev som store , løsrevne bomuldsflager hen over havet , der uafladelig skiftede farve , snart grønt , snart blåt , alt efter som tågebankerne fangede Ajax eller gav den fri igen . 
Der flød en mængde tømmer på søen . 
» Det er nok en , der har givet sin dækslast fra sig , «  mente Isaksen ; han havde svært mod på at 

bjærge nogle af de gode planker . Den slags havde man altid brug for , især når man kunne få dem så billigt . 
En stor lav sky strøg langsomt hen over havet og tog Ajax ind i sig . Der var ikke mere nogen verden til , kun et trangt , gråt rum , hvor man næppe nok kunne se halvhundrede alen frem for sig . 
Tu—u—u—u ! Dampfløjten begyndte igen , og 
farten sagtnede atter af ; kun halv kraft frem . 
» En stor flåde tømmer forude , «  prajede udkigsmanden . 
Der lyste noget gult frem af alt det grå , og i næste øjeblik var skibet midt inde mellem hundreder af gode nye planker , der langsomt gled forbi og bumsede mod boven og siderne . Det var mere end selv kaptejnen kunne stå for ; han lod Ajax stoppe op , medens Isaksen gned sig i hænderne af fornøjelse . Og så begyndte fiskeriet . 
Folkene behøvede ikke at opfordres til at hænge i ; de var lige ved at slås af lutter ivrighed , og under en syndflod af vittigheder haledes den ene bjælke og det ene bræt efter det andet op på dækket . Bræ-derne toges ved at hugge en bådshage fast i den ene ende af dem . Bjælkerne var ikke så nemme at få op ; men Isaksen havde sådan et storartet tag på at smøge en tovløkke ind omkring dem . 
» Man har jo heldigvis været sørøver før i dag ! « 
Vang havde fået overfrakken af og var gået i kompagni med Iver . De havde allerede fået bjærget seks—syv planker op , og var nu i færd med at harpunere et dejligt stort bræt . Just som de næsten havde fået det helt op , slap det fra dem og plumpede 

i vandet . De var begge to så hidsige efter at stoppe det , at de nær var gået på hovedet ud med det samme . 
» Å , de er da også et kvæg ! Hvorfor holdt de ikke på det ? « 
» Det var jo dem , der gav slip , ivver . De står også og tjatter , som jeg ved ikke hvad . « 
» Nej , gu’ gør jeg ej . Det er dem , der hele tiden fedter med det li’som en gammel kælling . « 
» Nåda , var det måske ikke dem , der smed den store bjælke væk for os før ? « 
» Det er Karen sparke mig løgn ; for det var sgu dem . « 
» Nej , det var minsandten dem . « 
» Hold kæft ! Når de er storsnudet , så kan de godt få lov til at fiske alene . Lad os så se , hvad de får . « 
Iver smed fornærmet sin bådshage på dækket og stillede sig op med hænderne i lommen og spyttede langspyt ud i vandet , hvor de gule planker lå og vuggede og rullede på de glasgrønne søer . 
Niels Vang asede allerede med et nyt bræt . Det gik meget snildt med at hugge bådshagen i det og hale det op , så han kunne få fat med hænderne , men så tog det magten fra ham ; det var ham ikke muligt at få dets nederste ende vippet ud af vandet . Søerne trak i det og vrikkede med det ; andre bræder kom og stødte imod det ; han pustede og sled , men lige meget hjalp det . 
Så kunne heldigvis Iver ikke dy sig længere . 
» Denne vej , denne vej ; lad mig få fat . « 

med et vældigt tag vippede han det op , så vandet stænkede langt omkring .  » Hurra , det går jo storartet . Nu op med ham . Ja sådan . De er sgu en svend . Jo , vi kan vel nok , vi to . Og se , der kommer en , sikken en voldsom stor kammerat . Skal vi prøve , om vi kan snuppe ham ? « 
Snart efter lå den voldsom store kammerat på dækket , medens Vang aldeles forpustet satte sig på lugen for at hvile sig lidt . 
Iver tørrede sig om panden med skjorteærmet : 
» Han var ellers lige ved at være slem ved os , men vi kunne dog magte ham . « 
Vang så beundrende på ham . 
» De har dog en utrolig masse kræfter . « 
Iver lo fornøjet og lettede på de svære skuldre : 
» Jaha ; her er godt kram i det siger også susann-------uf prr . «  han fik noget forkert i halsen , snurrede pludselig rundt om sig selv og fik meget travlt med at bakse det store bræt hen over dækket . Tak for seven , det var ellers en køn en , som man brændte den af der ! 
Lidt efter skotttede han over skuldren med et lille forlegent smil . 
Hr . Vang sad og så lige ret op i luften og nynnede med sit aller mest uskyldige ansigt . 
» Oh Susanne . Den var jo gru'lig gal . « 
Så brast de begge to i latter , og Iver kylede brættet fra sig og kom farende og klaskede ned på lugen ved siden af Vang . 
» Å hr . Vang , de —• de er en knop — de er ----- «  han sad og hoppede og skuttede sig af overstrøm- 

mende begejstring .  » Jeg ved sgu slet ikke , hvad de er , hr . Vang . « 
» Lad os så holde os til  » Knoppen , «  ivver . Det er jo også en meget lovende titel . Men pas så på , at jeg ikke en skønne dag springer ud . Det kunne let blive til en tulipan lige i ansigtet på dem , når de næste gang er uartig . « 
Vang truede med sin knyttede hånd efter Iver , der gik helt dobbelt af henrykkelse . 
Hr . Vang havde i den sidste tid lagt sig efter at rive vittigheder af sig , som efter Ivers mening fuldstændig kvasede alt , hvad William eller nogen af de andre kunne komme med . Å gud fader bevares , det var aldeles ikke til at begribe , hvordan et menneske kunne finde på alt det , som han kunne sige , lige vips med det selv samme , uden så meget som at tænke sig om . 
Nu kom Isaksen til . Der skulle ikke bjærges mere tømmer ombord , ellers kunne de let få vrøvl , når de kom til England . Men knusende ærgerligt var det alligevel at lade alle de rare planker ligge og flyde her til ingen nytte . 
Maskintelegrafen ringede , dækket rystede under skruens dumpe drøn , medens Ajax atter langsomt begyndte at gå frem i sin snævre , grå kreds . Tågen lå ganske lavt over havet ; så man til vejrs , skimtede man næsten den blå himmel ; men frem efter og til siderne var der overalt det samme tætte , mørke slør , der kun lod plads åben for en lille stump grønt vand , hvor tømmeret blev ved at glide forbi og bumse mod skibssiderne . 

Vang stod forude hos folkene , der lå ud over lønningen og for en gangs skyld var enige med styrmanden . Det var ligegodt kreperende , at de ikke kunne fiske det alt sammen op , eller blot sådan en som den bjælke der . Nåda , der havde ellers været noget at slæbe i , men sikket grin man kunne have haft med at bjærge den . Det var dog en gevaltig tamp ; den var da mindst lige så svær , som den tykke Elsa i skansen var om livet , og der var fanneme ellers noget at tage om . 
Men hvad var nu det ? — der henne , det brune , der kom glidende ud af tågen og drev forbi og forsvandt igen , inden man rigtig havde fået set det . Var det ikke et stykke af en trappe , der var brækket midt over  ? 
Det stillede pludselig så underligt af med folkenes vittigheder . Uvilkårlig strakte de sig alle længere ud over lønningen for bedre at kunne holde udkig . 
Nu kom der noget igen ; det kom langsomt drivende helt tæt forbi , så de kunne se det ganske tydeligt . Det var en kahytsdør ; den var knust ; der ragede lange , hvide splinter op over vandet , og småstumper flød omkring den . 
Gamle Jakob rystede på hovedet . 
Niels Vang trak frakken tættere sammen om sig . Tågen var bleven så kold , og her var så uhyggeligt i det klamme , grå halvmørke . Når blot solen ville skinne , så man kunne se sig om ; men her var man fangen og spærret inde og vidste ikke , hvad der i næste øjeblik ville komme drivende forbi . 

men tågen syntes kun at blive endnu tættere ; den stod som en mur omkring skibet og snævrede sin kreds ind , så der kun var en ganske smal strimmel vand at se ; og det nyttede ikke , at alles øjne uafbrudt spejdede ud over denne lille strimmel , at de anstrengte sig af yderste evne for at trænge gennem det mørke slør forude . Tågen rugede over sin hemmelighed , og kun stykkevis gav den fra sig , hvad den gemte i sit skød . 
Noget rødt , — et smalt , fløjelsbetrukket hynde , ligesom det på bænken inde i bestiklukafet . Det drev langsomt forbi . Alle så på det . Ingen sagde et ord . 
Åh , den fordømte tåge ; den tyngede for brystet , så man næppe kunne ånde . Den listede sig koldt ned ad ryggen . Hænderne kom helt til at ryste derved . 
Der var noget , der glimtede , — et stykke af en knækket , forgyldt Stang med flænsede pjalter af et fløjels forhæng , der slaskede sørgeligt nede i vandet , medens Stangen lå og vippede på søerne . 
Gamle Jakob nikkede . 
» Han er sejlet lige midt over og gået ned med det samme . « 
Folkene mumlede lidt til hinanden ; så tav de igen . 
Køjeklæder ! — en madras og noget efter en pude med småmønstret , blåt betræk ! De flød tungt , lige netop i vandskorpen ; madrassen var allerede ved at synke ; den stod helt på skrå i vandet og kun dens øverste rand nåde op . 
Så var der en af dem længst forude , der sagde et par ord og pegede frem efter . Og ordene gik 

fra mand til mand , ganske lavmælt og stilfærdigt , indtil de nåde ned til gamle Jakob , der stod ved siden af Vang . Og gamle Jakob pegede også frem efter mod en lille mørk ting , der netop kunne skimtes forude , og så gentog han de samme ord , som var gået hele rækken ned : 
» Der er en kasket i « 
Og så var der ingen , der sagde noget mere ; men de fulgte alle sammen kasketten med øjnene , medens den drev forbi , en rigtig god , pæn sømandskasket , der bare havde givet sig lidt i pullen ved det , at den havde trukket så meget vand til sig . Det var lige knapt nok , at den kunne flyde . Der kom en sø og gik hen over den og kæntrede den rundt ; den lå så tungt i vandet , at den ikke kom op igen før efter den næste sø ; så fik den akkurat skyggen over . Den havde nok ellers ikke været brugt ret meget ; skyggen var helt ny og blank . Så gik den under igen og kæntrede til den anden led . Det var grimt at se på . Den var ligesom helt vildfarende i det . 
Kasketten drev videre , ind i tågen , ind i den grå evighed . 
Ingen talte ; de stod alle og lyttede ; holdt vejret for bedre at lytte . 
Ajax var stoppet op igen og lå og tudede . De lange hyl skingrede vidt hen ; når de holdt op , kunne man endnu følge dem et langt stykke ud over søen gennem den tykke luft . Men der kom aldrig noget svar der ude fra . Der blev ved at være stille . 
Niels Vang havde sat sig på forlugen . Han var så hjertenstræt . Denne evindelige venten og uvished havde gjort ham så underlig lam indvendig . 

tu—u—u—ul dampfløjtens hvin skar hen over hans hoved . Det var ikke til at holde ud at høre på . Der blev så fortvivlende stille bagefter . 
» Vi kalder og kalder , men der er ingen , der svarer . Vi ved ikke , om der er nogen , som kan svare os længere , men vi kalder alligevel . Måske kunne der være en , der hørte det . Om det så kun var en eneste , der stred derude i tågen , må vi dog blive ved at kalde , for at vor kalden kan tænde nyt håb for ham . Tågen er så slem for os mennesker . Den lukker solen ude , den stænger for himlen og visker livets skønhed bort . Og der er så megen tåge over jorden , og mange forvilde sig ind i den og lide skibbrud derinde . Nej , vi må aldrig blive trætte af at kalde , selv om vi ikke straks få svar . Vi må råbe det ud i det store mørke :  » Kom , komi her er sikkert skib ; det bærer frem mod nyt liv og nyt solskin . «  og bjærgede vi blot en eneste , så havde vi løn nok . Så havde vi dog gjort gavn . « 
Der kom nogen listende og satte sig ved siden af ham . 
» Så de den , hr . Vang ? « 
Vang nikkede . Han syntes , at han endnu bestandig så kasketten for sig . Den blev ved at kæntre rundt langt inde i tågen . 
» Hvem mon at der tilhørte den ? « 
Vang rystede på hovedet . Det var ikke godt at vide ; måske en ung , glad sjæl , der lige skulle til at begynde livet . 
» De ser så ked af det ud . Hvad sidder de og tænker på , hr . Vang ? « 
» På dem , Iver ! « 

der kom et par grove , ru næver og tog Vangs højre hånd og holdt den imellem sig , ligesom den kunne være en skrøbelig fugleunge . 
» De skal nok få fornøjelse af mig , hr . Vang . Det har jeg jo lovet dem . « 
Her blev så lyst med et . 
Mon solen for alvor fik magt ? 
Tågen syntes ikke længere at hænge fast ved vandet ; den løsnedes og hævede sig og begyndte at løbe som hvide , bølgende flor hen over de grønne søer ; den trak som fantastiske sælsomme grå skikkelser ganske lavt hen over skibet , ikke stort højere end mastetoppene ; den jog afsted under den blege himmel som forvirrede , hvirvlende røgskyer . Hele verden syntes at stå i en kogende damp . 
Så brød solblinket frem der ude . 
Først enkelte spredte glimt , så flere og flere , en lille piblende lyskilde , der ængstelig listede sig frem mellem de drivende skyer , smuttede udenom for ikke helt at opsluges af dem , fik så tilløb rundt omkring fra , tog andre små skælvende kilder op i sig og blev stærkere , blev til en blinkende flod , der brød sig en vej tværs igennem det tætteste grå , fejede det til side og videde sig ud til en bred , tindrende strøm , der skyllede mørket bort , helt ud til synskredsens grænse , bestandig længere bort i videre og videre kredse , medens den fyldte det voksende rum med sin overjordisk funklende glans . 
Det kom for Niels Vang som en jublende fanfare , en brusende sejrshymne til livets pris ; det blændede ; det bedøvede ; han sansede næsten ikke , hvad der var sket , før han pludselig så den dybe blå himmel løfte 

sin rene kuppel over et mægtigt , strålende , mørke-blåt hav , hvor kun hist og her små løsrevne snehvide bomuldstotter flød på bølgerne og langsomt opløstes og forsvandt , medens ude i nordost en lav skybanke flygtede bort , dragende sit hvide slæb , efter sig over de blinkende vande . 
Og i det samme opdagede han , at han havde rejst sig og stod midt ude på dækket , og ved siden af ham stod Iver og holdt bestandig hans hånd og så på ham med sit gode troskyldige smil :  » De skal nok få fornøjelse af mig , hr . Vang . « 
Og så — ja så kunne han virkelig ikke gøre for , at han øjeblikkelig flagrede løs og gik til vejrs ,  » himmelhøjt oven over telefontrådene «  . Det var ham så aldeles totalt umuligt at stå ganske simpelt lige ret op og ned og forholde sig rolig . Noget måtte der gøres ; og inden han selv vidste et ord af det , sendte han et hurra ud over dækket , så alle folkene vendte sig og stak i at le , da de så ham stå og svinge med sin egen hat i den ene hånd og Ivers kasket i den anden . 
» Isaksen ! Isaksen ! Nu er solen kommen igen ! « 
» Det kunne den gerne have gjort for et par timer siden , «  brummede Isaksen , som stod på broen med kikkerten for øjnene .  » Så havde vi sparet at ligge her og drive . « 
Og medens alle de andre på ny gav sig til at spejde ivrigt ud over havet , skød Isaksen kikkerten sammen . 
Han havde allerede set , at her ikke var noget at kigge efter andet end tømmer og lidt ragelse . 
Og Ajax løb atter frem over det mørkeblå hav , hvor tømmeret lå og drev som små gule streger , 

der blinkede helt fornøjeligt , når søerne vippede med dem , så lyset spillede på deres våde flader .------- 
her var en tredje prik . Niels Vang kunne ikke blive enig med sig selv , om han i grunden ikke burde slette den ud igen ; men foreløbig stod den der : 
søndagssol over havet og søndagsstemning på dækket ! Vang lå så lang han var , ude på forlugen hos folkene . William stod til rors ; alle de andre sad og småpassiarede så hyggeligt , og en efter en listede de ned i lukafet og kom op igen med små pakker , som de skulle vise hr . Vang . De havde alle sammen noget at vise frem . I hver eneste af skibskisterne var der et lille særskilt rum , hvor helligdommene lå , omhyggeligt indsvøbt i tørklæder eller gulnet avispapir . 
Der var urkæder , flettede af  » hendes eget hår , «  og der var breve derhjemme fra og julekort med kulørte billeder på , og omme på bagsiden stod der skrevet  » En glædelig jul ønskes dig af — «  og så kom alle navnene , og det var så snildt , for så kunne man jo se , hvem det var fra . 
Det var rigtig noget for Niels Vang ; han svømmede i blide stemninger og beundrede billederne og læste et af brevene højt med dæmpet melodisk stemme og inderligt , dybtfølt ( måske lidt for dybtfølt ) foredrag ; og der var stor højtidelighed og andagt , og de bad ham alle sammen , om han ikke også ville læse deres breve højt , sådan når det nu passede , at de kunne sidde alene med det på tomandshånd ; for det var noget så nydeligt at høre på , som han læste . 

og han lovede , at han skulle læse alt , hvad de ville have , og han syntes , at de var så rørende elskværdige alle sammen . 
Iver havde også fundet en pakke breve : 
» Her skal de se , hr . Vang . Er det nu ikke et voldsom fint kort ? Det fik jeg engang i Liverpool til juletræ . Der var et stort halstørklæde med , og det var fra en præst i Jylland ; hans kone havde selv strikket det ; det var sådan et langt gråt et med røde striber og frynser for enderne ; og pigerne havde selv spundet Garnet til det , og så havde præsten sendt det over til juletræet i Liverpool , og der fik jeg det . Og så havde han skrevet her på kortet , og hans kone havde skrevet , og begge pigerne havde også sat deres navne på . Var det nu ikke pænt af dem , at de sådan havde tænkt på os søfolk , mens de lavede tørklædet ? Så skrev jeg til ham og fortalte , at nu havde jeg fået det til juletræet , og hver gang jeg havde det på , så syntes jeg , at det var , ligesom der var nogen og var gode ved mig . Og så fik jeg brev igen fra præsten , og hans kone skrev også , at hun var så glad over , at de havde hørt lidt om , hvordan det var gået med deres tørklæde . Og vil de så tænke dem , så var der også brev fra begge pigerne ; her kan de selv se det . Præsten havde sagt , at det kunne nok gå an , at de også skrev lidt til mig ; for de havde jo dog spundet alt Garnet . Og så kan de tro , så fik jeg jo travlt med at skrive til pigerne igen , og de skrev også til mig igen , og præsten læste altid , hvad de skrev , og ligesådan hvad der stod i det , jeg skrev til dem . Og det var nu så voldsom rart , at man havde dem at skrive til . Man var ligefrem et 

hel pænt menneske i al den tid . Det var over fem måneder .----------men så holdt det jo op igen . « 
Ivers historier endte altid så underlig brat med et eller andet lille hjertesuk . 
Niels Vang havde haft lyst til at spørge om , hvorfor det i grunden holdt op , skønt han så nogenlunde kunne regne det ud selv ; men i det samme kom William ned fra broen , hvor Otto havde afløst ham ved rattet , og så var det , ligesom hele stemningen var borte med det samme . 
William havde ikke noget at vise frem . Hvad fa’en skulle man gå og gemme på sådan noget skidt for . Men hvis at hr . Vang havde lyst til at høre om , dengang han tjente de to bajere , så kunne han godt få den frisk fra fad med det samme . 
Iver fik et af sine begejstringsanfald og klaskede sig på lårene . 
» Uh ja , hr . Vang . Den må de have . De kan tro , den er god . « 
Hr . Vang havde en lille fornemmelse af , at Ivers og hans smag muligvis ikke faldt helt sammen , men — nå ja — klem på , William ! 
Og William fik sig anbragt på lugen , medens alle de andre flyttede sig tæt sammen omkring ham , og så fortalte han : 
» Se , det var nu dengang , jeg var med  » Ellida «  . Vi gik på varmen , og så havde vi en stewardesse-med , en åkta svenska javel , og hed Stina . 
Det var et storartet fruentimmer ; men der var ellers vinket af , for styrmanden havde selv forhyret hende . 
Jeg var dengang kammerjomfru i messen , og jeg gik jo og kiggede lidt til den ene side og lidt til den 

anden side , og der var jo også noget mikseri med Stina og førstemester , den var jeg snart med på ; , men styrmanden han lod nu som ingenting . 
Så en dag , at jeg går og fejer nede i messen ; styrmanden sidder og ser meget spekulativisk ud ; så siger han : 
» Hør William , «  siger han . Han hed nu for resten Kofoed , men det var nu ikke så underligt , for han var fra Bornholm .  » William , «  er det så han siger .  » Jeg er bange for , at Stina får en læk , inden vi når pernambuco . « 
» Hva’ fa’en , «  siger jeg .  » Hvor får hun den fra ? « 
Jeg spillede jo fjols , forstår sig ; men styrmanden han bare sad og kørte rundt med tommelfingrene og spyttede langt hen ad dørken , og så vidste man jo-nok , at så var den go’ . 
» Hvem skal så være joremor ? «  siger jeg så . 
» Ja , det er jo netop det , «  siger styrmanden .  » Kunne du ikke tage dig det på , William ? « 
» Hvad skal man sige , «  siger jeg .  » Det er jo ellers , ikke noget , man sådan er oplært til . « 
» Forstår sig , «  siger styrmanden .  » Men du plejer jo at være gesvindt i hovedet , og hvis at du nu fik lidt ekstra frivagt , — der må vel stå noget om den slags ting i bogen , — når du så kunne finde det , så kunne det vel ikke være så farligt for dig at læse lidt på det . « 
Nå , enden blev , at jeg fik doktorbogen ; de har nok selv set den , hr . Vang , den med det grønne bind inde i bestiklukafet . Ja den vi havde dengang , det var nu en gammel en , og bindet var gået af , men det kan nu også være lige meget . 

så holdt jeg frivagt i en hel uge i rad og lå og slangede mig og røg styrmandens tobak og læste til joremor . Men det var noget farligt skidt at finde ud af ; inden jeg var færdig , så kom styrmanden og hentede mig . 
» Kan du nu lektien , William ? «  siger han . 
» Å , «  siger jeg .  » Det kan slide . Men jeg kan jo tage bogen med mig . « 
Så gik jeg ind til Stina , og så kiggede jeg i bogen med det ene øje og var joremor med det andet . 
Det var nu et storartet fruentimmer , den Stina . Hun ekspederede det hele li’esom en mis . 
Og så skulle i have set mig være barnepige bagefter . Det var et nydeligt syn at se på . Jeg baksede med denne her lille gut efter alle kunstens regler . Jeg vaskede ham , og jeg smækkede ham lidt bag i ; det var for vejrets skyld , forstår i ; ellers kan man ikke få luft den vej , og det må jo til . Også svøbede jeg ham ind i et gammelt forklæde og traskede ned i messen med ham . 
Der sad styrmanden og så mester med deres piber og sagde ingenting , men man kunne knap se dem for røg , sådan tågede de . 
» Jeg skulle hilse styrmanden fra Stina og sige værsgod , «  sagde jeg så og stak ungen over til ham . 
» Hi ha , «  sagde mester .  » Det har du fortjent dig en bajer for . « 
Og så fik jeg den bajer . 
Nå , så pillede jeg ungen op igen , men li’esom jeg går ud af døren , så råber styrmanden efter mig : 

» Lad vær og gå og klat sådan med den . Den kunne nemt komme nogen fortræd til . « 
» Hvordan fa’en skal man også ta' på sådan en ? «  siger jeg , og så gik jeg op med ham til Stina igen . 
Der har nu aldrig været sådan et fruentimmer som Stina . Da jeg kommer derop , så siger hun ganske gemytligt , li’esom det slet ikke kom hende ved : 
» Du William , der er mere , «  siger hun . 
» Død og pine , «  siger jeg og stuver ungen af vejen hen i pøsen , hvor at der havde været varmt vand i .  » Så må vi sgu på 'en igen , Stina . « 
Men inden jeg rigtig havde fået lavet mig til , så var hun færdig , sådan svupti væsa’tig , lige med det once . 
Lidt efter stiller jeg så på en frisk nede i messen ; der sad de og snakkede om tingene . 
» Jeg skulle hilse mester så flittig fra Stina og sige værsgod , «  siger jeg , li’eså andægtig og alvorlig , og så langede jeg mester en ud , lige præcis magen efter den , styrmanden havde fået . 
Du glade Moses ! Det var sgu et ansigt det , han satte op . 
Men styrmanden gav et brøl fra sig af grin , og så slog han i bordet , så hele kassen raslede .  » Det har du , fanden brodere mig , fortjent en bajer for , William i « 
Og så tjente jeg den bajer til . Men den tog jeg med op til Stina . Hun kunne vel nok trænge til lidt ovenpå al den ulejlighed . 
» Kan du tage e en bajer , Stina ? «  siger jeg . 

» Det kunne væl ikke vara som værst , «  siger hun .  » Man er jo , li’som man var slunken . Det ar såckert , det . «  og så stak hun bajeren ud og fik begge ungerne ind til sig , og så lå hun og grinede , li’esom det var evig spænd det hele . 
» Ku’ mester gi’e igen på den , «  sagde hun , og så gottede hun sig over , sådan som hun havde pudset dem begge to . 
Å , hun var nu et storartet fruentimmer . Jeg traf hende ellers i Halmstad for et par år siden . Hun var bleven knusende flot i klæderne , så jeg havde nær ikke kendt hende , men hun kom straks over og stak mig på næven . 
» Tak for hjælpen , William , «  sagde hun . 
» Hva' fa'en , Stina , er det dig ? Hvor har du gjort af — — ? « 
» Hyss , «  sagde Stina og blinkede til mig .  » Der er min mand . «  og så kom manden , en rigtig pæn lille mand ; han var skomager eller sådan noget og havde en meget god forretning . Han ville jo endelig trække mig hjem med om aftenen . Stina og jeg var jo gamle bekendtere , så vi kunne vel nok have noget at snakke om , sagde han . 
Ja , gudbevares , det var ikke for det , sagde jeg ; Stina og jeg kunne vel nok finde på noget at snakke om . Men så stak jeg ham en pæn lille løgn ud og skyndte mig at drive af igen . For man kunne jo nemt have kommet til at sige et og andet , og man ved jo aldrig , hvor man har dem , de svenskere . 
Hvem fa’en kan nu vide , om det havde moret ham ligeså meget som jer at høre om , dengang jeg tjente de to bajere ? « 

nej , hvor de alle sammen lo af Williams historie . Og Niels Vang lo med , så tårerne trillede ned over hans kinder ; og så skyndte han sig ind i bestiklukafet og fik fat i passeren og blyanten . 
Han syntes , at William havde fortjent en prik . 
Men bagefter blev han meget altereret . 
» Gud forbarme sig , Niels . Du skulle da vel ikke være i færd med at blive demoraliseret ? « 
Og så var han lige ved at slette prikken ud igen . Men det var så besynderligt ; hver gang han kom med viskelæderet , så kunne han ikke lade være med at le , og det skrækkelige var , at han lo ved tanken om det ansigt , tante Bine ville sætte op , når han fortalte hende den historie . For han syntes , at han absolut måtte fortælle hende den ; der kunne ikke være tale om andet . Selv om hun holdt sig for ørene og rystede hængekrøllerne , skulle hun have den alligevel . 
Tante Bine kunne have rigtig godt af at blive kvikket lidt op engang imellem . 
Og så blev prikken stående det var tante Bines skyld , at han aldrig fik slettet den ud . —---------- 
så var der en fjerde prik , omtrent halvvejen ude på Nordsøen . Dens historie er meget simpel ; den handler , rent ud sagt , kun om to krager . 
De kom flyvende hen over havet , højt oppe mod den blå himmel . Hvor mon de kom fra ? 
De fløj tungt og sindigt , som om de vidste , at de havde lang vej frem . Trætte var de nok begge to ; men de skiftedes ærligt til at flyve forrest . 

så opdagede de skibet og slog et slag hen over det . Den ene ville sætte sig ; den anden rådede fra det ; de drøftede sagen lidt , så blev de enige og fløj videre øster på , tungt og sindigt ; de havde jo også lang vej frem . 
Niels Vang stod og så efter dem , to små prikker mod den klare himmel . De fulgtes troligt ad , de skiftedes ærligt til at flyve forrest . 
Hvor mon de skulle hen ? 
Gud ved , om de nåde land ?------------------- 
der var endnu en prik fra den samme dag ; men den var sat med blæk , for Vang var netop i færd fned at skrive til tante sine og kunne ikke i en fart finde blyanten ; så brugte han pennen , og da han havde sat prikken , skrev han videre : 
» Nu er klokken ni om aftenen . Jeg sidder i bestiklukafet og skriver , og ud gennem døren ser jeg et forunderligt syn . 
Hen over os trækker en vældig byge , hvorfra regnen hænger ned som lange sørgeflor og tegner mørke striber i et brandgult hav , hvor bølgerne dukke op som uregelmæssige , kulsorte skygger , der hæve sig og synke ned , som om tusinder af fantastiske djævle-fisk gik omkring skibet og løftede deres takkede rygfinner over den glødende sø . 
Men bag sørgefloret skimter jeg den gyldne aftenhimmel med tindrende skybjærge hvilende i strålende fred , længselsvækkende bud fra en verden , der er over denne , et skønhedens rige , hvor de urolige bøl 

ger stille af , og livet glider i mildere strømme frem mod en evig hvile . 
Hvorfor kan vi dog ikke drage sløret bort og se fuldt og klart ind i dens herlighed ? 
Hvorfor spærres vejen derhen af det .store hav med de truende sorte bølger ? 
Hvorfor kan vi kun længes ? 
Nu bliver jeg nok sentimental — — punktum ! ! I 
eftersk ri ft : 
hvordan mon de to krager har det ? Bygen kom netop øster fra------— 
ja , der var en hel del prikker endnu . Niels Vang gennemgik dem alle , medens han stod alene ved rattet og passede sin kurs . I dag havde han ikke haft tid til at sætte nogen ; men så snart han var færdig med at stå til rors , ville han hen at se på loggen , og så ville han sætte en prik midtvejs i det stykke , han havde styret , netop midtvejs , det skulle være det symbolske ved denne prik . 
Nu havde han stået her i over tre timer , og Ajax havde løbet af alle kræfter , og vinden havde suset ham om ansigtet , så næsen og ørene var begyndt at skalle , og bestandig var han ikke kommen videre end midtvejs i denne store blå kreds , hvor der ikke var anden forandring end solstribens langsomme gang Vester på . Men det underlige var , at i dag havde han slet ikke været utålmodig . Netop dette bestandig at være lige langt fra begge yderpunkter , det gav en så mærkværdig ligevægt . 

derfor skulle prikken sættes midtvejs , og hver gang han for fremtiden så på den , skulle den minde ham om et stort blåt hav og en stor blå himmel og midt deri en lille bitte damper med et rødt bånd- om skorstenen . Og havet skulle ligge og blinke så lunt op mod solen : 
» Der løber en myre på min ryg . Jeg lader den løbe med fred . « ---------— 
» Se så , nu har vi ligegodt fortjent os en pibe tobak ! « 
Isaksen dukkede op på broen i færd med at stoppe sin lille snadde med shag , som han fiskede op af vestelommen . 
» Det var ellers rart , at vi fik det hus i orden . Så mangler vi da kun — lad os se engang : broen skal have en omgang til , og så er der masterne og rendestenen og gelænderet og bådene og — av f’ sat’n , det var en værre skiveskydning . Vi er jo myrderlig i agterhånden denne gang . « 
» Så lad mig styre i morgen igen . Det hjælper dog altid lidt . « 
» Hjælper ! Ja de er jo lige så god som en mand fortjent . Men det er synd , at de skal stå her og kede dem . « 
» Bryd dem ikke om det . Jeg morer mig altid udmærket , når jeg er sammen med mig selv . Det eneste , jeg er bange for , er , at selskabet skal blive alt for underholdende , så jeg glemmer , hvorfor jeg står her . Og så svarer jeg skam ikke for , om vi kommer til England eller Skotland , eller hvor vi ender . « 

» Det er vi nu heldigvis også to om at svare for , «  mente Isaksen .  » De kan være ganske rolig ; der er ingen , der skal få lov til at rende længere væk med Ajax , end at Laus Isaksen nok kan følge med . « 
Isaksens vagt var imidlertid udløben ; lille Hansen var allerede på dækket , og den krøllede Julius kom op for at løse Vang af . 
Efter en lille svip ind i bestiklukafet og en kortvarig standsning for at passiare lidt med lille Hansen , og en ny standsning for at høre på noget , som William havde at fortælle , og en tur over til den anden side af dækket for at få at vide , hvordan det gik med en dårlig fod , som en halvnøgen , sortsmudset fyrbøder humpede afsted på , nåde Vang endelig hen til forlugen , hvor gamle Jakob allerede havde fået sin evindelige sejlnål i gang , sindigt og støt ; det havde ingen jag . 
» Stadigvæk på systuen , Jakob . Man skulle næsten tro , de var født med en sejlnål i hånden . « 
» Ja det er også netop lige , hvad han er , «  faldt William ind .  » En stor sejlnål i den ene hånd og en presenning i den anden . Og så varede det så længe , før det kunne blive til noget , men så sagde hans mor :  » Det har ingen jav ; kommer han ikke i dag , så kommer han nok en anden gang «  . Og det er fanneme alt sammen hængt ved ham siden hen . « 
» Du er et vrævl , William ! «  sagde gamle Jakob og trak et par tovender frem , som han langede hen til Vang , der havde sat sig på lugen ved siden af ham .  » Nu skal du holde din mund i og ikke forstyrre hr . Vang , for i dag er det treslået , så han har andet at gøre end som at høre efter dit sludder . « 

» Ja æd mig ikke , kære djævel . «  William drev fnisende af igen og gik ned for at sove . 
» Tror de nu , de kan huske , hvordan jeg viste dem i går ? «  spurgte Jakob og slap et øjeblik sejl-nålen for at hjælpe Vang til rette . 
» Tak , jeg tror nok , det går . Lad mig hellere prøve selv . Man lærer altid mest af sine egne bum-merter . « 
Og medens den gamle syede videre , gav Vang sig i lag med at splejse de to tovender sammen . Kun et par gange på et særlig vanskeligt punkt måtte han ty til sin læremesters kyndige hjælp , ellers havde gamle Jakob al mulig grund til at være særdeles tilfreds med sin elev . Det gik  » med en omhygge og en gelikkenhed , så det var noget ganske nydeligt . « 
Iver kom som sædvanligt og sluttede sig til det lille selskab . Han havde sin plads ved den anden side af hr . Vang ; der lå han på maven hen over lugen , medens passiaren gik hyggeligt mellem de tre . 
» Ved de , hvad jeg ikke kan få i mit ho'ede , hr . Vang ; hvordan de i grunden gider sidde og have al den ulejlighed med det skidt . De behøver det jo slet ikke . « 
» Se på det , ivverl kan de se , hvor det er kønt ? Se hvor nydeligt kordelerne føjer sig om hinanden , hvor sirligt de slynger sig ud og ind og tager hinanden i hånden og holder stramt og fast sammen . Der må naturligvis ingen pukler være , sådan som her oppe på det øverste stykke , men se her nede , fint og glat , ikke til at opdage , hvor det ene holder op og det andet begynder . Synes de ikke , det er 

smukt . Og tænk så på , hvor grimt det kan være , når det bliver gjort sjusket . Er det ikke ganske anderledes fornøjeligt at gøre sig lidt umage og så få noget ud af det , der er så pynteligt at se på ? « 
Iver så meget andægtig på tovenderne .  . Det var aldrig faldet ham ind , at der kunne være noget kønt ved den slags ; men sådan som nu hr . Vang sad og viste det , og der gik den ene kordel , og der kom den anden og stak ind under den , og så kom der en ny en og gik hen over dem begge to ; i grunden var det for resten hel pænt . At sige , når hr . Vang lavede det ; for når man selv sad og splejsede , så var der ingen stads ved det ; så struttede det ud til alle leder og kanter , og styrmanden skældte ud og sagde , at det var noget farligt svineri , og man selv sad og ønskede det alt sammen ad helvede til og havde aldrig en smule fornøjelse af det . 
Gamle Jakob sad og nikkede : 
» Det er li’esom med at sy . Der er mange og synes , det er et kedeligt pillearbejde . Men jeg siger blot : prøv engang at gøre det , som det skal gøres ; ordentligt og retskaffent ; det er dejligt arbejde ; man kan blive helt glad i øjnene af at se på en hæderlig og oprigtig lap ; men er den gjort skidt ; det er ynkeligt for et menneske at se på . « 
» Da ved jeg , Karen sparke mig , ikke , hvad fornøjelse der er ved at lappe presenninger , «  udbrød Iver med et alt andet end respektfuldt blik på den gamles sytøj .  » Det er da noget af det kedeligste , som at der er til . « 
» Det er du for grøn til at forstå dig på endnu , ivvert . Men det er det , jeg siger , hr . Vang . Kedeligt , 

det er alting , når man gør det skidt . Skal man have fornøjelse af en ting , så skal man sige til sig selv : nu vil du gøre det så godt og riælt , som du kan . Og så er det lige meget , hvad man bliver sat til , så har man altid noget ud af det . « 
Gamle Jakob lignede grangivelig Sokrates . 
Iver faldt i tanker . Det var ganske mærkværdigt , så meget han altid fik at spekulere over , når han var her henne hos hr . Vang og den gamle . I dag blev der imidlertid ikke så lang en passiar , som der ellers plejede ; for styrmanden kom og skulle have fat i hr . Vang . 
» Hvad fa’en er den af , Vang . Kan de også splejse ? «  Isaksen mønstrede forbavset Vangs kunstværk . 
» Ja splejse , «  lo Vang .  » Det kan jeg oven i købet på to forskellige måder . Splejse tov , det har gamle Jakob lært mig , og han siger , at jeg er helt flink . Og splejse til en bajer , det har mester Jakobsen lært mig , og han siger også , at jeg har et meget stort talent . « 
» Det kommer de uvilkårlig til at vise mig , «  mente Isaksen .  » Jeg skal jo tage mig af deres opdragelse , så jeg må jo se , hvad de duer til . Kom nu med her hen og lad os probere , om de kan slå mig af , når vi stikker nærmest til rørs . « 
Isaksen trak af med Vang , og lidt efter klirrede femørerne lystigt på agterdækket . At stikke nærmest til rørs foregik på samme måde som  » nærmest til vægs «  , kun erstattedes væggen af et damprør , der fra spillet løb tværs over dækket . 

lille Hansen var også kommen med , og Vang kunne aldeles ikke klare sig over for de to styrmænd , der havde en glimrende færdighed i at stikke deres femører fladt hen over dækket , så de næsten hver gang kilede sig ind under damprøret . Endelig , lykkedes det ham at gøre et heldigt kast ; men ved en behændig manøvre med foden fik Isaksen i al stilhed nok så lumsk flyttet sin skilling en lille halv tomme frem foran Vangs . 
» De snyder , Isaksen . Det gælder minsandten ikke at puffe til den . « 
» Jeg ? Puffe til den ? Aldrig i evighed ! «  forsikrede Isaksen med det mest uskyldige ansigt af verden . 
» Jamen jeg så det sgu selv , «  råbte Vang ivrig . 
Isaksen satte begge hænder i siden og målte ham med et langt , bebrejdende blik : 
» Hvad var det med dem , Vang ? Jeg synes , de slap et sgu . De må jo fejle noget . Eller er det Hansen , der går og spolerer dem for mig . « 
» Nej det var ganske uforvarende , jeg kom til det , «  indrømmede Vang angerfuld . 
» Ja tak skal de have , min gode mand . Nu kommer de vist ganske uforvarende til at give en bajer ovenpå den ballade . Gå her og bande så ugudeligt . Dælen lyne mig , det er jo rædsomt at høre på . Man bliver ganske tør i halsen af det . Gør man ikke , hansen' « 
» Myrderligt , «  erklærede lille Hansen . 
Så måtte Vang ned til hovmesteren efter bajere , og snart efter sad de tre venner bænkede på storlugen og klinkede med flaskerne . 

» Skål , gamle ven Isaksen , skål ditto ditto Hansen . Gud forbarme sig , hvor har jeg det dog godt herude hos dem . « 
Henne på forlugen lå Iver og stirrede frem for sig i dybe tanker . Han så ud som en , der begynder at forstå noget svært , han længe har grublet over , og han nikkede til sig selv med små , bestemte nik , som om han havde taget en fast beslutning . 
Hans øjne skinnede så glade . 

Xx . 
En strålende sommeraften gled Ajax ind på ply-mouths red og ankrede op for at vente på højvandet . 
Næppe var ankeret i bund før en lille fordægtig dampbåd lagde sig på siden af dem og nogle tvivlsomt udseende personer entrede ombord . 
» Der har vi tolderne , «  bemærkede Isaksen til Vang .  » Har de fået reddet deres cigarer ? « 
Vang skyndte sig ned i kahytten , men tolderne vare allerede på trappen . 
Med hænderne begravede i jakkelommerne og uden så meget som at tage kasketten af , spadserede to af mandfolkene lige ind i kahytten , og satte sig fløjtende i sofaen . 
» Evening , sir , «  henkastede de , åbenbart ganske ligeglade , om det nu blev kaptejnen eller Vang , der indkasserede deres hilsen . Så trak de et par små lommebøger frem og fløjtede videre . 

kaptejn Smidt lagde skibets papirer hen til dem uden at sige et ord . 
» Ajax — captn Smidt — libau — havre , «  noterede tolderne . 
Vang opdagede med forfærdelse , at en tredje fløjtende mandsperson rumsterede inde i hans kahyt . Den øverste køje endevendtes i bund og grund — stakkels hovmester ; der blev noget at bringe i orden igen . — straks efter viste fyren sig i døren , belæsset med alle Vangs tobakskarduser og cigarkasser , der anbragtes på bordet og synedes af de to andre . En kardus røgtobak og en halv snes cigarer blev taget fra og skudt over til Vang ; resten forsvandt ind i hovmesterens skab . 
» Jamen , det er jo ikke mere , end jeg bruger på en dag , «  udbrød Vang . 
Tolderne rystede på hovedet . Det kendte de ikke noget til . 
En ny tolder mødte op ; han kom fra messen , medbringende et arsenal af erobrede akvavitflasker og et bjærg af tobakskarduser , der alt sammen forsvandt ind i skabet . 
Henne fra lukafet kom nu to andre , halvvejs begravede under et utal af små bylter . Der var en bylt med Ivers store , rødblomstrede tørklæde udenom , og der var en i gamle Jakobs blåtærnede tørklæde , og der var nogle i gammelt , snavset avispapir med sorte mærker af fyrbøderfingre , og ud af dem alle stak der skråtobaksruller og små shagpakker med fine , kulørte billeder på . 
Niels Vang stod og blev helt trist til mode ved at se sømands trøst og glæde stuves under lås og . 

lukke i det altopslugende skab . Men han kunne alligevel ikke lade være med at beundre den fart , hvormed det hele foregik ; ikke et sekund blev spildt med unyttige omsvøb . Og den grundighed , hvormed eftersynet gennemførtes , var fuldstændig forbløffende . Om det så var skibets allermest unævnelige små rum , så blev de ransagede af en fyr , der listede rundt med en tyvelygte og kiggede ind alle vegne og satte store segl for hovmesterens brændevinsanker og enhver anden ting , der forekom ham mistænkelig . 
Men mage til ubehøvlethed havde han aldrig truffet . Da de vare færdige og havde plastret hovmesterens skab ind med segl både for nøglehullet og tværs over dørsprækken , smækkede de blot en finger op mod kasketskyggen og mumlede noget utydeligt , der kun med en ganske særlig god vilje kunne opfattes som et farvel ; så løb de fløjtende op ad kahytstrappen og jumpede ned i dampbåden , der også gav et fløjt fra sig , og så kilede den afsted med dem lige så hurtigt , som den var kommen . 
» Nå Vang , det var nok en værre skiveskydning . De ser så morgengnaven ud . Har tolderne ikke været gode ved dem ? « 
» Jeg er simpelt hen ruineret , Isaksen . Tænk dem , ti cigarer til fem , seks dage ! « 
» Av f’sat’n . Sikke noget snyderi . Den er jo grulig gal . Men kom nu lidt herned . Vi må jo se at klare de begreber . « 
Isaksen blinkede umådelig polisk til Vang og trak ham med ned i messen . 

» Kan de se den kakkelovn , Vang ? Rigtig rar , god lille kakkelovn ! Pæn lille dør , til at tolderne kan lukke op og rage ind . Der kunne jo ligge et par flasker brændevin , forstår de . Værsartig , rag væk , lige så meget i lyster . Lam perøg 1 ikke så meget brændevin , som bag på min hånd . Men pas nu på , så skal de bare se . En — to — tre . Sagde de noget ? « 
Med et rask tag løftede Isaksen overdækket af kakkelovnen og fremviste triumferende et lille hult rum , der næsten var fyldt med cigarer . 
» Hva’ ? Den er ikke dårlig ? Jo vi forstår vel nok at lægge i kakkelovnen for tolderne . Og det er min egen opfindelse . Jeg opdagede den forleden dag , netop lige som jeg sad og spekulerede over tingene ; for jeg kunne jo nok regne ud , at den ville blive gnaven for dem , når de ikke havde noget at tåge på . Og så sagde jeg til mig selv : det er lige så godt vi ser at få forstukket lidt røgelse til vores rare Vang , ellers falder han helt af på den , og vi risikerer ligefrem , at han får sin nerve igen , og det kan vi ikke have i en ordentlig forretning . « 
» Jamen Isaksen dog ; de mener da ikke , at jeg skal ryge alle de cigarer , som de møjsommelig har reddet fra tolderne . Så får de jo slet ingen fornøjelse af deres storartede opfindelse . « 
» Ingen fornøjelse ? Nå , det manglede bare .  ;tror de måske , jeg har noget fornøjelse af at se dem gå omkring og ikke have så meget som en kvalmepind , de kan putte i ansigtet . Nej , nej . Nu har de værsgod at tage dem og ikke komme her og gøre vrøvl . « 

trods Vangs indvendinger stoppede Isaksen egenhændig alle cigarerne i hans lommer og lagde atter dækslet over kakkelovnen : 
» Hold nu deres lille kaje i , Vang , ellers skal jeg tage e og bukke begge ender sammen på dem i en gesvindighed . Nu vil jeg bare sige dem en ting . De cigarer , det er slet ikke andet end , hvad som jeg har fået tilovers af alle dem , som de selv har gået og fodret mig med ; så der er ingen anledning til at gøre så mange ophævelser for den sags skyld . « 
» De vil da ikke bilde mig ind , at jeg har givet dem alle de cigarer ? «  , udbrød Vang forbavset og fik travlt med at se lidt nærmere på dem . 
Jo , de lignede unægtelig hans egne på en temmelig nærgående måde . 
Isaksen lo , så tårerne trillede- ned ad hans kinder .  » Der kan de se , Vang , de har ikke begreb om , hvad de selv render og giver væk . Lige siden de kom ombord , har de ikke kunnet komme på siden af mig , uden de straks var der med hånden ned i lommen :  » De har jo ikke noget at ryge på , Isaksen . «  hvor fa’en tror de , jeg skulle få tid til at ryge alle de cigarer . Men jeg lod dem bare ganske stille klemme på , for jeg tænkte ved mig selv : de kan blive gode , når vi kommer til England . — jo man har jo heldigvis lidt åndsnærværelse . « 
Vang følte sig mere end nogensinde før overbevist om , at Isaksen var en perle . Han trykkede hans hånd på det hjerteligste og var lige ved at byde ham  » noget at ryge på , «  men stoppedes i sidste øjeblik ved Isaksens advarende :  » Pas på ! Nu var de der igen med hånden . Jo de kan tro , jeg kender 

taget . Men det må de se at få vænt dem af med ; for der er jo ingen mening i , at de går og øder alle deres havanesere på mig . Det koster dog penge , gør det , slet ikke så få endda . Nej , hvis de endelig vil bruge deres skillinger , så skulle de meget hellere gå i land her en aften og slå dem et rigtig grundigt , solidt slag . Det var noget , de havde godt af . « 
» Hvad for noget , Isaksen  ? Vil de nu til at lokke mig unge , uerfarne menneske i fristelse ? « 
» Nå , se hvad alderen angår , så er de nu da heller ikke så forskrækkelig grøn , så man af den grund skulle være bange for , at de tog skade , om de nu begyndte at more dem lidt . De har jo nok selv forstand på at holde igen . Men nu går de her og bliver til en gammel svend og har aldrig haft nogen fornøjelse af deres gode tid . Det er en skidt forklaring , kan jeg fortælle dem . Og de kan være sikker på , at meget af deres nerver og den slags kram det kommer netop kun af , at de ikke lufter dem lidt engang imellem . « 
Vang sad i en forbavselse . Det lignede aldeles ikke Isaksen at tale sådan . 
» De mener jo slet ikke , hvad de selv siger , eller også har jeg taget meget fejl af dem . « 
» Jo gu’ mener jeg det , «  vedblev Isaksen ; men der var en vis gemytlig underfundighed i hans ansigt , som forrådte , at han sad og morede sig kosteligt over et eller andet .  » Det er jo sådan med os mennesker , at der er bleven to slags af os , og den ene slags kan nu engang ikke undvære den anden . Og så går de her og bilder dem selv ind , at de kan klare den ganske 

alene . Det er en meget stor fejler af dem . Sådan et pænt , velskabt mandfolk som dem har slet ikke lov til at gå og lade de søde små piger kigge venligt til sig uden at kigge lidt igen . De må sørge for at være noget mere forekommende mod damerne . Her inde i Plymouth er der mange pæne , rare , nydelige damer . Nu skulle de virkelig tage e og lægge dem efter en af dem . « 
Niels Vang begyndte at få en anelse ; han ligesom skimtede kaptajn Smidt bagved Isaksens diplomatiske tale . Skulle den gamle synder have til hensigt at lokke ham på glatis . Og Isaksen , den hæderligste og agtværdigste af alle familiefædre , var han virkelig også med i komplottet ? Men han skulle ikke få lov til at dø i synden . 
» Sig mig engang , Isaksen , siden de mener , at det er så nødvendigt for os mandfolk at lufte os lidt . I de seks år , de var på kinakysten , da slog de vel svært til skaglerne ? « 
Isaksen blev pludselig stærkt interesseret i at studere mønstret på voksdugsbordtæppet . Hans store , brune pegefinger spadserede omkring langs de små firkanter og passede omhyggeligt på ikke at komme udenfor stregerne . 
» Hml — ja — ser de — med mig , der var det jo en hel anden sag . Jeg var jo ikke noget løst' og ledigt mandfolk , sådan som nu de er . Man havde jo den gamle kæreste derhjemme , forstår de . Og det giver jo rigtignok en meget stor forskel . Og så dengang , der kom brev fra hende , at hun havde fået drengen ; det er nu ligegodt besynderligt , så meget man kan gå og spekulere over den slags ting . Så 

dan en lille knort ; man har aldrig set ham , man bare ved , at han er der , fa’en i vold helt omme på den anden side af jorden ; om nu ikke sådan en tamp han kan blive ved at spøge omkring i skallen på en . Allerbedst som man går og ærgrer sig over disse hersens fordømte tyveknægte af kulier , så er . der noget , der siger :  » Du har en dreng derhjemme på Læsø «  . Og så ved jeg ikke , hvordan det var ; men det var , ligesom der kom orden i alting . — og så skulle man jo hvert øjeblik ned på mellemdækket ; vi havde en hel bunke kinesere med , forstår de , og nogle af kællingerne havde ganske spæde rollinger , de kunne vel være en månedstid gamle eller to , og så kunne man jo ikke nære sig , men skulle ned og pille ved disse her små bitte svende og se , hvordan sådan en han nu rigtig så ud . Ellers regnede man jo ikke kineserne for noget , kan de nok begribe , men de her små gutter , de var sgu forbavsende at se på . Sådanne hænder , hvad  , formelig med rigtige fingre , og så kan de ligefrem tage e med dem . Det er i grunden mærkeligt at tænke sig . « 
Isaksen opdagede med et , at han var kommen helt væk fra sit oprindelige emne ; han stoppede op og rømmede sig og skottede lidt forlegen over til Vang , der sad og så på ham med et lille smil om munden . 
» Hin ! Nå — men for resten , så er det slet ikke noget , de behøver at grine af . « 
» Jeg ler sandelig heller ikke . Tværtimod . Jeg sidder og fryder mig over endelig igen at høre min gamle ven Isaksen tale . Det er noget , jeg kan lide . Det andet , de sagde før , det var jo slet ikke dem 

selv , det var kaptejnen , der havde sat det i dem . Nægt det ikke i den onde samvittighed lyser jo ud af ansigtet på dem . Men at de ville være med til at trække mig uskyldige lille lam lige i løvens gab , eller rettere løvindernes , det havde jeg ikke ventet af dem . Den er jo gruelig gal , Isaksen ; ligefrem en værre skiveskydning . Flvordan vil de egentlig klare de begreber ? « 
Isaksen sad og så meget angérgiven ud . 
» Det var i grunden også synd . Men skipperen han havde nu så megen plaser af , at vi skulle få dem muntret lidt . Men — dælen lyne mig — ! «  Isaksen slog en trumf i bordet , så lagde han begge hænderne på Vangs skuldre og så ham ind i øjnene med et ganske ualmindelig velvilligt udtryk :  » De må pinedød ikke gå hen og lave krumspring , Vang . Jeg bliver myrderlig ked af det , vil jeg sige dem , hvis de gør det . For sådan som de nu er —- vi kan jo alle sammen så knusende godt lide dem her ombord — det ved de også meget godt selv , — og det kommer sig jo netop af — hvad skal man kalde det for ? — de er sådan helt anderledes end os andre , — vi er ikke vant til at se sådan en , — det er så rart endelig en gang at træffe et menneske , som man — sådan — forstår de — kan have en slags respekt for , — selv om vi også griner lidt af dem . Ja for man går jo her ude og er færdig ved at glemme , at der virkelig kan være ordentlige , pæne mennesker til . Og — sådan — hvad det angår — på den façon — altså — dælen lyne mig , de kan vel nok selv begribe , hvad det er , jeg mener ! « 

jo , Niels Vang forstod , hvad Isaksen mente . Hele resten af aftenen , medens han gik frem og tilbage oppe på dækket , kunne han slet ikke få det ud af hovedet igen , ikke alene fordi han bestandig mindedes derom ved ømheden i sine skuldre , der næsten vare blevne rystede af led ved de solide dask , hvormed den gæve styrmand søgte at udtrykke sine venskabelige følelser , som sproglige vanskeligheder forhindrede ham i at tolke på anden og mindre håndgribelig måde ; men allermest fordi der i Isaksens dunkle tale havde været et udtryk , som pludselig kastede et klart lys over noget , der hidtil havde været gådefuldt for ham . 
Han havde ofte gået og tænkt over , hvorfra den vel kunne have sin oprindelse al denne overordentlige velvilje , som han bestandig havde mødt her ombord . Navnlig for folkenes vedkommende havde det i den senere tid været aldeles påfaldende , så høj en stjerne han havde hos dem . Han kunne ikke vise sig på dækket , uden at der straks var en eller anden , som skulle have fat i ham ; undertiden havde han haft en fornemmelse af , at han ligesom ved en slags fælles , stiltiende overenskomst formelig gik på tur hele vagten rundt , for at de alle sammen kunne få sig en lille passiar med ham . Selv om luften indenbords var ladet med elektricitet , så man hvert øjeblik kunne vente sig en udladning fra lukafet over mod messen •— og det kunne man i grunden regelmæssig et par gange om dagen — kom der dog altid noget lyst og venligt i folkenes øjne , så snart han talte til dem . Og det var ikke på grund af historien med pumpen . Han kunne følge det tilbage helt til de allerførste dage , han var ombord . 

nu havde Isaksen givet ham forklaring herpå : 
han var et glædeligt bevis for , at der  » virkelig kunne være pæne , ordentlige mennesker til . « 
Det var jo næsten latterligt , men der kunne ikke være tvivl om rigtigheden deraf . Og det slog ham pludselig , at han allerede den første gang , han talte med Iver , havde truffet det samme :  » De er sådan et voldsom pænt menneske «  . Han havde dengang rent instinktmæssigt grebet udtrykket og benyttet det igen ; ligesom ved en slags inspiration havde han fundet netop det ord , der for bestandig åbnede ham vejen til dette store barns hjerte . Hele Ivers stræben og tragten var for tiden rettet imod dette ene : at blive  » et pænt menneske «  ligesom hr . Vang . 
Men først nu gik det op for Niels Vang , at hans rolle her ombord hverken var mere eller mindre end at gå rundt og repræsentere selve det virkeliggjorte ideal , det ideal , som nu disse mennesker i deres hjerters naivitet anså for det mest attråværdige ; ikke et himmelstræbende ideal , som . man blev svimmel af at kigge op til , men et , som de nu kunne overkomme , og som ikke var højere tilvejrs end , at de dog måske selv kunne nå det , et velklædt , renvasket ideal med hvidt lintøj og ulastelig skilning , et velvilligt og hyggeligt ideal , der ikke tog det alt for nøje med lidt småpillerier eller gjorde for mange ophævelser og satte sig på den høje hest , når der kom lidt slinger i valsen , men spadserede omkring ganske ligefrem i al gemytlighed og fik sig en passiar og trakterede med fine cigarer og ikke tog det ilde op , at man  » grinede lidt af det «  , og samtidig alligevel var tilstrækkelig hævet 

over det hverdagsagtige til aldrig at falde ned af piedestalen , men bestandig at hævde sin stilling som ideal , det ideal , som de alle sammen i deres stille sind så op til og beundrede og hver på sin vis havde svært mod på at komme til at . ligne —  » et pænt menneske «  . 
Niels Vang kunne ikke skjule for sig selv , at denne opdagelse virkede temmelig forstyrrende på hans sindsligevægt . 
Han syntes pludselig , at han måtte se på sig selv under en hel anden synsvinkel end før . Selv om de moralske fordringer , der stilledes til ham her ude , just ikke kunne kaldes store , var det dog en egen sag at skulle agere eksempel . Han følte sig på en ejendommelig måde forpligtet overfor dem alle sammen ; det var , ligesom de havde et vist krav på ham , at han ikke skuffede dem . Thi sæt nu , at han gik hen og svigtede deres tillid , hvorledes ville de så opfatte det ? De ville måske miste deres tro på , at der i det hele taget var  » pæne mennesker «  til ; og falde først de små idealer , så hules snart grunden under de store . 
Han havde aldrig før tænkt sig , at der var så stort et ansvar forbundet med at være et pænt menneske . —------- 
» Skal de slet ikke snakke lidt med mig i aften , hr . Vang ? « 
Iver havde allerede længe stået ved lønningen og øvet sin sædvanlige kunst med at spytte langspyt ud i søen , der stille og blank lå og lyste i det svindende aftenskær med dybe orangeskygger inde under de omgivende højder og den lille klippeø , tæt ved hvilken Ajax var gået til Ankers . 

» Jo ivver , kom her og lad os få en rigtig fornuftig passiar . «  Vang pegede ind mod byen , der bredte sin store , grå skygge i nogen afstand foran dem . Skumringen havde visket alle faste omrids bort ; kun enkelte spredte lysprikker glimtede frem derinde .  » Lad os nu engang høre , hvilke ulykker de har tænkt dem at gøre denne gang . « 
» Ingen ! Det kan de da nok forstå . . Nu er det forbi med den slags . « 
» Pokker tro dem , ivver ! De finder nok på en eller anden lille fiks overraskelse til mig . Hvad siger de for eksempel om et pænt lille syskrin ? « 
Det varede lidt , før Iver svarede ; så kom det halv forbavset , halv skamfuldt :  » Ved de nu også det ? « 
» Hvilket ? « 
» Jo , de ved det meget godt , det kan jeg se på dem , at jeg gik hen og var så tosset at love mirzl det syskrin . « 
» Hvad gjorde de nu også det for ? Er den mirzl virkelig så mageløs dejlig , at de behøver at øde deres penge på hende ? « 
» Hun er en somikkel , «  erklærede Iver med overbevisning .  » Og hun kan bide sig i øjnene på , at der blIver ingen syskrin ud af det den gang . « 
Niels Vang lo . 
» Skal vi vædde , ivver . Hun får alligevel sit syskrin . « 
» Jeg vil gælde med dem , hvad det skal være . Hun får det , Karen sparke mig , ikke ! « 
» Det er et ord , ivver . Vi skal tilbage til libau herfra . Jeg vædder en Rubel med dem om , at inden der er gået fire dage , så har de købt syskrinet , og 

en Rubel til om , at inden der er gået tre uger , så har mirzl det . « 
Iver stod og så ned i dækket : 
» Nu tror de også så slemt om mig , hr . Vang . « 
» Nej , Iver , jeg tror ikke slemt om dem . Jeg tror kun , at jeg kender dem . Skulle det vise sig , at jeg har taget fejl , så bøder jeg mine to rubler for det . Men jeg vil  .sige dem , Iver , at det vil være mig den største glæde , jeg har haft i lange tider , om jeg kunne tabe de to rubler til dem . « 
Der var dette milde og indtrængende i Vangs stemme , som Iver aldeles ikke kunne stå for . 
» De kan bande på , at de skal komme til at tabe dem , li’så de ryger ud af dem . Og så skal vi to tage e og gå en tur i land og slå dem på torsken med det samme ; at sige på en pæn måde ; og det skal de rigtig vise mig , hvordan man bærer sig ad med , så jeg også en anden gang selv kan gå i land pænt , sådan som den gang , de tog mig i land med i libau . Det var noget , man havde fornøjelse af . « 
» Ja de kan tro , ivver , jeg har også ofte tænkt på den tur . «  dette var fuldstændig sandt . Han havde meget ofte tænkt på den og bestandig haft en fornemmelse af , at han vist i grunden havde været slemt sentimental den dag .  » Men vi fik jo slet ikke moret os rigtig den gang . » 
» Ikke moret os ? Jeg har da aldrig moret mig så dejligt nogen gang i land . Så nydeligt som der var derude , og sådan som vi kunne sidde og snakke sammen . « 

» Hm ja , der blev jo talt en del . Det var for resten vistnok mig , der besørgede det meste af underholdningen . Men alligevel , ivver , næste gang vi kommer i land sammen , så skal vi nu til en forandring lægge mere vægt på den gemytlige side af sagen . Vi må finde et sted , hvor der er noget at se , som de både kan have fornøjelse og udbytte af . Skade , at det ikke er vinter , så kunne vi gå på komedie ; det har de måske aldrig været med til . « 
» Jo , det har jeg da rigtignok , oven i købet to gange . «  Iver var meget stolt over at kunne vise hr . Vang , at han dog ikke var så helt uciviliseret .  » Når vi lå i København om vinteren , så var det der ude ad ved Larsens plads , lige ved , hvor at garderne spil' ler om søndagen ; der er sådan en voldsom bunke gange og trapper , som man render og tosser omkring på , men når man så endelig finder ind , så er der svært flot , sådan med kulørte damer i loftet og musik og alt muligt . De ved nok selv , hvor det er ? « 
» Jo , kasino , det kender jeg godt . Hvad så de der  ? « 
» Ja , hvad jeg så ? Den ene gang , jeg ved ikke , hvad det var for noget sludder , de kaldte det for , om en dame og en kamel ; jeg sad og ventede på den hele aftenen , men der var ingen kamel , så det er vel bare noget , de har sat på plakaten for at trække folk til . « 
» Har det ikke været  » Kameliadamen «   ? «  foreslog Vang . 
» Jo , sådan noget var det vist . Det var nu ellers et dejligt stykke . « 

» Lad mig høre ; hvad syntes de nu bedst om af det ? «  spurgte Vang ; han kunne ikke rigtig tænke sig kombinationen Iver og kameliadamen . 
» Hvad jeg syntes bedst om ? Ja det er ikke sådan at sige ; det var jo alt sammen ganske dejligt at sidde og se på . Man kan jo slet ikke få i sit ho'ede , hvordan de kan gøre det så livagtigt . Disse hersens klare Gardiner for vinduerne der , hvor at hun boer ; det var jo li’eså grangiveligt , som man kunne se det hele for sine øjne . « 
Vang havde meget ondt ved at bevare alvoren . 
» Jo , det har åbenbart været kameliadamen . Men så den anden gang , de var der ude ? « 
» Den anden gang , kan de tro , der var det meget bedre endnu . Det var et stykke , de kaldte for landsoldaten . « 
» Nå , det var da vist noget for dem , ivveri « 
» Å , er de tosset ! Det var noget så storartet ; det mest glimrendste , noget menneske kunne tænke sig . Ohv , som jeg vrælede , hver gang at tyskerne fik klø ! « 
» Ja , det kan jeg forstå , «  lo Vang ; han syntes , at han tydeligt kunne se Iver for sig , strålende som en so ! oppe på galleriet og  » vrælende «  af vild begejstring , når det gik løs nede på scenen . 
» Og så var der også et dampskib ; vil de tænke dem , et rigtigt dampskib , som de sejlede med , mange flere end som der kunne være på det . Og jeg sad jo og tænkte :  » Bliver de sådan ved med at mase over til bagbord , så får den sgu slagside for dem og kopsejser med dem alle sammen . «  men de klarede sig alligevel . Ja , og så var der hende — hun , hvad 

det nu var , hun hed — å det var dog en sød pige . Jeg kunne sidde og holde så knusende meget af hende , hver gang at hun kom . Og så til sidst , så gav han hende et smaskkys lige midt på munden . Uf , jeg hoppede helt op i luften ved det . Det var et meget smukt stykke . Jeg ville give mange penge til , for at jeg kunne få det at se igen . « 
» Ja , ikke sandt , Iver , sådan noget har man fornøjelse af at give sine penge ud fil . « 
» De kan tro , hr . Vang , det kan jeg også godt selv se nu . Men hvad kan det nytte ? Hvordan skal man nu gøre , når man kommer sådan som her eller på en anden fremmed plads . Man kan ikke snakke med folk , og man kender ikke , hvor man skal gå hen og se noget , som at der er noget ved . Og så bliver det til skansen eller den slags ; sådanne steder er der jo nok af , dem kan man altid finde ; man kan slet ikke lade være med det , for de ligger der jo li’eså tykt som fluer , så såre man kommer i land . Og der skal man nok blive af med sine penge , og fuld og tosset skal man også nok blive . Og hvad fa’en hjælper det så , at man ærgrer sig bagefter og siger til sig selv ."  » Du er en rigtig god tåsk , at du vil spilde dine penge på den måde . Her kommer du ikke mere . «  så er der bare en anden shop lidt længere oppe i gaden , og den ser meget pæn og ordentlig ud , og så går man derind , og så er det lige akkurat det selv samme . Nej , de kan tro , hr . Vang , det er slet ikke så nemt , når man gerne vil være et ordentligt menneske . Lidt må man jo dog se sig om , når man kommer ud , og en smule fornøjelse vil man jo dog også gerne have ; men lige meget 

hvor man går hen , så er der øl og brændevin , og så bliver man kulret ; og så er der tøse , og så kan man ikke få lov til at være i fred for dem . Og så er man færdig ! « 
Det var Ivers sædvanlige hjertesuk , det stadige omkvæd på alle hans samtaler med Vang , dette håbløse :  » Og så kan man ikke få lov til at være i fred . « 
» Ja ja , Iver . Nu skal de heller ikke se alt for sort på det , «  opmuntrede Vang ham .  » For lidt siden var de jo hel sikker på dem selv . De skal se , det går nok alligevel . Når blot vi to holde sammen , skal vi nok få et pænt menneske ud af dem . Og skulle de nu lige i'begyndelsen gå hen og falde lidt over deres egne ben , så rejser vi os op igen , ivver , og siger til os selv :  » Vi må , Karen sparke mig , passe lidt bedre på en anden gang . «  og så taber vi ikke humøret , men trøster os med , sådan som gamle Jakob siger :  » Kommer det ikke i dag , så kommer det nok en anden dag . «  og de kan tro , ivver , det kommer , hvis de blot selv vil . « 
» Når man bare altid havde dem at snakke med , så gik det sagtens . — men lige meget , de skal nok blive af med de to rubler . «  Iver var allerede helt oplivet , og da han noget efter sagde godnat og gik til køjs , var der ikke skygge af tvivl hos ham , om at det skulle sagtens gå alt sammen . 
Niels Vang var derimod ikke fuldt så rolig . Når han skulle være ganske ærlig overfor sig selv , måtte han tværtimod indrømme , at han var meget nær ved at tabe modet . 

der var så trøstesløst megen sandhed i , hvad Iver havde sagt . 
Hvad nyttede det alt sammen ? 
Nu var det dog ellers gået så udmærket med ham . I den sidste tid havde Iver været fuldstændig som forvandlet ; hans gode , barnlige sind havde dag for dag foldet sig mere og mere ud , og hans bestræbelser for at blive  » et pænt menneske «  havde været noget af det hæderligste og ærligste , man kunne tænke sig , og havde i forening med hans ubegrænsede tillid til  » Hr . Vang «  givet sig udslag på de mest troskyldige og rørende måder . 
Hver eneste middag kom han og stillede sig op neden for broen og stod der med sit glade , strålende smil over hele ansigtet og ventede på , at hr . Vang skulle opdage , hvor renvasket og fin han var . Kasketskyggen var bleven syet fast , og hans tøj var bleven pudset op med ordentlige stopninger og lapper på albuerne og knæene , og alt sammen havde det været henne ved broen for at forevises . Ja om det så var knoerne , så havde de fået sig en rigtig god omgang med smergellærred , og da dette ikke var kraftigt nok , havde han siddet i en hel frivagt og skrubbet dem med en Fil , så der snart hverken var hud eller kød tilbage på dem ; men så var de rigtignok også bleven fine . Flan var helt rød i hovedet af anstrengelse og stolthed , da han endelig var færdig og kom hen og viste hr . Vang , at nu behøvede han ikke at stikke hænderne i lommen , når de næste gang skulle i land sammen . 
Og han var bleven så flink og påpasselig til sit arbejde , og gjorde sig altid umage for at udføre det 

ordentligt ; og han var aldrig mere tvær overfor styrmanden , men sprang som en gemse , når der blev kaldt på ham , så Isaksen mere end en gang havde kløet sig betænkelig i skægget :  » Bare det går godt . Det ender nok med et stort skrald . « 
Hans gode blå barneøjne havde fået deres frejdige blik igen , og hans sind var bleven lyst og let , så han sang fra morgen til aften ; og hans sang var bestandig et sandt vidunder af skingrende , glædes-strålende falskhed . 
Men hvad nyttede det nu alt sammen ? 
Der inde lå byen ! Derinde lå de , side om side , disse fordømte shopper med deres øl og brændevin , der druknede alle hans gode forsætter , så snart han kom i land . 
Og så kunne Iver ikke få lov til at være i fred . 
Og så var Iver færdig ! 
Og det var jo ikke Iver alene ; det var hundreder , det var tusinder af unge sømænd , der gik den samme vej . De kendte ikke , hvor de skulle gå hen for at se noget ,  » som at der var noget ved , «  men shopperne dem kunne de altid finde , for de lå der jo  » li’eså tykt som fluer . «  og selv om man gerne ville være et ordentligt menneske —--------- . 
Niels Vang brød pludselig af og skyndte  ,sig ned i sin kahyt . Der var så uhyggeligt på dækket i aften . De blinkende lysprikker derinde i den store skygge lignede små , griske øjne , der funklende stirrede ud efter deres bytte . 

Xxi . 
Den næste morgen ved solopgang var det højvande , så Ajax kunne gå ind i dokken , og et par timer efter , da skibet lå vel fortøjet ved bolværket , gik kaptajn Smidt og Vang i land , for at tage sig en lille morgentur i det fine sommervejr . 
Gennem nogle snævre , stejle gader nåde de op til et højtliggende , åbent plateau ," hvor grønne græsplæner fristede til al slags boldspil . En del morgendygtige unge mennesker vare allerede i fuld virksomhed med deres tennisketchere og fodbolde . Yderst ude , hvor kysten faldt stejlt ned mod havet , stod et højt tårn med brede hvide og røde tværstriber , det gamle eddystone fyrtårn , der var ført i land og bygget op igen her som et stolt monument til ære for sig selv . 
Fra pladsen omkring fyrtårnet havde man den herligste udsigt over hele reden . Hist ovre hævede mount edgecumbe sine skovklædte højder med de røde klipper tittende frem af det friske grønne ; på den modsatte side strakte sig et højt , kullet næs , hvis sønderrevne klippesider strålede i alle farver , ildrødt og gråt , brunt og grønligt , en broget , overraskende pragt , der yderligere forhøjedes ved grønsværet , som dækkede klippernes ryg , isprængt med store , gyldent-gule og purpurrøde blomsterpletter . Og midt ind i al denne farverigdom — et festligt kor af basuner mellem fløjters og violiners arabesker — det store , blå hav ! 
» Tannhåuserouverturenl «  udbrød Niels Vang . 
Kaptejn Smidt kneb det venstre øje til : 

» Hvis de ville være så venlig at sige det et par gange til , hr . Kandidat ? De ved , jeg har lidt svært ved det åndrige på morgenstunden . « 
» Nej , det kan være det samme , «  lo Vang .  » For det passede i grunden slet ikke . « 
Denne yndefulde , smilende skønhed havde intet slægtskab med Wagners sanseglødende musik ; mild og lys ; man kunne stå og blive så inderlig glad over dette rolige blå vand med dets muntre hvide sejl og små nydelige klippeøer , hvor barske , grå fæstningsværker lå og så ud , som om de slet ikke mente noget med det . 
» Satans flot arbejde , det brækvand , «  bemærkede kaptejnen . 
» Hvadbehager ? « 
» Breakwater ! «  forklarede kaptejnen og pegede ud mod en lige streg , der løb tværs over indløbet til bugten . Det var den store bølgebryder , mod hvis grå ryg atlanterhavsdønningerne skummede sig trætte . 
» Ja , og eddystone , «  tilføjede Vang og vinkede ud mod det nye fyr , der stod som en høj , tynd strikkepind op af havet helt ude i horisonten . 
» Natur og kunst i skøn forening , «  deklamerede kaptejnen patetisk .  » Skal vi så gå ombord igen og få lidt kaffe ? « 
De gik tilbage ad en vej , der jævnt skrånende løb hen langs klippekysten med høje granitbrystværn ud mod søen . Da de var komne et stykke ned , standsede kaptejnen igen . 
» Nej , se se . Det var for resten ganske net . « 
Dybt nede under dem udfoldede der sig et højst ejendommeligt liv . I de stejle klipper var der hugget 

trapper og stier , der slyngede sig nedad mod platformer og afsatser , hvorfra nye trin førte ned til kunstige bassiner eller ud i selve det åbne hav , og overalt , hvor man så hen , var der fuldt af badende mennesker , som her oppe fra tog sig ud som små bitte levende dukker . De mørke klipper og det blå vand dannede en fortræffelig baggrund for denne maleriske vrimmel af hvide skikkelser i badedragter af alle mulige farver . 
» Nej , hvor det er nydeligt ! «  råbte Vang , aldeles begejstret over det lyse , brogede mylder , der strålede ham i møde der nede fra . 
Der var noget yderst fornøjeligt ved dette utvungne badeliv . Her var ingen guldtressede kontrollører eller majestætiske ordenshåndhævere , kun en plakat , der anmodede publikum om selv at holde orden . Alle og enhver havde lige ret til den bekvemmeste plads , de kunne finde sig , og alle og enhver kom og løb fløjtende ned ad stierne , klædte sig fløjtende af på afsatserne og sprang fløjtende ud i det herlige , blå vand , der skyllede lige forfriskende hen over alle og enhvers bryst og ryg . Luften var fuld af fløjtekvidder og muntre råb og plasken og sprutten , og der var kapsvømning og kapdykning og ubegribelige spil med store og små bolde , der hoppede hen over vandet og for aldeles sindssvagt omkring uden et øjeblik at kunne få fred for pjaskende og sparkende arme og ben . 
Kaptejn Smidt var stærkt interesseret :  » De svømmer godt , må man lade dem . De kommer meget hurtigere frem med deres sidelængs tag end vi med vore forlængs . Men springe på hovedet ud det kan 

de ikke ; vil de se : krumme knæer og klask på maven hver gang ; det gør vi hundrede gange bedre . « 
Kaptejnens patriotiske følelser kom i så stærk bevægelse ved dette glædelige faktum , at han blev stående der i en halv time for yderligere at få konstateret , at englænderne var nogle rene stympere til at springe på hovedet i vandet . 
Vejen var nu helt fuld af mennesker , der gik til og fra badepladsen , alle sammen med små shagpiber og disse frygtelige flade fluer , der nu engang , guderne må vide hvordan , har fået ord for at være så fikse og praktiske . 
Niels Vang morede sig herligt . Det var så oplivende atter igen at være i en sådan tummel , og menneskene her vare så himmelvidt forskellige fra dem , han sidst havde set . Her var de alle sammen magre og havde lange smalle ansigter og en mærkværdig lille mund , der klemte bestemt sammen om shagpiben ; russerne var runde med kugleansigter og en stor bred mund , der trak sig helt op til begge øren med et skikkeligt smil , når man blot så på dem . 
Da de kom tilbage til dokken og sad og drak kaffe i kahytten , opdagede Vang til sin forbavselse , at klokken ikke var mere end seks . Han syntes , at han allerede havde oplevet så meget nyt og mærkeligt . 
Hele resten af dagen tilbragte Vang på Toppen af omnibusserne , kryssende byen igennem på alle leder . Der var for resten ikke særlig meget at se , men kørselen var ganske morsom , da gaderne ofte gik så stejlt op , at der måtte seks heste foran for at få slæbt omnibussen op ad bakken ; så rutschede man ned til den anden side og begyndte derpå igen 

at kravle op ad en ny bakke . Da han sent om aftenen kom hjem og lagde alle kontrolbilletterne på geled hen ad storlugen , viste det sig , at han havde kørt akkurat to alen og tre tommer . 
Iver sad og ventede på ham , stolt som en spanier .  » Kan de se , hr . Vang . Endnu har jeg da ingen ulykker gjort . Jeg har været pænt ombord hele aftenen . « 
» Det er jo næsten utænkeligt ; de må jo fejle noget , ivver ! Men nu skal de se , hvordan dyden belønnes . «  Vang rakte ham en pakke , som han havde haft med inde fra byen . 
» Hvad ? Skal jeg have den ? De er nu også altid så god ved mig , hr . Vang . « 
» Bliv nu endelig ikke- rørt , før de har set , hvad der er i den . Så bliver de måske smækfornærmet , «  lo Vang . 
» Så skulle jeg da også have klø , hvis jeg blev fornærmet på dem , «  mente Iver og gav sig til at åbne pakken . 
Der trillede et par shagkarduser ud . 
» Nåda , de var ellers ikke af vejen ; de kommer på et tørt sted . « 
Så var der en mindre pakke med nogle stykker sæbe . 
Iver blev en lille smule rød i hovedet .  » Tak for seven 1 «  sagde han ; så opdagede han , at han havde sagt en vittighed og stak i at le , medens han rev papiret i stykker for hurtigere at få resten ud af pakken . 
Det viste sig at være et blækhus , en lille flaske med blæk , et penneskaft og en mappe med brevpapir og konvolutter . 

Iver blev meget rød i hovedet . Han sad lidt og fingererede med penneskaftet og prøvede pennens hårdhed på neglen af tommelfingeren . Så rakte han Vang hånden og nikkede alvorligt . 
» Tak skal de have , hr . Vang . Det skal nok blive brugt . « 
Xxii . 
Den næste dag ved middagstid kom Vang hjem fra byen og gik straks ned i messen , hvor lille Hansen var ved at spise . 
» De kan tro , Hansen ; nu har jeg fundet noget , der er godt for deres moder . « 
Lille Hansen slog en tre—fire smut med øjnene . 
» De kunne ikke have kommet og sagt noget , der var bedre , hr . Vang ; for denne gang kniber det netop så meget med at finde på noget at skrive om . « 
» Men det værste er , Hansen , at de må gå med straks , ellers kan vi ikke få det at se . « 
Ved Isaksens velvilje blev det ordnet , så lille Hansen kunne følge med Vang , og en halv times tid efter var de ude ved kysten . Det var ebbetid , og på det sted , hvor de badende havde svømmet den foregående morgen , lå nu bunden ganske tør . Fulgt af lille Hansen balancerede Vang sig frem mellem klippebundens slibrige , tangbevoksede sten . 
» Vend dem nu om , Hansen , så skal de se . « 

lille Hansen vendte sig og så sig meget opmærksom omkring . Her var et slemt roderi af klippestykker med vældig store tangplanter , der lå og sjaskede hen over dem ; og et par drenge løb og fangede krabber ; ellers var der ikke noget at se . 
Lille Hansen vendte sig igen for at få lidt nærmere besked af hr . Vang . 
Hr . Vang var forsvunden . Der var ikke spor af hr . Vang ! 
Lille Hansen snurrede et par gange rundt om sig selv og smuttede ganske enormt med øjnene . Det hjalp ikke . Der var ikke så meget af hr . Vang , som der kunne ligge på en negl . Der var kun en høj , stejl klippemur med vældig store tangplanter , der hang og sjaskede ned over den . 
» Hvor har de gjort af dem selv , hr . Vang ? «  råbte lille Hansen . 
» Ja det skulle de bare vide , «  svarede Vangs stemme lige ved siden af . 
Lille Hansen så akkurat så begavet ud , som et menneske gør , når han føler , at hans forstand står fuldstændig stille . 
» De må ikke smutte sådan med øjnene , Hansen , så bliver jeg helt bange for dem , «  lød Vangs stemme igen langt borte fra . 
» Kan de da se mig ? «  råbte Hansen . 
» Ja naturligvis , «  svarede stemmen ganske tæt ved ham .  » Jeg er jo ikke tre alen fra dem . «  det sidste lød , som det kom ud fra en dyb tønde mindst en halv mil borte . 
Lille Hansen var ikke rigtig sikker på , om han ikke muligvis lå hjemme i køjen og drømte . 

» Jeg gi’er mig , hr . Vang . Den kan jeg ikke knuse . «  . 
I det samme gled de store tangplanter til side fra klippevæggen , og Vang stod leende lige foran Hansen . 
» Er det ikke en storartet opdagelse , jeg har gjort her ? Kom nu med , så skal de se . «  han trak lille Hansen med sig og lod tangplanterne falde tilbage på deres gamle plads . 
» Så , Hansen . Nu er vi i underverdenen . Havfruerne har taget os og ført os ned på havsens bund . Vi er blevne borte og komme ikke ud igen før om to hundrede år . Det er en skrækkelig historie ! « 
Ved det sparsomme lys , der faldt ind gennem de nedhængende Alger , kunne Hansen akkurat skimte , at han stod i indgangen til en klippehule , som ved flodtid måtte være helt under vand , men som nu var tør . Ledet frem af Vang gik han nogle skridt ind ; så blev der aldeles bælgmørkt . 
» Hør nu efter ! « 
Vang strøg en tændstik . Den blussende flamme kastede en lille flakkende lyskreds omkring sig , et mærkelig forknyt og ubehjælpsomt lille skær , der ingen ting fandt at lyse på undtagen en hånd og to ansigter , og så tæredes det hen i alt det meget mørke og kunne snart ikke engang overkomme at lyse på hånden , og til sidst faldt der oven i købet en vanddråbe ned i det og slog det helt ihjel . 
Men lille Hansen lagde ikke mærke dertil . Han stod aldeles forbavset . 
Hulen sang ! 

da lyset blussede op , fyldtes det mørke rum af den sælsomste lyd , en dæmpet rislende syngen , der ikke lignede noget som helst levende væsens stemme , en sagte knitrende tone , som intet som helst instrument kunne frembringe , en lille spæd musik , som man næsten ikke kunne høre , men som alligevel kom så forunderlig klar og ren ud gennem stilheden og mørket . 
» Hvad var det ? «  spurgte lille Hansen .  » Det var pænt at høre på . « 
» Det er ånderne , der spille for os . Havfruerne er døde ; de kloge mennesker har slået dem ihjel , og bølgerne har båret dem hen og begravet dem dybt inde i klippehulerne . Men deres ånder spille endnu , om nogen vil høre det . De lege på guldharpen så blideligt , at klipperne må græde derved . Der falder tunge tårer på deres grav . « 
Lille Hansen var helt andægtig . Han hørte ganske tydeligt , hvordan klippen græd over havfruerne ; dryp , dryp , faldt tårerne ; det lød som sagte bristende suk . En tåre faldt lige på hans hånd ; den var kold og tung , rigtig som en klippe skulle græde . 
Og da hr . Vang igen strøg en tændstik , så spillede havfruerne så blideligt , at lille Hansen blev helt underlig til mode derved . Guldstrengene klang så fint og blødt , og ånderne sang så vemodigt og mildt . Det var ligefrem til at blive ganske højtidelig over . 
» Er det ikke smukt , Hansen ? « 
» Det var rigtignok noget for mor , «  sagde lille Hansen .  » Hvad tror de , det kan komme af ? Jeg synes 

kun , det spiller , når her bliver tændt lys . Hvordan mon det kan være ? « 
» Ja nu skal de se . Jeg opdagede det i formiddags , og så brugte jeg en hel æske tændstikker . Jeg syntes , det var så kønt at høre på . « 
Vang havde imidlertid tændt et par lysestumper , som han havde bragt med . 
» Hør , nu er det helt anderledes , «  sagde lille Hansen . 
Ved det stærke lys syntes tonen at have skiftet karakter ; den var ikke melodisk som tidligere , snarere hård og skrap , en kradsende knagen og knitren . 
» Havfruerne kan ikke tåle for stærk belysning . Det har nu altid været deres svaghed , «  svarede Vang og holdt sit lys frem for sig . Hulen var kun nogle  «  få alen bred ; til begge sider glimtede genskæret frem fra dens fugtige vægge , men længere inde var mørket lige uigennemtrængeligt . 
Vang holdt sit lys hen imod klippevæggen . 
» Her ser de havfruerne ! « 
Så langt man kunne se , var hulens sider tæt besat med alt muligt levende småkravl . Store og små søanemoner , brune og røde med gule striber , snegle i alle former , søskæl , søpindsvin og meget andet sad her i tusindvis og ventede på , at vandet skulle komme igen . Da lyset nærmede sig , skød søanemonerne fine små rislende vandspring ud fra sig og faldt pludselig sammen til formløse geleklumper . Sneglene trak sig ind i deres huse , og søskællene klemte sig fastere imod klippen , så de knagede og knitrede derved . Legioner af bitte små langbenede krabber kilede forskrækkede afsted til alle sider , og 

søpindsvinene rørte deres pigge ; og i hulens dybe stilhed blev alle de mange små lyde til en hel forunderlig koncert . 
» Nu har jeg aldrig kendt så galt . Det er jo levende alt sammen . Og det var dem , der sang før . Det var mærkeligt , «  udbrød lille Hansen .  » Men hvordan kan det klare sig her i sådan et mørke ? « 
» Her er vist slet ikke mørkt ved flodtid . Når vandet kommer , løfter jo alle tangplanterne sig opad og spærrer ikke mere for indgangen . Så er her vist ganske godt lyst ; og så spadserer vel også nogle af dem en lille tur udenfor og trækker  » frisk luft «  , havde jeg nær sagt . Se , her længere inde , hvor lyset ikke kan nå , er der slet ingen . « 
Med lysene frem for sig gik de indad mod hulens bund ; her inde var der ikke en levende skabning at finde . Da de var gåde et par hundrede skridt ind , blev kløften så snæver , at de ikke kunne gå videre , 
» Så kan vi jo tro , at havfruerne er der inde , «  sagde Vang og holdt sit lys ind i den snævre gang , der syntes at fortsætte sig i det uendelige . 
» Tænk dem , Hansen . Her går vi på havsens bund og har en stor by lige over hovedet på os . « 
De stod lidt og lyttede , om man skulle kunne høre nogen lyd der oppe fra ; men der var kun stilhed , så dyb en stilhed , at den næsten uhørlige susen fra lysenes flammer lød som et helt stormvejr . 
Lille Hansen måtte slå et par ekstra smut med øjnene . 
» Det er ligegodt noget' af det mærkeligste , jeg længe har været med til . « 

på tilbagevejen havde de rig lejlighed til at undre sig over de forbavsende lydvirkninger i hulen . Engang imellem kom deres egne skridt som vældige kæmpers trin hen over hovedet på dem , og i næste øjeblik lød deres stemmer , som om de var langt borte fra hinanden helt dybt inde i kløften . 
Da lille Hansen sammen med Vang igen stod ude i solskinnet på den slibrige , algebevoksede havbund , kunne han aldeles ikke forstå , at det hele kun havde varet et kvarters tid . Det skulle såmænd slet ikke have undret ham , om det var gået ham ligesom i eventyrbøgerne , og de havde været inde i bjærget i to—trehundrede år . Imidlertid syntes verden dog ganske uforandret . De to drenge løb endnu og fangede krabber ; med mindre de da skulle være børnebørnsbørnsbørn af dem , der løb her før , og det fandt lille Hansen nu ingen anledning til at forudsætte . 
» Det var rigtignok pænt af dem , at de tænkte på at tage mig med , hr . Vang . Men hvordan kan man nu fortælle mor det ; sådan noget kan jo slet ikke skrives . « 
» Nej , det er meget sandt . Det bliver så let klodset , når en så flygtig stemning skal fastholdes og formes i borgerlige jævne ord ; men hvis jeg måtte have lov til at hjælpe dem , så kunne det dog more mig at prøve , om vi ikke skulle få noget ud af det . « 
Hertil kunne lille Hansen jo ikke have noget at indvende , og da de atter var komne ombord , fik de ved fælles hjælp sat et brev sammen , som rimeligvis ville have forbavset lille Hansens moder overordentlig 

meget og sat hende i en vis bekymring for sønnens sindstilstand , hvis ikke Hansen meget fornuftigt havde tilføjet' i en efterskrift , at det var hr . Vang , der havde skrevet det alt sammen , for han kunne ikke selv finde ud af det med havfruerne og søpindsvinene og tårerne og det hele . 
Xxiii . 
Om aftenen kom Hansen og spurgte , om hr . Vang ikke ville gå en tur i land sammen med ham og Jakobsen . 
Jo , det ville hr . Vang med største fornøjelse . 
Isaksen holdt en lille formanende afskedstale :  » Jeg vil sige jer noget . I må ikke gå hen og trække vores rare Vang ud på dårligdom . De må svare mig til , Hansen , at det gale menneske til Jakobsen ikke spolerer ham for os . For når sådan en som Vang først begynder , så bliver den gruelig gal . « 
» De kan være ganske rolig , «  mente Jakobsen .  » Hvad der skal laves af ballade , skal jeg nok besørge . « 
Snart efter landede de i en stor  » bar «  , for at indtage den porter med tilsætning af whisky , der efter Jakobsens mening var den eneste hæderlige måde at begynde aftenen på . Her var stuvende fuldt af rød-trøjede soldater og især af pragtfulde skønheder , der uden nogen påviselig anledning udfoldede en overraskende livlighed . Det var næsten ikke muligt at trænge sig frem til skranken , hvor man stod lige ret op og ned 

og drak sit øl , en skik , der ikke forekom Vang nær så fornøjelig som de københavnske småborde , hvor man kunne slå sig ned og få sig en passiar . 
Just som de med stort besvær havde fået bjærget deres porterkrus , slog klokken ni , og i samme øjeblik for alle damerne afsted og styrtede ud af døren . 
Inden Vang endnu var kommen sig af sin forbavselse , blev døren i den modsatte ende af lokalet revet op , og alle damerne marcherede ind igen i den nydeligste gåsegang . 
» Sig mig , Jakobsen , er det en slags krigsdans , de indfødte her i landet opfører ? « 
Jakobsen var allerede midt i sin porter , så han nøjedes med at pege op på en stor plakat , som Vang ikke før havde bemærket : 
» Det tillades ikke damer at opholde sig i lokalet mere end i o minutter . « 
Der var noget vist beroligende ved denne plakat ; den kastede et skær af hæderlighed og agtværdighed ud over hele etablissementet . Vang beundrede værten og tømte porterkruset med en følelse af at være på et særdeles net sted . 
En nydelig ung dame dikkede ham venskabeligt i nakken og hvinede af forfærdelse , da hun opdagede sin beklagelige fejltagelse . Jakobsen trøstede hende med et glas  » mixed beer «  og den pinlige situation opløstes i lutter smil og elskværdighed , indtil klokken blev ti minutter over ni , så styrtede damen afsted igen sammen med alle de andre ud af den ene dør og ind ad den anden ; men på vejen havde hun rimeligvis været så uheldig at komme til at dikke en anden fremmed herre ; i det mindste opdagede Vang hende langt borte 

i den anden ende af lokalet i færd med at blive lodset hen til skranken af en ung person , der så meget oprømt ud , medens hun selv var lutter forfjamskelse og uskyldighed . 
» Ikke sandt , hr . Vang , det er hunnernes folkevandring dette her . Man har jo heldigvis ikke glemt sin børnelærdom . «  Jakobsen kastede et sidste kritisk blik hen over gåsegangen , så banede han sig vej ud mod døren .  » Her er ellers ikke noget at gøre ! « 
Længere hen på aftenen forvildede de sig ind i en temmelig skummel gyde . Vang havde fået knappet frakken op og viste en ret betænkelig tendens til at ville ind alle vegne , hvor der stod  » bar «  på døren . 
» Det er cigarerne , Hansen ! Man bliver så nederdrægtig tør i halsen af at ryge så meget . « 
Midt i gaden standsede de foran et hus , over hvis dør der prangede et transparent med den festlige indskrift : peoples palace . 
» Selvfølgelig skal vi derind . Vi må se på folkeliv , «  erklærede Vang , inden de andre endnu havde sagt noget . 
Paladset viste sig at være et stort rum med hvidkalkede vægge og et lille orkester , der sad og truttede oppe på en tribune . Her var meget varmt og megen tobaksrøg og øldunst og et øresønderrivende spek-takkel af hvin og skrål og falske horn . Vang blev aldeles begejstret . Dette var folkeliv ! 
Publikum bestod hovedsagelig af søfolk og temmelig tvivlsomt udseende damer . Man dansede uafbrudt Vals , ligegyldigt hvad orkestret spillede , hele tiden forkert og fuldstændig ude af takt . Vang mindedes 

Jakobsens ord om , at engelsk Vals er en videnskab , og han måtte ubetinget give Jakobsen ret . 
Med stor forbavselse opdagede han , at adskillige af damerne havde ganske spæde børn med sig . Nå ja , hvor skulle de ellers gøre af dem i 
så var der en trivelig , yderst gemytlig dame , der pludselig faldt ham om halsen og sagde , at han stod og så alt for uskyldig ud ; han skulle meget hellere give noget øl . 
I en brøkdel af et sekund havde han lyst til at sparke hende fra sig ; men så opdagede han lige med et , at det i grunden var så knusende grinagtigt det hele , og den tykke havde netop sagt det forløsende ord . Det var jo akkurat øl , han stod og trængte til . 
» Nej hør , Vang ; det var en værre knokkel , de har hugget dem der , «  råbte Jakobsen .  » Hun er spilleme et nummer for tyk . « 
» Ikke sige noget ondt om det gamle liv . Hun løste min bundne tanke . Vi må have øl over det hele . «  Vang dunkede sin dame i ryggen og gjorde et forsøg på at se forsoren ud . 
» Svup , mine damer . Alt er betalt , «  sagde Jakobsen og bestilte øl til selskabet , der yderligere var bleven forøget med en fordomsfri ung dame , hvis brune øjne skinnede som et par små ildebrande . 
Lille Hansen sagde ingenting , men stod og smuttede med øjnene på en underlig nervøs måde . 
Øllet kom . Niels Vang skyllede det i sig .  » Det smager jo , ligesom når man rækker tungen ud af et vindue . « 
Han havde allerede ganske glemt den gemytlige , tykke dame . Hans hjerne virkede så besynderligt i 

aften . Alting kom som klart belyste billeder , men der var ingen sammenhæng imellem dem . 
Hornene truttede løs igen . 
Hurra ! Det var jo endelig en god gammel bekendt ! Jakobsen trallede straks med : 
» En lille pige i rødt , pst pst en lille pige i blåt , pst pst . « 
Og lille Hansen fik også et tilfælde og stemte i , dog med en formildende variation : 
» En sød lille pige i slet ingenting , det syn’s jeg nu li’egodt er råt . « 
Der dansede Jakobsen afsted med den brunøjede , og lille Hansen for over gulvet og bukkede for et pigebarn , der længe havde siddet og set på ham . Hun havde et ganske lille barn med ; herregud , den var da ikke et halvt år gammel ; det var noget tidligt at komme på dansebule ! Den var netop ved at få sig en lille forfriskning , da Hansen kom ; men pigen tog sagen meget koldblodigt . Hun langede barnet hen til den nærmest siddende , bragte med beundringsværdig sindsro sit toilette i orden , og så dansede de afsted . 
Lille Hansen dansede storartet , aldeles glimrende — — 
uf ; det tykke kvindfolk stod der hele tiden og ville have ham under armen og smiskede og hviskedee en hel mængde , som han ikke forstod et ord af ; men tonen og øjekastene vare tydelige nok . Fy for Pokker , hvor hun var ækel . Heldigvis kom der en og dansede ud med hende , så slap man da for hendes påhæng . 

nej , hvor lille Hansen var en knop ; han havde en mageløs sikkerhed til at klare sig ud aftrængselen og en ubegribelig færdighed i at køre rundt på et og samme sted , når der slet ingen plads var til at komme frem . Det var rigtignok noget andet end Jakobsen . — hvor var nu Jakobsen bleven af ? Han var ikke til at opdage 1 
hun så for resten godt ud , den pige , og lille Hansen lod til at være stærkt optaget af hende . Han smuttede begejstret med øjnene , medens han svingede hende , så skørterne fløj . 
Men hun kunne dog gerne tage sig lidt mere af barnet . Nu var der ingen til at passe på det , og det lå ganske alene der ovre på bænken og brølede . Å nej , hvor det lille skind dog græd ynkeligt . Trods musik og hujen og trampen og spektakkel kunne han tydelig høre dets spæde stemme , der var ganske hæs af gråd og støv og tobaksrøg . 
Det gav et sæt i ham ; han blev med et så underlig fortumlet . 
Hvad var alt dette ? Hvorfor var han gået her ind ? For at se  » Folkeliv «  , for at høre lystig musik og se på glade mennesker ! Men her var hylen og skrålen og drukkenskab og modbydelighed . Og så et lille barn , der lå og græd så hjælpeløst , så hjerteskærende . 
Der kom den tykke igen , svansende og smiskende ; hun var ikke ganske ædru og ville med djævelens vold og magt tage ham om halsen og kysse ham . 
» Dear sweet boy ! My sweet little boy ! «  lallede hun uafbrudt og forsøgte at se kælent ud af de om-tågede øjne . 

Niels Vang rødmede helt op til hårrødderne . Var det virkelig ham selv , der stod her og fandt sig i dette væmmelige fruentimmers kærtegn  ? Nej , pinedød , om han ville finde sig i det længere . Hun skulle værsgod lade ham være i fred 1 
men det havde hun åbenbart slet ingen lyst til ; tværtimod , hun blev bestandig mere overvældet af sine varme følelser . 
» Skrub af ! Jeg vil , fanden gale mig , ikke vide noget af deres gramseril « 
Det vrede øjekast og det fremmede sprogs truende tonefald gjorde en vis virkning . Hun trak sig betuttet tilbage , dybt krænket over den ublide tiltale . 
Niels Vang trak vejret tungt . Her var næsten ingen luft at få , kun støv og tobaksrøg og Dunster . Larmen tog bestandig til . Gulvet var fuldt af skrå-lende , drukne søfolk og hvinende tøse , der tumlede omkring i noget , der skulle forestille Dans . 
Vang stod i al stilhed og blev ganske ædru ! 
Du gode gud ! Var dette  » Folkeliv «  ? Var det overhovedet mennesker , han så ! 
Hvor de lo derhenne . De vred sig af latter og sloges for at komme til at se . Dansen hørte næsten op , og alle trængte sig sammen i det ene hjørne af salen . Der måtte være noget ustyrlig morsomt . Fruentimmernes skingrende stemmer blandede sig med de grove mandfolkerøster til et råt , skraldende latterbrøl  ! 
Nu opstod der en bevægelse inderst inde i den tæt sammenpakkede menneskeklump . Latteren tog til , den blev til et hyl , medens kredsen veg til side og gav plads for noget , der vaklede frem . 

det var en ung pige , ganske ung endnu . Håret hang forpjusket om det ligblege ansigt . Øjnene stirrede frem for sig med et sløvt , idiotisk blik , medens hun usikkert ravede hen over gulvet . 
Hun var drivende fuld i 
kjolelivet havde hun taget af ; det hang ved et bånd og slæbte efter hende ; og i hænderne holdt hun en sko og en strømpe . 
Hun tumlede afsted tværs over gulvet ; hele sværmen fulgte med , leende og hujende med de gemeneste tilråb . Ovre ved den modsatte væg segnede hun ned på bænken ; hovedet faldt tungt over mod væggen ; så rettede hun sig op , stirrede omkring sig med et fjollet smil og begyndte at trække den anden sko af . Hun anede ikke , hvor hun var ; hun var træt og ville sove ; og så skulle hun jo først klæde sig af — —-------------------------------------- 
----------niels Vang stod ude på gaden . 
Hvordan han var kommen derud , havde han kun en uklar forestilling om . 
Han var løbet afsted , havde trængt sig frem gennem den hylende sværm , havde slået det tykke fruentimmer til side , da hun kom farende efter ham med sit allermest indladende smil , og hun havde pludselig givet sig til at skælde ham ud med en strøm af rasende ord , som han ikke forstod . 
Helt oppe i den anden ende af salen havde han set lille Hansen sidde på bænken med sin pige om livet . Hun havde begge armene om halsen på ham . Og barnet — ånej , ånej , han ville aldrig kunne glemme det barn ! Der var en sømand , der havde fundet det , han havde taget sig af det og sad og 

legede med det ; og barnet lo og så sig om med klare , lykkelige øjne . 
Lille barn , lille barn ! Om du havde vidst , hvad dine øjne så ! 
Niels Vang syntes , at de ville følge ham hele hans liv igennem , og at han altid måtte skamme sig for dem . 
Hvad var det  ? — — hvem talte  ? — — her var ikke et menneske på gaden , og alligevel syntes han , at nogen havde talt til ham . — eller var det i går eller iforgårs ?— når var det , han havde hørt disse ord , der nu ligesom bølgede ud og ind i luften omkring ham , så han ikke kunne få fat på dem , skønt han for et øjeblik siden havde mærket dem ganske tydeligt lige ved siden af sig . — de havde haft en bedrøvet klang . — han anstrengte sig af yderste evne for at genkalde sig denne klang ; den gled bestandig bort igen , svimlende langt bort ; men pludselig , just som han ledte efter den etsteds fjernt ude i aftenstilheden , opdagede han , at den lå og vuggede inde i hans eget hoved . Han følte det sørgmodige tonefald ; det kaldte ordene frem ; og de kom ; langt inde fra arbejdede de sig ud gennem mørke krinkelkroge ; der faldt lys over dem , og de fik liv . Han hørte dem ganske klart . 
» Og så kan man ikke få lov til at være i fred . Og så er man færdig ! « 
Å , ivver , ivver ! 
Han fik pludselig den mest rasende lyst til at storme ind og mørbanke det infame , tykke fruentimmer . 
Men Niels dog , hvordan er det , du har det i aften  ? 

han rev hatten af og trak vejret dybt . Den kølige aftenluft beroligede ham ; han kom til sig selv igen og begyndte atter at få magt over det forvirrede mylder af tanker , der hvirvlende svirrede gennem hans hoved . 
Det var bedst at komme hjem så hurtigt som muligt . Dokken måtte vist være nede ad denne side til . 
Næppe var han kommen et par skridt bort fra huset , før døren blev revet op , og en lille firskåren person kom farende ud og løb ned ad gaden forbi ham . 
» Hansen ! Hansen ! Vent og tag mig med ! «  råbte Vang efter ham . 
» Nå , er de der ! Skynd dem , lad os se at komme afsted 1 « 
Lille Hansen smuttede ganske vildt med øjnene og trak Vang med sig i stærkeste ilmarch . 
» Skal vi ikke have Jakobsen med ? «  spurgte Vang . 
» Jakobsen ! Han stak af med et pigebarn for længe siden . Jeg troede også , de var væk , « 
» Så de da ikke , at jeg gik ? « 
» Nej , jeg har ikke set noget til dem i den sidste halve times tid . « 
» Jamen , hvorfor kom de da herud ? « 
Lille Hansen satte endnu mere fart på . 
» Jeg skal sige dem , hr . Vang . Den blev mig for lummervarm . « 
» Ja , det var afskyeligt at se på . Jeg havde ikke tænkt mig , at det gik så råt og modbydeligt til . « 

» Synes de , der var så slemt ? Det var da ellers et forholdsvis pænt sted . « 
» Nej , ved de hvad , Hansen , det kan de da ikke mene . Det blev jo dog også dem selv for slemt . « 
» Nå , det var ikke det , der var i vejen . De må huske på , at jeg er så temmelig godt kendt med den slags steder fra — den gang , de nok ved . Da kom man jo på dem , der var hundrede gange værre . «  lille Hansen standsede og så op på Vang .  » Er det nu til at begribe , hvordan man har kunnet gå og finde fornøjelse i sådan noget . Når jeg nu bagefter tænker på det , så kan jeg slet ikke forstå , at det var mig selv . Men — — . «  han gik et øjeblik videre i tavshed , så fortsatte han : 
» Hr . Vang ! Dem kan jeg nok sige det til . De griner jo ikke af mig . — der sidder noget af det i kroppen endnu ! Når jeg ikke passer på , så kan jeg godt blive hel vild og gal igen . — hun , pigebarnet , jeg dansede med , hun var alt for køn , og så var hun der ligestraks med armene om halsen på mig . Det kan jeg ikke tåle . Man skal ikke lege for meget med ilden . Så rendte jeg fra hende . For jeg har nu sat mig i hovedet , at det skal være forbi med den slags . Men — det er jo noget , som de altid gør nar af mig for , når jeg kommer ud sammen med andre ; og så — derfor var det så rart , at de netop skulle være der uden for . — engang imellem kan man jo ligefrem trænge så myrderlig til at have nogen at tale med , — og se , Jakobsen , ham kan man jo slet ikke snakke med om sådan noget , og det er ligesådan , når man ellers træffer nogen fra de andre skibe ; de bare griner af en . — men siden vi har fået dem 

med Ajax , så er det , ligesom der er så meget , man ganske anderledes kan forstå og finde ud af ; for de er altid straks med på , hvad det er , man mener , selv om det er noget vrøvl , man siger . — og netop nu med alt dette her ; det er jo så knusende indviklet , hvordan det kan gå til , at man er skabt , sådan som man er , og så vil man alligevel selv så nødig være sådan , som man er skabt . — sådan noget kan man jo spekulere sig helt rundtosset over , især når man altid skal gå med det for sig selv alene . — men synes de nu ikke , at de kunne have lyst til at gå en lille tur i stedet for at gå ombord straks . Der var vist noget kvalmt derinde . Kunne det ikke være ganske rart at lufte sig lidt ? « 
Lille Hansen trængte åbenbart til en større udluftning . 
Snart efter vare de oppe ved eddystones gamle fyrtårn . Den friske søbrise strøg om deres kinder . Dybt nede brusede bølgerne mod klippekysten . Her var fredeligt og ensomt , rigtig et sted , hvor man kunne udøse sit hjerte for en god ven . 
Lille Hansen havde listet sig til at tage hr . Vang under armen . Han gik og smuttede aldeles lyksaligt med øjnene . 
Munden stod ikke stille på ham et øjeblik . 
Xxiv . 
Da de endelig kom ombord , var det over midnat . Lille Hansen var ganske ualmindelig oprømt : 

» Jeg har i grunden slet ingen lyst til at gå til køjs . Jeg kunne godt blive ved at tale med dem lige til i morgen tidlig . Men det er vel nok så fornuftigt at tøfle ned . Vi skal jo tørne til klokken seks , og der er meget-at tænke på i morgen , så man må ikke være alt for tykhovedet . Godnat hr . Vang , og tak for i aften . Det var en ganske dejlig aften . « 
Lille Hansen tøflede ned , og Vang , der heller slet ikke havde lyst til at sove , og som havde set , at gamle Jakob sad inde i kabyssen , gik hen til ham for at få sig en lille passiar . 
» Har de vagt i aften , Jakob ? « 
» Nej , det er ellers ikke min tørn , men der er ikke andre ombord end mig , så ---------- « 
» Slet ingen andre ? « 
» Nej , hele sjakket er i land . « 
Der blev en lille pause . Vang stod og trommede med fingrene på kabysdøren . 
Så var det altså allerede forbi med Ivers gode forsætter i 
gamle Jakob lod til at have gættet hans tanker ; i det mindste tilføjede han lidt efter : 
» Da klokken vel kunne være halv elleve , var ivvert her ombord et øjeblik , men så gik han straks efter igen . « 
» Sig mig , Jakob . Var han meget fuld dengang ? « 
» Nej , ikke sådan noget særligt . Men jeg snakkede ellers ikke med ham . Flan havde en pakke , som han lagde ned i lukafet . « 
» Nåh ! Ja naturligvis . «  Vang gættede , hvad der var i pakken . Jo , Iver var åbenbart rigtig godt på gled igen . 

der blev atter en pause . Gamle Jakob sad og faldt i staver . Han var så mærkværdig gammel i aften , alle hans små rynker var så dybe . 
» Jeg ville ellers meget gerne have talt et par ord med dem , hr . Vang . « 
» Ja med fornøjelse , Jakob . Men skal vi så ikke sætte os ud på dækket . Her er jo skrækkelig varmt herinde . « 
Der var alt andet end behageligt at være i kabyssen , dels for varmen , dels for kakerlakkerne , der myldrede omkring overalt og dryssede ned fra loftet . 
Gamle Jakob sad lidt og betænkte sig . 
» Ja , så kan vi vel også det ! «  sagde han endelig og kom ud til Vang , der allerede var på vejen hen imod forlugen .  » Der er vist nok så godt på agterdækket , hr . Vang , hvis de ikke har noget imod det . « 
Vang bemærkede ikke det urolige blik , som den gamle sendte hen over forskibet og ind mod kajen ; han vendte beredvillig om og fulgte efter Jakob , der stavrede afsted hen til agterlugen . Jo , han var rigtignok svært gammel og udslidt ; det gik så småt at få benene med . 
Henne på agterlugen fandt de en hyggelig plads , hvor de slog sig ned . Gamle Jakob sad lidt og rømmede sig ; så begyndte han : 
» Mig forlov at spørge , hr . Vang . De er jo en oplært mand og har læst både om det ene og det andet . Tror de , at der er varsler til ? « 
» Ja , det kommer an på , hvad de forstår ved varsler . Mener de sådanne som det med rotterne , der gå fra et skib , og så på næste rejse springer 

skibet læk og synker , så vil jeg såmænd gerne tro , at der kan være noget om det . « 
Gamle Jakob nikkede . 
» Det kan de også forsværge dem på , er re’ligt nok ; for det har jeg selv set . De kom op alle vegne fra og gik i en lang række ind over landgangen , lige præcis bestemt som klokken var trekvart på to . Og jeg sagde det dengang både til kaptajn og styrmand .  » Pas på , «  sagde jeg .  » Det går aldrig godt , for rotterne de gik i nat . «  men der var nu ingen , og brød sig om det . Så den næste nat , så tog jeg ganske stille mit tøj og stak i land , og tre ugers dagen efter så gik de alle sammen ned ude i Nordsøen i pænt , fint vejr . Det er nu ligegodt mærkeligt , som det kan slå til . « 
» Tænk , Jakob , jeg synes endda ikke , det er så mærkeligt . Rotterne er jo kloge dyr , og når de går og roder nede i bunden af lasten , er der vist ikke noget i vejen for , at de kan opdage utæthed i skibet temmelig længe i forvejen . « 
» På den måde kan man jo også sige , at det er gået til , «  indrømmede Jakob .  » Men hvad mener de så om forudsigelser og jærtegn og den slags ? « 
» Det mener jeg skam ikke noget om , Jakob , for det forstår jeg mig slet ikke på . Men hvis de kunne fortælle mig lidt om , hvordan sådan noget viser sig , så ville jeg være meget glad . Har de nogensinde selv set den slags varsler ? « 
» Det er lige netop akkurat det , jeg har , «  svarede den gamle højtideligt . 
Vang rykkede stærkt interesseret nærmere hen til 

ham . Det trak åbenbart op til en rigtig spøgelsehistorie . 
» Nej , har de virkelig oplevet sådan noget ? Hvor-når var det , Jakob ? « 
» Nu ! — for lidt siden ! « 
Gamle Jakob var så underlig usikker i stemmen . 
» Nu ? I aften ? Her på vores egen rare Ajax ? «  Vang kastede uvilkårlig et halv forskrækket blik hen over dækket . Mod sin vilje følte han sig smittet af den gamles uro . 
» I denne selvsamme aften i det kan vel ikke være mere end en god time siden , «  sagde Jakob og trak så tungt efter vejret . 
» Hvordan gik det til ? « 
» Hvordan det gik til ? «  mumlede den gamle halvt for sig selv .  » Hvor kan man sige , hvordan sådan noget går til . Jeg sad henne på forlugen , og jeg tror nok , jeg var bleven noget utidig og tung i øjnene , og så li’esom jeg sidder og småblunder lidt , så var det der . Det var inde på kajen , henne ved skuret der , lidt agten for den tomme jærnbanevogn . Der stod en stor , grå mand og så på mig , og li’esom jeg får øje på ham , så siger han :  » Gå over til styrbord klokken et ! «  og inden jeg havde fået tænkt mig om , så var han væk igen , helt borte og forsvunden lige på en gang , meget raskere , end jeg kunne klø mig i mit ho’ede . Og det var ikke til at høre , at nogen gik derinde . Han var , li’esom han var sunken i jorden . Det kan aldrig være gået rigtig til . Jeg synes bestemt , det må betyde noget ; når det bare ikke skal være noget ondt , for det er jo aldrig til at vide , hvad den slags jærtegn skal varsle om . « 

Niels Vang følte sig betydelig lettet . Han havde virkelig været nær ved at blive hel uhyggelig til mode ; men gamle Jakobs beretning lod ingen tvivl om  » Varslets «  oprindelse . 
» Kunne det ikke tænkes , at det blot er noget- , de har bildt dem ind , Jakob . Man kan jo sidde sådan og halvsove og se alle mulige syner . « 
Gamle Jakob rystede på hovedet . 
» Jeg så ham jo li’eså tydeligt for mine øjne , som jeg ser dem . Og jeg hørte jo bestemt hvert ord , han sagde . « 
Vang spejdede forgæves mod det angivne sted ved jærnbanevognen for om muligt at opdage et eller andet , som kunne have påvirket den gamles fantasi ; men der var absolut intet , som han med sin bedste vilje kunne få til at forestille en stor , grå mand . 
» Så har det vel været en , der hørte til her i dokken , «  foreslog han . 
» Nej , «  svarede gamle Jakob med et hemmelighedsfuldt tonefald .  » Han hørte ikke til her . « 
Vang var lige ved at blive ærgerlig . Så fik han en lys ide . 
» Hvordan talte manden da ? « 
» Hvordan han talte ? « 
» Ja , jeg mener , hvad sprog talte han , engelsk eller dansk eller hvad ? 
Gamle Jakob tænkte sig om . 
» Det ved jeg ikke , «  svarede han endelig .  » Han talte slet ikke noget rigtigt sprog , bare sådan sagde :  » Gå over til styrbord klokken et . « 
» Så kan det ganske bestemt heller ikke have vieret noget varsel , «  forsikrede Vang .  » Et varsel må 

jo naturligvis tale et eller andetsprog ; hvordan skulle man ellers forstå det ? « 
Gamle Jakob var heldigvis ikke videre stiv i logikken . 
» Nej , det kan der være noget i ; hvordan skulle man ellers forstå det ? «  gentog han , åbenbart stærkt beroliget af Vangs sikkerhed . 
» Men hvis vi derimod tænker os , at de simpelt hen har drømt det , så er det hele jo ganske naturligt . Man drømmer jo så meget sludder . « 
» Ja , det er ligegodt et sandt ord . Skulle man bryde sig om alt det , man drømmer , så kunne man få nok at bestille . Nej , man drømmer jo så meget sludder . Ja såmænd gør man så . Ok gud ja , en farlig bunke sludder . « 
Gamle Jakob rejste sig og trykkede Vangs hånd . 
» Nu skal de have så mange tak , hr . Vang . Det lindede alligevel så rart , at jeg fik snakket lidt med dem . De har jo dog mere begreb om naturkræfterne og de dele end en anden en . — nå , så skulle man vel ellers til at kravle i køjen . De andre kommer mel nok engang , og der er vel ingen , og render med skibet . « 
» Godnat Jakob . Lad mig nu se , at de ikke drømmer alt for meget . « 
» Hehehe ! Nej , jeg skal nok vare mig . Jeg har drømt nok i aften . Og sludder var det alt sammen , ja sågu’ var det så . Ikke andet end sludder i « 
Vang blev stående og så efter ham , medens han sjokkede for efter igen . Den gamle var nok alligevel ikke så helt beroliget . I det mindste hørte Vang ham gentagne gange mumle halvhøjt :  » Man drømmer jo 

så meget sludder . «  og idet han kom forbi forlugen , hvor lygteskæret inde fra land tegnede en klart belyst kreds over dækket , så Vang , hvorledes han hemmeligt skottede over mod jærnbanevognen . 
» Herregud , det gamle skind . Det var nok en slem forskrækkelse , han havde fået sig . Men forhåbentlig går den snart over , «  tænkte Vang og ville just til at åbne kahytsdøren , — da pludselig hans hånd sank ned , og han stod som lamslået , medens en isnende gysen snurrede igennem ham og fuldstændig tog magten fra ham . 
Han havde hørt et kort , hæst råb henne fra fordækket ; han havde set gamle Jakob tumle tilbage og slå med hænderne frem for sig ; han havde i lygteskæret set det rædselsslagne udtryk i den gamles ansigt , og i samme nu følte han , at noget hemmelighedsfuldt , overnaturligt , forfærdeligt havde sneget sig over ham selv og havde grebet ham med sine klamme hænder . 
Dog kun et par sekunder , så kom han til besindelsen igen . 
» Sludder ! Der er ingen varsler til . Jeg vil ikke tro på det vrøvl ! «  råbte han , medens han løb for efter . 
» Men Jakob dog ! Hvad er der i vejen ! En gammel fornuftig mand som de---------- « 
Gamle Jakob hørte ikke , hvad han sagde . Han knugede krampagtigt den hånd , Vang havde rakt ham . 
» Der — der — «  stønnede han og pegede skælvende ind mod kajen uden selv at turde se derhen .  » Det var der igen — varslet — inde i skyggen bag vognen . — han stod der — så stor , så stor — han 

sagde ingenting — han bare så — og pegede på mig — og på dem med — og over til styrbord — og så nikkede han — å gud stå os alle sammen bi — i vores syndige elendighed . Amen . « 
Niels Vang udstødte et skrig og slog hænderne for ansigtet . 
Han så det ! 
Som ved et kort skarpt lynglimt så han den store høje skikkelse , der stod derinde i skyggen , nøjagtig som gamle Jakob sagde . Kun var den ikke grå , men lysende , ganske svagt selvlysende mod den mørke grund . Høj og vældig stod den derinde , og dens store ildøjne stirrede alvorligt på ham , medens den pegede , ikke på styrbords side , men over mod den anden Kaj af dokken . 
Så forsvandt skikkelsen ; alt blev borte ; kun lygten derinde drejede sig i store blinkende kredse for Vangs øjne . 
» Så de ham ? «  hviskedee gamle Jakob . 
» Ja ! « 
Niels Vang kendte ikke sin egen stemme , han vidste næppe , hvor han var . Han havde en fornem-nemmelse , som om ban svingede viljeløs frem og tilbage i et umådelig stort , mørkt rum langt borte fra sig selv . Og han hørte ganske tydeligt og klart sig selv sige :  » Herregud , stakkels Niels , er du nu ved at gå helt fra forstanden . « 
Men i næste øjeblik greb han Jakob i begge skuldrene og rystede ham af alle kræfter . 
» Nej , nej , nej ! «  råbte han .  » De skal ikke tro det , Jakob . Det er ikke noget . Det betyder ingenting . Kom , lad os se , hvad det er ! « 

han løb ind over landgangen . 
» Pas på , hr . Vang . Kom ikke for nær til det . Det kunne nemt gøre dem fortræd ! « 
Men Vang løb . Fortumlet , ude af sig selv løb han hen over jærnbaneskinnerne . Ildøjnene var- der bestandig . De luede ham i møde , de drog ham til sig med uimodståelig magt . Sansesløs , næsten uden bevidsthed dreves han hen imod dem , medens hans fljerte krympede sig sammen af rædsel . Og medens han løb , hørte han tydeligt en stemme hviske til sig . 
» Du løber , fordi du ikke tør gå . « 
Nu var han ved stedet . 
» Se Jakob . Se herind ! Et par store bjælker , der står op ad muren , og lygten , der skinner i vinduerne oven over . Det er det hele . Se selv ! Store tykke bjælker ! Kun et par bjælker , Jakob ! « 
Han slog med sin flade hånd på bjælkerne ; de vare kolde og fugtige af duggen ; han blev ved at slå , skønt det isnede igennem ham for hvert slag . 
» Bjælker , Jakob ! Ikke andet end bjælker . « 
Men på samme tid hørte han stemmen råbe lige ind i øret på sig , triumferende og spottende :  » Du tror det ikke selv ! Du tror det ikke selv ! « 
Så gik han tilbage over kajen , først langsomt og roligt som en , der føler sig fuldstændig sikker , så hurtigere , endnu hurtigere , han løb , han styrtede afsted over landgangen og standsede først , da han var henne hos gamle Jakob . Der kastede han et sky blik ind mod kajen ; så trak han på skulderen og smilede : 
der var alligevel ikke noget . Det var kun natte 

vinden , der sukkede så underligt gennem utæthederne i skuret . 
» Der kan de se , Jakob . Det hele var indbildning , slet og ret hjernefantasier . Man hører så tit om den slags ; det er noget ganske almindeligt , der ikke har det mindste at betyde . «  han talte ustandseligt , om hallucination og suggestion og en hel mængde andet , som gamle Jakob ikke forstod et ord af . Men bestandig hørte han den spottende stemme ; den hviskedee hele tiden midt ind gennem hans tale :  » Det nytter ikke , det nytter ikke . Du tror ikke et ord af det selv ! «  han kunne aldeles ikke finde sig selv igen ; han syntes , at han var delt i to—tre forskellige personer , en , der talte højt og brugte mange ord og var meget overlegen og fuld af sagkundskab , og en , der sad og hviskedee og rev alting ned , hvad den anden med stort besvær fik stablet op , og så endelig en tredje person , der sad tavs og ventede , og den vidste ikke , hvad den ventede på , men den skælvede for det og følte , at det bestandig kom nærmere . 
Gamle Jakob så aldeles ikke ud til at være overbevist . 
» Det kan være meget rigtigt og sandt alt sammen . Men han ville nu ikke have , at vi skulle gå til køjs før klokken et . « 
» Nå ja , så bliver vi oppe så længe , Jakob . Der er kun ti minutter til . Den villighed kan vi jo gerne vise deres mand . Skal vi tage os en cigar imens ? Ikke ? Ja så vil såmænd jeg have en for min egen fornøjelses skyld . « 
Vang tændte meget frejdig en cigar . 

gamle Jakob stod og så på tændstikken , der dirrede frem og tilbage foran spidsen af cigaren . 
» Nej se , Jakob . Er det ikke komisk ? Når man holder armen sådan , er det ikke muligt at få hånden til at være stille . Har de aldrig lagt mærke til det ? Et meget almindeligt fænomen , som man træffer hos de fleste mennesker . Prøv engang med deres egen arm . Ja se , deres hånd ryster også . Er det ikke et ganske morsomt tilfælde  ? « 
Gamle Jakob syntes , at hans hånd bævrede lige meget , hvordan han så holdt armen . 
» Nej , hvor kan de sige det , Jakob . Jeg ser tydeligt en meget karakteristisk forskel . « 
Men bestandig blev stemmen ved , spottende og hoverende :  » Humbug , min ven , humbug ! Du kan måske narre Jakob ; men du narrer ikke dig selv . « 
Som ved en stiltiende overenskomst vare de atter tyede hen på agterdækket og havde sat sig på hjørnet af lugen , så de havde udsigt over hele skibet og kajen . 
Vangs cigar var allerede gået ud . 
Gamle Jakob sad hvert øjeblik og vendte sig og skottede bagud over skulderen . 
» Gør mig den tjeneste at lade være , Jakob . Jeg bliver ganske nervøs af at se på dem . « 
Samtalen gik i stå . Minutterne sneglede sig hen . Vang sad og røg på den slukkede cigar , og engang imellem greb han sig selv i at skotte bagud . Der var nu alligevel noget der omme bagved ; det puslede og listede hele tiden . Å snak , hvad skulle der være ? Det var naturligvis ikke andet end Jakob , der havde smittet ham med sin latterlige overtro . Det var dog 

for galt , at et dannet menneske ville bryde sig om sådan noget . Det eneste fornuftige var at gå til køjs og le af det hele . 
Men lige meget , hvordan Vang ræsonnerede , så fik han dog kun en del af sig selv overbevist . Den anden person sad bestandig og hviskedee til ham :  » Du må blive her til klokken er et . Skæbnen er over digi hører du dens fjerne trin gennem natten ? Den nærmer sig . Den kommer . Uafvendelig ! Ubønhørlig ! « 
Og han følte , at han svandt ind og blev mindre og mindre , blev til en lille skælvende person , der sad og krøb sammen etsteds inde ved hans hjerte . Og bag ved ham gled langsomt en stor , grå skikkelse ud af nattedybet ; den ragede højt op mod himlen ; den stod ubevægelig og ventede , at dens tid skulle komme ; så ville den lægge sin hånd på hans hoved , og så------— 
du — ung ! 
Kvarterslagene rungede ud gennem stilheden . 
Ved det første slag havde de begge rejst sig . De stod og ventede . 
Nu kom det andet slag . 
Niels Vang tænkte ikke mere . Han fulgte mekanisk med gamle Jakob over til styrbords lønning , langsomt og træt . Den store skikkelse bagved ham havde rørt ham med sin hånd , og han havde ikke længere nogen vilje ; han måtte gå , hvor skæbnen drev ham . 
Timeslaget ! 
Dybt og fuldttonende ! Det svang sig hen gennem natten i store , syngende kredse . 

så døde dets sidste lydbølger . 
Nul 
de åndede ikke . Deres hjerter stod næsten stille . — — 
der var nogen , som gik ovre på den modsatte Kaj , en utydelig skikkelse , der tumlede usikkert afsted . — — 
Vang hørte pludselig sin egen stemme sige ganske højt og skærende . 
» Der kan de se , Jakob . Ingenting ! Kun en fuld Matros fra den tyske damper derovre . « 
Tys ! Tal ikke nu ! Her må være stille . Lyt , lyt til de snublende skridt ! Følg ham , følg ham med anspændte øjne ! Skæbnen , Niels Vang , skæbnen vil det ! 
Åndeløs stirrede Vang efter ham . Hele hans bevidsthed koncentrerede sig om denne ravende skikkelse , der snart dukkede frem i lygteskæret derovre , snart blev borte i skyggen . 
Nu kom han over dokporten . Han slingrede hen ad den smalle bro , hvor der kun var rækværk på den ene side ! 
Vang klemte hænderne om kanten af lønningen . Han slingrede selv i takt med manden derovre . Nu måtte det komme ! Nu ! 
Et kort råb , et lydeligt plask der ovre fra ! Nu var det sket ! 
Det kom næsten som en befrielse for ham , da manden faldt . 
» Afsted , Jakob ! Over efter ham . « 
De løb af alle kræfter . De snublede over jærn-banesveller og trosser , de måtte udenom vogne og skure og alle mulige forhindringer . Vejen var 

meget længere , end de havde tænkt sig , skønt det kun var få hundrede alen . 
Hvor han skreg derovre , vildt , uartikuleret , ikke råb om hjælp på noget som helst sprog , men korte hæse skrig , der nu og da kvaltes af en gurglende Klukken . 
Nogle doksbetjente kom løbende fra den anden side med lygter og lange stænger . 
Skrigene tog af ; de blev svagere , med længere mellemrum , mere og mere stønnende og afbrudte af denne forfærdelige , klukkende lyd . 
Niels Vang var nået udenom dokken og løb op langs den Kaj , hvor dohporten var . Her var fuldt af tømmer og varekasser og lossebroer , der spærrede vejen for ham . Det gik alt for langsomt med at nå frem . 
Der kom et skrig , et halvkvalt gispende skrig , der pludselig skares midt over af en boblende rallen . Så blev der stille , kun en svag , dæmpet lyd , en næppe hørlig klage , der steg op dybt nede fra , jammerfuld og sørgelig , en bristende boble , et skælvende suk — så intet mere ! 
Vang måtte standse og støtte sig til enjærnbane-vogn ; det sortnede for hans øjne . Gamle Jakob , der kom bagefter , gav sig til at råbe , uden mening og sammenhæng , blot råbe for ikke at høre stilheden . 
Endelig vare de derhenne . 
Doksbetjentene havde allerede fået fat i en båd og søgte med deres lange bådshager efter den druknede . 
Nu fik en af hagerne fat i noget tungt ; mændene 

trak forsigtigt til sig . Oppe på kajen stod de andre og lyste med deres lygter ned over båden . 
Der kom noget til syne nede i vandet ; en hånd med krampagtigt krummede fingre løftede sig op over vandskorpen . En af mændene strakte sig ud efter den , men kunne ikke nå den . Så kom en arm frem , en skulder og et hoved , der langsomt sank for over i vandet , efterhånden som overkroppen dukkede op . 
Lygteskæret faldt over det lokkede , lysgyldne hår . 
Med et sæt var Niels Vang nede i båden og hjalp med at trække ham op . Folkene vare nok åbenbart vante til den bestilling ; på et øjeblik havde de løftet ham ind i båden og hejset ham op over bolværket , hvor de andre tog imod ham og lagde ham på stenbroen . 
Gamle Jakob foldede hænderne . 
» Å gud hjælpe os alle sammen . Det er jo ivvert ! At han skulle komme sådan afsted ! « 
Vang lå på knæ ved siden af Iver og knappede hans skjortelinning op . 
» Hent en læge ! «  sagde han til den nærmeste af doksbetjentene . 
» Det er lige meget . Han er færdig alligevel , «  svarede manden . 
Vang rejste sig og gik hen imod ham . 
» Hent en læge ! «  gentog han . 
» Javel ! «  manden tog forbløffet til huen og gik . 
» Men hurtigt ! «  råbte Vang efter ham . 
Manden løb . 

gamle Jakob så forbavset på ham . Sådan en tone havde han aldrig hørt . Man havde ikke noget , man skulle have sagt overfor den . 
De andre doksbetjente tumlede imens med Iver . Man så straks , at de havde lang øvelse i at behandle druknede . 
Vang stod og så til ; der var intet for ham at gøre ; de andre forstod det bedre end han . 
Nu var han fuldstændig rolig . Den spottende stemme talte ikke mere . Der var en fortrøstning over ham ; han følte det , som om en anden og større havde taget alt ansvar fra ham ; han havde kun at gøre , hvad denne anden bød . Hans egen vilje gjaldt ikke mere ; han selv var et intet , et forsvindende sandskorn , men et sandskorn , der hvilede trygt i skæbnens . Hånd . 
Havde noget spurgt ham om , hvad han hed , ville han næppe have kunnet svare derpå . Men han talte udmærket engelsk . 
Gamle Jakob kom hen og klappede ham på skulderen : 
» Ork hr . Vang dog . At det også skulle være ivvert ! Og netop nu , li’esom det var begyndt at blive så godt med ham . « 
» Det går nok , Jakob . De skal se , det går nok . « 
» Tror de , at — at — — jamen , hr . Vang , han er jo død . « 
» Nej , han er ikke , Jakob . Så ville der jo slet ingen mening være i det alt sammen . « 
Gamle Jakob tav og skottede deltagende til ham . Ak gud ja , det var nok gået hr . Vang til hovedet ; men han havde jo også holdt så meget af ivvert . 

doksbetjentene vare imidlertid blevne kede af at stå der til ingen nytte og slide med det døde menneske . De slap ham , og det store legeme faldt tungt ned på stenbroen . 
Det gav et ryk i Vang . 
» Hvorfor holder de op ? « 
» Vi har gjort , hvad vi skal . Der er ingen grund til mere , «  brummede en af mændene . 
Gamle Jakob kunne se , at hr . Vang blev vred . Øjnene blev helt sorte . Men pludselig lagde han sig på knæ ved siden af Iver og sagde ganske sagtmodigt : 
» Kom Jakob . De vil nok hjælpe mig . Vi må blive ved , til doktoren kommer . Det er jo derfor , vi er her . «  og så begyndte han igen at tumle med Iver og løfte hans arme op over hovedet på ham . 
Gamle Jakob tog fat med . 
» Sådan , Jakob . Sådan . Så kommer åndedrættet i gang igen . « 
Doksbetjentene stod og så til , halv ligegyldige , halv nysgerrige efter at se , hvor længe den gale dansker ville blive ved . 
Vang så dem ikke . Hans hjerne rummede i dette øjeblik kun en forestilling , billedet af en plakat med vejledning til druknedes genoplivning , som han havde set på jærnbanestationerne derhjemme . Han havde aldrig lagt synderlig mærke til den ; men nu stod den for ham så klart , at han næsten kunne læse teksten under billederne . 
Engang imellem standsede han og lagde hænderne på Ivers nøgne bryst . Så nikkede han . 
» Bliv ved , Jakob . Det skal nok gå . « 

» Jamen hr . Vang — — — «  gamle Jakob var træt ; og det var jo dog kun spildt ulejlighed . 
» Sig mig , Jakob . Hvorfor tror de , han pegede her over , uden for at vi skulle være her og hjælpe , når de andre ikke ville . « 
Gamle Jakob hængte i . med fornyet energi . 
Lidt efter kom doktoren løbende . 
» Meget godt , meget godt , fuldstændig rigtigt af dem . «  han lagde sig på knæ ved siden af Iver , holdt øret til hans bryst og lyttede . Så sprang han op igen og beordrede doksbetjentene at bære Iver ind i vagtstuen . 
» Er han død ? «  spurgte gamle Jakob . 
Lægen trak på skulderen . 
» Få vi liv i ham , kan vi udelukkende takke den herre for det . «  han nikkede anerkendende til Vang , der bukkede og uvilkårlig jog hånden i lommen . Hvis Isaksen havde været der , ville han straks have kendt taget . 
Et kvarter efter , medens lægen og Vang sveddryppende tumlede med ham , slog Iver pludselig øjnene op . 
Han så sig fortumlet om . 
Der drev så mange skyer , og mellem skyerne var der en mængde fremmede ansigter , der så på ham . Hvad ville de ham ? Han kendte dem jo ikke . 
Men så kom hr . Vang , og han tog hans hånd og klappede den og så på ham li’eså venligt og godt og sagde noget , som han ikke kunne høre , for det susede sådan for ørene . 
Og Iver smilte ganske svagt og lukkede øjnene igen . 

der var noget , som var forkert , ren skrup forkert . Men nu gik det nok i orden igen , siden hr . Vang var der . 
Xxv . 
Gyvel , blomstrende gyvel i guldgyldne strømme ned over skråningernei og tornblad ; et gyldengult væld hen over skrænterne ! Hele næsset strålede som lueforgyldt i solskæret . 
Ja og fingerbøller ! Alenhøje , purpurrøde , struttende af kraft ! De stod i store klynger , ranke og knejsende ; Niels Vang måtte gå udenom hvert øjeblik for ikke at træde dem ned . 
Og ørnebregner ; store lysegrønne pletter , hvor der slet ikke var andet end ørnebregner , ikke mere end et kvarter høje , hårdføre og tykstilkede ; de stod og vendte ryggen mod vinden og dukkede sig for ikke at svides af . Men nede i kløfterne , hvor vandløbene rislede , blev de til hele urskove ; de nåde op over livet ; man kunne næsten ikke komme frem for dem . Luften fyldtes med Duft af knuste bregner for hvert skridt , man tog . Her nede var der skygge og kølighed  ; hylden bredte sine hvide skærme ud , og de ville roser slyngede sig højt til vejrs og flettede deres lyserøde blomsterranker ind mellem hyldens mørke grønne . 
Men oppe over skrænterne var der sommersol og sommervarme , og der oppe var gyvelen og tornbladet og fingerbøllerne , ja og så Timian , tykke 

puder af Timian , hvor bierne snurrede , aldeles øre i hovederne af den krydrede Duft . Ikke at tale om stenbræk ! Allevegne , hvor der blev så stejlt , at ingen andre kunne holde sig fast , der kom stenbrækken kravlende , undersætsig og saftiggrøn , oversået med hvide og gule og blegrøde blomster , og vævede en hel lille stjernehimmel hen over den brune klippe . 
Og her var en flagren af blå sommerfugle og en smutten af fugle , der havde reder inde i gyvelen , og en skingren af græshopper , og — vips — der var et firben — tre , fire , fem firben , de var væk med det samme . Og når middagsvarmen blev alt for smeltende , så man fik en umådelig lyst til at lægge sig på ryggen så lang , man var , og lade græshopperne spille sig i søvn , så kom søvinden og viftede hen over en , så man pludselig glemte alt muligt andet blot for at stå og lade sig fange af det store lysstrålende hav , der bredte sig videre og videre ud , jo højere man kom op . 
Her var solskin og friskhed nok for den hele verden . 
» Se , ivver ! Se ! Er her ikke dejligt ! « 
Og havet sendte sine jævne dønninger ind imod landet ; de kom i lange rækker ude fra solflimmeret , de havde lysblink med på deres brede rygge , de gled som bølgende folder på et skinnende silkeklæde . Øjet måtte følge dem , indtil de nåde helt ind og brusende skummede om kysten dybt , dybt nede ; og der nede begyndte det grønne at titte frem mellem de stejle brune og grå klipper , og det tog til højere oppe , og så kom det gnistrende gule og flammende røde , og lige på en gang var man igen midt inde blandt 

alle blomsterne , og vidste ikke , hvordan man skulle komme videre , for det var jo synd at træde dem ned . Hvad kunne man så gøre andet end plukke sig frem , og var man først begyndt at plukke , kunne man slet ikke holde op igen , så ivrig blev man efter at plukke , flere og endnu flere . 
» Se hr . Vang . Sikken en bunke jeg har ! « 
Iver stod inde mellem alle fingerbøllerne . Han måtte jo da hjælpe hr . Vang med at pille blomster , og så holdt han sig til fingerbøllerne , de klodsede så rart meget . Han havde hele favnen fuld . 
Og hr . Vang var gået på grund inde mellem gyvelen og stod og slæbte på et helt neg af guldblomstrede , lange kviste . 
» Jamen , ivver , hvad skal vi dog i grunden med alle de blomster ? « 
Så brast de begge to i latter , og Iver kastede sit purpurrøde læs ned i ørnebregnerne og lagde sig selv ved siden af . 
» Å hr . Vang , som vi dog morer os ! « 
Ja , hvor havde de dog moret sig ! De havde kørt hele byen rundt ovenpå omnibusserne og havde siddet deroppe og spist bananer og kastet skallerne ned i hovedet på alle de avisdrenge , de kunne opdage . Vang nærede de mest hævngærrige følelser overfor alle avis- og tændstikæskedrenge . Bedst som han gik på gaden , kunne han få en hel nerverystelse , når sådan en dreng listede sig bag på ham og pludselig istemte sit skingrende råb . Efter hans mening kunne intet på jorden sammenlignes med den kraft , som de engelske avisdrenges lunger var i besiddelse af . Og disse Belials børn havde et utrolig 

skarpt blik til at udsøge deres ofre . Vang kunne ikke komme inden for deres synskreds , før han var hjælpeløs fortabt . Han kunne lige så gerne straks hale sin Penny frem . 
På Toppen af omnibusserne følte han sig imidlertid så meget hævet over situationen , at han selv turde optræde som den angribende part , og det var ham en sand tilfredsstillelse at se drengene snurre rundt og stirre vildt omkring sig , når hans bananskaller ramte dem lige oven i huen . 
Efter køreturen havde de lejet en båd , og Iver havde roet ham over fjorden , og nu lå de her oppe på næsset og vidste slet ikke , hvad de skulle gøre med alle de blomster , de havde samlet sig . 
Iver havde allerede fuldstændig forvundet følgerne af sin sidste sørgelige landlov , men undertiden , når samtalen gik allermest fornøjeligt , kunne der glide en skygge over hans ansigt , og så kunne han sidde og blive ganske åndsfraværende og se frem for sig med et håbløst , bedrøvet blik . 
Og netop nu , da Vang kom hen til ham og lagde hele sin favnfuld gyvel ved siden af hans fingerbøller og fandt sig selv en magelig plads mellem ørnebregnerne , og lå og lukkede øjnene og følte solskinnet risle igennem sig og hørte bølgernes fjerne Brus og mærkede søbrisen stryge om sit ansigt som friske lette pust ind mellem den tunge varme blomsterduft — så faldt Iver i tanker igen og sad og plukkede bregneblade i stykker og mærkede slet ikke noget til , hvor dejligt her var . 
» Men ivver dog ! Hvor har de gjort af deres glade ansigt ? Hvad er der nu i vejen med dem ? « 

Iver sad lidt og kæmpede med sig selv , så brast det pludselig ud af ham : 
» Jeg tabte , hr . Vang ! « 
» Tabte ? « 
» Ja , den Rubel , vi væddede om . For jeg har alligevel købt syskrinet . « 
Det kom lidt bag på Niels Vang , skønt han længe havde ventet det . Men græshopperne sang , og bierne snurrede , og søbrisen duftede så velsignet , at han først skulle have hentet sig selv tilbage langvejs fra , før han kunne svare ; og så blev det endda ikke til andet end et stilfærdigt : 
» Jeg vidste det , Iver ! « 
» Vidste de det ? Og så ville de alligevel have mig med i dag . «  Iver gjorde en bevægelse , som om han ville gribe Vangs hånd , men så vendte han atter ansigtet bort :  » Å hr . Vang , de er meget bedre ved mig , end jeg har fortjent . « 
Vang glemte aldeles at høre efter græshopperne . 
» Nej , ivver . Nu må de ikke sidde og tænke på sådan noget-------- « 
» Jo , jeg vil netop tænke på det . For sådan en labant , som jeg er , jeg har ikke fortjent , at vi har det så rart . Og så oven i købet , at de vidste det ! Hvornår fik de det da at vide , hr . Vang ? « 
» Den samme aften , de havde købt det ; en times tid efter , at de havde været ombord med det . « 
Iver vendte sig med et ryk : 
» Så vidste de det allerede den gang , de — — jamen hr . Vang , hvor ville de så have alt det Mas med mig den aften ? Så måtte de jo selv vide , hvordan en jeg var , at det slet ikke kunne betale sig 

for dem at slæbe så meget for at holde liv i mig . Hvorfor lod de mig så ikke blive der ? « 
Der var noget så ulykkeligt og sønderknust i hans stemme , at Vang næsten blev forskrækket . Sådan havde han aldrig set Iver før . 
» Nej Iver , det må de ikke sige . Jeg kan ikke lide , at man taler ondt om mine venner . Og Iver Iversen er nu min ven . Jeg kender ham , skal jeg sige dem ; når det kommer til stykket , kender jeg ham måske meget bedre , end de selv gør ; for jeg har nu gået og set på den fyr i over en måned , og jeg har set , hvor meget godt der er i ham , jeg har set det komme frem og folde sig ud , så jeg hver eneste dag har glædet mig over det . De ved slet ikke selv af , hvor godt og bravt et menneske de er . Men jeg ved det , ivver , og derfor skal de også tro mig , når jeg siger dem det . De kan da nok forstå , at hvis de var en  » Labant «  , så ville sådan et pænt menneske som jeg ikke have noget med dem at gøre . Og hvordan tror de så , at Isaksen kunne sige :  » Det er ligegodt svært , så ivver har oppet sig på det sidste . «  og kaptajn Smidt ; ved de , hvad han gjorde forleden dag ? Han kneb det venstre øje til , så det blev helt borte , og så puffede han mig i sidebenene :  » Sese , hr . Iversen tager sig sammen . Han er snart vor flinkeste mand . «  flinkeste mand , ivver ! Det siger ikke så lidt , når man har mig til at stå ved rattet og skrive ottetaller med roret . Nej , de kommer til at tage den laban i dem igen . Ham kan vi ikke have i en ordentlig forretning . « 
Iver havde igen løftet hovedet og så på Vang med et taknemmeligt blik . 

» Å hr . Vang . Når de sidder og snakker sådan , det er ligesom--------nej jeg ved slet ikke , hvordan det er . Der er ellers aldrig nogen og siger sådan . Man bliver et hel andet menneske ved det . Men kan man nu vel få i sit ho’ede , hvordan det kan gå til , at li’esom man synes , at man er allermest ovenpå , klask , så ligger man der lige på enden . « 
» Ligesom de store gæslinger , ivver ; når de skal ud at gå på egen hånd , så falder de over deres egne ben . Svømmefødder på landjorden , det går ikke rigtig ! Men når de har trimlet rundt et par gange , så lærer de at passe bedre på . Og vi to , ivver , vi skulle da vel også nok kunne få lært at klare de begreber . « 
Iver sad og nikkede til sig selv : 
» Nu ved jeg ligegodt , hvad jeg vil gøre . Li’eså såre vi kommer ud i kanalen , så tager jeg det skidt af et syskrin og smider det overbord med det sanime . Så kan det da ingen ulykker gøre mere . « 
» Nej stop , ivver ; det er snyderi . De har ikke lov til at røre det syskrin , før vi har været i libau igen . Jeg vil da nok se , om jeg ikke også kan vinde den anden Rubel . « 
Ivers ansigt formørkedes igen . 
» Der kan de selv se , hr . Vang . De tror alligevel ikke noget godt om mig længere . « 
» Hvor ved de det , ivver , «  lo Vang .  » Måske tror jeg netop så godt om dem , at jeg nu tør indlade mig på ting , som jeg før ikke engang drømte om . Det ved de ikke ; og det skal de heller ikke have noget at vide om , før vi have været i libau . Ellers blev de måske alt for stor på det , og så 

trimler de igen . Men lige meget , skal vi sige kvit eller dobbelt i libau ? Jeg vover to rubler mod deres ene . « 
Der lyste et stort smil frem på Ivers ansigt . Han slog til med et solidt håndtryk . 
» Det er holdt , hr . Vang . Og jeg skal love dem , at de — nej , det er ikke værd , jeg lover alt for meget . Men de skal se , — Karen sparke mig — uh , jeg synes , vi har det så godt------ . «  han fik et af sine tilfælde og begyndte at skutte sig , og Vang ventede hvert øjeblik at se ham fare ned over skrænten og slå vejrmøller eller gå på hænder . Men i stedet for blev Iver ganske stille . 
Han sad og så på hr . Vang med store , troskyldige øjne : 
» Å , hr . Vang . — jeg holder så voldsom meget af dem . « 

Xxvi . 
Atter på søen i 
atter havde den blå ensomhed taget Ajax ind i sig og gemt den midtvejs i sin store , fredelige kreds . Atter gled dagene hen , jævnt og ensformigt , uden at man vidste , hvor de blev af . Her var ingen stakåndede sekunder , der rastløst piskede af sted for at blive til minutter , eller stundesløse minutter , der uafbrudt løb rundt for at blive til timer ; her var kun store reelle vagter , der sindigt drejede og blev til etmål ; og et-målene , ja de havde vel nok datum og navn ; men hvem brød sig derom . Isaksen passede jo på , når det var søndag , og resten af dagene så ganske ens ud , solskin og fint vejr og 21 favne vand , eller solskin og fint vejr og 23 favne vand , eller måske 25 . 
Og atter klingrede kobberskillingerne lystigt på agterdækket . De engelske pennyer vare så udmærkede at stikke nærmest til rørs med , og Vang var snart lige så dygtig i kunsten som lille Hansen ; 
» Jl .  . -l  . . .  .1 ih .'— 

ja engang imellem kunne han endog stumpe til at vinde fra selve Isaksen : 
» Av f’sat’n . Atter et blåt øje . Det var jo en værre skiveskydning . De må jo fejle noget , mand ! « 
Undertiden kom mester ganstrup op og så på spillet , men han havde ikke meget udbytte deraf . 
» Rigtig fedthas , den Vang . Han kan aldrig give noget ud , «  gryntede han for sig selv , når han efter et kvarters forgæves venten atter gik ned for at lægge sig . Men næppe var han forsvunden , før en flaske kom til syne fra et eller andet gemmested , og Isaksen skænkede rundt i glassene , som de alle tre leende halede op af deres lommer . 
» Skål Vang ! Man har det godt på søen . Men slide må man jo . « 
Og så sled de igen med pennyerne og fem-ørene . 
Ak ja , man havde det godt ; men hvor Niels Vang havde travlt . Han syntes , at han knap nok fik udført halvdelen af alt det , han skulle have gjort . 
Straks om morgenen havde han først en lille privat sammenkomst med sig selv . I et kvarters tid gik han alene frem og tilbage på agterdækket , og så kom havet og sagde godmorgen til ham . Det lå der ude med et stort , lunt blink i sin østre øjekrog :  » Ej ej ; der har vi jo det pæne menneske ! Lad os nu se , hvad du er for en . «  og det havde så mange sandheder at fortælle ham ; der var ukrudt , som skulle luges op , og vildskud , der måtte beskæres ; men det gjorde ikke ondt . Havet havde en nænsom hånd og et godmodigt smil . Han blev mindre derved , meget mindre , næsten til slet ingenting ; men han følte , at 

han blev stærkere og friere og fik kræfter til ny vækst . 
Så prajede Isaksen henne fra nedgangen til messen : 
» Kom nu her , Vang , og pas deres-næringsvej . « 
Det var morgenbitteren . Isaksen holdt meget strengt på , at denne del af programmet ikke blev sprunget over . 
» Vi må jo sørge for , at der er lidt krummer i dem , når de kommer hjem igen til gamle tante ; så kan hun da se , at der også er andre , der kan være gode ved dem . « 
Og når Vang havde stukket bitteren ud , skulle Isaksen altid anbringe begge sine store brune hænder på hans skuldre og ryste ham lidt . 
» Lad os nu se på fyren . Jo , vi kan meget godt være dem bekendt . Nu ligner de jo snart et menneske . «  Isaksens lyseblå øjne fik altid et ganske særlig velvilligt udtryk , når de mønstrede Vangs brune kinder og vejrbidte næse , hvor huden flossede af i hvide skaller . 
Morgenbitteren var som en slags kolon og anførselstegn . Nu begyndte dagværket . Og Niels Vang var på færde uafbrudt . Der skulle tales lidt med den ene , og der skulle drøftes noget med den anden , og der skulle råbes lidt op til Iver , som hang på et bræt højt oppe i luften og malede stormasten . Og det var så besynderligt , for alle vegne , hvor han kom hen , var der solskin og fint vejr . Det var ikke alene inde i bestiklukafet , at barometret stod højt ; også forude henne hos folkene var det i kendelig stigning , 

og Isaksen havde mere end en gang undret sig over , så lidt mudder der var i den senere tid . 
Det var , ligesom vejen fra lukafet til messen ikke mere var så uoverkommelig lang , næsten som om der etsteds henne ved kahytten var en slags forbindelse , hvor man kunne skyde genvej ; og efterhånden listede et og andet sig fra lukafet over i messen , og så viste det sig , at det kunne såmænd nok have sin rimelighed ; og omvendt forvildede adskilligt sig fra messen over i lukafet , og så tog det sig ganske anderledes ud , når man så det på nært hold og med lidt god vilje . 
Isaksen spekulerede meget herover . Han og kaptejnen kunne stå i timevis og stikke hovederne sammen henne på agterdækket . 
» Er det nu ikke mærkeligt med det menneske ? Sådan at se til så er han jo ellers kun en tynd splejs , men han er en ren igle til at hænge i . Han slæber jo i det fra morgen til aften , så såre det blot trækker op til lidt gnavne ansigter for ude . Kan man nu begribe , hvad fornøjelse han kan have af det ? « 
Kaptejn Smidt kneb det venstre øje til . Han havde overhovedet i den sidste tid kun yderst lidt gavn af sit venstre øje . Det tilbragte største delen af dagen i stærkt sammenknebet tilstand som en gemytligt blinkende streg neden under øjenbrynet : 
» En fremmed fugl , Isaksen ! En fremmed fugl , der stryger os forbi med ny luft under vingerne' og — æh — og blikket---------fa’en i vold — opad — og nedad — nej , sgu udad , udad Isaksen ! — vidt ud over vor snævre kreds ! — hvadbeha'erl « 

det venstre øje spilede sig pludselig op til et næsten overnaturligt omfang og betragtede Isaksen med et  » stort «  blik . 
Isaksen skottede lidt til kaptejnen . Begyndte nu også skipperen at få flyvekuller ? Heldigvis syntes kaptejnen selv at have en fornemmelse af det usandsynlige ved sin himmelflugt ; i det mindste tilføjede han straks efter : 
» Det sagde han forleden dag om en — hvem det nu var — det var en , der havde sagt eller gjort eller skrevet et eller andet . Men det kunne meget godt passe på ham selv , synes jeg . Jeg vil kun sige dem , Isaksen , at hvis han skulle blive her et par rejser endnu , så ville det ende med , at han gjorde mig gamle asen helt gudsfrygtig . Har de ikke selv lagt mærke til det ; jeg bander aldrig mere , næsten aldrig mere , det er sådan faldet væk af sig selv . Jeg synes også , det er ved at gå tilbage med dem , Isaksen . Det er sgu besynderligt . Og det er endda kun småting . Meget værre er det , at inden man ved et ord af det , har han endevendt alle ens gode gamle begreber . Ligemeget , hvad man kommer med , så er han der straks :  » Se nu på det , de selv siger , hr . Kaptajn . Se blot på detl «  og så ser vi på det , og sådan og sådan , og fanden og hans pumpestok , og det tager jo både en og to timer , og en toddy må der jo også til , når den bliver alt for slem ; og jeg ved ikke , hvordan det er med den whisky , vi har nu ; den har aldrig smagt mig så godt før . Nej , Isaksen , vi kommer til at savne ham ; ja sågu gør vi så . Han kan dog få noget ud af det .  » Høj luft og klar himmel «  . Der er fornøjelse 

ved ham ; og så får man stadigvæk noget at tænke over . Det er denne moral , han har det med ; moralen , Isaksen ! « 
» Ja ; det er sat’n til komedie med den moral . Mig har han jo også altid fat i ; men det er nu på en anden façon , sådan med folkene og den slags . Og Hansen er jo færdig ved at smutte øjnene af led , så såre han bare ser ham ; så går’en straks på en ny Melodi , om hvordan man er skabt , og hvordan man ikke er skabt , og fri vilje og uvaner og sådan noget . Fa’en må vide , hvor han selv kan finde ud af det . — og henne hos folkene , der er det igen en hel anden forklaring . Forgangen dag så hørte jeg netop , han stod og havde William for , og så sagde han :  » Nej William , hvis de ville tænke lidt mindre på styrmandens pligter overfor dem og lidt mere på deres egne pligter overfor styrmanden , så tror jeg nok , at de traf den gyldne middelvej . «  og det var jo myrderlig fornuftigt sagt af ham  ; det er lige akkurat det , de trænger til at tænke på , de fyre . — men ellers , så får man jo aldrig noget at vide om , hvad han går og laver derhenne , uden det med ivver , og det er nu ligegodt mærkeligt at se , sådan som han har kørt helt rundt på ham . Kommer der noget ud af ivver , så er det ene og alene hans skyld . Dælen lyne mig , han er et dejligt menneske . Vi kommer til at savne ham myrderligt . « 
Imidlertid sad det dejlige menneske og tog sig et lille middagshvil i sin stol oppe på broen . Og havet lå der ude og så på ham med sit dybe , strålende blik :  » Flvad er dit mål ? Hvad gavn har du gjort ? «  og atter var det ganske mærkværdigt , så lidt der blev 

tilbage af ham , når han så på sig selv , egentlig kun en smule god vilje og så tro på , at han nok skulle nå frem . Men han følte , at viljen fik magt , og troen fik stål i sine vinger . 
Så kom lille Hansen farende op på broen , og der var altid en hel mængde , som lille Hansen absolut skulle have talt med hr . Vang om , og bestandig endte det med :  » Hvordan skal det dog gå , når de rejser ? Så bliver der rigtignok tomt her på broen . « 
Og når Hansens vagt var forbi , så kom Isaksen og ville gerne låne Vang en times tid til at styre , medens redningsbåden blev malet . 
» Hør vangi vi kunne godt bruge en letmatros til . Kan vi ikke mønstre dem med det samme ? « 
» De kan tro nej , Isaksen . Det skal vi ikke have noget af . Så kunne jeg jo aldrig mere få en passiar med dem . « 
» Å hvad  1 snakketøjet gik vel ikke i bagtås på dem for den sags skyld . « 
» Nej , men de , Isaksen ! Husk på , man kan sgutte gå sådan og snakke med folkene . « 
» Så , er de nu der igen ! Jamen herregud , Vang , de kan jo da selv begribe —---------- « 
» Nej , jeg kan ikke begribe noget som helst . På det punkt er jeg akkurat lige så stædig som de . « 
» Men hør nu lidt , rare mand-------------- « 
» Jeg har jo hørt det så tit , Isaksen , og det hjælper stadigvæk ikke det mindste . Det er respekten , de er bange for skal tage skade . Men for det første er der nu engang ikke noget , der hedder respekt nu til dags , så i den henseende skal de ikke bekymre dem . Den kan ikke blive mindre , end den er i for 

vejen . Og for det andet : hvem , tror de , kommer længst med sine folk , en mand , der er godt lidt , eller en , der holder det gående på  » Respekten «  alene ? « 
Isaksen kløede sig i nakken . Nu gik ballonen igen 1 heldigvis kom i det samme Iver op på broen for at løse Vang af , og Isaksen benyttede sig af den derved opståede pause til at forsvinde . 
Det var ganske ejendommeligt at iagttage den virkning , som Vang og Iver gensidig havde på hinanden . 
For Ivers vedkommende kunne man i sandhed sige , at  » en fremmed fugl var kommen susende ind i hans snævre kreds «  og havde bragt ny luft og nye tanker med sig ; for ham betød  » Hr . Vang «  • hverken mere eller mindre end en fuldstændig revolution . Alt det gamle var kastet overbord :  » Skidt og møg alt sammen ! Ikke værd at gemme på en stump af det ! Nu begyndte man for fra igen på en anden bov . « 
Og han behøvede ikke at gå langt for at søge efter det nye . Han havde jo hr . Vang at rette sig efter . Hvad hr . Vang sagde , det var rigtigt , og hvad hr . Vang gjorde , det var godt ; for hr . Vang var det eneste menneske , som at der var noget ved ; og sådan som han havde maset for at få liv i en derovre i Plymouth ; nu skulle man da også nok vise ham , at man kunne være et pænt menneske . 
Og alt , hvad Iver fandt hos hr . Vang , det overførte han på sig selv . Rub og stub plantede han ind i sit troskyldige hjerte , og begejstringen gav det vækst ; hver dag var et kæmpeskridt frem i udvikling . 

men hr . Vang så med forskrækkelse , hvorledes Ivers oprindelige sunde natur mere og mere syntes at forsvinde ; og i stedet for kom der frem — en tro kopi af alle hans egne skavanker . Til sidst kunne han næsten ikke mere se alt det gode , som han dog virkelig havde kaldt , frem . 
Ak Niels , gamle dreng ! Om nogen havde villet tegne den argeste karikatur af dig , kunne han ikke have gjort det bedre end din tro følgesvend , der ærligt og redeligt  » masede «  med sig selv , for at komme til at ligne dig ! 
Det var meget angribende for sindsligevægten ! 
Iver skulle jo blive en  » Mand «  , en fast , helstøbt karakter , ikke sådan en — nå ja , hvorfor ikke tilstå det rent ud — sådan en umulighed , som han selv var — med sommerfuglevinger — og en snor , som stemningerne blot behøvede at trække lidt i , så sprællede hele fyren . 
Hvad i alverden skulle han stille op ? Hvordan skulle han dog få Iver overbevist om , at det kun ville blive til den rene elendighed , hvis han tog alt for meget op efter ham . Det nyttede ikke at tale med Iver om det ; så måtte man prøve en anden udvej . 
Og han forsøgte at kalfatre sig selv helt om . Han passede på som en smed , hver gang han begyndte at få sentimentale anfald eller flagre til vejrs ; det var i grunden rigtig sundt for ham , men det hjalp alligevel ikke meget . Endelig en dag prøvede han at anlægge et bredt sømandsmæssigt væsen , sådan lidt i retning af Isaksen . Det slog storartet an ; Iver blev bred :  » Dælen lyne mig . Vi skal nok klare de begreber . «  men hvert øjeblik stak de brogede vangske fjer igennem 

mågehammen ; og de tog sig mildest talt ikke godt ud i denne nye kombination . 
Men Vang syntes , at han pludselig havde fundet en udvej . 
Isaksen i her havde han jo  » Manden «  . Isaksen var som skabt til at tage det værk op , som han ikke selv kunne , gennemføre . 
Og da han havde fået denne lyse ide , var det , som om hele sagen trådté frem i en ganske ny belysning . 
Begyndelsen var gjort ; det døde punkt var overvundet ; Iver var vågnet til bevidsthed i den fremmede fugl var strøget ham forbi og havde draget hans blik og tanker opad og videre ud ; og dermed var dens hverv endt . Nu gjaldt det for Iver om at vinde fodfæste på virkelighedens faste jord ; men dertil kunne Vang ikke hjælpe ham . Han havde selv alt for lidt fodfæste ; han kunne for øjeblikket kun gøre ulykker ved at lære Iver at  » flagre «  , og det ville være synd . Iver trængte netop til ro ; ingen drivhuskultur i kunstig belysning , men en jævn og støt vækst i livets hverdagsvejr med regn og sol , som det nu kunne falde . Og når blot Isaksen ville påtage sig tilsynet med ham , skulle det nok gå . 
Så havde hr . N . Vang , Kronprinsessegade 37 alligevel gjort lidt gavn ! Det var dog ham , der havde sat værket i gang . 
Niels Vang syntes , at det begyndte at hjælpe på sindsligevægten . I grunden havde han lært så meget af Iver . Han havde lært , at de brogede fjer de var nu engang hans artsmærke . Hvad nyttede det , om 

han ville plukke dem af ; de voksede dog ud igen ; han blev alligevel aldrig ensfarvet . 
Og han havde lært endnu mere . 
Under sit arbejde med Iver havde han gjort den opdagelse , at han vist i grunden var en slags personlighed , ikke nogen stor og betydelig personlighed , heller ikke nogen helstøbt eller særlig udpræget personlighed , men dog altid en lille smule mere end en leddedukke med flagrevinger på . 
Han havde set sig selv forfølge et mål , et mål , der ikke var bestemt af et tilfældigt lune , men som bundede dybest inde i det centrale af hans karakter . Og han fik pludselig øjnene op for , at alle de svingninger og forandringer , som han havde undergået i denne tid , medens de fremmede omgivelser virkede på ham , vare i virkeligheden kun små forskydninger af den synsvinkel , hvorunder han betragtede sig selv . Hans eget jeg var bestandig uforandret : han havde fra den første til den sidste dag været sine idealer tro . Og når alt kom til alt , så var og blev dette dog hovedsagen . 
Niels Vang syntes , at han pludselig havde fundet sit eget tyngdepunkt , at han bag sine brogede fjer havde set en kerne , som han hidtil ikke havde haft tilstrækkeligt blik for . 
Og det var en særdeles fornøjelig opdagelse for ham . 
Ja , disse gamle  » udlevede «  idealer , de er nu alligevel nogle mærkværdig sejlivede kammerater . Mon vi i grunden ikke alle sammen gå omkring og gemme på et par stykker af dem ; men vi synes blot ikke , vi kan være bekendt at tilstå det ! — —- — 

der var solskin og fint vejr på Ajax . 
Iver hang på sit bræt højt oppe på stormasten og sang , så det skingrede vidt ud over søen . Og nede på fyrpladsen humpede Anders fyrbøder omkring med en stor klud om sin dårlige fod og syntes , at nu gik det helt nydeligt ; nu var den snart god igen ; det var noget så styrtende , så det hjalp med den smørelse , som hr . Vang havde bikset sammen af medicinkassen inde i bestiklukafet . Men hr . Vang havde også siddet en hel dag og læst i doktorbogen , så måtte det da blive til noget . 
Og gamle Jakob fandt stadigvæk et eller andet , han kunne sy på ; og blev det ikke færdigt i dag , så blev det vel nok en anden gang . Og når gamle Jakob så hen ad den kant til , hvor hr . Vang var , blev hans rødskæggede ansigt til en hel labyrint af små velvillige rynker . 
Men der var en , som ikke var fornøjet . Det var William . 
Der var ingen sjov mere på Ajax . Det var bleven nogle rigtig gode dødbidere alle sammen . Ivvert — nå , det fjols kunne man nu slet ikke regne med ; men de andre var for den sags skyld ikke et hår bedre . Ville man engang have lidt fest ud af det og lave lidt grin med rocambole , så kom straks gamle Jakob med sit :  » Du er et vrævl , William «  . Eller også kom store Marius :  » Nu skal du holde kæft , William . Styrmanden er en meget flink mand . Har du endelig noget at klage på , så kan du jo gå til ham selv . Han kan meget godt forstå dansk , når man snakker til ham på en ordentlig måde . Men du kan sgutte forlange , at han sådan straks af sig selv 

skal vide , hvad som du nu kan finde på at skabe dig gal over . Og nu nærer du dig , vil jeg bare sige dig ; for vi vil , fa’en tude mig , have fred og ordentlighed her i lukafet . «  ' 
når store Marius begyndte at lette på armene og bede fanden om at tude sig , foretrak William altid at forsvinde . 
Xxvii . 
Så en formiddag løb Ajax da igen ind forbi den store mole og lagde til ved toldbygningerne i libau . 
Vang stod ved lønningen og så over mod skansen . 
Iver kom hen og stillede sig op ved siden af ham . Der var ikke noget at gøre , før tolderne havde været her , så der var god lejlighed til en lille passiar . Nu skulle hr . Vang snart rejse , så man måtte jo bruge tiden . 
» Nå ivvert ; har de nu syskrinet i orden ? « 
» Ja , de kan tro , det er i orden ; og nu varer det ikke længe , så er det , hvor det skal være . « 
Syskrinet havde gjort megen gavn på hele denne rejse . Det havde været et fortræffeligt udgangspunkt for de fleste af Vangs og Ivers samtaler , eller det var bleven benyttet som en praktisk genvej til hurtigt at komme fra ligegyldige ting over i den moralske pædagogik . 
» Jeg vil kun sige dem , ivver , at de er sunket meget dybt i min agtelse ved den historie . At de 

går hen og køber et syskrin med papbund og en lurvet blysaks i ; føj ivvert ; det havde jeg ikke ventet af dem . Har jeg nu ikke gået her og slidt som et bæst for at lære dem , at når de vil gøre noget , så skal de gøre det ordentligt og fuldt ud ; ikke dette her halvvejs ! Papbund , ivvert , og blysaks ! Det er noget af det værste , jeg længe har oplevet ! « 
Iver så aldeles ikke skamfuld ud . Når hr . Vang  » skældte ham ud «  på den måde , lyste hans ansigt med sit mest strålende smil . 
» Næste gang så skal det blive mahogni over det hele og forgyldt låsetøj og et fint spejl i låget . Jeg ved , hvor der står sådan et i vinduet nede i rotterdam . Men det bliver ikke til mirzl . « 
» Hvem bliver det så til , ivver ? « 
De blå øjne så langt frem for sig : 
» Man finder vel engang en , som man kan stole på . « 
» Det kan jeg ikke tro , ivver . Husk på , det er jo krapylere alle sammen . « 
» Ja det var den gang , hr . Vang . Men se nu , nu tænker man jo noget anderledes . Der er jo nok svært mange af dem og er krapylere , og det er jo dem , man har haft mest kendskab til . Men hvis at man nu kunne finde en , sådan en rigtig pæn og anstændig lille pige , som at der nok ville holde lidt af en , og man så vidste , at hun ventede på en , til man kom igen , så skulle man jo også nok blive et ordentligt menneske , for hvordan kunne man ellers være bekendt at se hende lige ret ind i øjnene , når man kom hjem . Tror de ikke også det , hr . Vang ? « 

jo , det var netop det , hr . Vang troede . Men desværre , man kunne jo ikke sådan lige med det samme finde en- » rigtig pæn og anstændig lille pige «  til Iver . Hun måtte foreløbig stå hen som en fremtidsmulighed ; hun var den , der engang , når tidens fylde kom , skulle sætte kronen på det af  » Hr . Vang «  begyndte værk . Men indtil hun viste sig på scenen , måtte man håbe på hjælp fra anden side . 
Og hjælpen kom . 
Da Vang efter frokosten — om forladelse , toldklareringen — gik i land , styrede han straks op mod det danske konsulatskontor , og da han kort efter kom ombord igen , var der et ualmindelig fornøjet udtryk i hans ansigt . 
» Hvad tror de , jeg har til dem , ivver ? « 
Ja det kunne Iver jo ikke godt vide ; men han havde nok alligevel en lille anelse om det , for han begyndte så småt at blive rød i hovedet . 
Vang trak et brev frem . Det var slet ikke noget videre fint brev ; frimærkerne sad skævt ; og udskriften gik , som den bedst kunne . 
Men Iver blev højrød i hovedet af glæde . 
» At de netop skulle komme med det , hr . Vangi « 
Så stak han for efter med brevet ; han havde sådan en mærkværdig hast med at få læst det . 
Da Vang om aftenen kom ombord og fandt Iver siddende i kabyssen med det engelske skrivetøj og brevmappen foran sig , så vidste han , at nu havde han fået den bedste hjælp , han kunne ønske sig . 
Men da Iver lidt efter kom og spurgte , om hr . Vang ikke nok ville tage e og læse brevet for ham , 

ligesom han havde gjort for de andre med deres breve , så sagde hr . Vang nej : 
» Det ville være synd af mig , Iver ; for det brev . det skal nu tale til dem med deres moders stemme og ikke med min . « 
Og Iver syntes , at det kunne der være noget i , og så satte han sig hen og stavede sig på ny gennem de kejtede , uregelmæssige linier . Og det var nu så underligt at sidde og læse alt det , som sådan ens mor kan finde på at skrive til en . 
Niels Vang syntes , at alting føjede sig så godt for ham . Denne gang var det rigtignok ganske anderledes fornøjeligt at være i libau , end det havde været sidst . Især havde han et par småglæder , som i al deres ubetydelighed gjorde et stærkt indtryk på ham . 
Hver morgen gik han sig en tur gennem byen , først hen over det store torv , hvor bønderne holdt med deres pindevogne ; her var fjerkræ og grøntsager og tykmælk , der solgtes efter pottemål og østes op af store snavsede baljer ; man blev ganske kold ned ad ryggen ved at se på det . Og alle vegne var det :  » Hr . Kap-teene , hr . Kapteene «  , så snart han viste sig . Det morede ham at handle med bønderne ; de stod i deres tykke pelse og så på ham med milde , blå øjne og kvidrede det blideste sprog med bløde , melodiske stemmer , og så snød de ham på det mest ukristelige med den uskyldigste helgenmine . 
Herfra gik turen videre gennem gaderne , hvor alle mennesker gik og gnaskede på tørrede græskarkerner , hen til jødernes torv . Der havde han en gammel ven , som han hver dag måtte op at se på , en fuldstændig uberegneligt gammel patriark , der sad 

på stenbroen , indhyllet i en bunke snavset lammeuld ; men op over ulden ragede det herligste hoved , et mægtigt bølgende hår og skæg , en prægtig ørnenæse og et par stolte , strålende falkeøjne . 
Han sad ubevægelig og passede sin butik , der lå på stenbroen foran ham — tre rustne sofafjedre , et halvt hjul til en trillebør og stellet til en parasol , hvor betrækket og de fleste af stiverne manglede . Forrige gang havde han desuden haft en bundløs kasserolle ; nu var den borte og erstattet med en ganske lille medicinflaske , der lå på en stump snavset avispapir ; den var åbenbart forretningens pragtnummer . 
Indhyllet i sin lammeuld og omgiven af alle sine herligheder sad den gamle på stenbroen . Han lignede slet ikke de andre jøder , hvis pjalter og elendighed blev endnu mere fremtrædende ved deres logrende ydmyghed . Han sad som en konge , og hans dybe ørneblik syntes at sige :  » Gud Herren har selv sagt det . Min slægt skal herske over jorden . « 
Niels Vang måtte tage hatten af , hver gang han gik forbi ham , og så kom der et par ubeskrivelig snavsede arme frem af lammeulden og lagde sig hen over brystet , og patriarken hilste igen , værdigt og afmålt :  » Du unge , fremmede kapteene ! Jeg hilser dig ; thi jeg ser , at du kender vor slægts storhed ! « 
Ak , hvorfor levede rem brandt ikke mere , så han havde kunnet tegne ham , Abrahams , Isaks og Jakobs ætling , der selv i sin udlændigheds fornedrelse forblev tro mod sit folks håb . 
En dag spadserede Vang langs med havnen . Pludselig var der noget , der nejede henne ved en 

damper , og minsandten , der stod hans gamle ven , besucheren , og gjorde honnør og nejede lige ned i brostenene med det allerbredeste smil i sit kuglerunde ansigt . 
Vang gik straks hen til ham og sagde goddag . Han talte dansk , og besucheren snakkede russisk eller lettisk , eller hvad det nu var ; men de var begge to meget fornøjede over at se hinanden igen . Og da Vang trak et par cigarer frem — klask , der lå besucheren nede på stenbroen og snappede efter hans overfrakke for at få noget at kysse på . Men da Vang ved tegn og underlige gerninger fik betydet ham , at han slet ikke satte pris på alt dette kysseri , rejste besucheren sig op igen og stod et øjeblik og så på ham med et forbavset , spørgende blik :  » Lille herre ! Regner du mig da virkelig for et menneske af samme slags som dig selv ? «  så gled der pludselig et begejstret smil over hans skikkelige ansigt . Han jog armen dybt ned i sin rummelige kavajlomme , og idet han slog hælene sammen og rettede sig med en flot honnør , rakte han Vang en stor håndfuld tørrede græskarkerner . Det var nu det bedste , han havde at byde på . Og Vang tog kernerne og trykkede ham venskabeligt i hånden , og besucheren glemte at neje , men stod og så efter ham så længe , han kunne øjne ham , og det så næsten ud , som om besucheren var bleven et helt kvarter højere . 
I det hele taget syntes Niels Vang , at libau var en rigtig rar by . Hver aften var han i land sammen med Iver . En aften var de i  » Hamburgergarten «  og hørte på musikken , en anden aften var de ude i 

skoven , og Iver gik i en forbavselse over , så meget her var at se på og more sig over . 
Men William gik omkring for sig selv og var ikke rigtig til at blive klog på . 
» Hør Vang , «  sagde Isaksen en dag .  » De skulle vel ikke have hørt noget , om William tænker på at stikke af . Han bliver ved at tage penge op af hyren ; nu er der snart ikke en rød øre tilbage . Det er aldrig gode tegn . « 
» Nej , jeg har ikke hørt noget . « 
» Hva’ ? Tænk dem om engang til . De går altid så myrderlig geheimt med , hvad de får at vide hos folkene . « 
» Men jeg har virkelig ikke hørt det allermindste , «  forsikrede Vang i fuld overensstemmelse med sandheden .  » Og for resten kan de jo nok selv forstå , at hvad jeg ellers får at vide hos folkene , det er ikke beregnet på at skulle gå videre . Jeg har aldeles ingen ret til at fortælle dem noget om det . « 
» Nå , derfor kunne de jo gerne gøre det alligevel , «  mente Isaksen .  » Man vil jo dog nok vide en lille smule om , hvad de går og brygger sammen . « 
» Så kan de jo tale med dem , Isaksen . Det er rigtig flinke folk at tale med . « 
Isaksen bøjede hurtigst muligt af fra dette farlige emne . 
Men han havde nu haft ret alligevel . Den sidste dag , Ajax lå i libau , var der ingen William ombord . Hans skibskiste var også forsvunden , og Anders fyrbøder , som havde været en tur i land om aftenen , kom med den besked , at han havde mødt William på gaden , og så havde William bedt ham hilse så 

flittigt  .  . nu kunne de sige , de havde set ham ; og de skulle ingen ulejlighed gøre sig med at vente på ham , for han skulle dog ikke have noget af at sejle i sådan et bethelskib længere . 
Der var ingen , der savnede ham . For Niels Vang var det en stor beroligelse , at han var borte , og det lod også til , at der var falden en stor sten fra Ivers hjerte . 
Om eftermiddagen , da Ajax gik ud gennem havnen , stod Vang på broen og så for sidste gang libau glide forbi . 
Der inde ved de store magasiner stod besucheren og gjorde honnør og var lige ved at neje , men tog sig i det og vinkede med hånden i stedet for . 
Og der kom skansen . Alle pigebørnene hang ud af vinduerne og vinkede . Der var både mirzl' og Elsa og Susanne og Lizza . Iver , som stod til rors , drejede hovedet lidt til den anden side ; men Vang fik pludselig travlt med kikkerten . Bagved pigerne skimtede han et rødt , forsorent ansigt med noget flosset overskæg og mørke , spillende øjne . 
» Isaksen ! William vil gerne sige farvel til dem . Han står der ovre og vinker . « 
Isaksen fik ikke sagt farvel til William , for der kom i det samme noget kludder med rattet , så han måtte til at skælde Iver lidt ud . 
Men da vagten et par timer efter var forbi , stak Iver straks ned i lukafet og kom et øjeblik efter tilbage med en firkantet pakke , som han meget forlegen rakte til Vang . 
» Jeg ville gerne spørge dem , hr . Vang , om de 

ikke vil beholde det , sådan som en slags erindring om mig . « 
Det var syskrinet , med papbund og blysaks og det hele . 
» Jo , ivver . Det vil jeg meget gerne have . Det er netop en god erindring om dem ; ikke for papbundens skyld , for jeg tror , der er bedre bund i dem end som så . Men fordi det var bestemt for skansen , og så endte det alligevel hos mig . « 
Iver stod og så meget alvorlig ud . 
» Ja , det var netop også det , jeg syntes . Det er gået så mærkeligt med det syskrin . Ganske ligesom med mig selv . For hvis de ikke var kommen , så havde jeg vel også endt i skansen sammen med William . « 
» Så , ivvert , lad os nu ikke tænke på skansen mere ; den er såmænd ikke værd at spilde tiden på . — men se , nu har jeg jo åbenbart tabt , oven i købet hele to rubler ; men nu har jeg kun denne ene tilbage . « 
Vang greb i vestelommen og tog en æske frem , som han rakte Iver . 
Der lå en flunkende ny sølvrubel med en lille sølvkæde ved . 
» Nej , hr . Vang , skal jeg virkelig have den ? Den er voldsom fin . Og så kan man formelig hænge den ved urkæden . « 
» Men se her på den anden side , ivver . Jeg har gået hen og spoleret den , så den ikke er noget værd mere . « 
INitupiNit==på deN blaNkslebNe myNt stod et N og et v smukt slyNgede iNd i hiNaNdeN . 

Ivers ansigt strålede : 
» De kunne ikke have fundet på . nogen bedre ting til mig . Må jeg virkelig gå med den , sådan med deres eget navn på ? — nej , hvor den skinner ! — de kan tro , hr . Vang , jeg skal altid holde den blank , og de kan rigtignok også være sikker på , at den skilling den skal aldrig komme nogen steder , hvor jeg ikke kan være bekendt at gå med den . For det er jo , ligesom jeg gik med dem selv . « 
Iver måtte straks ned i lukafet og hente sit ur for at se , hvordan rubelen tog sig ud ved urkæden . 
» Nåda , hvor deN er flot . Hva’ ? — ja og så N , v ; det siger  » Hr . vaNg «  ! « 
» Eller også  » Nu vender vi «  ! « 
» Ja , de kan bande på , at nu skal vi vende , og det skal blive en bedre sejlads end før . Nu har jeg regnet ud , hvordan jeg vil bære mig ad . Når man bare kunne få styrmanden til at sige , at der var ingen landlov nu sådan lige i den første tid , og så skulle han ikke lade en få penge , uden at han spurgte om , hvad det skulle være til . For hvis man skulle gå hen og blive tosset , og man så kom og ville have penge hos ham til at gå i land for , og han så sagde :  » Skal du nu også bruge de penge til noget ordentligt noget , ivver ? «  se så kom man jo til at tænke sig om , og så blev man ombord og brugte ikke pengene til alt det skidt , man ellers har gået og smidt dem væk til . Og når man så havde fået sparet noget sammen , og man kom til København og fik dem udbetalt , så tog man dem alle sammen og gik op til dem med dem , og hvis så at de ville gemme 

dem for en , så kunne de jo have dem i syskrinet , så blev der da en god brug af det . Og når man så havde fået lært at være lidt fornuftig og havde fået sparet nok sammen , så kunne man komme til København og læse til styrmandseksamen ; og når de så ville tage dem over at lære lidt på en i den tid , man var i land , så kunne man være bleven til et hel pænt menneske , når man igen kom ud at sejle . Og så sejlede man ikke længere i lukafet . — tror de ikke nok , at det kunne gå ? Og kunne de ikke snakke lidt om det til styrmanden ? Og hvis at--------- « 
» Stop lidt , ivver . Det bliver alt for meget at svare på . Jeg synes udmærket godt om deres plan , og jeg er især glad over , at de selv har fundet på den . Men jeg kan ikke tjene dem i at tale til styrmanden . Det må de selv gøre . « 
» Jamen , hr . Vang ; man kan jo ikke sådan snakke med ham . « 
» Det var dog et forsøg værd , ivver . Vent et øjeblik her oppe . « 
Vang skyndte sig ned i messen , hvor Isaksen netop var færdig med at spise . 
» Kan de ikke komme lidt op , Isaksen ? Der er nogen , som gerne vil tale med dem . « 
» De ser mig så underfundig ud . Flvad er det nu for hundekunster , de har for ? « 
» Det er skam ramme alvor , Isaksen ! « 
» Jeg vil bare sige dem , Vang , at hvis de går og laver abekattestreger med mig gamle menneske , så vanker der på pusterøret . — nogen , der vil snakke 

med mig her midt ude i stranden . De har vist ikke rigtig fået klaret begreberne i dag . « 
Isaksen tændte sin pibe og fulgte efter Vang op på dækket . 
» Ja det sagde jeg jo nok . Her er ikke så meget som en kat . « 
» Nej , men her er et menneske , Isaksen . Det er min ven , ivver , han ville meget gerne have talt lidt fornuftigt med dem . « 
» Hm ! Det behøvede han vel ikke at sende dem ned for . Han kan vel nok snakke selv , «  brummede Isaksen , der havde en fornemmelse af , at nu havde Vang alligevel fået trukket ham i saksen . 
Vang lo og tog begge Isaksens hænder med sit mest overtalende smil : 
» Han var ikke rigtig modig med det , Isaksen . Styrmanden kan jo ikke snakke med folkene , og folkene kan ikke snakke med styrmanden . Det er lidt indviklet for et ungt menneske . « 
Der gled et godmodigt smil over Isaksens brune ansigt . 
» De er sgu dog en grinagtig svend . De bliver ved lige til det sidste . « 
Så vendte han sig mod Iver , der stod noget borte med kasketten i hånden : 
» Nå , sømand . Lad os så høre , hvad du har at fortælle om ! « 
Vang gik ned i sin kahyt . Da han et kvarters tid efter igen kom op på dækket , stod Isaksen og Iver endnu og talte sammen . Det varede næsten et helt kvarter til , før de var færdige , og Iver kom farende aldeles glædestrålende : 

» Det er dog en dejlig mand , styrmanden ! « 
» Ja det har jeg jo sagt hele tiden , ivver . Men gå de nu ganske rolig til køjs . Nu kan jeg nok tale med ham , siden de selv har begyndt . « 
Vang skyndte sig hen til Isaksen , der stod ved lønningen og så meget tankefuld ud . 
» Nå , Isaksen . Hvad siger de så ? « 
» Hm !— hvad jeg siger ? — meget fornuftig fyr , den ivver . « 
» Ja ikke sandt , Isaksen ! Kan de huske den første dag , jeg var her ombord , da sagde de :  » Å , han går i hundene «  . Og jeg spurgte dem , om man dog ikke skulle kunne få et ordentligt menneske ud af ham ; men de sagde , at det nyttede ingenting , hvad man så ville gøre . — nu har jeg gjort , hvad jeg kan , Isaksen , og nu siger de :  » Meget fornuftig fyr , den ivver . «  så må det dog vel have nyttet noget alligevel . — men nu er min tid ude . I overmorgen rejser jeg . Og så ville jeg så gerne vide ham i gode hænder . Han er så ung , Isaksen , og det er alt sammen så nyt for ham endnu ; han kan ikke rigtig stå på egne ben , og det føler han selv ; og derfor er det , at vi begge to beder dem , om de ikke nok vil tage dem lidt af ham . Der skal så lidt til for at holde ham oppe . Tror de ikke , jeg kunne få dem til at passe lidt på ham for mig ? « 
» Passe på ham ! — det er sådan sin sag at passe på et stort voksent mandfolk ! « 
» Ja , det indrømmer jeg gerne . Men synes de ikke også , at det var sådan sin sag , om jeg kom igen til næste år og spurgte dem :  » Hvordan går det med ivver ? «  og så måtte de svare :  » Å , han 
ec 

er gået i hundene ! «  jo , Isaksen ! Det ville være sådan sin sag . « 
» Hm ! — sa’tn til komedie ! — «  Isaksen hørte åbenbart ikke halvdelen af , hvad Vang sagde . Han stod og så ud over søen med et besynderlig åndsfraværende blik-------- :  » Hm i — når han sådan kommer og står og snakker , så er det jo li’eså grangiveligt , som man kunne se den store derhjemme . « 
Niels Vang tav pludselig bomstille . Her trængtes nok slet ikke til hans veltalenhed .------- 
da Vang om aftenen kom ned i sin kahyt , syntes han , at nu kunne han med rolig samvittighed pakke sin store rejsekoffert , som hovmesteren havde stillet frem til ham . 
Nu havde den fremmede fugl endt sit hverv . 
Xxviii . 
Kender du noget så velsignet som at vågne ? 
Sådan efter en rigtig god og solid bondelur , hvor du har sovet som en sten og ikke drømt en smule , kun været helt væk fra det alt sammen , indtil du pludselig slår øjnene op og føler dig som nyfødt , så strålende fuld af nye kræfter og nyt mod , at du knap nok kan give dig selv tid til at ligge og strække dig et par minutter , men øjeblikkelig må kile på for at få begyndt på en frisk . 
Niels Vang havde fået lært denne fortræffelige kunst . 

han behøvede aldeles ikke mere nogen slags  » Selvforsvar «  . I samme nu , som han åbnede øjnene , trillede han sig sidelængs ud af køjen med et fornøjet  » På’en igen , gamle dreng . « 
Men i dag var det alligevel lidt drøjt at vågne . 
Han kunne ikke mere trille sig ud på gulvet ; der stod den store koffert ; og alle hans sager , der lå og flød i et broget virvar rundt om i kahytten , mindede ham alt for levende om , at nu var det forbi med friheden . Nu skulle han hjem igen , hjem til trædemøllen og bøgerne og laboratoriet og tante bi---------1 himlen forlade dig din synd , Niels , du var lige ved at regne tante eine med i 
den foregående dag var han kun nået til at få begyndt på at pakke ind . Hele dagen havde været en stor afskedsfest fra morgen til aften . 
Kaptejn Smidt gik rundt , indhyllet i vældige tobaksskyer , og havde slet ikke noget venstre øje . 
» Kandidat ! Kan—di—dat ! Livor så— hm , hm , hm ! Nå der sidder de oppe , ja det tænkte jeg jo nok . Hør kandidat ; jeg ved pinedød ikke , hvordan det skal gå med moralen , når de nu rejser . Kom nu med ned og lad os få en lille toddy endnu engang . « 
Og Isaksen glemte sin malerbøtte for at holde små afskedstaler : 
» Ser de nu , rare Vang . Vi skulle jo gerne have klaret begreberne lidt , før de stikker af . Vi er jo altid kommet godt ud af det , og jeg kan myrderlig godt lide dem . Men hvad det angår med at blive et rigtigt mandfolk , jeg vil sige dem , de kan li’eså gerne give det op med det samme , for det bliver de 

nu aldrig alligevel , om de så står på deres ho’ede . Men ellers , hvad alt det andet angår , dælen lyne mig , de er god nok . Det bandede Laus Isaksen på . « 
Nej , der havde ikke kunnet være tale om at få tid til at pakke ind . Men nu måtte det gøres ; om et par timer ville de være på Københavns red . 
Diplomatfrakken og mansketskjorterne kom nok så fint i bunden af kofferten ; dem havde der just ikke været megen brug for . Så kom — — hvad var det ? Hele den stabel derhenne i hjørnet af køjen ? — hm , kollegiehæfterne 1 til rejseindtryk ! 1 — — det var for resten rigtig godt papir . Mon hovmesteren ikke kunne bruge dem til et eller andet ? 
Jo , hovmesteren kunne så udmærket godt bruge dem . Netop sådant glat papir med ordentlige streger ; der kunne laves det nydeligste regnskab i dem . 
Og hovmesteren gik med kollegiehæfterne , medens han kastede et sørgmodigt blik på den øverste køje . Den havde været et sandt eldorado for ham . Ikke en eneste dag var gået , uden at han havde haft lejlighed til at bringe dens indhold i den sirligste orden igen , når kandidaten havde strittet det hele omkring imellem hinanden . 
Inde i den store kahyt stampede kaptejnen omkring for fuld damp . I dagens anledning havde han fået benklæder på , skønt klokken ikke var mere end seks , og han sjokkede om og syntes , at han burde gøre noget , men kunne ikke finde på , hvad det skulle være .----------— 
Ajax drejede om Trekroner og styrede ind mod toldboden . 

København var såmænd en rigtig køn by ; frihavnen og Langelinie tog sig hel statelige ud . 
Men Vang havde i øjeblikket ikke megen Sans derfor . Han stod ved faldrebet med sin koffert og alle sine pakkenelliker . Iver havde båret dem op nede fra kahytten ; ingen andre fik lov til at røre hr . Vangs tøj . 
Hele mandskabet var på dækket ; selv frivagtsfolkene vare komne op for at sige farvel . 
Nede i maskinen havde afskeden været ret kortfattet . 
» Farvel , farvel hr . Vang , og hav det temmelig , grinagtigt , «  sagde Jakobsen . 
» Æh , «  sagde mester ganstrup . 
Og så var det forbi . 
Men Anders fyrbøder stak op fra fyrpladsen og stod i døren og trak luft som en hvalfisk , da Vang kom forbi . Han havde kun lærredsbenklæder på og en pudseklud om halsen som slips . 
» Farvel , hr . Vang . Og tak for smørelsen . « 
Så forsvandt han igen ned ad stigen med pudsekluden flagrende nok så flot ned over det nøgne , , sorte bryst . 
Ajax var stoppet op . Den lille karantænedamper kom farende og futtede afsted igen et øjeblik efter . Fir . Vang havde vist sig ikke at være sundhedsfarlig . 
Iver havde bedt , om han måtte ro hr . Vang i land ; han skulle nok ro pænt . Men så snart de var komne ind på reden , var Iver forsvundet ned i lukafet og havde ikke vist sig siden . 
Nu var båden i vandet . Kofferten blev firet ned . Isaksen var i båden og tog egenhændig imod den . 

» Farvel igen , hr . Kaptajn , farvel Hansen , farvel alle sammen . « 
Gamle Jakob lettede lidt på kabudsen : 
» Farvel , hr . Vang . Og tak for denne gang . Det var rart at have dem her ! « 
Et sidste håndtryk , så entrede Vang ned ad faldrebet . 
» Hvor bliver nu ivver af . Skal vi ligge her og vente på ham ? «  Isaksen var lige ved at blive utålmodig . 
Endelig kom Iver farende . Niels Vang blev pludselig så underlig blød om hjertet . Iver havde gjort sig fin med det blå landgangstøj og en splinterny kasket . Rubelen hang og strålede ved urkæden . 
Isaksen smilede godmodigt og sagde ikke noget . 
Så stødte båden fra . 
Der vinkede en mængde snavsede hænder fra lønningen . Anders fyrbøder var kommen op igen og stod i døren og viftede med pudsekluden . Og oppe fra broen svingede kaptejnen og lille Hansen med hattene . Kaptejnens pibe tågede mere end nogensinde , og lille Hansen smuttede ganske ualmindeligt med øjnene . 
Vang sad og vinkede igen . Isaksen styrede , og Iver roede , og han roede pænt , voldsom pænt . 
Nu var de ved toldboden . Iver bar kofferten op ad stentrappen , medens Isaksen for sidste gang gav Vang en lille rystetur med begge hænderne på hans skuldre . 
» Nå , Vang . Dælen lyne mig . Lad mig nu se , de har det godt og passer lidt på nerverne og ikke går hen og glemmer morgenbitteren . « 

» Nej , Isaksen . Jeg skal ikke glemme noget . Og de husker vel også , hvad de har lovet mig . « 
» Vi skal nok få klaret de begreber , «  mente Isaksen . 
» Farvel , ivver . Nu stoler jeg på dem ! « 
Iver nikkede . Han havde ikke sagt et ord hele morgenen , og nu kom der kun et lille , lavmælt  » Farvel «  . Men de store , blå øjne veg ikke fra hr . Vang , medens han roede ud igen . 
Vang stod og så efter båden . 
Nu var den ved skibet ; nu blev den hejset op . Isaksens brede skikkelse entrede op på broen . Lille Hansen var endnu deroppe ; kaptejnen var gået ned igen . 
Der steg en lille , hvid dampsky til vejrs . 
Tu—u—u— 1 
herregud , hvor han kendte den lyd ! Den var just ikke smuk , strengt taget nederdrægtig skingrende og umelodisk . Men han kunne nu godt lide den alligevel . 
Vandet begyndte at koge agterude , og Ajax gik langsomt frem . 
Farvel Ajax i du var i grunden en rar gammel vogn . Nu sjasker du af , og du kommer vel nok , hvor du skal hen . 
Der blev kahytsdøren revet op , og en hvidhåret , trivelig person kom farende ud . Vang syntes , han kunne høre det velbekendte :  » Isaksen ! I—sak—sen ! ! Hvor så— — i « 
Jo , kaptajn . Han er der oppe på broen . Og det tænkte de jo også nok selv . 

nu kunne han ikke mere skelne folkene derude ; han søgte forgæves efter et sidste glimt af Iver , men kun de tre personer oppe på broen kunne han se , en rund , en bred og en lille en ; og han syntes næsten , at han endnu kunne se , hvor den lille smuttede med øjnene .------- 
men'henne på fordækket stod en ung , lyshåret fyr i fint , blåt landgangstøj og med en splinterny kasket . Han stod og stirrede ufravendt ind mod toldboden , ind mod den lyse skikkelse derinde , og han nikkede til sig selv med små , bestemte nik : 
» Han sagde , at nu stolede han på mig . « 
Så kom der en stor , brun hånd og daskede gemytligt ned på hans skulder . Og der kom et par ganske lyseblå øjne , der så på ham , sådan rigtig rart og venligt . Og Isaksen rystede ham lidt , og det godlidende jyske mål havde sådan en ganske mærkværdig opmuntrende og velvillig klang : 
» Nå sømand ! — an igen ! « 


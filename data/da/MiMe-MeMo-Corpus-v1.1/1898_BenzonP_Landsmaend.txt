I . 
De krydsende banespor lå og skinnede som 
sabelklinger i det høje middagslys , og kulbunkerne 
ovre i oplaget under vandtårnet gnistrede 
hvidt som sølv . På et sidespor stod en 
række halvlæssede majsvogne , således som portører 
og kuske havde forladt dem for at gå 
hen og spise . Stationsbygningen lå som uddød 
med sine nedrullede Gardiner , men på middagslur 
kunne der vist ikke tænkes , så længe svinene 
henne i Folden holdt et så syndigt spektakel . 
Det var leverancen fra i formiddags , som 
ventede på at komme af sted med firetoget 
nord på . 
Opkøberens folk gik og prikkede i flokken 
med lange stænger , medens Mortensen i egen 
person stod oppe på en kasse og ledede 
felttoget . Han løftede sig på tæerne , mens 
1* 

han gav sine ordrer ; det var af lutter ivrighed , 
thi der , hvor han stod , kunne han magelig 
overse hele Folden . Blyanten , han holdt i sin 
højre hånd , borede han uden at vide det 
ind i lommebogens blade , hver gang mændene 
dernede uddelte et rigtig hjerteligt ribbensstød . 
„ Nåda , i fordømte yankee’er , kan i være 
ordentlige ," henvendte han sig til grisene i et 
engelsk , som kunne have været bedre , men tilføjede 
straks på uforfalsket fynsk : „ Skal en 
god dansk mand være nødt til at snakke jeres 
morsmål til jer , før i makker ret ? Pas på , 
Thomsen , skaf hende luft , den lille grå der i 
hjørnet , ellers maser de hende komplet ; det blev 
et tab af fem dollars kontant foruden den sorg , 
det blev for hendes slægt og venner . Hvor 
var det så , vi slap ? var det fire og halvtreds ? 
Vel , fire og halvtreds  .  .  . hvor Pokker er nu 
fire og halvtreds blevet af ? De er ikke til at tælle 
i dag , sådan de bærer sig ad . Nå , lad gå da . 
Men pas godt på ved indladningen , syv og treds 
skal der være ." 
Og Mortensen stak bogen i lommen og 
sprang ned fra sin kasse , hvorpå han , tørrende 
sig i sit røde ansigt med et endnu rødere tørklæde , 
slentrede op imod stationen . 

skinnerne , som krydsede hans vej for hvert 
andet skridt , værdigede han ikke et blik ; hans 
korte ben fandt af gammel vane det rette trit . 
Han slog et slag hen ad perronen , mens hans 
skygge næsten skjulte sig under hans fødder . 
Så standsede han og lettede på lærredskasketten , 
men fik den hastigt på igen , inden 
han havde fået svederemmen aftørret , thi solstrålerne 
væltede som en koghed regn ned over 
hans skaldede hoved . Han måtte nøjes med 
den mere uskadelige forfriskning at føre en 
finger rundt imellem flippen og den ophovnede 
Hals . 
Det skulle gøre godt at få sig et krus og 
lidt skygge . 
Han skråede over mod den aflåsede restaurationssal 
og bankede på vinduet nærmest 
ved skænken . Han gjorde det på en forretningsmæssig 
måde , som tydede på , at han var vant 
til at blive lukket ind når som helst . Men i 
dag hørtes ikke den kendte lyd af slåen , som 
plejede at skydes fra . Han skulle lige til at 
gentage sin banken , men tog sig i det og gav 
sin pande de formanende knubs , som oprindelig 
havde været ruden tiltænkte . 
„ Jeg fjols !" mumlede han , „ hun er der jo 

ikke . Som jeg går og tosser ! Ja så bliver 
der ingen 01 af , før godstoget kommer ." 
Om han skulle liste hjem og se til konen ? 
Han gik hen og kastede et blik ned ad vejen , 
hvor solen slog gnister af skærverne og skyggen 
gjorde sig kort under de unge , kostelignende 
træer . Nej i denne hede gad han ikke , for 
han måtte alligevel herned igen til indladningen , 
folkene var ikke at lide på . 
Så søgte han skygge under halvtaget ved bygningens 
gavl , men så’ ikke videre fornøjet ud . 
For en petroleumstønde var lige godt ingen sofa , og 
strået , han sad og tyggede på , var ikke en øl . 
Men naturligvis var det bedst , som det var . 
Sådan en skiftestation med et evigt rykind af 
rejsende og med alle disse handelsmænd , som 
ikke just var af fineste sort , var ikke noget sted 
for en ordentlig pige . Handelsmand var han jo 
selv , begribeligvis var han det , og ikke så meget 
fin heller ; men han var pigens fader , var han , 
og det gjorde altid en forskel . Men savne hende 
ville han hver evigste mandag og torsdag , når 
han gik og hang hernede efter grise . Ikke for 
øllets skyld , skidt med øllet , skønt han jo nok 
ville sige , at i sådan en hede var en lille 01 
en ren himlens velgerning for et menneskes indvortes . 

men det var passiaren , som var så 
gemytlig , når lokalet var tomt nu ved middagstid , 
og hun stod hos ham i sit hvide smækforklæde 
og støttede sig på de runde arme , som 
lå fladt ud på bordet . De historier , som han 
fik prangerne til at grine ad , så de var ved at 
sprække , kunne han aldrig få i sin mund , når 
han kiggede ind til Anna . Han følte sig næstendels 
som en sjælesørger , så snart han havde 
suget det første skum af skægget og spurgt 
hende , om hun havde fået lov at være i fred 
siden sidst . Så formanede han hende til at 
holde sig brav , og hun var god at formane på , 
for en alvorlig tøs havde hun alle tider været . 
Hun så’ så troskyldigt på en , at et andet 
gammelt stykke orneflæsk ordentlig skammede 
sig over at være fader til al denne uskyldighed . 
Noget af verden havde man jo set i sine dage , 
ja såmænd ; man kendte det måske bedre , end 
det egentlig var en tjenligt . Men det havde man 
i alt fald ud af sine gale streger , at man kunne 
advare sit eget kød og blod . Gelinde , forstår 
sig , pænt — så hun ikke kom til at rødme ved 
at høre derpå . Men det var lettere , end man 
skulle tænke , at snakke som en søndagsbog med 
guldsnit ; det faldt ganske af sig selv , når Anna 

kiggede på en med de store brune øjne , hun 
havde efter moderen . 
Eller han fortalte hende om det gamle land 
og spurgte , om hun kunne huske det og det . 
For det gjaldt om at holde det frisk både for 
sig selv og for hende . En dansk pige var hun , 
og det skulle hun vedblive at være , selv om hun 
aldrig kom hjem igen . Ok ja , gamle Fyn , det 
var alligevel glade dage . Nej skulle man ikke 
gå under i bare business , måtte man holde 
på sin danskhed . En yankee blev man dog aldrig , 
hverken i sind eller skind , om man så ti gange 
var borger i disse velsignede United states . Ikke 
engang på en valgdag kunne man rigtig fornemme 
sig som amerikansk borger og blive rød 
i kammen af ivrighed , selv om man forsøgte 
derpå . Enten brølede de på sølv eller på guld 
og var gevaltig oppe begge parter ; men en fynbo 
kunne det være ganske det samme , enten det 
blev sølv eller guld som flåde en , når man 
dog skulle flås . Hjemme råbte de „ ned med 
Estrup !" , det kunne ethvert barn forstå , og det 
lød da af noget . Nej man trængte til noget af 
det , som kunne gøre en varm i kinderne . Ikke 
fordi han ville sige noget ondt om grisene , de 
uskyldige skabninger , men hele livet var de 

alligevel ikke . Derfor havde man sin danskhed , 
den skulle man give sine børn i arv , den var 
noget at holde sig til i livets bræksøer . 
Bare han nu ikke havde spoleret alting imellem 
dem ! Bedst havde det i grunden været , at hun 
aldrig var kommet hjemmefra , så var dette 
ikke sket . 
Måske hans mange formaninger , hver gang 
de sås , havde deres grund i , at han var sig en 
slags uret imod hende bevidst . For det var jo 
på en måde hans skyld , at hun var taget ud 
at tjene . Forstår sig : en mand har da ret til 
at gifte sig igen , når han er i sine bedste år ; 
men Anna og konen kom jo ikke allerbedst ud 
af det med hinanden , for det kunne jo ikke nægtes , 
at Stine var lidt kommanderende . Nå herregud , 
hun var jo også af bedre folk , og hendes egen 
bror var underofficer i Århus . Men der lå 
altid noget i luften imellem dem , og værre blev 
det , da der kom småfolk . Så det havde sandt 
at sige været ham en lettelse , da Anna tog 
plads . 
Men sikkert var det , at mens hun var hjemme , 
havde de aldrig haft det så godt med hinanden 
som nu her i shoppen . Kanske folk helst skal 
have hinanden lidt på frastand , før de kan tale 

alvorligt sammen . Når man sådan går om 
hinanden i det daglige , passer dette højere ikke 
rigtigt mellem alle hverdagsordene . Især når 
man ikke altid er , som man skal være , så har 
man jo en fornemmelse af , at de ville grine ad 
en , dersom man blev højtidelig . Gad vidst , om 
præsten også går og præker derhjemme om 
mandagen . 
Sæt at de aldrig fik det godt med hinanden 
mere . For vel havde han været i sin gode ret , 
når han straks kommanderede hende af pladsen 
nu i mandags , da han traf hende omme bag 
maskinhuset stående med armene om halsen 
på ham , irske John , og det var jo et rent svineheld , 
at han øjeblikkelig havde opsnuset den plads 
til hende hos den danske præst . Men han havde 
en anelse om , at han havde sat en større del 
af sin faderlige værdighed til i den skylle , han 
havde udøst over parrets syndige hoveder . Da 
hed det nok ikke så lige „ lille Anna “ og „ min 
egen pige" , og påkaldelserne lugtede vist ikke 
nærmest af en søndagsbog med guldsnit . Føj 
kristen Mortensen , en fader skal altid være den 
pæne mand . 
Det var nok lige så godt , at han gik op og 
snakkede med hende i aften . Ikke ligefrem bad 

om godt vejr begribelig — han var jo da hendes 
far og kunne bestemme over hende — men 
det var ingen skade til at lirke lidt for at se , 
hvordan hovedet stod på hende . 
Hvad mon den maskinistpjalt bildte sig ind ? 
Sådan en udenlandsk vindspiller , der joller rundt 
på seks hjul og drejer på et håndtag , havde 
værs’go’ at holde sin befordring væk fra hans 
bane . Ville Søren Rasmussen have pigen , så 
skulle han få hende ; han var en brav Karl og 
han var fynbo og havde jord og stod sig godt . 
Om løsen tudede i fjorten dage , så takkede 
hun bagefter sin gamle fader i fjorten år . 
— telegrafen begyndte at dikke inde bag 
kontorets åbne vindue , og vingen på signalmasten 
faldt i det samme . 
„ Hvad behager , er den halve time allerede 
gået ? “ mumlede han , „ det er storartet , så tiden 
render , når man sidder og snakker gammelt 
med sin gode samvittighed ." Ja for han havde 
en god samvittighed ; der kunne da ikke være 
to meninger om , at en dansker var at foretrække 
for en irlænder . 
Han gik hen og prøvede ved restaurationens 
dør . Jo nu var der åbent , og noget mindre 
husvant , end han plejede , gik han ind og fik sit 

01 ; men den hånd , som satte kruset foran ham , 
var ikke den hvide , buttede , han kendte så godt , 
og ansigtet , som hørte til hånden , var fregnet 
og havde store søvnklatter i øjenkrogene . Han 
sad og skvulpede ølslurkene i munden og kunne 
ikke få dem til at smage , mens hans hjerne 
formede nogle få værdige ord , som kunne bøde 
på hidsigheden fra sidst , for det tilfælde at 
John skulle være dristig nok til at søge ham ; 
brynene , som trak sig ned over hans små hvasse 
grå øjne , røbede den samvittighedsfulde tænker , 
som kæmper med sproget . 
Der var imidlertid blevet livligere på stationen , 
og folk , som var kommet i god tid til 
eftermiddagstogene , slentrede ind i salen og tog 
plads omkring bordene .' man hørte tydeligt godstogets 
klokke henne ved overkørslen og derpå 
en susen , som rask bruste op til en klapren af 
mange hjul . 
Der løb toget ind på et af de fjernere spor , 
og det var ingen anden end John som stod der 
bag på maskinen og råbte ned til Briggs og 
lod som ingenting . 
„ Nå for mig gerne ," tænkte Mortensen , idet 
han vendte sin brede ryg mod vinduet og dukkede 
næsen dybt i kruset , „ kan du så rask 

glemme tøsen , så er jo alting i sin rigtighed ." 
Men han kunne ikke lade være at ærgre sig over 
det sodede ansigt , som havde set så fornøjet 
ud , og jo længere han sad , des mere kogte 
vreden op i ham på datterens vegne . Det var 
dog lige så godt , at han fik sagt fyren et par 
borgerlige ord om , hvor mindre net det var at 
kaste splid ind i en kærlig families skød , når 
han ikke havde brudt sig mere om pigen . 
Han rejste sig og trængte sig med en kort 
hilsen forbi et par prangere , som gerne ville 
have været i lag med ham . Ude på perronen 
stod han stille og så’ sig om ; stationens lille 
rangermaskine var allerede i færd med at plukke 
det nys ankomne tog i stykker , men der var 
ingen John at se . Han var naturligvis bange , 
den hund , for han vidste , hvad der vankede ; 
men hvis han bildte sig ind , at han kunne slippe , 
så tog han fejl . 
Han styrede over mod godstoget , hvor Briggs 
gik ganske sindigt ved de bageste vogne og 
klinkede på hjulene med sin hammer . „ Hvor 
er o’neill ?" råbte han til manden , førend han 
endnu havde nået ham , „ jeg så’ , du talte med 
ham før ." 
Maskinen indhyllede ham i en dampsky og 

overdøvede hans ord med sit skingre hvin . 
Han gentog sit spørgsmål med en stemme , 
som kunne have vækket døde , og gamle Briggs 
rettede ryggen og plirede mod solen med et par 
grå øjne , som hyklede glad forbavselse . „ Å 
er det dig , Mortensen ! “ sagde han , „ fordømt 
hedt vejr i dag . “ Hvorpå han fortsatte klinkningen 
og søgte at trænge sig forbi den anden . 
„ Hvad er nu det for kunster ? “ sagde Mortensen 
og tog ham blidt i skulderen . 
Men Briggs forstod ingenting . „ Skruk ," mumlede 
han , idet han gentagne gange klinkede på 
et tvivlsomt hjul . 
„ Hvad skal det sige ?" spurgte Mortensen . 
„ Det hører til faget , lille Mortensen , det 
forstår du dig ikke på . Vil du meget gerne 
vide , hvad det er , når et hjul er skruk ?" 
Spurgte Briggs i den venligste tone . 
„ Hør nu , Briggs ," sagde Mortensen , ikke 
uden en vis strenghed , „ hvis du har imod at 
svare en mand på et venligt spørgsmål , så 
sig det bare . Du lurer nok efter en øl , din 
luks ; den skal du få , men først ud med sproget : 
hvor er o’neill ?" 
„ O’neill ?" gentog Briggs langsomt , idet han 
med en halvfjollet mine undersøgte skinnevejen 

i begge retninger , „ O’neill , han var her før . “ 
„ Tak skal du have , Briggs , “ sagde Mortensen og 
vendte sig stødt fra ham , „ Tak for underretningen ! 
Du har ellers ret i , at det er fordømt 
hedt i dag . En øl kunne gøre godt i sådan 
en gammel skindsæk , hvad   ? Men lur kristen Mortensen , 
om han gi’er !" 
Briggs beærede ham med en uskyldig stirren , 
som imidlertid endte med en blinken , der kunne 
antyde , at forhandling ikke helt var udelukket . 
„ O’neill kender også vejen til skænken ," sagde 
han med et grin . 
Det gav et ryk i Mortensen . „ Hvad ," tænkte 
han , „ det er jo ligefrem et komplot ! Det var 
meget ! er John virkelig så bange for mig ?" 
Han blev pludselig i godt humør , mens hans 
lyst til at få fat i synderen kun blev endnu 
større . „ Nå sådan ," sagde han , idet han rodede 
i bukselommen efter to ticentsstykker , „ men 
jeg kender vejen to gange , ser du , og jeg synes 
ikke , det er ganske rigtigt af dig , Briggs , at lade 
dig traktere af de unge mennesker , de har ikke 
godt af det , ved du ." 
Med en skødesløs håndbevægelse listede 
Mortensen pengestykkerne over i briggses snavsede 
næve , og denne , hvis ansigt udtrykte den 

fuldstændigste uvidenhed om penge og penges 
værd , mens hans fingre klemte sig fast om 
skillingerne , gjorde et kast med hovedet i retning 
af maskinhuset . Så tog han igen fat på 
klinkningen . 

i . 
Mortensen gik hen og kiggede gennem en 
rude i en af portene på det halvmånedannede 
maskinhus . Hele forsiden var port ved port , 
og under hver port løb et spor ind . Der var 
ruder nok at kigge igennem , thi fra brysthøjde 
var det næsten alt sammen glas . Men hans øjne 
var så blændede af sollyset , at han intet kunne 
se . Hist og her flød gyldne glimt i rummet , 
hvor en solstråle traf et stykke gult metal ; etsteds 
anedes de polerede stålstænger mellem en 
maskines hjul som en streng af hvidt lys . Alt 
andet lå i dyb skygge , og det nyttede ikke 
Mortensen , at han trykkede sin næse flad på 
to tre ruder . 
Den port , han stod ved , var ikke låset , og 
han trådte ind i det store rum ; luften derinde 
forekom ham sval og behagelig efter heden 
udenfor . Der stod et lokomotiv henne ved den 

ene endevæg og to midtfor ; de andre spor var 
tomme . 
„ O’neill her ? “ var hans lidt brøsige spørgsmål 
til et par ivrigt beskæftigede pudsere , 
men førend han kunne erfare svaret , der også 
lod noget længe vente på sig , bukkede han sig 
og stirrede spændt ned i fyrgraven under en af 
maskinerne , hvor hans hurtige øjne havde set 
en hvid frakke forsvinde . „ Ih se god dag , 
o’neill , de skal ikke genere dem , “ råbte han 
i den elskværdigste tone , og temmelig slukøret 
dukkede en ung mand frem af fyrgravens mørke ; 
han holdt en oliekande og en pudseklud i hånden 
og syntes ikke at have den største hast med at 
komme op ad trinene . 
Hans ganske kønne ansigt var stærkt brunt 
under en hvid pande , som kom til syne , da han 
hilsende tog tressekasketten af ; det lille viksede 
overskæg kunne ikke skjule et vist blødt træk 
om hans mund , og han havde et par brune , 
alvorlige øjne , som var lidt usikre i blikket , da 
de mødte Mortensens . 
„ Ah , mr . Morton ," sagde han og trådte et 
par skridt nærmere , „ det fornøjer mig at kunne 
hilse på dem ." 

„ Er de nu der igen med deres Morton ?" 
Brummede Mortensen højlig krænket , „ jeg hedder 
Mortensen , at de ved det ; det er et godt navn 
og et dansk navn og ikke helt ukendt der , hvor 
jeg er fra ." 
„ Jeg beder dem undskylde , mr . Morton Senn , 
det var på ingen måde min hensigt  . . ." 
„ Jaja , John , lad os ikke tale mere om det ," 
Sagde Mortensen med en nedladende håndbevægelse , 
„ man kan ikke forlange opdragelse 
af en irlænder ." Han følte sig ædelmodigt hævet 
over småting , nu da han havde noget alvorligere 
på hjerte . „ Jeg kunne have lyst at snakke et 
lille ord med dem endnu , John . Sådan i al 
rolighed , forstår de ; for sidst var jeg jo lidt 
kort for hovedet . Sig mig , kan de sætte dem 
ind i en faders følelser ?" 
De sidste , bevægede ord krævede tid for at 
kunne virke med deres fulde vægt . Mortensen 
gjorde altså et ophold og lod blikket majestætisk 
svæve rundt i rummet , indtil det blev hængende 
som fasttryllet ved den maskine , der stod ved 
væggen . Og jo længere han stirrede , des mere 
løftede hans bryn sig og des rødere blev hans 
ansigt . John fulgte hans øjne og kom til at 

dirre på hånden , så der trillede en dråbe 
olie ned ad hans benklæder . 
Så var Mortensens øjne igen hos John ; de 
gottede sig synligt over den andens forvirring . 
„ Hvis de altså godhedsfuldt vil unde mig et 
par minutter  .  .  . , “ sagde han , „ jeg ser , at de 
har travlt .  “ Hans stemme var bleven brovtendeironisk . 
„ Å , mr . Senn , “ stammede lokomotivføreren , 
„ jeg er ganske til deres tjeneste , pudsningen 
kan så godt vente ." 
Mortensen lo hånligt . „ Nu vil jeg sige dem 
en ting , John , i al venskabelighed : lad hellere 
den pudsekomedie fare , for mig pudser de min 
sandten ikke ." Han gik et par skridt hen imod 
den enligt stående maskine . „ Anna ," råbte 
han , og der var et umådelig triumferende skrald 
i hans røst , „ kom lige så godt straks , min 
tøs , for du er opdaget ." 
Bag vinduet i maskinens hus viste sig et 
øjeblik en kraftig pigeskikkelse . Så steg hun 
langsomt ned og trådte nærmere ; hun var blussende 
rød og holdt hovedet bøjet . 
„ Jeg vil give dig et godt råd for en anden 
gangs skyld ," sagde faderen , og hans tone 
var næsten gemytlig , så stolt var han over sin 

opdagelse , „ når du vil skjule dig , skal du passe 
på at tage skørterne med dig , mest når de er 
så lyse i kuløren . Føj for en ulykke , så du 
har griset dig til ; du tror nok , at ålje ingen 
penge koster ." 
Hun så’ ned ad sin plettede , lyserøde sirtses 
kjole , men syntes at bære sit uheld med fatning , 
glad over , at faderen tog det på den 
måde . „ Den kan da vaskes ," sagde hun og 
kiggede op . 
„ Nå så det kan den . Kanske også du 
kan vaskes ? For dette her kalder jeg svineri , 
gør jeg ." 
„ Men far dog !" 
„ Nå—å , jeg er dog endnu din far ? Ja , 
det bildte jeg mig også ind . Og er der nogen 
far , som i sit ansigts sved har opdraget på 
sit barn , så tror jeg nok , det er mig . Har jeg 
nogen sinde sagt dig andet , end hvad der var 
pænt og værd at tage e efter ? Sig mig , om jeg 
har . Og har jeg ikke , så sig det kuns . Derovre . 
 “ 
Det sidste ord , som var ledsaget af et kast 
med hovedet over mod restaurationen , faldt en 
smule kejtet , og han tilføjede det kun i sandhedens 
interesse ; det faldt ham nemlig ind , at 

hjemme havde han nu og da vist sig fra en 
mindre opbyggelig side . Men han var straks 
igen på højde med sig selv , idet han fortsatte 
ud i luften , så den , som ville , kunne tage 
ordene til sig : „ Dér sidder en skikkelig gammel 
far og præker , og det går i hende som sødmælk , 
og hun står og kigger så sødt , at man 
tror , man er far til et rigtigt englebarn ; men 
så såre man vender ryggen til , straks føjter 
hun ud og holder stævnemøde med den første 
den bedste kulsj  .  .  . , ja , John , jeg vil nu’nte 
fornærme dem , men de skulle tage e og vaske 
dem , for at de er sort i ansigtet det er de . “ 
John strøg sig forvirret over kinderne med 
frakkeærmet , mens Anna søgte at liste sin hånd 
ind i faderens . „ Vi troede jo , at du var gået 
hjem , “ sagde hun med den uskyldigste mine , 
fuldstændig uvidende om , at dette var det værste , 
hun kunne have sagt . 
„ Nå så i troede , at jeg var gået hjem ? “ 
Der var en skummel ironi i hans tone , „ naturligvis , 
det troede i . Som en kærlig datter ville 
du ikke håne en gammel mand op i hans åbne 
øjne . Dog ikke ! Men at lade ham rende til 
grin for hele stationen og lade Briggs , den 
avekat , skære ansigter ad ham , det synes du 

er passende . Så du troede , jeg var gået hjem 
. . . tør jeg spørge , om frøkenen har hængt 
her hver dag , mens jeg har taget min uskyldige 
middagssøvn ? Og du tjener hos en kristen 
præst  .  .  . føj for en ulykke !" 
„ De glemmer sikkert , mr . Morton Senn ," 
Indskød John , „ at det er min agt at gifte mig 
med Anna ." 
„ Det skal jeg vide at sætte en pind for , forstår 
de ," svarede Mortensen med en truende 
skulen . 
„ Det kan de næppe ; pigen er myndig efter 
landets love ." 
„ Så er landets love snavs som det meste 
af , hvad disse yankeer laver . Kom de ikke til 
mig med landets love , der er en anden lov 
her" — han førte hånden med et kraftigt sving 
mod brystet — „ og kan de pille den ud af 
tøsen , så må de tage e hende jo før jo hellere . 
Men det kan de ikke , o’neill , forstår de det ! 
For hun har også et hjerte under særken , og 
når hun får betænkt sig lidt , så ved hun 
godt , at en tøs skal ære sin far og sin mor , 
som hviler i sin stille grav på Gudbjerg kirkegård . 
Der kan de se , nu flæber hun , hun 
ha’nte glemt sin mor . Nu kan du jo vælge , 

Anna , nu kan du jo vælge — ham eller mig . 
Han er ung og køn , når han bare vil tage e og 
vaske sig , og hans overskæg er et af de nydeligste , 
jeg har set  .  .  . du kan se , jeg gi’er ham 
alt , hvad der med rimelighed kan tilkomme ham . 
Og jeg er bare en gammel svinepranger , som 
snart er til rotterne , for det sidder hårdt for 
brystet , og gigten begynder også at lure . Men 
det skal du dog tænke på , at dengang vi sejlede 
over det store vand , havde vi to kun hinanden 
at holde os til , og ude i blokhuset i skoven 
så’ du ikke et øje uden mig i fulde fem år , 
og John var nok ikke med , når vi om aftenen 
læste i ham , valtemar sejr , til han ikke kunne 
hænge sammen længer . Og det var nok heller 
ikke John , som snakkede med dig om gamle 
dage og plejede dig , da du lå i feber . Men 
alt det betyder begribelig ingenting , for loven 
siger jo , at du er myndig og kan gøre , hvad 
du vil ; så har en far ingenting og skal have 
sagt .  “ 

Iii . 
Anna var for længe siden blød ; hun hulkede , 
så hendes ansigt var ophovnet af gråd , mens 
hendes øjne var en tryglende bøn om , at han 
dog ville holde op . Han kunne ikke rette 
hårdere bebrejdelser imod hende end dem , hun 
nu gjorde sig selv . Hun havde ikke øre for 
den pukkende brovten i hans ord ; i alt , hvad 
han sagde , hørte hun ikke andet end et forurettet 
hjertes ømhed . 
Var der nemlig nogen , som beundrede 
Mortensen højere , end han selv gjorde , da var 
det Anna . Årene ude i nybyggerstuen , hvor 
de to havde været udelukkende henviste til hinanden , 
var for hende netop faldet i den alder , 
i hvilken man modtager indtryk for hele livet . 
Al sammenligning havde været udelukket , fordi 
hun ingen så’ uden ham . Ham havde hun 
længtes efter hver time på dagen , når han 

en gang om måneden rejste til byen og blev 
et par døgn borte . Han tog altid hjem med sig 
det , hun netop ønskede ; de forhåbninger , som 
hun og trofast havde betroet hinanden , når de 
om aftenen sad sammen på dørtrinet i ensomheden , 
blev aldrig skuffede . Ingen glæde 
var som den , når han ventedes hjem henimod 
solnedgang på den tredje dags aften — når 
trofast blev urolig og løftede på ørene og 
knurrede halvt mistroisk og halvt forventningsfuldt 
og så pludselig satte af sted hen ad stien 
mellem stammerne , netop som hun selv hørte 
den første svage gungren af kleppertens trin 
på den bløde skovbund . Hun efter i hundens 
spor , og faderen råbte til hende , før han så’ 
hende , og tog hende op på hesten , mens trofast 
gøede som rasende , indtil hjemmet var nået ; 
der hoppede hun ned , før hesten stod stille , og 
sprang ind for at tænde under kedlen . 
Altid gik det til på samme måde , og altid 
var det lige nyt og frydefuldt . Han var i alt , 
hvad hun tænkte og drømte ; alt det lidet , hun 
dengang vidste , havde hun fra ham , og da hun 
kom i den overgangsalder , hvor hun gjorde 
opdagelser hos sig selv , som hun ikke kunne 
betro ham , blev hun rød , blot han så’ på hende , 

og følte sig så syndig og ulykkelig , fordi hun 
ikke kunne få munden op . Men dengang — 
hun var da femten år — var det næsten forbi 
med deres ophold i skoven , og senere forstod 
hun godt , at det var for hendes skyld , han var 
flyttet til red river og var begyndt på prangeriet 
med den smule skillinger , han havde 
samlet sig . 
Gnaven var han jo somme tider derude i 
skoven og skændte , uden at hun havde gjort 
noget , og en og anden gang hændte det , at 
han ved hjemkomsten var noget usikker på 
benene . Men sligt rokkede ikke i fjerneste måde 
hendes tro på ham , thi hun havde bevaret 
svage forestillinger om , at mandfolk var noget 
anderledes beskafne end væsener af hendes eget 
køn : hine ejendommeligheder hørte dem vel nu 
engang til lige så vel som det at bære skæg 
og gå med bukser . Og havde han skaffet 
hende en rigtig slem dag og fået hende til at 
græde — hvad jo nok kunne hænde — så 
undskyldte det ensomme barn ham med , at han 
var en landflygtig mand , som længtes hjem , og 
hun kunne i sine drømme uddybe ordet landflygtighed , 
indtil det blev hele hans forhistorie 
og der stod en tragisk glans omkring ham . 

hun var netop så meget romantiker , som en 
halvvoksen pige bliver det ude i skoven , når 
hendes meste åndelige føde er den halvt opslidte 
almanaklæsning , som kan finde vej selv 
helt ud på prærien . Mortensen ville have undret 
sig , om han havde anet , med hvilken lethed 
hun fik hans brede ryg presset ind i de ædle 
og blege almanaklandflygtiges skrammeprydede 
hud . 
Det faldt hende aldrig ind at kalde sig selv 
landflygtig eller ynke sig som sådan . Nej 
dansk — det var det , hun var . Det var noget 
for sig , noget , hun ikke delte med andre , at hun 
var en dansk pige midt i den store amerikanske 
skov , og deraf var hun stolt . Når faderen om 
aftenen røg sin pibe , listede hun sine tynde 
barnearme omkring hans Hals og fik ham til at 
fortælle om Danmark og om krigen , som han i 
sin ungdom havde deltaget i , og den let bevægelige 
fynbo tændte sig da op til en begejstring , 
som han måske ikke havde følt i ganske 
samme grad , dengang han med såleløse støvler 
på benene lå i dynd og dræk bag Dannevirke . 
Når de to sang dengang jeg drog af sted , 
gav trofast sig til at tude ynkeligt ; men han 
var heller ikke fra Fyn . 

så fortalte han om hendes moder , som i 
sin dødsstund havde sagt : „ Pas på min lille 
Anna ." Når hun hørte det , stod tårerne hende 
altid i øjnene ; også han blev hver gang rørt . 
Om hvordan moderen havde set ud , og hvor 
dygtigt et kvindfolk hun havde været til at bruge 
sine hænder , mens hun havde sin helsen ; og 
en hel del mere , som hun havde sagt og gjort . 
Det er ikke godt at vide , hvor mange pålidelige 
minder fra et jævnt siideligt samliv der havde 
aflejret sig i Mortensens sind ; så meget er vist , 
at når han fik munden på gang , kunne han 
gøre meget ud af lidt . Afstanden narrede ham 
måske til at pynte lidt , men han selv havde i 
hvert fald ingen anelse derom . For Anna , hvis 
personlige erindringer om moderen var lidt 
dunkle , stod det som en afgjort sag — hvad 
faderen da også villigt indrømmede — at det 
afblegede fotografi , som hang på væggen i en 
gødtkøbsramme , umuligt kunne ligne ; den idealskikkelse , 
som de to i forening byggede op , 
havde langtfra så brede kæbeben og så’ betydelig 
intelligentere ud . 
Alle de billeder , som fyldte hendes sjæl , fik 
dansk jord under sig ; de fynske bakkedrag og 
smålunde løftede sig for mindet i vage linier 

og fik kraftige farver , når faderen fortalte om 
humlehaverne og om æblerne , der gjorde træerne 
gule , om grønne agre , der strakte sig i regelmæssige 
skifter og ikke , som markerne her , lå 
som de kunne bedst , hvor ilden havde gjort lyst 
i skoven . Et bølget , bugnende land under en 
evigt lyseblå himmel med små hvide lammeskyer , 
således som den havde hvælvet sig over 
hende , da hun som seksårs tøs vogtede gæs 
for gårdmanden . En himmel , som ikke kendte 
disse forfærdelige tordenvejr , der her bragede 
over trætoppene og gjorde de sorte skovdyb til 
ildsvælg . 
Hvor hun glædede sig til at bo imellem danske 
folk ! hun tænkte sig dem større og lysere end 
de folk , der ellers var i landet , og forestillede 
sig , at de altid sang fædrelandssange , når de 
kom sammen . Hvad hun fik at se , tog sig dog 
lidt anderledes ud . De fleste danske i red river 
gik og brækkede på det engelske og var stolte 
deraf og kappedes med amerikanerne om at 
spytte langt . De få familier , som havde fået 
den danske præst derover og rejst kirken , skilte 
sig kun om søndagen fra andre folk , og når 
de kom sammen , talte mændene om at gøre 
penge , og kvinderne rakkede ned på baptisterne . 

Mortensen var blevet noget lavmælet i sin danskhed , 
men snakkede op , højere end nogen af de 
andre , om dollars og byggegrunde og baneaktier , 
som om det var hans agt at købe hele red 
river . 
Anna følte sig mere ensom her end ude i 
skoven , og da hun hørte tale om den danske 
højskole i en af de andre stater , lod hun ikke 
faderen i ro , før hun fik lov at tage dertil . 
Hun kunne jo heller ingenting af alt det , et 
menneske bør vide , som ikke færdes i skovene . 
På højskolen var danskheden i ære , og hun 
hørte — hvad hun var mere end villig til at tro 
— at de danske havde noget at lære amerikanerne , 
mest fordi de havde haft en mand , som 
hed Grundtvig ; han havde både sunget og 
prædiket , så der havde stået et støv efter ham 
gennem hele Skandinavien . En slags metodist 
kunne hun forstå han havde været , kun endnu 
vældigere , fordi han var dansk . 
Da hun kom hjem igen , var faderen gift ; 
hun begreb ikke , hvorfor han havde fået netop 
dette lyshårede kvindemenneske uden øjenbryn , 
der lod sin stemme skingre gennem stuerne og 
altid var så forhippet på gulvvask , den Anna 
måtte besørge , til knæene sved under hende . 

da der kom børn , stræbte hun ærligt at føle for 
dem som en søster , men ulykken var , at de 
på et hår lignede mrs . Mortensen , fra de var 
ganske små . Hun så’ , at faderen led ved de 
idelige rivninger , derfor var det , at hun tog 
plads på stationen , og hun fortrød det ikke , 
thi når hun havde ham for sig selv det par 
gange om ugen , var han helt den gamle . Var 
end hans visdomsord blevet lidt slidte i kanterne 
og hans formaninger ikke absolut nødvendige 
for en pige , der selv havde næver på skafterne , 
om nogen kom hende for nær , så rørte det 
hende dog at mærke , hvordan han hang ved 
hende , og skønt det aldrig blev sagt med ord , 
forstod hun dog mangen gang på hans tone , 
at han gjorde afbigt for den del , han havde i 
hendes fjernelse fra hjemmet . Så kunne hun 
gå omkring bordet , som skilte dem , og lægge 
sine arme om hans Hals og kysse ham lige 
midt på munden , mens han betragtede hende 
halvt forundret og halvt stolt over sine ords 
gribende magt . Og da var der ingen mrs . Mortensen 
til , da var de igen hjemme i skoven og 
havde kun hinanden . 
Indtil så John kom . 

det var så nyt og mærkeligt alt det med 
John . Sådan en forvirrende , pludselig , alt opslugende 
glæde , som hun aldrig havde tænkt 
man kunne føle over et menneske . Den eftermiddag 
for fjorten dage siden ville hun huske , 
så længe hun levede . Hun stod i bagstuen , 
som det da var hendes tur , stod og lagde ost 
på sandwiches , mens klappen ind til salonen 
idelig smækkede , når der forlangtes ny forsyning . 
En eftermiddag som enhver anden , der 
var ingen åbenbaring i det . Og det var der 
da heller ikke i det sværtede ansigt , som viste 
sig i døråbningen og spurgte , om miss Morton 
ikke havde en pøs vand , for pumpen ville ikke 
gøre tjeneste . 
Hun havde set o’neill mange gange , uden 
at det havde gjort hende det mindste , og det 
gjorde det heller ikke nu . „ Vent lidt , “ sagde 
hun og gjorde med sit hvide smøreærme et 
strøg over sin våde pande , hvor en løssluppen 
hårlok sad og kildrede , „ vent lidt , jeg har så 
travlt lige i øjeblikket ." Og atter blinkede kniven , 
og osteskiverne lagde sig ud over brædtet . 
Han stod et øjeblik og betragtede hendes 
raske håndelag , så begyndte han lidt utålmodigt 
at skifte på benene . Han kunne godt 

selv finde vandet , sagde han , blot han vidste , 
hvor øsen var . 
Nej tak , det kendte hun nok — så så’ 
hun aldrig sin øse mere , for personalet kunne 
så dårligt huske at bringe igen . 
Han så’ ganske brødefuld ud , så hun syntes , 
hun måtte sende ham et venligt smil . Hendes 
ord var ikke møntede på ham , måtte han 
tro ; men hun havde nu engang gjort sig til 
regel ikke at låne noget ud . 
Hun åbnede klappen og kiggede ud — jo 
nu var der en standsning . Han gik i forvejen 
og hun efter med øsen . Ved døren til maskinfolkenes 
rum stod han stille og lod hende gå 
foran . Der var ingen derinde . Hun stod og 
så’ sig om , mens han tog øsen af hendes 
hånd og hældte indholdet i tinfadet . Luften 
var hed og indelukket , og uhyggeligt så’ der ud . 
Et par støvede støvler lå og drev på gulvet , 
og henne ved væggen stod en uredt seng . Hun 
gav sig uvilkårligt til at flytte støvlerne og 
ordne lidt ved sengen , men kom så i tanker 
om , at hun havde travlt , og vendte sig for at 
få sin øse . O’neill havde sæbet sit ansigt ind 
og pjaskede af hjertens lyst , så vandet stod 
over alle bredder . Under den tilbagesmøgede 

linning kom hans Hals til syne ; aldrig 
havde hun tænkt sig , at det sorte menneske 
kunne have så hvid en Hals — rigtig en 
jomfruhals , og så rund og kraftig . Det solbrændte 
og det hvide mødtes så morsomt brat , 
som om skellet var gjort med en kniv , og det 
småtkrøllede , sorte nakkehår var så glinsende 
og tæt som pelsværk . 
„ Se så , “ sagde han , idet han tog hovedet 
op af fadet , „ nu er man da menneske igen ; 
man er så stram i huden , til man får Soden 
af ." Han vendte sig om imod hende med 
håndklædet for ansigtet og skrubbede løs , mens 
hans øjne skinnede så lystige og blanke over 
det hvide klæde . Hun blev rød under hans blik 
og slog øjnene ned ; men da de på vejen 
skimtede en hvid trekant af hans bryst , som 
skinnede frem bag hans åbenstående skjorte , 
var hun til mode , som om hun havde begået 
en synd . 
„ Det var øsen ," sagde hun og strakte hånden 
ud , og han lo til hende og sagde , at hun var 
gerrig , og andet mere , som hun ikke hørte , så 
forvirret var hun . Men hun var så underlig 
glad , da hun gik fra ham , skamfuld og glad på 
en gang , og følte en besynderlig lyst til at 

nynne hele tiden . Men den eftermiddag tog 
hun stadig fejl af drikkevarerne , som gæsterne 
forlangte , og grundede en hel del på , hvad 
o’neill vel måtte tænke om hende , så tosset 
og kluntet som hun havde været . 
Han tænkte imidlertid ikke andet end godt 
om hende og var ikke ganske uvidende om det 
indtryk , han havde gjort på hende . Thi var 
han end en skikkelig fyr og uden videre anlæg 
til at blive en hjerteknuser : lidt erfaring havde 
han dog , da hans kønne ansigt havde skaffet 
ham adskillige beundrende blikke . Han „ følte" 
Sig dog slet ikke , han var kun taknemmelig for 
den varmende strøm , som var gået fra hende 
til ham . Men han undrede sig over , at han aldrig 
før havde lagt mærke til de øjne , hun havde . 
De lyste for ham på turen til cincinnati og 
tilbage igen , og i de følgende dage påkom der 
mr . O’neill en forbavsende appetit efter sandwiches 
og stout ale , og stedse på tider , hvor 
der kun var få folk i salonen . Og så var 
endelig det sket , som hele stationen havde vidst 
ville ske , men som de selv ikke havde anet , før 
øjeblikket kom : de forlovede sig — foreløbig 
hemmeligt — og syntes , de aldrig havde gjort 
noget så godt , indtil en vred fader en skønne 

dag gjorde dem kloge på , at det , de havde 
forøvet , var aldeles forkasteligt og overhovedet 
kun tænkeligt i disse lovløse United states . 
Og nu stod samme fader i stationens maskinhus 
og gentog den straffeprædiken , som ikke 
havde frugtet forrige gang , gentog den i en 
mere bevæget tone , henrevet af sine egne ord , 
og blev ganske blød om hjertet ved at se Anna 
græde , men var desuagtet ikke mindre fast i sin 
beslutning . 
„ Det var ret , min tøs , “ sagde han , „ græd 
du bare , så kan han der se , at du har holdt 
af din far og din salig mor , før han fik bukser 
på . Gå du nu hjem til præsten og lav hans 
kaffe og lad det være glemt . Du skal nte tage e 
afsked , det vil bare angribe dig , jeg skal nok 
besørge det for dig . “ 
Men Anna blev stående og vedblev at græde . 
„ Er det fordi han ikke er dansk ?" spurgte hun 
hulkende , „ han kan da ikke gøre for , hvor han 
er født ." 
„ Bryd du dig blot ikke om , hvad han kan 
gøre for eller ikke gøre for — gå bare ." 
Anna sendte John et fortabt blik , og John 
var højrød indtil hårrødderne og stod og lignede 

en krudtmine , hvis eksplosion imidlertid blev 
mere spagfærdig , end man skulle have ventet . 
„ De har ingen ret  .  .  . , “ var alt hvad han 
sagde , idet han forsøgte at drage Anna til sig . 
Men Mortensen lagde hånden på hendes arm , 
og der var en montblancsk højhed i hans mine , 
da han svarede : 
„ Jeg ved det , o’neill , jeg ved det — jeg 
har ingen ret , ingen anden end den , hun selv 
gi’er mig . Nå , Anna , hvad bliver det så til 
— går du eller går du ikke ? “ 

Iv . 
Jo Anna gik , og uden så meget som et 
blik til John . Hun kunne føle i sin ryg , hvordan 
hans øjne borede sig i hende ; men hun 
vendte sig ikke om , hun gik lige ud og vidste 
ikke , hvor hun gik . 
Hun hørte ikke hvinet fra rangermaskinen , 
som tog tilløb og gav en række vogne et 
stød , så de med sagtnende fart nærmede sig 
ad det spor , som hun lige stilede imod . Hun 
anede ikke faren , før hun så’ sig liggende med 
overkroppen ind over den ene skinne ; stangen 
til sporskiftet havde fået fat i hendes kjole og 
kastet hende omkuld , før hun kunne standse . 
Det gjorde forfærdelig ondt i hendes ene 
fod , og det var hende umuligt at rejse sig . 
Langsomt kom de tunge godsvogne ned imod 
hende . Dødsangesten , som havde aflokket 
hende et skingrende skrig , var i det næste sekund 

sporløst forsvundet ; hun lukkede øjnene 
og syntes , at dette netop var , som det skulle 
være , når hun ikke måtte få lov at være 
Johns . 
I næste øjeblik blev hun med voldsomhed 
revet op fra skinnerne og stod og stirrede forvirret 
på de drejende jernhjul , som netop skurede 
hen over stedet , hvor hun havde ligget . 
Hun hørte John og faderen råbe langt borte 
og begreb ikke , hvad de ville hende ; hun vidste 
kun et : at de havde ladet hende gå — begge 
havde de ladet hende gå . 
Smerten i foden bragte hende til sig selv 
igen , og hun mærkede , at hun blev holdt oppe , 
og at hendes hoved lå mod et stærkt åndende 
bryst , mens et solbrændt , skægløst ansigt , hun 
kendte , bøjede sig ned over hende , et meget 
ophedet ansigt med bankende tindinger og med 
et bekymret udtryk i de klare grå øjne . 
Hun prøvede at løfte hovedet og støtte på 
foden , men smerten i det forvredne fodled aflokkede 
hende en klynken , og hovedet sank 
ned igen . 
Faderen kom til ; han var grå i ansigtet 
trods løbet og den stærke hede , og hans læber 
skælvede , så han ikke kunne finde mælet , mens 

hans øjne gik rådvilde fra Anna til John , som 
stod lidt borte . 
„ Hvad er dette for en komedie , du har lavet ?" 
Spurgte han endelig i en tone , som skulle være 
let , men stemmen lød anstrengt og hæs . 
„ Jeg kunne da ikke gøre for , at jeg faldt ; 
min kjole viklede sig om stangen der ." 
„ Var det af vanvare ?" Ordene fløj ham ud 
af munden og endte i et befriende suk . Han 
fortrød dem straks , da han så’ det fremmede 
udtryk i hendes øjne . At han dog også kunne 
have tænkt det om hende ! „ Naturligvis  .  .  . som 
jeg snakker  .  .  . men du bringer jo en rent fra 
snøvsen , barn . Du skal værsgo’ at se efter , 
hvor du sætter dine ben . — puh , sikken en 
forskrækkelse ." 
Nu haglede sveden af ham , og under kraftige 
gnidninger i ansigtet genvandt han sin 
ligevægt . 
„ Og det var dem , Søren Rasmussen , som 
snubbede hende væk — det var storartet brilliant 
gjort , tillad en fader at trykke deres hånd . 
Hvad går der af dig , Anna , takker du ikke 
Søren Rasmussen ? Nå du lammer på foden , 
det er en anden sag ." 
Enden på hans undersøgelse af hendes 

syge fod blev den erklæring , at med det ben 
gjorde tøsen ikke mange mil i timen — hvad 
skulle de nu gøre ? Hvorpå Søren Rasmussen 
beredvilligt tilbød at køre hende hjem ; det traf 
sig så heldigt , at han lige havde fået sin sidste 
sæk majs langet over i banevognen ; det var 
hans heste , som portøren holdt ved derhenne . 
Det var rigtignok kun en almindelig stiv arbejdsvogn 
han havde , så det blev jo ikke 
videre mageligt , sagde han , idet han med en vis 
forlegenhed purrede op i sin lyse hårmanke . 
Mortensen afbrød ham med mange taksigelser , 
og mens Søren løb efter vognen , vendte 
han sig til John og sagde med megen værdighed : 
„ Nu skal de have tak , o’neill , så er vi 
altså enige om den ting ; vær de glad for , at 
de ikke fik det på deres samvittighed , at hun 
havde sat livet til ." 
I stedet for at vente på vognen , løftede 
han Anna op på sin arm og gik den i møde 
som en mand , der tager sin lovlige ejendom med 
sig , mens John blev stående og svælgede gråden , 
idet han fulgte dem med øjnene . 
Men som Anna sad der på faderens arm 
og lod sig bortføre , denne stærke arm , som bar 
varsomt men med et herskesygt tryk af besiddelse , 

begreb hun ikke , at hun et eneste øjeblik 
havde kunnet tænke uvenligt om John . Det 
var jo ikke ham , der havde svigtet , det var 
hende selv . Å som dog hans øjne så’ efter 
hende , så tungsindige og bebrejdende , alt deres 
lys slukt . Et par øjne , der ikke kan tro , hvad 
de ser . Å John , John , hvor kunne jeg dog 
gøre det ! 
Havde ikke den tossede fod været , skulle 
hun have sneget sig herned igen , inden hans 
tog gik , og lagt sig ind i hans favn og sagt 
ham alt det bedste , hun vidste . Tårerne listede 
sig ned ad hendes kinder , når hun tænkte 
på , at der ville gå dage , før hun kunne se 
ham igen . Og intet bud havde hun at sende . 
Hun prøvede på at smile til ham gennem sine 
tårer ; men nu var han vist alt for langt borte 
til , at han kunne se det . Å John , du må 
ikke være så bedrøvet ; du kan da vel vide , at 
jeg kommer ! 
Lidt efter sad hun og krøb sammen på 
sædefjælen ved Sørens side , mens Mortensen 
stod op bag i vognen . Det var ikke den kørsel , 
som Søren plejede at stille op ; thi han 
elskede at jage af sted i et dundrende trav , 
enten det gik op eller ned ad bakke og enten 

vejen var god eller slet . Der var så megen 
ubrugt kraft i Søren , for ham skulle alting gå 
rask ; go ahead ! var det allertidligste gloseforråd 
i hans amerikanske ordbog . Men i dag 
sneglede de af sted op imod kirken , der viste sit 
smule tårn over en træløs bakke . Søren kørte 
så forsigtigt , som om vognen var læsset med 
æg , og hvert øjeblik kiggede han ned til Annas 
dårlige fod , som hvilede på en sammenfoldet 
presenning . 
„ Gør det meget ondt ? “ spurgte han . 
Hun rystede kun på hovedet med et lille 
forsagt smil på sit blege ansigt ; så faldt hun 
igen hen i sine sørgmodige tanker . 
Men den brave Søren , som ellers ikke var 
ondskabsfuld af sig , ville næsten hellere , at hun 
havde svaret ja , at det gjorde meget ondt , for 
så havde han da haft en forklaring på , hvorfor 
hun så’ så ulykkelig ud . Han kunne 
nemlig ikke lade være at grunde over årsagen 
til irske Johns nærværelse ved denne lejlighed ; 
jo mere han tænkte på det ansigt , 
fyren havde sat op , des mere urolig blev han . 
Mortensen , som godt mærkede , at Søren var 
lidt mellemfornøjet , søgte at indlede en samtale ; 
men da han kun fik enstavelsesord til 

svar , stak han hænderne i bukselommerne og 
gav sig til at fløjte vift stolt på kodans bølge 
på en temmelig udfordrende måde . 
Også Anna , hvem faderens snak havde 
revet ud af hendes tanker , måtte lægge mærke 
til , hvor underlig Søren var i dag . Han var 
ellers det hyggeligste menneske , man kunne 
tænke sig , og den eneste af alle de danske i 
nybygden , som ikke havde skuffet hende ved 
nærmere bekendtskab . Han var et menneske , 
man kunne tale med om Danmark , og selv 
om det , han fortalte , en gang imellem kunne 
rive en rift i hendes drøm om det solgyldne 
land under den altid blå himmel , så var der 
til gengæld i hans fortællinger om de materielle 
fremskridt derhjemme en så frisk Duft af muld 
og en sund , rødkindet glæde over arbejdet . 
Det var netop den fremskridtsånd , som var i 
ham , der havde lokket ham herover til Amerika . 
Men med al sin fremfærd og praktiske Sans og 
sin helt ildfulde kærlighed til det seje slid , så 
en løftet trærod var ham en vunden sejr , der 
bragte hans øjne til at stråle , var Søren Rasmussen 
dog ikke af dem , der blot lever for den 
jord , de har , og de dollars , de endnu ikke har . 
Anna så’ svært op til ham for alt det har 

vidste og alt det han havde lært . Han havde 
været godt på vej med at uddanne sig til højskolelærer , 
men da det kom til stykket , havde 
hans gamle kærlighed til bondearbejdet vundet 
sejr , og det kunne hun i grunden godt lide 
ham for . 
Men i dag var Søren Rasmussen ikke , som 
han plejede . Han skulle da vel aldrig have forstået , 
hvad der var gået forud nede på 
banen ? At dømme efter de mutte svar , han gav 
hendes fader , var det ret rimeligt , at han forstod 
det og at han misbilligede faderens færd . 
Han måtte for resten godt vide det . Og hemmeligt 
tog hun mål af ham med øjnene og 
følte en kildrende lyst til at betro sig til den 
rare Søren Rasmussen ; det ville være hende sådan 
en trøst at have et menneske , hun kunne 
tale med om John og om sin store kærlighed . 
Men så længe faderen stod der og nidstirrede , 
kunne det naturligvis ikke lade sig gøre . 
Søren Rasmussen sad og fortrød så bitterligt , 
at han aldrig havde givet hende sit hjertelag 
til kende . Men hvor kunne han have gjort 
det , når han hele tiden mærkede , at hun ikke 
ville forstå det mindste ? Når hendes øjne 
mødte hans , var det altid de samme rolige , kloge , 

videbegærlige øjne ; aldrig havde hun i sød forvirring 
slået dem ned for hans blik . Men det 
havde han i grunden slet ikke været bedrøvet 
over , for han troede at forstå , hvorfor kærlighedens 
tid endnu ikke var kommet for hende . Efter 
hendes underlige barndom derude i skoven , hvor 
hendes ånd havde slumret , var der sent men mægtigt 
vågnet i hende en energisk forslugenhed efter 
viden og kundskab , da en hel verden pludselig 
havde åbnet sig for hende . Da Søren lærte 
hende at kende , var hun lige kommet hjem fra 
højskolen , ikke mættet af kundskab , men med 
en levende tilegnelsestrang , som ingen grænser 
kendte . Som hun kunne spørge , var det en 
lyst at svare . Når man da kunne — for det 
pigebarn nøjedes ikke med halv besked . Hun 
skulle have lov at gro i fred , så kom hendes 
hjertes time nok , og han havde ikke et 
øjeblik tvivlet om , at det ville blive ham , som 
skulle få lov at vække det . Her gjaldt 
intet go ahead , ville man jage på , så hævnede 
det sig . 
Han havde ikke for intet læst sit hjemlands 
romantiske digtere ; de havde såt deres idealer 
i hans sind , og de længsler , som dengang havde 
spiret i hans modtagelige sjæl , de var ikke døde 

siden . Han vidste tidligt på en prik , hvordan 
den kvindes kærlighed skulle være , som engang 
skulle tilhøre ham . Den skulle gro under slør 
som en blomsterknop under sit svøb . En kærlighed , 
som ikke var sig selv bevidst , indtil den 
en dag slog øjnene op og frydede med al sin 
unge herligheds langsomt sankede styrke den 
mand , som den gav sig til . En sådan kærlighed , 
stærktvoksen og sikker på sig selv , den 
bruste ikke ud og skummede ikke væk i stakkede 
dages øre hvirvel , den bar trygt for hele 
livet . 
Og det havde slet ikke været ham så svært 
at vente , thi hans dage var fyldte af anstrengt 
arbejde , som han gik til med lyst og glæde , 
fordi det var for hende han sled , når han 
spændte sine bjørnekræfter i rydningsarbejdet . 
Det var på hendes hjem han arbejdede , for 
hver ager han fik sat i skik  .  .  . 
Mens vognen langsomt krøb op ad bakken , 
måtte han stadig plage sig selv med det spørgsmål : 
om han havde mærket noget på hende 
i den sidste tid . Han sad og borede i sin 
erindring for at finde frem hvert udtryk i hendes 
ansigt , som kunne udlægges til hans skade . 
Hans fantasi udstyrede hende med netop de 

smil og netop den glans i øjet , som han kunne 
øse allermest pine af , indtil han ikke længer 
kunne begribe , at han før havde været så blind . 
Men når han så så’ til siden , hvor hun sad 
og bøjede sig sammen i sin stumme sorg , blev 
alle billeder opslugte af dette ansigt , som han 
aldrig før havde set således , så stivnet i 
smerte , dets træk ligesom sammenkrympede og 
tidligt ældede , og øjnene store og uden liv . 
Han fik ondt af hende , og der var ingen 
vrede imod hende i hans sind . Hun kunne jo 
ikke gøre for , at en anden mand havde åndet 
med sin attrås hede blæst på hendes hjerte , 
så at den livsens herlighed , der groede og 
brød i hende , havde foldet sig ud som et blomsterflor , 
der springer ud på en eneste nat . Hun 
kunne ikke gøre for , at denne andens gramsende 
hænder havde høstet hendes herreløse have , 
som ingen Søren havde sat sit bomærke på . 
Dum havde han været , det var sagen , hestedum . 
Kvinder skal tages , ellers får man dem 
ikke — den visdom kendte enhver staldkarl . 
Men han selv var et sølle fjog , som sad og 
drømte , mens de andre tog for sig af retterne , 
og som først vågnede , når dugen blev taget 
af bordet . 

denne John — hvem skulle have anet det ! 
Pisken dirrede i Sørens hånd , og han gav 
sig til at anrette et blodbad på bremserne , som 
satte sig på hestenes bove . Der skal et sikkert 
øje og en let hånd til at pille bremser 
væk med piskesnærtens yderste spids . Men 
Søren havde begge dele , og hans blodige gerning 
ydede ham en betydelig tilfredsstillelse . 

v . 
Søren Rasmussen fik en søvnløs nat ; han 
ville ikke tro , at han havde set rigtigt . 
Han væltede sig i sengen , som om det kunne 
hjælpe ham imod det sørgmodige ansigt , som 
hele tiden stirrede på ham . Han tænkte på 
alle de lyse søndage , hvor han havde været i 
hendes nærhed lige til nu i de sidste måneder , 
da hun havde haft plads og sjældent kom hjem . 
Var det muligt , at alt det , som havde været 
livet for ham , var gået ganske sporløst hen 
over hende ? 
Disse formiddage i kirken , hvor havde de 
været rige ! Skulle han få noget rigtigt ud af 
sin kirkegang , måtte hun sidde derovre på 
den anden side de fire stole fremme , så han 
kunne se kindens runding , lidt bleg i kirkens 
grå lys , og det svære brune hår med nakkeknuden . 
Da forestillede han sig , hvorledes hendes 

øjne , som han ikke kunne se , lyste af fred 
eller fyldtes med tårer , når præstens ord 
blev milde og bevægede . Thi en kristen pige 
var hun , og det var godt det samme , for det 
hørte med til hans forestilling om den sande 
kvinde . Det forstyrrede slet ikke hans andagt 
at se på hende , tværtimod : der gik aldrig så 
varm en bølge af tak til gud igennem hans 
sind , som når han sang med hende , uden at 
hun vidste det , og hans bøn og hendes trådte 
de samme veje . Da var der intet begær i ham , 
ikke gnist deraf , så vidt han selv forstod , men 
kun en varmende glæde over anende at turde 
følge hende ind i det lys , hvor hendes væsens 
rigeste blomst foldede sig ud . 
Søndag eftermiddag var han en fast gæst 
i hendes hjem . At Mortensen åbenbart gjorde 
sig sine egne tanker om hans søndagsbesøg , 
det rørte ikke Søren . Blot denne fine gamle 
herre ikke havde haft den vane at knibe det 
ene øje til og nikke venskabeligt ad Søren , 
når Anna vendte ryggen til . Når de i godt 
vejr gik en tur over bakkerne eller til Robertsons 
anlæg , havde Mortensen påfaldende travlt 
med at få de to unge til at følges ad , mens 
han selv i passende afstand kom bagefter med 

sin kone . Og hver gang Søren så’ tilbage , 
nikkede Mortensen så ivrigt til ham , som om 
han skulle nikke sin Hals af led . 
Disse søndageftermiddage , når de gamle lod , 
som om de blev trætte , og gik hjem , og de to 
satte sig i græsset på en bakkeskråning og 
så’ ud over prærien og over flodens blanke 
vindinger , de var Perler , trukne på hverdagenes 
grå snor . De sad der lidt , indtil den synkende 
sol tændte synskredsen i et luende bål af gyldent 
og rødt , mens himlen ovenover skiftede i 
gult og grønt . Da blev flodens vand som 
smeltet kobber , og bådene , der gled forbi dernede , 
var ganske sorte . Indtil så tågen boblede 
op mellem sivene og flød ud over vandet 
og dækkede floden og engene , så hele dalen 
lignede en slette af nyfalden sne , hvoraf kun 
køernes rygge dukkede op . Så forsvandt også 
de , det sidste levende i verden , og tilbage 
var kun han og hun . Men så kom stjernerne ; 
de kiggede frem så nære og fortrolige som sommerstjerner 
plejer ; det er kun vintermørket og 
vinterkulden som gør dem høje og majestætiske 
og fjerne , sommeraftenens blide lys og bløde 
luft drager alle ting , som er til , imod hin- 
anden . 

sådan følte i alt fald Søren det . Og da 
tav han helst , som han sad der på skrænten 
lidt bag ved hende og lidt højere end hun , så 
han havde hendes halvt bortvendte hoved for 
sig og hendes kind rundede sig så kønt i lys 
og skygge og tegnede sig blødt imod den hvidblå 
luft . Ja da tav han helst , for han sad og 
tænkte på , om den stund ikke snart var der , 
da hun ville drages mod ham . Når hun nu 
drejede hovedet , havde hun måske det udtryk 
i sine øjne , som han længtes efter at se . 
Ja hun vendte hovedet og så’ på ham ; 
men hendes øjne var kun spørgende og utålmodige , 
som om de ikke kunne forstå , hvorfor 
han så lidt faldt hen . 
Så måtte han tage sig sammen og forklare 
og fortælle , mens hans egne ord forekom ham 
blot at være tom lyd , ensformig lyd af vuggegænger , 
der holdt hendes kærlighed hen i søvn , 
mens ellers alt , hvad der levede , slog øjnene 
op og længtes og favnedes i denne sommerens 
lyse tid . 
Han var altid misfornøjet med sig selv efter 
sådanne aftener , men når han var kommet 
lidt hen i ugen , stod bestandig den sidste søndag 
for ham som den dejligste , han havde haft , 

og der var ingen tvivl hos ham om , at den 
næste , som kom , ville blive den afgørende  . . . . 
Han kunne jo have taget fejl , det var jo slet 
ikke sagt , at der var noget imellem Anna og 
o’neill — det blev enden på hans grublerier ; 
og morgenhimlens muntre solskin fyldte ham med 
nyt håb . Den friske luft , som vældede 
ind ad hans sovekammervindu , og spurvenes 
pludren udenfor hilste ham så festligt og fornøjeligt , 
at han straks følte sig som den gamle tillidsfulde 
Søren . Og så var det umuligt andet , 
end at også hun måtte være den gamle . Han 
trak i søndagsbenklæderne , skønt det var fredag . 
Han vidste ikke selv deraf , før det var 
sket ; men da han så ned ad sig , nikkede han 
anerkendende til sine hænders gerning . Naturligvis 
— han havde jo kørt hende i går ; det 
ville synes underligt , om han ikke spurgte til 
hende , når han vidste , at hun var kommet til 
skade . Det var kedeligt med den halve dags 
arbejde , som gik tabt ; men man måtte da gøre 
noget for sine venner . 
Da han havde givet karlen de nødvendige 
anvisninger , skridtede han ud , som om han ville 
indhente Års forsømmelser . 
Det var måske godt , at han havde fået den 

skræk i blodet i går . Han havde jo gået og 
tosset , som om der ikke var andre mænd til i 
verden end han selv . Sandt var det , som i 
går var faldet ham ind : at kvinder skulle 
tages . Kvindens sjæl var som en verden , der 
længtes efter at fødes , indtil den rette mand kom 
og talte . Livssvangre muligheder nok , drømmende 
Spirer i tusindtal . Men ufødt og bundet 
og blindt . Mandens ord var skaberordet over 
afgrundsdybet , et bliv lys ! som fik ødet til at 
myldre af levende liv . 
Han gik og mumlede : „ Bliv lys , bliv lys ! “ 
Og syntes , at det var dejligt tænkt . 
Det var præstekonen som lukkede ham ind . 
Hun var i morgenkjole , og den ene af hendes 
forklædes nederste snipper var krænget op og 
stukket ind under båndet , der gik omkring hendes 
liv , så at tøjets blegt farvede vrangside tegnede 
en skæv trekant på kjolens mørkeblå 
sirts . Hendes ærmer var opsmøgede , og hænder 
og arme havde en gråhvid farve , der 
røbede , at de havde været en rum tid i vaskebaljen . 
Hun var rød i hovedet og hendes 
læber pustede , mens hun med den nøgne arm 
tørrede sveden af sit ansigt . Det friskeste billede 
af kraft og ungdom , man ville se for sine 

øjne . Der var ikke spor tilbage af den noget 
stramme mine , som Søren var vant til at se 
hende med i kirken . Hun havde jo virkelig 
øjne og det to lystige og kloge blå øjne ; 
Søren havde aldrig tænkt sig , at der var noget 
sådant under de ærbart sænkede madonnalåg , 
han kendte fra gudstjenesten . Som hun stod 
der og smilte og viste sine sunde jyske tænder , 
skulle man tro , at der aldrig kunne hænde hende 
noget glædeligere , end at tjenestepigen meldte 
sig fra bestillingen . 
Hvilket da heller ikke var så grumme langt 
fra sandheden . Mrs . Sandager havde ikke det 
mindste imod , at der gik en hel uge , inden 
Anna kom på benene . Hun havde allerede 
regnet ud , at hun i så fald måtte udeblive 
fra tre komitémøder , en te og to 
syforeninger , og hun gad vidst , om de ville 
savne hende så svært . En hel uge uden 
læsning af disse kedelige små traktater og 
disse evindelige missionsberetninger . Hun blev 
vist en hel hedning i den uge , var hun bange 
for , når hun ikke var under mrs . Pedersens og 
mrs . Beks øjne . Men hvilken masse hun skulle 
få bestilt ! hun skulle frådse i arbejde . Og 
hver aften skulle hun sidde i haven med børnene 

og se solen gå ned , og behøvede ikke at 
tænke på indianerbørnenes skjorter . Og måske 
så Mikkel kom derud , dersom han havde tid 
for alle de prædikener , han måtte lave , og de 
kunne sidde og sladre sammen som i gamle 
dage , da han var seminarieelev på Gjedved og 
hun en slet og ret husmandstøs fra nabosognet . 
For Mikkel kunne være hyggelig endnu , men 
hun led ham ikke rigtig , når han var i den 
lange sorte frakke ; der hang højtidelighed ved 
den , hun syntes , den lugtede af te . 
Mrs . Sandager , som godt kendte Søren fra 
kirken , stod et øjeblik og tog mål af ham , om 
det muligvis var en vielse det gjaldt ; han kunne 
godt se ud dertil . Så fik hun ham indenfor . 
Ja hendes mand var desværre ikke hjemme , men 
hvis hun  .  .  . 
Nej det var da miss Mortensen han var 
kommet for at høre til . 
Nå ? ja Anna — hun gav sit ansigt et beklagende 
udtryk — det var jo slemt med Anna , 
at hun var kommet sådan af sted . Og det 
værste var , at det vist kunne tage lang tid . 
„ Men vil de ikke selv se ind til hende ?" 
Jo hvis han ikke kom til ulejlighed . Sådan 
på formiddagen  .  .  . 

„ Å , det betyder aldrig det mindste , hun er jo 
alligevel ingenting til . Så må de se at snakke 
lidt godt for hende , for det er rent dårligt med 
humøret . Hun har siddet og grædt hele morgenstunden 
over det fodled , som om det var 
hele verden der var gået af led for hende ." 
Anna sad inde i familiens tarvelige spisestue 
og skulle stoppe børnestrømper ; hendes 
øjne var røde og ansigtet grimet af gråd . Nu 
græd hun ikke mere , men så’ ud , som om hun 
havde opgivet det hele . Hendes venstre arm , 
over hvilken den snævre strømpe var trukket 
stramt ned , lå i hendes skød , mens hun stirrede 
frem for sig og nød den Lise , som et sørgende 
menneske kan føle , når tankerne er 
blevet trætte og intet andet fornemmes , end at 
et tryk over panden begynder at svinde og at 
det svaler over tindingerne , som endnu banker . 
Blot hun flyttede øjnene , så var straks tankerne 
med deres sugende smerte der igen . Derfor 
fløj der et træk af lidelse over hendes 
ansigt , da der blev taget i døren og Søren og 
præstekonen trådte ind . Hun forsøgte vel at 
smile til Søren , men smilet blev kun en trækning 
af læberne . 
„ Der kan de selv se ," sagde præstekonen , 

„ snak nu med hende og sig hende , at det er 
ingen manér ." Og med et venligt nik til Søren 
forsvandt hun ud til sin kære vaskebalje . 
„ Det var kønt af dem ," sagde Anna og bad 
ham sætte sig . Hun var rørt over hans opmærksomhed , 
og mere skulle der ikke til for 
igen at få hendes tårer til at rinde . Det var 
ham hun havde villet betro sig til . Ja blot hun 
turde ! for dette var ikke til at bære alene . Men 
han var så underlig stiv og fremmed i dag , 
og hans øjne søgte alle andre steder hen end 
til hende . 
„ Jeg måtte jo se herind og høre til dem , om 
kørselen havde bekommet dem godt ," sagde 
han og drejede kasketten mellem hænderne . 
„ Ja det er sandt : tak for i går ! Det var 
ikke pænt af mig at glemme det ." 
„ Å ingenting at takke for ," svarede han og 
lod kasketten dreje den modsatte vej . 
Så tav de begge længe , mens vægurets 
dikken samvittighedsfuldt hakkede den tomme 
tid i lige store stykker . 
„ Det er nok ikke videre godt ," sagde han 
endelig , idet han lod sit blik strejfe hendes syge 
fod , som hun havde lagt op på en stol . 
„ Det er jo ikke det , “ svarede hun og kiggede 

op på ham . Så tog hun ilfærdigt fat på 
strømpen , angst for at have sagt for meget . 
Den deltagende klang i hans stemme havde fralistet 
hende ordene , før hun vidste det . 
Søren vidste godt , at det ikke var foden ; 
han havde vidst det fra det øjeblik han så’ 
hende . Al hans fortrøstning var klasket sammen 
som en opblødt lervæg , og mismodet væltede 
sine grumsede strømme ind igennem gabet . 
„ Nej det er ikke , “ sagde han sagte og turde 
heller ikke nu se på hende , „ det er jo ikke det . “ 
Hendes øjne søgte ham , han så’ så bevæget 
ud . „ Ved de det ? “ spurgte hun . 
„ Jeg må vist ikke ," svarede han , „ den 
slags er ens eget alene ." Han fik ikke sine 
øjne bort fra vinduet . 
„ Jo de må — de må godt vide det , 
Søren Rasmussen .  “ Hun rakte hånden ud imod 
ham ; det varede noget , inden han mærkede det 
og tog den — slapt og pligtmæssigt . 
„ Jeg trænger sådan til et menneske ," sagde 
hun . 
Særdeles venligt af hende , fandt han . I 
mangel af bedre skulle han  .  .  . 
„ Far vil jo ikke  . . . å jeg er så ulykkelig . 
Så ulykkelig ." Det var hende en lindring at 

græde , nu hun havde et menneske at klage sig 
for , og hun trykkede hans hånd i sin , så han 
følte sit hjerte banke hastigere . 
„ Å som han talte os til ! jeg har aldrig 
hørt sådanne ord af hans mund . Men John 
tog det så kønt . — ja , de kender jo John ?" 
Hun så’ spørgende op på ham og smilte 
igennem sine tårer , lykkelig over at kunne 
nævne dette navn , mens en anden hørte derpå . 
Søren kunne kun nikke , han havde en kvælende 
fornemmelse i halsen . Så længe medbejlerens 
navn endnu ikke var nævnet , havde 
hans ulykke ligesom ikke været helt virkelig . 
Den var en skygge , der tog levende skikkelse i 
det øjeblik hun sagde John . Og med den betoning . 
„ Ja naturligvis kender de ham ; alle mennesker 
kender jo John og holder af ham . Han er 
så god . De skulle blot vide , hvor god 
han er ." 
Søren nikkede atter og så’ bort ; dette var 
ham næsten over evne . Men Anna vedblev at 
fortælle om John i små korte sætninger , med 
et ophold imellem hver . Det var så værdifuldt 
altsammen , at det måtte stykkes ud i 

småt og hvert lille træk beføles som et guldstykke . 
Så begyndte hun at tale om faderen . Om 
Søren troede , det var synd af hende at gøre 
ham imod ? Det gjorde hende så ondt for far , 
de havde haft det så godt sammen . Men John 
stod hende jo nærmere — ikke ? Hun kunne 
da ikke gøre John den sorg , det var da endnu 
værre synd . 
„ De skal følge deres hjerte ," fik Søren med 
møje sagt ; så måtte han svælge den hulken , 
som ville op . 
„ Far bliver nok god igen — tror de ikke ? 
Når han ser , at det er alvor . Han elskede 
min mor så højt . Men hvis han nu ikke kan" 
— hun græd stille en stund — „ hvis han aldrig 
kan tilgive mig , så har han jo konen og børnene , 
men John har kun mig . John vil længes 
hver eneste dag . Når hans tog kommer , så 
står der ingen i vinduet . Stakkels John , han 
ser altid først efter det vindue . Og ingenting 
ved han om mig , han tror måske , at jeg er 
rigtig syg ." 
En tanke slog hende — en tanke , som 
tændte lys i hendes øjne , der endnu var våde 
af tårer . En stund sad hun og så’ prøvende 

hen på Søren , om hun turde . Hans læber 
skælvede endnu . Så varm en deltagelse ! —jo 
han var en trofast ven . 
„ Søren Rasmussen ," sagde hun sagte , næsten 
ømt . Hendes blik hang i hans så bønligt og 
strålende . Han blev ganske blød . 
„ Ville de bringe et lille bud til John — ikke 
sandt , det vil de nok ? Blot et par ord , som 
jeg skriver med det samme ." 
Det blev bedre og bedre ! Gøre ham latterlig 
i hans egne øjne . Men som hun dog så’ på 
ham ! Nå han blev vel ikke latterligere for det , 
end han allerede var , han som ikke havde 
grebet til , mens tid var . Og han mumlede 
noget , som kunne tages for et ja . Hvilket hun 
da også straks gjorde under mange taksigelser . 
Hendes ansigt strålede , som om der aldrig 
havde været noget til , der hed kærlighedssorg , 
og hun rev den dårlige fod ned fra stolen for 
at komme af sted , men sank straks tilbage med 
en ynkelig klynken . 
„ Der kan de se , hvor glad de har gjort 
mig ," sagde hun og smilte , mens hendes ansigt 
endnu var fortrukket af smerte , „ jeg sanser jo 
slet ingenting , hvad må de tro om mig ?" 
Så måtte Søren ind i stuen ved siden af 

og hente papir til hende ; hun fik et lille bord 
skubbet hen til sig og var så ivrig , at hun 
næppe kunne vente , til han kom med blækket . 
Søren trådte hen til vinduet og så’ ud . 
I gården gik en kalkunsk hane og strakte 
Hals og slog sin hysteriske latter op . 
„ Ja grin kun ad mig , “ tænkte han , „ jeg 
fortjener ikke bedre ." Og han mærkede , hvordan 
hans øjne løb fulde . Der sad hun henne 
med hjertet svulmende af sin kærlighed og vidste 
ikke alt det gode , hun ville skrive . Men for 
ham havde hun ikke en tanke , han var bare 
et bud , en man brugte og gav et smil i drikkepenge . 
Han drejede hovedet så meget , at han lige 
kunne se hende . Hvad ? hun skrev jo ikke . 
Hun sad og tyggede på penneskaftet og så’ 
meget dybsindig ud , men der var ikke en streg 
på papiret . Det skulle da vel aldrig være på 
Vers ? Sådan som hun rynkede brynene , kunne 
man tiltro hende alt . 
„ Søren Rasmussen ," sagde hun og kiggede 
til siden med det sødeste udtryk af rådvildhed . 
Han vendte sig og lod overrasket . „ Er de 
allerede færdig ?" spurgte han ; men det var den 

pureste ondskab og skurkagtighed , som talte ud 
af hans uskyldige ord . 
„ Ok nej ," svarede hun troskyldigt , „ jeg har 
såmænd ikke fået begyndt endnu . Det er så 
uvant , skal de vide , jeg har jo aldrig skrevet 
til ham før ." 
Ny grublen . Dybere rynker i brynene . 
„ Søren Rasmussen !" 
„ Nå ?" 
Men ved sig selv tænkte han : det manglede 
blot , at jeg skulle skrive brevet for hende ! Og 
så smilte han yderst skummelt . 
„ Nu må de ikke le ad mig ," sagde hun og 
rødmede op til håret . 
„ Hvor kan de tænke  . . ." 
„ Jo for det er vist til at le ad . Vil de 
tænke dem : jeg kan ikke få begyndt . Det er 
overskriften , ser de . Bare den — så går det 
andet som ingenting . Hvad plejer man at sætte , 
når man skriver til sin  .  .  . til John ja ?" 
„ Hvad man plejer at sætte ?  .  .  . Ja-a , jeg har 
jo aldrig selv  . . ." Han glemte for et øjeblik 
sin elendighed , så umådelig sød var hun i sin 
forvirring . 
„ Ja ikke sandt , det er svært . „ Kære John !" 
Lyder jo af ingenting ." 

„ Det kommer vel mest an på , hvad man 
lægger i ordet ," mente Søren . 
„ Nej hvor kan han vide , hvad jeg lægger i 
det , når han ikke ser mig ? Det er jo netop 
det ," sagde hun ivrigt . „ Et ord , som kan tale 
selv . Var jeg der , behøvede jeg slet ingen ord ." 
Havde John set det smil , som nu strålede 
på hendes ansigt , da havde ord ganske sikkert 
været overflødige . Men der var ingen andre 
til at se det end Søren , og han tog hurtigt 
øjnene til sig , som om han skammede sig over 
at have set , hvad der ikke var bestemt for ham . 
Han stod lidt og grundede . „ Ja jeg ved jo 
ikke , hvad man sådan siger på engelsk  .  .  . 
My love , hvad ?  . . . det lyder i alt fald kønt ." 
Hun tabte pennen ud af hånden og stirrede 
forfærdet på ham . „ Engelsk !" råbte hun , „ å 
herregud , det har jeg jo slet ikke tænkt på . 
Hvad skal jeg så gøre ? Jeg kan jo ikke skrive 
to engelske ord ; de staver da så rent forkert .  “ 
Hun sad og rokkede frem og tilbage og var 
så højst ulykkelig , at Søren måtte smile . „ Ja 
på dansk går det vist ikke ," sagde han , „ De 
taler jo da engelsk sammen ." 
„ Det gør vi vist . Det er egentlig aldrig 
faldet mig ind , hvad sprog vi talte . Jeg ved 

knapt , om det var sprog . Vi havde det ligesom 
to fugle , der sidder på en gren og pipper ." 
„ Fugle har sprog ," indskød han belærende . 
„ Har de ? Det er vist et , som de to har for 
sig selv alene ." 
„ Mennesker må da tale ," sagde han med 
eftertryk ; han var forarget . 
„ Må de ? “ Der var et skalkagtigt glimt i 
hendes øjne , og hun tilføjede : „ det forstår de 
jo slet ikke , Søren Rasmussen ." 
Han var aldeles ikke oplagt til at gå ind 
på nogen spøg , især ikke på en , som satte 
ham selv udenfor og gjorde denne tomho’dede 
John til et privilegeret væsen . 
„ Mennesker tænker , derfor må de tale ," sagde 
han mut , „ og den kærlighed , som er uden tanker , 
er ingenting værd ." 
Hvor lidt havde han ikke talt til hende om 
ordets guddommelige gave , om ordet på modersmålet 
og dets underlige magt til at finde 
hjerterne — hele foredrag , som han selv havde 
hørt dem på højskolen . Han havde sandelig 
ære af sin lærling ! 
Hun sad og smilte listigt ad hans vrede 
miner ; han var et stort barn og forstod ingenting , 
det var helt morsomt at se ham sådan . 

„ Mennesker tænker , siger de . Men når nu 
den , man tænker på med alle sine tanker , er 
hos en og ens hånd kan nå ham og ens  .  .  . 
Hvad skal så ord til ?" 
„ Man kan ikke kæle og kysses et helt liv ; 
det bliver der lede og fattigdom af , inden et 
år er gået ." 
„ Tror de ?" Hun smilte endnu så sejrstolt 
og vis i sin sag . 
„ Mig kunne de tale med ." 
„ Ja dem !u 
på ordenes tone forstod han , hvilken himmelvid 
afstand de lagde imellem ham og den 
foretrukne mand , med hvem hun kunne mere 
end tale . Men han måtte blive ved . 
„ Mig havde de fortrolighed til ." 
Hun så’ lidt forundret på ham og kunne 
ikke begribe , hvorfor han stadig talte om sig 
selv ; det var jo John de skulle tale om . 
„ Fortrolighed ," sagde hun en smule utålmodigt , 
„ ja kalder de nu i grunden det fortrolighed ?" 
Hun så’ , at der gled en skygge over hans 
ansigt , og skammede sig over , at hun var 
så udelukkende optaget af sit eget . Hun følte 
den lykkeliges ædelmodige villighed til for et 

øjeblik at forlade sine tankers lune krog for 
siden at finde den dobbelt hyggelig . 
„ Ja ," sagde hun venligt , „ Dem kom jeg jo 
altid til med mine spørgsmål , og rigtig dumme 
var de vist lidt ." 
„ Jeg ved ikke , hvad de var . Deres fortrolighed 
gjorde mig godt , det ved jeg" . 
Hun følte sig plaget af dette ord , som stadig 
kom igen ; han tiltog sig lidt for meget ved at 
bruge det , syntes hun . „ Vist var de min fortrolige ," 
Sagde hun , „  .  .  .  . i det , som alle mennesker 
kan være fælles om — alle som har 
trang til dannelse og kundskab og  .  .  . “ 
„ Og ? “ 
„ Ja  . . . og den slags ting . “ 
„ Kalder de det „ den slags ting “ , det vi to 
delte med hinanden ! det lyder , som om det 
ingenting var .  “ 
„ Nu er de underlig , Søren Rasmussen ; jeg 
kender dem slet ikke igen . Vist var det meget ; 
men det , jeg har med John , er han og jeg alene 
om i verden ." 
„ Og de gav mig ingenting igen , Anna ?" 
„ Hvad skulle jeg dumme pige give ?" 
„ Nej de har ret , de havde ingenting at 

give , “ sagde han hårdt , „ og jeg levede af min 
egen hunger ." 
Hun var blevet bleg og så’ bort . „ Søren 
Rasmussen ! “ mindede hun , men han lod sig 
ikke standse . Den sorg , som pressede i hans 
bryst , lånte hans tunge ord , som var ham 
selv fremmede . Stakåndet , heftigt stødte han 
ordene frem , mens han ufravendt borede sine 
øjne i hende . 
„ Har de set morgentågen lette nede i 
dalen ?" sagde han . „ Når husene kommer frem 
og krattene og sivene . Og menneskene færdes . 
Og solens første stråler træffer floden og den 
vågner . Og skinner og løber og spejler bredden 
skarpt og koldt  . . . Jeg har set tågen 
lette over deres sind , Anna , og tankerne vikle 
sig ud af deres grå slør . Kolde tanker , rastløse , 
spørgende . Tanker som travle morgenmennesker . 
Ingen drømmer iblandt dem . Ikke 
en , der længtes . Alle havde de store åbne 
øjne og hænderne fulde  .  .  . Det er bedre , 
mens tågen endnu ligger ; så tror man , at 
den gemmer det , man venter på .  “ 
„ Kan jeg for . at de ventede det , som 
aldrig kom ?" spurgte hun sagte med gråd i 
stemmen . 

„ Det kom jo , men ikke til mig . “ 
Hun sad lidt og græd stille . „ At de kunne !" 
Sagde hun så . 
„ Jeg måtte jo elske dem , jeg måtte ." 
„ Hun løftede hånden som for at tysse på 
ham . Hun havde gruet for , at han skulle sige 
det ord , som nu var sagt . „ At de kunne sige 
det !" sagde hun . „ Når de vidste  . . . Nu 
har jeg ingen , slet ingen ." 
„ Jeg ville jo ikke , Anna , jeg ville jo ikke . 
Ved jeg , hvordan det kom ? Vær ikke vred på 
mig ; det var grimt af mig ." 
Men han følte en meningsløs lettelse ved at 
have fået det sagt . Han længtes efter , at hun 
skulle ynke ham , og foragtede sig selv derfor . 
Og det lange menneske stod og græd , og skammede 
sig , men kunne ikke vende sig bort , kunne 
ikke slippe hendes ansigt , som tårerne gjorde 
utydeligt for ham . 
„ Jeg er ikke vred ," sagde hun , „ De kunne 
jo ikke gøre for det ." 
„ Vi får det aldrig med hinanden som før ," 
Sagde han . 
„ Det var gode tider dengang ," hviskedee 
hun og så’ mildt på ham , „ jeg så’ sådan 
op til dem ." 

„ Sig det ikke , Anna ; jeg fortjente det ikke ." 
„ Jo de gjorde ; de gav mig så meget . De 
har ret i , at jeg vågnede dengang . Og så er 
de gode tider jo ikke forbi — vel ? — fordi 
der er kommet nogle ord imellem os , som ikke 
burde være talte ." 
Hvor det var kønt af hende ! Han stod og 
holdt hendes lille faste hånd i sin og følte ikke 
længere nogen såret stolthed , men syntes , at 
det var nok for et helt liv dette , at hun ville 
være imod ham som før . 
„ Er vi så rigtig gode venner ?" spurgte hun 
og så’ på ham så trofast og mildt , at han 
igen fik vand i øjnene ; men det var ikke længere 
bitre tårer . 
„ Jeg har ikke fortjent det , Anna , men jeg 
måtte da være en ugudelig krop , om jeg ikke 
var deres ven ," sagde han bevæget . 
„ Og Johns ?" spurgte hun , men fortrød straks 
sin grusomhed ; derfor tilføjede hun : „ jeg mener 
jo ikke lige nu  .  .  . men engang  .  .  . når der er 
gået en tid  . . . nej se på mig , jeg mente det 
jo ikke ." 
Søren var imidlertid ikke så ømskindet , som 
hun tænkte ; han havde i dag lidt for meget til 
at kunne føle mere smerte . Under hendes 

øjnes magt var han i den offerglade stemning , 
hvor man synes , at man kan gøre alt . 
„ De skal ikke være bange for at nævne John ," 
Sagde han , og hans øjne lyste af den ærligste 
martyrglød , „ hvis de for alvor er min ven , 
så må der ingenting være imellem os , som 
vi ikke kan tale om ." 
„ De opriver dem selv ,” sagde hun , ubehageligt 
berørt af hans ophidselse . 
Han hørte hende ikke ; hans øjne flammede 
af en stor beslutning . 
„ Tror de mig ? “ spurgte han , „ tror de mig 
helt ?u 
„ Vist tror jeg dem , men  .  .  . “ 
„ Så lader de mig bringe det bud til John , 
som de ikke fik skrevet ." 
„  Søren 1 “ Hun stirrede på ham og vidste 
ikke , hvad hun skulle tænke . 
„ Der kan de se : de tror mig ikke . “ 
„ Jo jeg gør , men den byrde kan jeg ikke 
lægge på dem . “ 
„ De skal , Anna . Det er let , forsikrer jeg 
dem , det er let  . . .  “ 
Og han vedblev at trænge ind på hende , 
mens hun sad og smilte rådvildt til hans ivrighed . 
Jo længere hun hørte på ham , des mere 

rørt blev hun . Dette var jo venskab af en 
ganske anden selvforglemmende Art end det , hun 
havde drømt om , dengang hun længtes efter et 
menneske at betro sig til . Og hendes øjne 
måtte stråle ved bevidstheden om den magt , 
huh havde over ham . Stakkels ven ! nej hun 
skulle ikke glemme ham helt over John , hun 
skulle være for ham som en søster . 
„ Så får de vel , “ sagde hun i en tone , 
som om hun egentlig ikke burde . 
„ Det var smukt af dem , Anna ," hviskedee 
han , og det beskyttende smil , hun sendte ham , 
sagde , at hun i grunden mente det samme . 
Hun kunne ikke blive færdig med alt det , 
der skulle siges til John , hendes ansigt skiftede 
i gråd og smil , og hun havde de sødeste , 
ømmeste ord — alle sammen til John . Prøven 
var næsten før hård for den stakkels budbringer . 
„ Jeg skal nok , jeg skal nok , stol de på 
mig !" afbrød han hende . Men hans blege ansigt 
og hans skælvende læber røbede , at han 
ikke stolede synderlig fast på sig selv . 
Da han var borte , syntes hun , at hun havde 
gjort synd imod ham ved at betro ham et sådant 
ærinde . Som han dog havde grædt — 

den stakkel , som han dog havde grædt ! Hun 
havde aldrig før set en mand græde . Jo John 
— dengang hendes fader bar hende bort . Men 
det havde ikke været sådan , slet ikke . Ikke 
denne voldsomme rystelse af hele legemet , som 
om kræfter brøde på og ville frem ad uåbnede 
veje , kræfter , han ikke kunne kæmpe ned , hvor 
hårdt han så stred . 
Hvem skulle have tænkt det om Søren Rasmussen ! 
— ham hun troede kun brød sig om 
bøger og om sin jord . Hun gad vidst , hvor 
længe han havde gået med det . Men at man 
kunne gå stille med det ! 
Å hun havde slet ikke ordentlig fået sagt 
ham , hvor det gjorde hende ondt for ham . Og 
de klare tårer trillede ned på barnestrømpen , 
hun stoppede . 

vi . 
Det kan ikke skjules , at Søren følte sig betydelig 
afkølet , inden han var kommet ret langt 
fra præsteboligen . Med den fart , han havde 
på i begyndelsen , og med den ild , der var i 
hans øjne , så’ han ud , som om han ville falde 
John om halsen med det samme og skovle alle 
sine nyheder i ham , inden han kunne få trukket 
vejret . Men farten blev til et ganske lempeligt 
trav , og travet blev afbrudt af idelige 
standsninger . Til sidst sad han på en grøftekant , 
og da lignede han en temmelig slukket 
martyr . 
Det var noget kedeligt noget , han havde 
rodet sig ind i , og egentlig mere end man kunne 
forlange af et menneske . Men hun havde ikke 
forlangt det , han havde selv budt sig til . Hvor 
hun dog havde været sød imod ham ! Ja stod 

han i dette øjeblik for hende , havde han tilbudt 
sig igen . 
Men denne John ! 
Han klyngede sig til ærgrelsen over det 
forestående møde , som om han havde en fornemmelse 
af , at den alligevel sparede ham for 
det værste , skånede ham for at grave ned i sig 
selv til den friske sorg , som lå og sugede dernede 
og ville op . 
Ærgrelsen holdt ham med selskab hele ventetiden , 
indtil toget kom ; han hentede den op 
fra bunden af middags-kålen , og det var den 
der snorkede i hans sure pibe , da han havde 
kastet sig på sengen for at lukke øjnene , som 
han plejede . 
Han kom lidt for sent af sted , toget ringede 
ved stationen , da han havde et par hundrede 
alen igen . Han satte uvilkårlig i løb , for han 
havde hele tiden tænkt , at han ville være på 
stationen , når toget kom ind . Han ville 
have stillet sig således , at John straks skulle 
få øje på ham . Så ville han have hilst . 
Således . Hverken indladende eller fremmed , 
men således at John forstod . 
Nu gik alt det tillavede i vasken . Løbet , 
som fik hans hjerte til at banke hurtigere , 

bragte ham noget af den samme ophidselse , 
som havde været over ham , da han forlod Anna . 
Gennem en sidelåge kom han ud på perronen ; 
maskinen var endnu ikke koblet fra . Han så’ 
John , som bøjede sig ud af „ Husets" Vindue og 
talte med Briggs . 
Søren sansede ikke at hilse . „ Jeg har et 
bud til dem , o’neill ," råbte han , da han var 
kommet nær nok . Men det var alt det , at John 
skænkede ham et blik ; han så’ ikke synderlig 
medgørlig ud , mumlede noget og trak hovedet 
til sig . I det samme løb maskinen frem , og 
Søren fik rundelig tid til på ny at eftertænke , 
hvad han ville sige . 
Endelig så’ han John komme langs ad skinnerne . 
„ Hejda , o’neill ," råbte Søren og 
skråede over imod ham , „ det er svært , så de 
har travlt . Jeg har et bud til dem ." 
John så’ meget tvær ud ; det lod til , at han 
helst ville gå af vejen for Søren . „ Vil han 
mig noget , kan han komme selv ," brummede 
han , „ jeg har ellers ikke noget at tale med 
ham om ." 
„ Det er fra Anna ," sagde Søren og smilte 
beroligende . 

John betragtede ham mistroisk . „ Fra hvem , 
siger de ? “ 
„ Fra deres  . . . fra Anna , mand . “ 
„ Nå sådan ." John fløjtede og så’ alt 
andet end kærligt på Søren . 
Denne vendte sig halvt for at gå ; en sådan 
modtagelse havde han ikke været forberedt 
på . „ Ja mig kan det jo være det samme ," 
Sagde han med en overbærende skuldertrækning . 
„ Hvad skulle de hos Anna ?" fôr John op , 
„ De har ikke noget der at snuse efter , mr . Rasmus . 
Fordi den gamle gør vrøvl , tænker de 
måske , at de til sidst skal fiske hende . Men 
det bliver der ikke noget af , kan jeg fortælle 
dem ; Anna er tro som guld ." 
Han pustede ud , nu da han havde fået 
luft for den skinsyge , der lumrede i ham . John 
vidste nemlig godt , at Søren havde sin gang 
hos Mortensens . 
„ Mig kan det jo være det samme ," gentog 
Søren i en ligegyldig tone , „ det er ikke mig , 
hun har tænkt på og grædt for hver time 
siden i går ." 
John tøede pludselig op ; hans ansigt fik sit 
bløde smil og hans øjne tindrede . 
„ Er det sandt ! Har hun grædt ? Stakkels 

lille , har hun grædt ?" Og så lo han , så glad 
var han . 
„ Det er da ikke noget at le ad . “ Søren var 
forarget . 
„ Herregud , jeg kan se hende . Så sætter 
hun munden sådan , gud velsigne hende . Å 
det lille skind , har hun grædt for min skyld ? 
Sagde hun det ?" 
„ Jeg har selv set det ." 
John fik et mildere tilbagefald og så’ misfornøjet 
ud . „ Det skulle de ikke have set ," 
Sagde han , „ det var ikke bestemt for dem , forstår 
de . De burde have vendt ryggen til ." 
„ De skulle have tillid til mig , o’neill . Når 
Anna har ." 
John smagte på det „ Rent ud sagt , mr . 
Rasmus , jeg kan ikke lide det ." 
„ Så er det vist bedst , jeg går ; far vel , 
o’neill !" sagde Søren ikke uden værdighed . 
John greb ham i frakkekraven . „ Gør nu 
ikke nar ad mig ;" råbte han , „ hvert ord er 
min lovlige ejendom , ved de det !" 
Søren sagde ham samvittighedsfuldt , hvad 
han kunne huske af det betroede budskab . Han 
havde slået hendes ord fast med Nagler i sin 
hjerne , syntes han , og dog var de skrumpet 

ind til næsten ingenting , nu da han skulle gengive 
dem . Han følte sig som en synder imod 
John og syntes , at han havde holdt det bedste 
tilbage , men det var ham umuligt at huske 
mere . 
Men John strålede ; han frittede og spurgte 
for at få ordene gentagne og kunne ikke 
få nok . 
„ Sagde hun mod ? At jeg skulle være ved 
godt mod ? Å jeg har mod for ti . Blot hun 
vil , så har det ingen nød . Hun er en kærnepige . “ 
Søren rakte ham hånden til farvel . 
„ Går de ? “ sagde John , „ nej vist må de 
ikke gå , jeg synes , der er så meget endnu . 
Og sikket ansigt de sætter op ! Ja vist har jeg 
gjort dem uret , gamle dreng , men bliv nu lidt ! 
Jeg må vel nok byde dem en genstand , ellers 
tror jeg , de er vred ." 
Søren smilte bittert . En „ Genstand" regnede 
han for en vanhelligelse af det hverv , som var 
ham betroet . Han trængte imidlertid til yderligere 
næring for sin selvforagt , så dårligt som han 
var kommet fra det . Havde han ikke stået 
der og været skinsyg hele tiden og ærgret sig 
over hvert ord , den anden sagde ! Følgelig 

sagde han : „ Lad gå ! “ og fulgte John ind i 
salonen . 
„ Vi to må lære hinanden at kende ," sagde 
John ædelmodigt , da de sad bænkede ved drikken ; 
han stødte sit glas imod Sørens , „ jeg var 
et fæ , var jeg ; de er da ikke vred ?" 
„ Ved de ellers , hvor jeg så’ dem første 
gang ?" spurgte han elskværdigt , da det ikke lod 
til , at Søren ville sige noget . 
Søren rystede på hovedet . 
„ De er en helvedhund til at køre , men magt 
over bæsterne har de . Det så’ jeg den gang ." 
Søren var ikke med . 
„ Der hvor banen krydser vejen til riding 
— har de nu glemt det ? Lige her udenfor ." 
John gjorde et kast med hovedet i den angivne 
retning . 
Søren smilte , nu begyndte han at forstå . 
„ Ja det er min vej ," sagde han , „ jeg bor ovre 
ad riding til ." 
„ Deres vej , det tror jeg !" lo John . „ Sådan 
som de kører , skulle man tro , at den var 
deres ganske alene . De måtte nu også gerne 
beholde den for mig , jeg skøtter ikke om den 
overskæring .  “ 
Han tog en slurk af sit krus og fortsatte : 

„ Ja det er et slemt stykke bane for en lokomotivfører , 
kan de tro , de to tusind alen fra 
man har svinget over floden , indtil hen forbi 
ridingvejen . Der er kun et øjeblik , hvor man 
kan se op efter vejen til Toppen af bakken , så 
kiler Robertsons plantning sig ind imellem den 
og banen og tager al udsigt væk , indtil man er 
lige ved vejen . Man suser over den rent i 
blinde . Og ingenting kan de se fra vejen 
heller . På sådant et farligt sted burde der i 
grunden være en bom , som de fortæller at man 
har andetsteds ." 
„ Å hvad ," sagde Søren og smilte tillidsfuldt , 
„ Folk kan jo passe på . En bom sinker kun ." 
„ Passe på ! Som om de passede på ! Nej 
hvor de dog gjorde mig forskrækket den dag !" 
Sagde John og så’ helt alvorlig ud . 
„ Så-å , blev de forskrækket ?" 
„ Jeg er lige kommet forbi svinget og ser op 
efter vejen , som jeg altid gør . Jeg havde sat 
fuld damp , for vi var halvtredje minut forsinkede . 
Oppe på bakken ser jeg et køretøj med 
en mand på og to løbske heste for — sådan 
ser det ud for mig , for bæsterne haler ud , som 
om de skal sprænge skaglerne . De løber durk 
ned ad den stejle bakke . Jeg bliver ganske 

kold i ansigtet , for jeg siger til mig selv , at 
holder vognen den fart , vil vi støde sammen . 
„ Thompson !" brøler jeg til fyrbøderen og 
peger ud . Han bare glor og ser ingenting , for 
i det samme skyder vi ind under plantagen . 
Det farer mig igennem hovedet at slå halv 
damp , men jeg gør det ikke , for ind skal jeg i 
rette tid — man har jo sin ære i ethvert fag , 
ser de . Jeg ringer af al kraft og ved godt , at 
et par løbske heste aldrig har ladet sig standse 
af en klokke . Og mens klokken kimer og 
hjulene buldrer hen ad skinnerne , så der ikke 
er til at høre ørenlyd , lytter jeg efter vognen 
og synes naturligvis , at jeg hele tiden hører 
hestenes klip-klap hen ad vejen , nærmere og 
nærmere . Så — ved det yderste hjørne af 
plantagen , hvor træerne står lidt spredt , så 
man har et kig ud imellem stammerne , der ser 
jeg vognen og hestene styrte frem i det samme 
trav . Det er sekunder om at gøre , det er 
umuligt at standse farten , og jeg mærker forud 
stødet i maskinen , når den skal skære gennem 
dyngen af maset kød og splintret træ . Så er 
vejen der . Vognen er der og hestene . De 
stod . Som hesten under ham generalen inde 
på torvet i cincinnati , sådan stod de . Men 

skummet drev af dem . Deres hoveder var ikke 
to fod fra maskinen . Manden , der sad på 
vognen , havde endnu tøjlerne strammede efter 
det ryk , hvormed han havde standset hestene . 
Han sad ganske roligt og lod som ingenting . 
Hvor jeg bandede den Karl ! Ved de , hvem 
det var ?" 
Søren smilte selvtilfreds . „ Sådan kører jeg 
altid ," sagde han . 
„ Ja vel , alle maskinisterne kender „ den gale 
krikpisker fra riding ,  “ sådan kalder man dem .  “ 
Der gik en skygge over Sørens bryn . „ Jeg 
er ikke ond ved mine dyr ," sagde han kort , 
„ men jeg ved , hvad jeg kan byde dem ." 
„ Køre kan de i alt fald , og de to tre gange 
siden , hvor de har ladet skummet fra deres 
hestes muler næsten dryppe ned på min maskine , 
har jeg jo også taget det med ro ." 
„ Det er ikke der , vi to er stødt sammen ," 
Sagde han lidt efter , og nu var det ham , der 
så’ mørk ud . 
„ Er de nu der igen medderes skinsyge ," sagde 
Søren utålmodigt , „ De tænker mere på dem 
selv end på Anna ; de har ikke engang brudt 
dem om at spørge til hendes fod ." 
John fôr sammen . Foden ja . Den fod 

havde ængstet ham mange gange siden i går , 
men mødet med Søren havde optaget ham så 
stærkt , at han rent havde glemt den . 
Han kastede et ængsteligt blik på Søren og 
syntes , at denne så’ svært alvorlig ud . Han 
turde næsten ikke spørge . „ Det er vel ikke så 
slemt ?" prøvede han og var helt bleg om 
læberne . 
Der fôr en ond lyst i Søren til at jage 
denne ligeglade fyr , som kun tænkte på sig 
selv , en ordentlig skræk i blodet . Han satte 
en betænkelig mine op og svarede ikke . 
John borede sit blik i ham ; hans hjerte 
bankede , så han selv kunne høre det , „ Det er 
jo ikke noget videre , vel ?" spurgte han . 
Søren vendte sig halvt bort . „ Det vil jeg 
helst ikke udtale mig om ," sagde han . 
John lå halvt ud over bordet , hans ansigtsmuskler 
arbejdede voldsomt , og der dryppede 
noget vådt fra hans øjne ned på bordpladen . 
„ Hun bliver da vel ikke  . . . å herregud !" 
Søren skottede til ham og så’ bort igen . 
Nu kunne han prøve , hvordan det var ! 
„ Tror de ?" stønnede John . 
„ Hvad mener de ?" 

John måtte kæmpe gråden ned , før han 
kunne tale . „ Hun bliver da vel ikke halt for 
livstid ?" 
Søren sad stiv som en støtte og så’ ned . 
John greb ham i armen . „ Svar mig , menneske 
 .  .  . bliver hun halt ?" 
„ Hvem ved det ?" sagde Søren og trak på 
skuldrene . 
John rettede sig op i sin fulde højde . „ Jeg 
ta’r hende alligevel ," sagde han og sendte Søren 
et hadefuldt blik , „ John o’neill er ikke den 
mand , der bryder sit ord .  “ 
„ Nå dog  . . . det er kønt at dem ," sagde 
Søren . Han foragtede denne pralende ynkelighed ; 
han vidste , at han selv ville takke til og 
bære hende på hænder , om hun så var blevet 
den usleste stakkel . 
„ Jo jeg tage r hende alligevel , det kan de tage e 
gift på ," vedblev John . „ Nå , det ses jo 
heller ikke så meget på et kvindemenneske ," 
Trøstede han sig selv . 
„ Nej , når blot kjolen er lang nok ." Søren 
smilte hånligt . 
„ Det er netop min mening ," fortsatte den 
intet anende John . „ Så skjules det næsten . 
Jo vel tage r jeg hende , og hun skal aldrig mærke 

noget . Men drøjt er det , svært drøjt . Jeg havde 
sådan glædet mig til at spadsere med hende 
på fridagene og vise hende frem derhjemme i 
cincinnati . I parken ude ved stjernekiggeriet , 
forstår de ; der er altid så mange folk . Sikken 
en rejsning det pigebarn havde og sikken 
et fodskifte ! Å herregud ." Han var igen 
grædefærdig . „ Det er nu ikke at tænke på 
længere ," mumlede han med et suk . 
„ Å de lemper blot deres trit efter hendes , 
når de går i parken ," trøstede Søren ondskabsfuldt . 
„ Vi går der ikke ; ingen skal sige : der går 
o’neill med den halte kone . Men en dame 
var hun skabt til at være . Herregud dog , sådan 
en sorg !" 
„ Det må de nok sige ! Ja det er meget 
sørgeligt , at hun ikke bliver en dame , når Vorherre 
har skabt hende til det . Bliver der ikke 
gjort en dame af hende , så er hun jo kun 
o’neills halte kone ." 
Blodet skød op i Johns kinder . „ Nu lader 
de være med det ," hvæsede han , „ De sidder jo 
der og gør nar ad mig ." 
„ Vist gør jeg det , og de fortjener ikke bedre ," 
Fôr Søren op . „ Nu vil jeg sige dem en ting , 

o’neill : jeg bryder mig ikke en døjt om deres 
damer . Disse pyntedukker inde i cincinnati , 
som der akkurat går tolv af på et dusin , de 
har gjort mig gal i hovedet mere end en gang . 
Er det deres ideal af en kvinde ?" 
„ Ideal ?" John sendte ham et overbærende 
blik , idet han ved sig selv beklagede , at mr . 
Rasmus talte et så ufuldkomment engelsk . 
„ Er det det højeste , de kan tænke dem for 
Anna , at blive sådan en , der kan bære en 
kjole flot ? Hendes klare forstand og hendes 
ærlige hjerte og hendes trofaste sjæl — er alt 
det ingenting værd ? Nej for det forstår de 
dem ikke på . De når hende ikke til knæet , 
lille ven , at de ved det ! Nu kender jeg dem , 
og de er hende ikke værd , det skal være mit 
sidste ord ." 
Det blev dog ikke hans sidste ord ; da han 
allerede var halvvejs ude af døren , vendte han 
sig og sagde : „ Det er sandt ! en ting endnu : 
skal jeg have en hilsen med for det tilfælde , at 
jeg ser derop ?" 
Der var unægtelig noget drillende i hans 
tone , så det bør anses for tilgiveligt , at Johns 
ansigt øjeblikkelig fik et udtryk af mørk trods . 
Som han stod der med sammentrukne øjenbryn 

og dirrende næver , fik Søren for første gang 
et indtryk af , at det var en irlænder , en af 
slagsbrodernationen , han havde at gøre med . 
„ Sætter de nogen sinde deres ben der , de 
ved nok , “ hvislede John frem mellem sammenbidte 
tænder , mens hans øjestene stod som 
gloende hjul under lågene , „ så kan de lige 
så godt i forvejen bestille et par gode venner 
til at samle deres knokler op . “ 
Søren var ude af døren , før det gale menneske 
havde talt ud ; han var ingen ven af 
skandale . 

vil 
ved udgangen fra stationen løb Søren 
lige i armene på Mortensen , som gjorde sig 
bred i døren . Sørens forsøg på at klemme 
sig forbi med en kort hilsen gjorde ikke det 
fjerneste indtryk på ham . 
„ Det er svært , så travlt de har , Søren 
Rasmussen ; de slog ham da vel ikke helt ihjel ?" 
Sagde Mortensen . 
Søren så’ dum ud . „ Hvad mener de ? “ 
„ Det var måske af bare venskabelighed , 
de gnistrede som en ung hankat ? Det kan nok 
være , de lagde på hans tallerken ! Munden 
stod ikke på dem . De brød løs , lige som jeg 
kom ind ad døren for at få en lille forfriskning . 
Nå jeg forstod jo godt , at det skulle 
blive i familien , derfor tøflede jeg af og lod 
som ingenting . Det skulle de nu lønne , lille 
Søren , ved at åbne lidt for posen . Jeg kunne 

i grunden nok have lyst  .  .  . Fyren har jo 
tænkt på at blive min svigersøn , ved de 
måske ." 
„ Han er hende ikke værd ," brast det helt 
uforvarende ud af Søren , „ og så er han skinsyg 
på mig , det fæ . “ 
„ Lad os nu la’ være at skabe os , Søren 
Rasmussen — de har et godt øje til Anna . 
Men de har båret dem meget dumt ad , “ sagde 
Mortensen med en misbilligende hovedrysten . 
„ Det har de vist i grunden ret i ," indrømmede 
Søren modfaldent . 
„ Nå der er da ingen større skade sket 
endnu ," trøstede Mortensen , „ ham er det forbi 
med , det ved hun godt ." 
„ Mon ?" 
Mortensen så’ bebrejdende på tvivleren . 
„ Anna er en fornuftig pige ," sagde han tillidsfuldt . 
„ Og så er der da ingen tid , hvor et 
pigebarn er nærmere ved at tage e sig en kæreste , 
end lige når den forrige er slået hende fejl . 
Der er noget , der sidder og pirker indvendig , 
så griber man efter det første , der byder sig til ." 
Skønt Søren egentlig ikke følte sig smigret , 
måtte han smile . „ De er en filosof , Mortensen ," 
Sagde han . 

„ Er jeg ? Det kan skam gerne være ," smiskede 
Mortensen . 
„ Men jeg har ingen lyst til at være en erstatning ," 
Erklærede Søren lidt mere bestemt , 
end han mente det . 
Mortensen puffede ham i siden . „ Sådan 
en slags hovedpude , hvad  , hvor tøsen kan 
skjule sit ansigt og tude over sine viderværdigheder 
med den forrige ?" 
„ Det var nydeligt sagt , Mortensen — nej 
sådan en vil jeg ikke være ." Søren var ikke fri 
for at føle sig fornærmet . 
„ Jo de vil såmænd , Søren Rasmussen , når 
de får sovet på det ," sagde Mortensen . Og 
dermed gik han . 
Men Søren følte sig ganske vel tilfreds med 
udfaldet af sin sendelse . Det var godt , at han 
havde gennemskuet Johns plumpe egenkærlighed , 
inden Anna var blevet gjort ulykkelig . Engang 
måtte hun jo blive seende , elskovsbindet for 
hendes øjne måtte jo rives bort ; men det var 
synd og skam , om irlænderens grove , sorte 
næver skulle gøre det , når det var for sent . 
Selv måtte han gøre det — det var hans pligt . 
Og Søren smilte , som man gør det , når 

man har opdaget , at det er ens skyldighed at 
gøre netop det , man har mest lyst til . 
„ Så kæmper vi om hende , lille John , ærligt 
og redeligt kæmper vi om hende . Slaget er tabt , 
men der er tid til at vinde et nyt . “ Han var 
helt stolt over , at hans historiske viden bød ham 
et citat , der passede så godt for lejligheden . 
Han lod flere dage gå hen , førend han igen 
gik op til Anna . Han måtte sunde sig på det , 
thi hans optræden måtte være en ganske anden 
end før , om han skulle bringe hende til fornuft . 
Han blev rød helt ind i samvittigheden , hver 
gang han tænkte sig stående over for hendes 
store ransagende øjne . 
Den dag , han kom , var Anna listet ned i 
haven ; præstekonen viste ham ud til hende , 
hvor hun sad på en trefod mellem ærterne 
og plukkede . Anna så’ smilende op , hun sad 
næsten skjult under rankerne , og der lå visne 
ærteblade i hendes mørke hår . Så snart de 
var alene , spurgte hun straks : „ Hvad sagde 
han ? “ 
„ Han tog ikke allerbedst imod mig , “ var Sørens 
forbeholdne svar . 
Hendes ansigt fik et højst ulykkeligt udtryk . 
„ Ved de hvad , Søren Rasmussen — så har 

de ikke forstået at tage ham på den rette 
måde . —- blev han glad ? “ 
„ Han blev vred ." 
„ På dem ja , det har jeg jo hørt , hvorfor 
piner de mig med det ? Men det , jeg bad dem 
om at sige  . . . De fik det da vel sagt ?" 
„ Vel sagde jeg det ; det var jo det , jeg gik 
for ." 
„ Nå ?" Hun betragtede ham yderst spændt . 
„ Jo—o ." 
„ Hvad sagde han ? Sikken de står !" Hun 
stampede utålmodigt med den raske fod . 
„ Hvad han sagde ? — hvad siger man sådan 
 .  . 
„ De er en rigtig tørv , Søren Rasmussen ! 
De måtte da mærke , om han blev glad ." 
„ Jo , da jeg fortalte ham , at de havde grædt , 
blev han så glad , at han lo ." 
„ Blev han ? Å han er dejlig !" Hendes 
ansigt strålede , mens hun afventende betragtede 
Søren for at give ham lejlighed til at ytre sig 
samstemmende angående Johns dejlighed . 
„ Han lod til at kende . Deres ansigt , når 
de græder ," sagde Søren i en meget tragisk 
tone , som var aldeles spildt på Anna . Der 
var et spillende liv over hende , hun kunne ikke 

sidde stille og greb ham om håndleddet for at 
komme op . Hun haltede stærkt , idet hun trængte 
sig frem imellem ærterankerne , som slog sammen 
bag hende . 
„ Det går voldsom hurtigt fremad ," sagde 
hun , „ endnu i går kunne jeg ikke støtte på 
foden ." Ikke des mindre lagde hun sin arm 
i Sørens , da havegangen var nået , hvor 
to kunne gå jævnsides . Han følte den lette 
vægt af hendes legeme , idet hun troskyldigt 
lænede sig til ham , og hans hjerte svulmede af 
ømhed , mens han gik og så’ ned på hendes 
bøjede hoved og samtidig havde en tilfredsstillende 
bevidsthed om , at han var bedre end denne John , 
der kun tænkte på sig selv . 
Hun blev hurtigt træt , og han bragte hende 
til sæde på en bænk , mens han selv blev 
stående . 
„ Far var her i forgårs , det var gamle 
Danmark , fra han kom til han gik ," sagde hun 
med et skælmsk smil , „ ja de kender ham jo . 
John blev ikke nævnet ." 
Søren , som atter syntes , at en tilsætning af 
det tragiske kunne være heldig , forsikrede hende 
med en mørk mine , at det heller ikke ville nytte 
hende noget at tale med faderen om John , thi 

han gav aldrig sit minde , dersom hans egne ord 
stod til troende . På Anna , som havde hørt 
det samme særdeles eftertrykkeligt af faderens 
egen mund , gjorde meddelelsen imidlertid ikke 
den ventede nedslående virkning ; hun hengav 
sig tværtimod med en vis trods til erklæringer 
om , at hun elskede John over alt i verden . 
Søren , som på sin side syntes , at han havde 
hørt noget lignende før , overværede hendes enetale 
i tavshed , om end med en vis uro , og det 
varede ikke ret længe , før hin glædelige omstændighed , 
at hun elskede John , havde affødt 
en frydefuld vished om , at alt ville blive godt . 
Søren måtte være ørevidne til , at Mortensen i 
en håndevending blev forvandlet til en højst 
medgørlig svigerfader , som besøgte sine børn 
inde i cincinnati , overnattede i bagværelset og 
viste sig fuldstændig blødgjort af den lykke , 
han var vidne til . 
Da det endelig lykkedes Søren at komme af 
sted , var han som sædvanlig højlig utilfreds 
med sig selv og mistvivlede stærkt om , at han 
var manden , der skulle vinde det påtænkte nye 
slag . Han havde kun opnået at få hende til 
at elske John endnu højere . 

men da Anna igen sad og plukkede løs i 
ærterne , nynnede hun helt fornøjet . Der sneg 
sig over hende et lunt velvære , når hun tænkte 
på Søren , hvor trofast og selvfornægtende han 
var . 
Så let kan et menneske vinde gunst og 
ære — blot han forstår at tie og høre til . 
Men det var rigtig slemt , at John ikke syntes 
om Søren ; hun måtte se at vænne ham af med 
hans stygge skinsyge . 



anden bog 



i . 
Hvad det så skulle koste , måtte Anna 
tale med John , så snart hun kunne humpe 
vejen frem . John kunne være så voldsom , 
når han havde sat sig noget i hovedet ; men 
hun stolede på , at blot hun fik talt en gang 
med ham , skulle hun nok få ham bevæget til 
at se tiden an . Det trak imidlertid ud på 
grund af sygdom blandt præstens børn , og da 
hun endelig kom af sted , var hun så rask til 
bens , at hun fløj ned ad bakkerne . 
Som himlen var blå den dag , havde den 
aldrig været før ; og hendes gamle kendinger 
på stationen nikkede så venligt til hende , som 
om de alle sammen ønskede hende til lykke . 
Hun så’ vist alt for glad ud , men det var da 
heller ikke til at holde ud , at hun om fire minutter 
— nej halvfjerde — skulle se sin John . 

så lød togets klokke , og hun fik lige set 
et glimt af John , da maskinen rullede forbi . 
Han havde nok også set hende , thi da han holdt 
stille , bøjede han sig langt ud af „ Huset" og 
vinkede og vinkede . Hun fôr af sted ; John 
ville ikke tro sine egne øjne , han lo over hele 
ansigtet . Det kunne lige netop ses , at hun 
ømmede på foden ; når man vidste det — 
ellers ikke . 
„ Har du ventet mig , John ?" råbte hun ham 
forpustet i møde og brød sig ikke en døjt om 
Thompson , hvis rødskæggede ansigt viste sig 
grinende bag Johns skulder . 
John bare nikkede og smilte . 
„ Nu er jeg her ," sagde hun og understregede 
denne glædelige kendsgerning med en sand solopgang 
af smil , som øjeblikkelig tændte et 
genskin i Johns øjne og fik hans mund til at 
vide sig ud i en måbende beundring , som var 
højlig tiltalende for Anna at se . 
„ John ," sagde hun , og hendes tonefald var 
i sin indsmigrende blødhed så veltalende , at den 
ene stavelse gjorde det ud for lange erklæringer . 
Men John var ikke blot elsker , han var tillige 
maskinist , og han brugte sine øjne , som det 
anstår en tjenstgørende lokomotivfører , især 

når denne har en ond samvittighed . Hans ansigt 
skiftede pludselig udtryk , idet han hviskedee : 
„ Om på den anden side — hurtigt ! “ Anna 
sprang om foran maskinen , og før hun kunne 
sanse , havde John rakt hende en hånd og 
trukket hende op til sig på den modsatte side . 
„ Det var din far , han så’ dig ikke ," sagde 
han . 
I det samme lød signalet til at gå frem , og 
Anna gemte sig i den inderste krog , mens John 
hængte sin trøje op for vinduet . Hun frydede 
sig , dette lignede jo ligefrem en bortførelse ! 
„ Stik så af , Thompson , og hold ren mund ! 
Jeg gør det alene ," sagde John , da de standsede 
hinsides sporskiftet . „ Stop lidt — sig til rangermaskinen , 
at han kan blive væk ; jeg gør tur 
for ham , mens jeg har dampen oppe ." 
John syntes , at dette var evige løjer ; det 
var ikke værd , at det fik ende for snart . 
„ Nu er du min fyrbøder ," lo han til Anna , 
idet han tørrede den værste sod af ansigtet . 
Der var en udsøgt sødme i de hastige Kys , som 
snappedes mellem et udkig og en skovlfuld kul 
og et træk i styringen , når de skulle bakke 
eller gå frem . 
„ Du kender nok lejligheden ," smiskede John . 

jo hun kendte den og betragtede med tavs 
ærbødighed de mange underlige rør og skruer , 
haner og håndtag , som John var enevældig 
hersker over . Det dér vidste hun var prøvehanerne , 
og det var vandstandsglasset , som så 
let kunne gå itu . Stangen der til højre , som 
kunne skydes frem og tilbage mellem to udtandede 
stålskinner , var styringen , det vigtigste 
af det hele . De løjerlige urskiver på væggen 
over kedlen var højst gådefulde , men indskriften 
øverst på væggen syntes hun så’ mere menneskelig 
ud . Der stod med store hvide bogstaver : 
Max . Damptryk 10 kilo pr . □ cm . 
Og Max . Hastighed 50 miles . 
Det var morsomt at tænke på , at over for 
alle disse sindrigheder ville den kloge Søren 
Rasmussen komme fuldstændig til kort , men John 
vidste besked om det alt sammen . Og helt stolt 
over sin John satte hun sig på hans hyggelige 
kistebænk i hjørnet til højre for fyrdøren og 
styringen . 
John stod støttet på skovlskaftet og så’ 
beundrende ned på hende . „ I dag lurede vi 
ham , “ sagde han og fløjtede triumferende , „ han 
så’ dig ikke — ikke et blink , Anna . Men 
sikken du også kunne springe !" 

„ Var det rask ? “ spurgte hun og kunne ikke 
løsrive sig fra hans strålende øjne . 
„ Storartet !" Den kraft , hvormed han sendte 
en skovl kul ind på ildstedet , gav svaret et 
meget malende eftertryk . „ Og jeg , som troede , 
at du aldrig havde fået din førlighed igen ." 
„ Troede du virkelig ! Din stakkel ! “ Hun 
måtte op og stryge ham over håret . 
„ Men jeg havde taget dig alligevel , det skal 
du dog vide ." 
„ Det vidste jeg , John ." Men hun var inderlig 
rørt og havde tårer i øjnene over dette bevis 
på uegennyttig kærlighed . 
John følte sig lidt generet over denne virkning 
af hans ædelmodighed . „ Nu skal du se ," 
Sagde han afledende , „ nu stopper vi præcis ud 
for fyrgraven derhenne ." 
Han ledte luft til vacuumsbremsen og maskinen 
løb netop så langt , som han ville , og 
ikke en fod længere . Anna syntes , at John 
voksede for hendes øjne , mens han fik kolossen 
til at lystre som et afrettet dyr . 
„ Og det kommanderer du alt sammen ganske 
alene ?" 
„ Det kommanderer jeg ," indrømmede John 
med et nik . 

„ Og derinde sidder dampen som en tæmmet 
ånd og må lyde dit mindste vink , du lykkelige 
Aladdin !" 
John , som ikke havde fået noget kursus i 
dansk litteratur , så’ lidt dum ud ved dette anfald 
af højere stil . Det hændte undertiden , at 
Anna smuttede fra ham op i højere regioner , 
og så plejede han at vente tålmodigt , til hun 
kom ned igen . Men i dag kunne han ikke bare 
sig for at brumme lidt gnavent , for han havde 
en fornemmelse af , at en vis person , han ikke 
gad tænke på , stod bagved . 
„ Det er , som Søren Rasmussen siger  . . ." 
Ordene var faret hende ud af munden , og hun 
holdt pludselig inde og skottede til ham ; dette 
var måske lidt voveligt . 
Naturligvis — når man tænker på fanden , 
så er han der , filosoferede John for sig selv ; 
han havde vendt sig bort og fingrede ved en 
hane . „ Sagde du noget ?" spurgte han så roligt , 
han kunne . 
Hun betænkte sig kun et øjeblik ; der var i 
hende en kriblende lyst til at forsøge igen . „ Å 
det er bare Søren Rasmussen , du ved ," sagde 
hun , „ han taler så lidt om den magt , menneskeånden 
har . Som nu , at man kan lave sådanne 

maskiner og styre dem — det er jo i grunden 
stort ." 
Hun tænkte ikke længere på Søren Rasmussen , 
hun var helt andægtigt stemt , og det var ikke 
langt fra , at hun i John så’ den sejrende menneskeånd 
i personlig skikkelse . 
Men John så’ alt andet end blid ud . „ Det 
kan denne Rasmus slet ikke tale med om — er 
han måske maskinist , hvad ?" sagde han brøsigt . 
„ Men John dog !" 
„ Havde jeg ham her foran min maskine , 
skulle jeg  .  .  . “ Han vendte sig , og hans øjne 
luede stygt . 
„ Nu tier du , John ! eller sandelig , jeg springer 
af ." Hun gjorde et skridt mod nedgangen . 
Hendes pludselige heftighed gjorde ham forskrækket . 
„ Å du , når man elsker som jeg , 
så har man øjne ," surmulede han . 
„ Stakkels , stygge John , elsker du mig virkelig ?" 
Hun lagde sig kælent ind til ham . 
„ Om jeg gør ! Du ved det slet ikke , Anna , 
du ved det ikke . Det er som dampen der i 
kedlen , når der er drejet for : den spænder og 
brænder og kan dog ingenting , ikke et hjul 
rører sig . Sådan en kraft og sådan en af- 
magt !" 

„ Men John dog ! er ikke alt i min sjæl bevæget 
af dig ? Hvad var jeg uden dig ? “ 
Han hørte hende ikke , men så’ mørkt frem 
for sig med et ansigt , der var som sammenklemt 
af bevægelse . „ Rulle hundreder af mile 
for at eje dig nogle øjeblikke , er det liv ? Ikke 
måtte komme fem minutter for tidligt , skønt 
maskinen stamper og vil frem , som om den forstod , 
hvor jeg har hast . Og så i mange dage 
endda finde pladsen tom . Jeg holder det ikke 
ud !" 
„ Men nu er jeg her jo . “ 
„ Kan du få tiden til at stå stille — kan 
du ? Kan du få fleete , ham togføreren , til at 
sluge sin fløjte , så den sidder ham fast i hans 
Hals ? Ja for ellers piber han på klokkeslet , 
og så går det af sted igen ." 
„ Tænk ikke på det , nu du har mig ." 
„ Og så at vide , at andre taler til dig og 
sluger dig med øjnene ! Du er så troskyldig , 
du ved ikke , hvordan mænds øjne ser ." Han 
slog sine samlede hænder op for øjnene og 
vred dem , så det knagede i leddene . 
Hun tog hans hænder ned . „ Sådan må 
du ikke tænke , John ." 

han tav . Lidt efter sagde han : „ Forstår du 
så  .  .  . Dampen , som slider og spænder , men 
ingenting kan ? “ 
Signalpiben lød , og John greb styringen og 
slog bak . Anna listede sin arm om hans Hals . 
„ Vi må være fornuftige ," trøstede hun . „ Når 
far blot får tid  . . ." 
„ Tid , tid — dage og måneder , som slider 
mig op !" Han drejede hende om , tog hende 
fast om håndleddene og så’ hende hvast ind 
i øjnene , som om han ville bore sin vilje ind 
i hende . „ Nu har jeg dig og nu slipper jeg dig 
ikke ," sagde han , „ lad dette nu få en ende . 
Du tage r og rejser med mig til cincinnati med 
dette tog , jeg løser billet til dig , og i morgen 
gifter vi os ." 
Hun stirrede ind i hans blege ansigt og 
forstod først lidt efter lidt hans ord . 
Nu — i dag ! Hun så’ som i et syn sin 
faders ansigt . Nej dette var jo det umuligste 
af alt . 
Hun rystede på hovedet — hvorfor skulle 
hun tale ? Ord var jo til ingen nytte , når han 
ikke ville forstå hende . 
Men John forstod hende ; hans viljes stråild 
var udbrændt i samme nu , som han så’ hendes 

fortabte hovedrysten . Han slap hendes hænder , 
mens hans øjne langsomt fyldtes med tårer 
og det bløde træk , hun kendte , kom frem ved 
hans mund . 
Hun kunne ikke udholde hans håbløse blik . 
„ Det bliver godt , det bliver godt ," hviskedee hun 
og trykkede sig ind til ham . Men hun troede 
ikke sine egne ord , hans modløshed havde suget 
alt håb ud af hendes sjæl . Det blev dog 
aldrig anderledes . Hun kunne lige så godt 
tænke på at flyve som på at sætte sig op imod 
sin far . Og hendes far ville aldrig give hende 
lov til at råde sig selv . For han kunne ikke . 
Det var det bedste i ham , som brugte vold imod 
hende : hans kærlighed var sådan skabt , den 
måtte herske . Han troede , at han var fri , fordi 
han bestemte over hende ; men det han antog 
for sin frihed , var et tøjreslag han gik i og 
trådte hendes blomster ned . 
„ Hvad tænker du på ?" spurgte John forsigtigt , 
trykket af en ond samvittighed . 
Klangen af hans stemme udløste en tanke i 
hendes sjæl . Den var hende som en åbenbaring , 
så pludselig den kom . Hun så’ op 
med en sværmerisk ild luende i sine øjne . „ En 
udvej er der altid ," sagde hun . Ordene kom i 

et underligt , stakåndet tonefald , det var , som 
om de ikke var talte til John , men som om 
hendes hjerte rådslog med sig selv . „ En 
udvej ja ." 
John hørte kun ordene . „ Ikke sandt ja ? “ 
Stammede han forventningsfuldt . 
„ Så blev vi altid sammen ," vedblev Anna . 
Han blev helt uhyggelig over det , der flammede 
i hendes øjne . „ Hvad mener du ?" hviskedee 
han . 
„ Kunne du ?" 
„ Hvad kunne jeg , Anna ? Vær nu en fornuftig 
pige ." 
„ Når der nu slet ikke var andet tilbage , 
kunne du så ?" Hun slog armene om hans 
Hals og gemte sit hoved ved hans bryst . „ Blot 
at vide , at vi kan det , når modgangen bliver 
for tung at bære — ikke , John ?" 
„ Ja ," sagde John og trak på det ; hans 
tanker stod fuldstændig stille . 
„ Du kan tro , det er ikke svært at dø , når 
man er to om det ." 
„ Dø !" Han fôr uvilkårligt sammen . „ Men 
Anna dog !" 
„ Det er ikke svært ," hviskedee hun , „ jeg har 
jo prøvet det — næsten . Da jeg lå over skinnerne , 

ved du . Jeg fornemmede kun en stor fred . 
Og jeg var endda alene . Men med din hånd 
i min  . . . det ville være som min bryllupsfest ." 
John sagde ingenting , men frigjorde sig varligt 
for hendes arme . Hvor i al verden havde 
pigebarnet hentet den forrykte ide fra ? — med 
kvindfolk skal det altid være så ovenud . 
„ Det er mit alvor , John — ikke sandt , du 
lover mig det ?  .  .  . når der ingen anden udvej 
er . “ 
Heldigvis fik John ikke tid til at svare . 
„ Hvorfor djævlen kører i ikke ?" lød en grov 
stemme nedenfor . John fik i en fart hovedet 
ud ; det var en af vognbetjeningen , som stod 
og gav ondt af sig . 
„ øjeblikkelig !" sagde John , og ildrød i hovedet 
var han . 
Men hvad var det ? Han mærkede et ryk , 
så han nær var faldet , og samtidigt larmede 
maskinen og tog rivende fart . 
Han tog hovedet til sig og var i samme nu 
klar over stillingen . Forskrækket over den fremmede 
stemme havde Anna kastet sig ned på 
Johns bænk og uvilkårligt grebet om styringen 
og skudt den frem i den yderste stilling . 

„ Er du gal , tøs !" hviskedee han , idet han i 
korte ryk trak stangen tilbage mod midtstillingen ; 
men han var hvid som en væg , da han skottede 
til hende , -efter at farten var blevet jævn og 
langsom . 
„ Det var min skyld ," hviskedee Anna og 
turde ikke se på ham . Knæene skælvede under 
hende , og hendes hjerte , som først havde stået 
helt stille , tog til at banke med voldsomme slag . 
„ Var der fare ?" spurgte hun , idet hun holdt 
sit vejr . 
John så’ meget bøs ud . „ Fare — vist var 
der fare . Du slog jo fuld damp ." 
„ Fuld damp ! — å herregud , John , kedlen 
kunne jo være sprunget ." Hun slog hænderne 
for øjnene og hulkede , mens hele hendes legeme 
rystede . 
„ Nånå , lille Anna , det gik jo godt ," trøstede 
han , blødgjort af hendes angest . „ Vist var der 
fare , men ikke den , du tænker . Fuld damp 
her , hvor sporene er belemrede med vogne både 
for og bag — det var fler end vi to , som var 
blevet masede ." 
Det gyste endnu i ham , blot han tænkte på 
det sammenstød , som let kunne have fundet 
sted . Men på Anna gjorde hans ord ikke den 

virkning , han havde ventet — den kedelsprængning 
stod hende bestandig i hovedet . Det nyttede 
ikke , at han kaldte hende en lille nar og forsikrede , 
at en sprængning var helt umulig , når 
man havde sikkerhedsventilerne . For det kunne 
jo tænkes — mente hun — at de ikke ville 
virke i det afgørende øjeblik . Men da blev John 
helt veltalende , thi han følte sig krænket i sin 
fagmæssige beundring for ventilernes snilde indretning . 
„ Vær nu ikke dum , “ sagde han , „ der 
er jo to , ser du , og selv om en ondskabsfuld 
rad kunne finde på at belaste den fri ventil , 
så er den anden både låset og plomberet , og 
den kan ingen pille ved ; formanden inde i cincinnati 
har nøglen . Så snart det damptryk er 
nået , som står at læse der på væggen : ti kilo 
på kvadratcentimeteren , så blæser ventilen og 
dampen slipper væk . “ 
Det pinte hende at høre på hans lange forklaring , 
og de polerede messingtingester , han 
viste hende gennem vinduet , syntes hende at se 
i høj grad upålidelige ud . Hver rysten af 
maskinen sled i hendes nerver ; de mange lyde , 
som høre kørselen til : ildens knitren i fyrkassen 
og dampens hvæsen og vandets syngen i tilførselsrøret , 
flød for hendes ophidsede sanser 

sammen i en ildevarslende brølen , som ikke var 
til at udholde . 
John kunne se på hende , hvor utilpas hun 
følte sig , og så snart de stoppede , rakte han 
hende en støttende hånd ved nedstigningen ; 
der blev ingen tid til Kys eller aftale . Da hun 
stod og så’ efter maskinen , som fjernede sig , 
bluedes hun over sin fejhed ; men ikke om det 
så skulle have kostet hendes liv , kunne hun 
være steget op til John igen . Vente ville hun 
ikke ; hun var ikke rigtig tryg ved at se ham 
mere den dag , syntes hun . 
Men John stod på fodpladen med et lille 
smil under sit mundskæg ; han tænkte på , hvor 
ovenud pigebørn er i deres tanker , og hvor 
heldigt det er , når virkeligheden skynder sig 
med at helbrede en lille pige for hendes forfløjne 
indfald . 

i . 
Mortensen stod i præstens tarvelige stue og 
syntes ikke at være rigtig i kulør . Hans øjne 
flakkede rundt langs væggene , og præstens gentagne 
indbydelser til at tage plads overhørte han 
standhaftigt . Det var ham åbenbart ikke tilpas , 
at præsten ikke var alene . Idelig skottede han 
fra de bibelske billeder hen til en duknakket 
mand , der sad ved siden af skrivebordet , fra 
hvilket præsten nylig havde rejst sig . Hans øjne 
sagde tydeligt nok , at han ønskede manden bort , 
men genstanden for hans mishag løftede ikke 
sin spidse næse fra den fedtede noterebog , han 
havde i hånden . 
„ Præsten er nok beskæftiget ," sagde Mortensen 
endelig . 
„ Å det betyder intet — de kender jo nok 
Pedersen , han giver mig netop referat ," svarede 
præsten , mens den omtalte løftede øjnene over 

bogens rand netop så meget , at han med 
hovedet på siden kunne aflevere et værdigt nik . 
„ Hvormed kan jeg altså tjene dem ? “ vedblev 
præsten med en ny håndbevægelse imod 
den tomme stol . 
„ Det er sådan nærmest noget under fire 
øjne — jeg kan så godt vente , til peddersen 
er færdig ." 
Pastor Sandager så’ spørgende hen på sin 
medhjælper , som igen havde næsen i bogen . 
Præsten rømmede sig , Pedersen sad som en 
støtte ; hans halvlukkede øjne fortalte om en 
sjæl , som havde trukket sig ind i sit lønkammer , 
så det ikke var dens skyld , om den overhørte 
generende opfordringer . Hvorfor skulle skotøjshandler 
Pedersen også flytte sig ? Han vidste 
i sin samvittighed , at her var hans plads ; her 
havde den levende menighed anbragt ham , og 
herfra rokkede han sig ikke . Sandager var en 
svag mand , desværre , og hans hjerte ikke rigtig 
opladt for nåden endnu ; han kunne trænge til 
al den støtte , en broderhånd kunne yde ham , 
over for en person som Mortensen . Det var 
desuden Pedersens bedste timer , når han gav 
præsten referat , og han var ingenlunde til sinds 
at lade dem afbryde for Mortensens skyld . Når 

han holdt præsten bekendt med forholdene i 
menigheden og de to så i forening lagde en 
slagplan for søndagen , så kom der en prædiken 
ud deraf , som Herrens ånd kunne vedkende 
sig , og den forfatterglæde , som Pedersen følte , 
når han om søndagen sad og dukkede sig nede 
i sin kirkestol og kendte alt sit eget igen , den 
opvejede ham adskillige skuffelser . 
Præsten gik op og ned ad gulvet og rømmede 
sig med korte mellemrum . Han følte sig en 
smule genert , skønt han efterhånden havde 
vænnet sig til disse vidnesbyrd om Pedersens 
nidkærhed . Man måtte jo tage det , som det 
blev en beskikket . Men det var egentlig ikke 
det , han havde ventet sig , dengang hans gamle 
præst derhjemme i Danmark havde foreslået 
ham at modtage kaldet fra denne amerikanske 
menighed . Hvor de havde jublet dengang , han 
og Inger , og bedet så hjerteligt med hinanden 
— og vidst hvad de ville , inden de bad . Der 
var jo intet at betænke sig på for to unge 
stærke mennesker med lyst mod og god vilje 
og som ingen fordringer stillede , thi begge kom 
de fra fattige hjem . Og tænk så — præstefolk ! 
Det var noget så stort og eventyrligt , 
så langt over , hvad de havde kunnet vente . 

de mennesker derovre , som hungrede efter ordet , 
dem fløj deres hjerter i møde , og de vidste så 
sikkert , at de nok skulle blive noget for dem . 
Lydhøre folk af mild retning havde den gamle 
præst kaldt dem ; „ af vore folk" havde han 
forklarende tilføjet og talt om en „ velsægnet 
virksomhed" . Men pietisterne havde været ude 
imens , og den luft , der slog det unge par i 
møde ved ankomsten til red river , var ophedet 
af bønnemøder og omvendelsesuger og svanger 
på metodistiske kramper . Dette røre skulle 
den nye præst lede eller lade sig lede af , og 
han fandt sig ganske godt til rette , thi talegaver 
havde han , og de stærke ord var ikke så vanskelige 
at lære . Han måtte undertiden skænde 
på Inger , når hun fandt , at velsignelsen , deres 
gamle ven havde talt om , var ligesom lidt vel 
rigeligt tilmålt  . . . Nå , Pedersen kunne ganske 
vist undertiden være lidt besværlig , men sligt 
fulgte jo med det frie forhold mellem præst og 
menighed . Menigheden havde antaget ham og 
menigheden kunne  . . . å nej , vist ikke ! det var 
der jo slet ikke tale om . Inger måtte sige , 
hvad hun ville : frimenighed var dog , når alt 
kom til alt , det ideale . 

da de fortsatte rømninger intet som helst 
indtryk gjorde på Pedersen , standsede præsten 
sin gang og satte sig ned ; Mortensen syntes , 
at han var nødt til at gøre det samme . 
„ De ønsker altså  .  .  . ? “ spurgte præsten . 
„ Ja hvis peddersen kunne have lyst til at 
lette lidt på sig , skulle jeg snart blive færdig ." 
Præsten drejede sig uroligt på stolen . „ Hvad 
mener de , Pedersen ?" spurgte han med en lille 
forsagt Hosten . 
„ Ønsker præsten , at jeg skal gå  .  .  . , “ 
Svarede skotøjshandleren , idet han lod et blik , i 
hvilket der var et uskyldigt glimt af trussel , 
spille under sine fromme øjelåg . 
„ Nej selvfølgelig ," indskød præsten hastigt 
med en afværgende håndbevægelse , og idet han 
sendte Mortensen et undskyldende blik , tilføjede 
han : „ Vi har jo ingen hemmeligheder for 
Pedersen — vel ?" 
„ Da ved jeg dog ikke , hvad det rager Pedersen , 
at jeg må have min datter hjem , når måneden 
er ude ." 
„ Deres datter  . . . det gør mig ondt , virkelig 
ondt , vi holder begge meget af hende . — ja 
dette er ganske vist en privat sag  .  .  . forekommer 
det mig ." Præsten sendte på ny sin 

medhjælper et frygtsomt blik , mens hans hænder 
rastløst glattede bladene i det græske nye testamente , 
der altid lå opslået på hans bord som 
et for langsynede menighedsmedlemmer ærefrygtbydende 
sindbillede på den videnskabelige uddannelse , 
han havde modtaget i det rundelige 
tidsrum af ti måneder . 
Pedersens øjenbryn løftede sig til en kraftig 
tilkendegivelse af forbavselse . „ Jeg skulle dog 
mene , “ sagde han , „ at jeg som menighedens  . . . 
Tør jeg sige tillidsmand ?  . . ." 
„ Naturligvis ," nikkede præsten , men der var 
et vist stramt træk om hans mund . 
„  .  .  . at jeg som menighedens tillidsmand ikke 
tør være ligegyldig for , hvor en af Herrens 
dyrebare små får sin åndelige , om jeg så 
må sige , næring ." 
„ Hvad rager det dem ?" hvæsede Mortensen , 
„ jeg skal i al venlighed be’ dem la’ være at 
snuse til mit kyd og blod ." 
Pedersen overhørte fuldstændigt denne henvendelse 
og fortsatte : „ Når nu denne kære unge 
sjæl ved Herrens underlige nåde er blevet anbragt 
i et  .  .  . godt  . . . og til dels kristeligt 
hjem , som ved Herrens hjælp  .  .  . efterhånden 
.  .  . Præsten forstår mig  . . ." 

jo præsten forstod ham og sukkede brødebetynget ; 
han tænkte med en vis ruelse på sin 
lille glade kone , som ikke var efter Pedersens 
hoved , men desværre i så høj grad efter hans 
eget . 
„  .  .  . skal så satan havde lov til at rykke 
hende op fra denne gode , om jeg så må sige , 
jordbund ?" 
Pedersen så’ fra den ene til den anden med 
et bebrejdende blik . Præsten rystede usikkert 
på hovedet , mens Mortensen uden synderlig 
ærbødighed undersøgte talerens nederste vesteknap . 
„ Hun skal hjem , siger denne mand . Til 
hvilket hjem , spørger jeg . Til et , hvis overhoved 
jævnligt ses ved brændevinsbodens disk ." 
Mortensen rejste sig med et ryk ; hans ansigt 
var højrødt . „ Vil præsten smide ham ud , 
eller skal jeg ?" stammede han , ude af sig selv af 
hidsighed . 
Præsten lagde hånden på hans arm . „ Tjen 
mig — ingen voldsomheder ! Pedersens nidkærhed 
 .  .  . som menighedens tillidsmand  .  .  . 
De forstår  . . ." 
Mortensen kastede et medlidende blik på 
præsten , der stod og trippede i den yderste 

vånde . „ Din pjalt !" tænkte han og satte sig 
hovedrystende ned igen , denne gang med ansigtet 
mod vinduet . For at genvinde sin ro 
gav han sig til at tælle præstens høns ude i 
gården . 
Pedersen var blevet temmelig bleg og havde 
trukket benene ind under stolen , mens hans 
hænder klamrede sig til kanten af sædet . Han 
blev dog forholdsvis hurtigt sig selv igen , og 
hans stemme var kun en kende mere skingrende , 
da han fortsatte : „ Men vi ved godt , hvorfor hun 
skal hjem . Denne mand er blevet ramt af ordet , 
og nu forhærder han sit hjerte . Det er en 
hævn ." 
Mortensen vendte sig imod ham med et 
ansigt , der udtrykte den mest uskrømtede forundring . 
„ Præstens , om jeg så må sige , modige ord 
i søndags om dem , der søger i stationsshoppen 
. . ." — her fik præsten et beskyttende blik , for 
hvilket han kvitterede med en undselig rødmen 
— „ nægt det , om de kan ! De er ramt ." 
„ Gu' er jeg ikke nej ," erklærede Mortensen . 
Pedersen så’ ud , som om han havde slugt 
en skrubtudse . „ Hvis jeg var i præstens sted ," 
Sagde han med et spydigt smil , „ ville jeg dog 

erindre Mortensen om , at han har en udødelig 
sjæl ." 
Præsten så’ op med et uskyldigt - forvirret 
blik ; det varede noget , inden Mortensens brøde 
gik op for ham . „ Naturligvis ," sagde han hastigt , 
„ De må ikke bande , det kan jeg på ingen 
måde finde mig i . “ 
„ Gjorde jeg ?" spurgte Mortensen og så’ 
skamfuld ud , mens han mumlede : „ Lidt salt for 
hjertet , ser de — han der er alt for fersk ." 
„ Er deres datter måske for fin til at tjene ?" 
Vedblev skotøjshandleren ufortrødent . 
„ Tøsen er hverken for fin eller for grov ," 
Brummede Mortensen , „ men hjem skal hun . 
Hun trænger til tilsyn , om jeg så må sige — 
som peddersen så kønt udtrykker sig ." 
Præsten gjorde store øjne . „ Men min gode 
mand ," indvendte han , „ De vil da vel ikke 
sige  .  .  . “ 
„ Det er ikke for det ," indrømmede Mortensen 
med den yderste elskværdighed , „ Præsten og 
fruen er gode nok , og det var synd at klage 
på behandlingen ; men de kan jo ikke altid 
hænge i skørterne på hende ." 
„ Jeg forstår ikke  .  .  . Lille Inger !" kaldte 
præsten , idet han åbnede døren til dagligstuen . 

præstekonen viste sig i døråbningen med 
en noget forbløffende hurtighed . „ Hvad er det , 
Mortensen ?" spurgte hun en smule rød og forvirret , 
„ vil de tage Anna fra os ?" 
„ Det er ikke for det ," gentog Mortensen , 
„ Præsten og fruen er gode nok , og det var 
synd at klage på be .  .  .  “ 
„ Vist så ! det har vi jo hørt ," vrissede hun 
og’ blev i det samme blussende rød , da det faldt 
hende ind , at hun ikke burde have hørt det . 
„ Ja såmænd ," sagde Mortensen , „ det er blot 
sådan en smule kæreste hun render efter , og 
det skøtter jeg ikke om . “ 
„ Ved de nu hvad , Mortensen — han er 
sådan et prægtigt menneske , og jeg gør mig 
ikke spor af samvittighed over , at han har haft 
sin gang her , mens hun havde det dårlige ben ." 
Mortensen var nær gået bagover . „ Hvad 
for noget — har han haft sin gang her ! Så 
skulle da også  . . ." 
„ De må rigtig skamme dem , Mortensen . 
Når de to nu holder af hinanden ! Hvad har 
de at sige på Søren Rasmussen ?" 
„ På Søren Rasmussen ? Ikke spor ." Mortensens 
øjne spærredes betydeligt højere op , end 

naturen havde bestemt dem til . „ Søren Rasmussen ! 
Den kan jeg ikke . “ 
„ Da har Søren Rasmussen været her nogle 
gange , og han er da god nok , ved jeg . “ 
„ Vist er han god nok , men det er bare ikke 
ham . Det er en lokomotivpisker nede fra banen , 
som oven i købet er irlænder ." Og Mortensen 
berettede , hvad man havde fortalt ham om Annas 
kørsel på rangermaskinen , og hvordan John i 
den anledning var kommet af med en mulkt 
på tre dollars . 
Præstekonen var blevet ganske bleg . „ Anna 
skulle  . . . nej de kan tro , det er en fejltagelse ." 
„ Vist er det en fejltagelse — Anna har altid 
været en ordentlig pige ," erklærede Mortensen , 
„ det må være som ven af familien , at Søren 
Rasmussen  . . ." 
Henne fra Pedersens stol hørtes en lyd som 
af en strigle . Pedersen sad med et ondskabsfuldt 
grin og krummede ryg , idet han gned 
hænderne voldsomt mod hinanden nede mellem 
knæene . 
Hidsigheden kogte i Mortensen . „ Tør jeg 
be’ præsten erklære den herre der , at Søren 
Rasmussen er en ven af familien — en særdeles 
god ven ," hvæsede han . 

„ Naturligvis — lad os få fat på Anna , “ 
Foreslog præstekonen . 
Mortensen kæmpede mandigt for at blive 
rolig . „ Nej lige godt , lad det hellere vente ," 
Sagde han , „ jeg har været ved at forløbe mig en 
gang i dag" — han sendte tillidsmanden et 
mindre kærligt blik — „ det var måske lige så 
godt , jeg summede mig en smule på dette her . 
— men der kan præsten og fruen se , at jeg 
må have hende hjem ." 
Mrs . Sandager rystede på hovedet — ja 
det lod virkelig til det . 
Med den besked gik han så , idet han gentagne 
gange forsikrede , at Anna altid havde 
været en ordentlig pige ; og lidt efter listede også 
Pedersen af . Han mente , at han nok for en 
gangs skylds turde overlade præsten til hans 
egne inspirationer , prædikenen vedrørende . Som 
menighedens tillidsmand anså han det for sin 
pligt at bære bud om den nys åbenbarede forargelse 
med denne stakkels vildfarne sjæl , som 
holdt det gående med to kærester . Og det lige 
under præstens øjne . Men hvordan skulle den 
præst , som havde en vantro kælling , kunne 
styre sit eget hus ! y 

men ude i køkkenet sad mrs . Sandager hos 
Anna og fik det hele at vide . Tårerne stod 
hende i øjnene , da hun hørte om Søren Rasmussens 
selvfornægtelse . „ Det kan man kalde 
kærlighed !" sukkede hun beundrende . „ Det var 
da også skade , at det ikke kunne være blevet 
ham . Kunne du slet ikke tænke dig , at du kunne 
komme til at holde af ham , min pige ?" spurgte 
hun med en moderlighed , som klædte hendes 
unge år særdeles nydeligt . 
Anna stod og gned tommelfingeren mod 
randen af køkkenbordet . „ Når jeg elsker John ?" 
Sagde hun blot og vendte sig bort . Men hver 
gang i den følgende tid Annas mund var fuld 
af John , strømmede præstekonens over af Søren 
Rasmussens mange hånde dyder . Så blev Anna 
træt og indesluttet og længtes inderligt efter at 
komme hjem . 

Iii . 
Mortensen gik sporenstregs hen til Søren ; 
han havde næppe lukket døren efter sig , før han 
fôr løs på synderen . 
„ De skal rigtig have tak for deres venskab 
for familien ! det er ligefrem rørende , er det , “ 
Sagde han . Hvorpå han tog sig en skrå og 
ubuden satte sig for bordenden . 
Søren smilte usikkert ; han foretrak at tie , 
indtil han havde fået nærmere besked . Men 
Mortensen gav sig god tid . Først kvægede han 
sig med en omhyggelig aftørring af sit blussende 
ansigt og gav dernæst sin nakke et par lettere 
strøg . Da dette var udført til hans tilfredshed , 
gav han sig til at fløjte , mens han i ro og 
mag undersøgte værelsets bohave . 
„ Skammer de dem ikke , Søren Rasmussen ?" 
Kom det så i den mildt bebrejdende tone , 

hvori man tiltaler en synder , som ikke antages 
at være fuldstændig forhærdet . 
„ Ikke sådan videre , det jeg ved , “ var Sørens 
frække svar . 
„ Nå så det gør de ikke ? Ja dem er det 
naturligvis lige fedt , at det nu er ude mellem 
alle tedrikkerne , at Anna er kæreste med ham , 
de ved nok , og på samme tid vældig forlovet 
med dem . “ 
„ Med mig ! Men det er jo løgn ." 
„ Vel er det løgn ; men hvad skulle de der ?" 
„ Man har da lov at spørge til en dames 
befindende ," mente Søren , idet hans blik gled 
noget usikkert omkring i omegnen af Mortensens 
ansigt . 
„ Værs’go , spørg væk ! Men når man har 
agtelse for en dames rygte , så henvender man 
sig til hendes naturlige beskytter . Her står 
han , til tjeneste ." Mortensen gav sin vest et 
djærvt dask , og idet hans øjne pludselig lyste 
af snedighed , tilføjede han : „ Sig mig — da jeg 
forleden traf dem sammen med ham krøllejernet , 
de ved , skulle de vel ikke tilfældigvis også 
høre til hans befindende ? Fra en dame , som 
ikke selv kunne komme , hvad ?" 

Søren fik travlt med at råbe efter en Karl , 
der gik over gården , og give ham en besked , 
som i samme åndedræt toges tilbage . Mortensen 
stod og gottede sig over ham . „ Å nej 
såmænd ," sagde han med en skummel mine , 
„ hvad kommer det en gammel mand ved , at 
han bliver snigløbet af sin bedste ven , som han 
har varmet ved sin kakkelovn og sat ved sit 
bord ! “ 
Søren vendte sig fra vinduet , men kunne 
ingen ord finde . 
„ Jeg sagde snigløbet — jo jeg gjorde ." 
„ Dengang troede jeg , at han fortjente hende ," 
Sagde Søren stille . 
„ Jeg vidste nok , at de var dum , Søren — 
men så dum  . . . Og nu har de oven i købet 
spoleret mig tøsens rygte . Ja lige godt , Søren 
Rasmussen , de har kun en ting at gøre — 
som sjentlemand , ser de . Jeg er pigens far , og 
jeg spør’ dem i al alvorlighed : vil de gifte 
hende ?" 
„ Men når hun nu vil have den anden ?" 
„ Vil have , siger de . Hør nu lidt , Søren ! 
Er jeg en mand , der har set noget i sine dage , 
eller er jeg ikke ?" 

Søren havde ingen grund til at betvivle 
Mortensens kendskab til den ham omgivende 
virkelighed . 
„ De kender jo min brordatter Sofie , hende 
i Columbus . Hun fik den , hun ville have . 
Hvadbehager ?" 
Ja , mente Søren med en hovedrysten , det 
var nok ikke allerbedst . 
„ Det var et sandt ord !" triumferede Mortensen , 
„ nej i vores familie er der ingen fler , 
der får den , de vil have ; det er mere end nok 
med Sofie . Med mindre de da ikke vil have tøsen . 
For giftes må hun jo efter den historie ." 
„ Men når det nu er løgn , det der siges ." 
„ Min Anna skal de folk ikke have at snaske 
på , når de pimper deres tynde te , det kan 
de lide på . Ikke længere end nødvendigt da . 
Nu kan de jo om , enten hun skal hedde mrs . 
O’neill eller mrs . Rasmussen ." 
— denne samtale øvede dog ikke den ansporende 
virkning på Søren , som Mortensen 
havde påregnet ; han holdt sig tværtimod en 
tid borte fra familien , skønt han vidste , at 
Anna var kommet hjem . Det var strengt nok 
for ham , men hans stolthed sejrede . Anna 
kunne ikke begribe , hvor han blev af , og hun 

trængte endda så hårdt til ham . Thi havde 
hun tænkt , at det skulle blive bedre , når hun 
kom hjem , så fik hun det kun tifold værre . 
At høre hver piben af togene og hver eftermiddag 
vide , at nu var John der — at mærke 
de andres øjne blive vagtsomme , når togtiden 
nærmede sig , og måtte svare på stemoderens 
kalden , blot hun var gået ind i den anden 
stue , deri var der en evigt slidende pine . 
Om de blot havde givet hende et bestemt 
forbud ! hun vidste jo , at de ingen ret havde 
over hende . Men de ikke så meget som nævnede 
Johns navn . De behøvede ikke at passe på 
hende , hun var ikke gået alligevel ; John skulle 
holdes uden for al den sladder , som nu gik om 
hende og hvis virkninger hun mærkede , når 
fordums veninder og mennesker , der før havde 
vist hende venlighed , mødte hende med afmålte 
nik eller vendte hovedet bort , så der blev som 
et tomt rum omkring hende . Nå , hun kunne 
undvære dem ; ville de lytte til løgn og tænke 
så stygt , så var det værst for dem selv . Men 
sammen med John ville hun ikke ses , ham 
skulle de onde tunger ikke mishandle . Sær og 
pirrelig blev hun og var til sidst ikke langt fra at 
tænke , at når Søren Rasmussen blev borte , så 

var det , fordi han var som de andre og ikke 
længere turde kendes ved hende . 
Så kom han endelig en aftenstund , og på 
sin sædvanlige fine måde fik Mortensen hurtigt 
familien og sig selv gjort usynlige , så Anna 
og Søren var alene . 
Anna havde straks set , at han helt var den 
gamle , så det faldt hende ikke ind at være kold 
imod ham . Det var også langt mere tilfredsstillende 
at klage sig . Først over faderen , som 
gik så ængstende ofte ud om aftenen ; Søren 
måtte komme tiere og muntre ham . Selv var 
hun ikke den , som kunne holde ham hjemme , 
der var ingen morskab ved hende længere . Hun 
smilte træt . Så over sig selv , så fej hun havde 
været hin dag på lokomotivet . Og det endda 
næsten i samme åndedræt som hun havde 
drømt om , hvor skønt det måtte være at dø 
sammen med John . 
Søren så’ mørk ud og skændte blidt på 
hende for hine overspændte tanker . 
„ De behøver ikke at være bange ," afbrød 
hun ham med pludseligt liv — han så’ i øvrigt 
slet ikke ud til at nære nogen frygt i den retning 
— „ jeg er for fej , siger jeg dem jo . Jeg 
forsikrer dem : det er , som om luften smager 

bedre , så lidt jeg tænker på , at jeg slap den 
gang . Jeg får sådan en trang til rigtig at 
fylde lungerne og strække mine lemmer , og 
jeg synes , jeg kan mærke det varme blod rulle 
igennem dem . Så er det alligevel dejligt at 
være til ." 
„ Der kan de se , “ sagde Søren smilende . 
— fra nu af kom Søren regelmæssigt , og 
på søndageftermiddagene deltog han i familiens 
spadsereture ligesom i gamle dage . Han og 
Anna fulgtes ad som tidligere , men nu sørgede 
han for , at de gamle ikke blev alt for langt bagved . 
Det var et offer , han bragte folkesnakken , 
den Anna på sin side netop følte en sygelig 
lyst til at trodse . Når folk , de mødte , stak 
hovederne sammen og sendte dem forargede 
blikke , smilte de to til hinanden i en hemmelig 
forståelse , og Anna borede sine øjne i skumlerne , 
så de blev tvungne til at hilse . 
På disse ture skånede hun ham i regelen 
for den evindelige John . Thi hun trængte så 
hårdt til at hvile sit trætte sind , og John bragte 
altid uro med sig . Ikke at hun forsøgte at 
glemme ham — hvordan skulle hun kunne det ! 
Så snart hun vendte tilbage til hverdagenes 
grå ensartethed , var John der straks som en 

gud på sit alter , parat til at dyrkes . Men hun 
følte ingen trang til at gøre ham afbigt for , 
at hun en kort stund kunne være munter som i 
gamle dage ; John måtte jo da forstå , at hun 
var ung endnu og nok kunne trænge til lidt 
glæde . 
Søren gjorde sit bedste for at være underholdende , 
og det var slet ikke Anna påfaldende , 
at han så ofte førte samtalerne ind på Danmark 
og danskhed . Som han kunne fortælle ! 
— det var rigtignok noget helt andet , end når 
faderen havde berettet om de samme ting . 
Når han meddelte hende træk fra sin fodtur 
mellem krigergravene i Sønderjylland , gjorde han 
det så levende , som om han havde været der 
i går . 
Hvor det i grunden var underligt , at man 
kunne gå her i Amerika og føle sit hjerte 
banke i takt med dem der langt borte , som 
vogtede deres modersmål og holdt deres danske 
mod vågent under daglig undertrykkelse — at 
man følte ganske anderledes inderligt med dem 
end med nogen af de yankeer , med hvem man 
boede dør om dør herovre 1 blot fordi man var 
dansk . Der var ligesom religion deri . 

især var der en af Sørens fortællinger , som 
Anna syntes godt om ; den måtte hun høre 
flere gange , så udmærket fandt hun den . Søren 
havde selv hørt den ved et efterårsmøde på 
en højskole , og hans hjemmelsmand havde forsikret , 
at den var historisk . Det var dobbelt 
kildrende for Anna at vide , at den fortælling 
aldrig kom i historiebogen , for det gik nok ikke 
an ! Men hun kendte den . 
Det var historien om kejserbesøget i kronstadt . 
Nej der blev ikke ligefrem sagt kronstadt — 
det var netop en egen tiltrækning ved historien , 
således som Søren havde hørt den og gengav 
den , at der ikke brugtes navne : alt var holdt 
så ubestemt som i et eventyr og var dog lige 
til at gribe med hænderne , når man havde 
danske øren at høre med . 
En krigshavn altså — blåt bølgende vand 
omkring pantserskibe og fregatter . En fremmed 
eskadre omringet af den flåde , som har hjemme 
på stedet . Salutskuddene dundrer inde fra forterne 
og der svares fra skibene , krudtrøgens 
hvide slør bølger festligt over vandet . Alle 
master flagsmykkede , ræerne mandede . 

en ung kejser , som nylig er kommet på 
tronen , hersker i et rige , som har ædt sig stort 
ved rov og ran , aflægger besøg hos kejseren i 
naboriget , og man tager imod ham , som skik 
og brug er . Man så’ ham måske helst , hvor 
peberet gror ; kejserinden , hvis høje husbonds 
gæst han er , stammer fra et lille land , som 
hans fædre har plyndret , og såret er frisk 
endnu . Men høflighed og klogskab byder det 
nu så . 
Kejserchaluppen glider ind under det fremmede 
admiralskibs låring , flaget slæber efter i vandet ; 
gæsten skal hædres med et besøg om bord på 
hans skib , hvis planker betyder hans jord . Selv 
står han ved falderebstrappen og modtager de 
høje herskaber , som nu er hans gæster . 
Han viser dem med stolthed omkring på 
sit skib ; alt er pudset og blankt — ikke en 
tovende , uden den jo er på sin plads . Der er 
så underlig stille efter saluttens torden ; kun 
hans stemme lyder , men den lyder utrætteligt . 
Han er et smil af elskværdighed , mens han 
omstændeligt foreviser sine kanoner af allernyeste 
konstruktion — en række tænder , som kan 
bide fra sig når som helst , men som nu i deres 

skinnende blankhed kun smiler om kap med 
hans egne smilende tænder . 
Da slår det ham pludselig , at der hviler som 
et tryk over hans tavse gæster . Han vil gerne 
se glade ansigter , thi han er selv glad , og 
dobbelt elskværdig vender han sig mod den 
fremmede kejserinde og siger : 
„ Deres majestæt kan godt tale dansk med 
folkene , for de er slesvigere næsten alle sammen ." 
Sådan sagde kejseren , thi han var en godmodig 
mand , som ville gøre sin gæst en glæde . 
Men hun — rødmen skød op i hendes kinder 
og hendes læber bevægede sig , som om hun 
ville sige noget , men ikke kunne finde det rette 
ord . 
Da vendte hun sig til sin husbond , og i sit 
modersmål , som han forstod , sagde hun så 
ordet . 
„ Det bæst !" sagde hun . 
— der endte historien , og Anna ønskede 
den ikke en smule længere . Hendes fantasi 
byggede rede i dette mageløse ord , som netop 
var så mageløst , fordi det var så lidet kejserindeligt . 
Det grove ord var i sin nøgne menneskelighed 
så harmdirrende veltalende , at intet 
af alle sprogets ord kunne have passet bedre . 

det var som en rude , hvorigennem man så' 
ind i en menneskesjæl og fandt sit eget . 
Den historie skulle John have , første gang 
de sås igen ; den måtte være noget for ham . 
Skønt — det var måske ikke værd . For 
man måtte vist være dansk for at føle ved den 
historie . 
Hun mindedes , at hun engang havde set 
nogle Perler af en rosenkrans stikke frem under 
Johns bluse ; hun havde aldrig set en rosenkrans 
før , men hun vidste straks , hvad det var — at 
han brugte den , når han sagde sine bønner . 
Hun havde ikke spurgt , for de Perler var ligesom 
en skygge af noget fremmed imellem dem — 
noget man ikke behøvede at tale om , thi så 
blev det straks til noget virkeligt , der skilte . 
John havde vist følt det samme , for han rødmede , 
da han hurtigt gemte perlesnoren . Og 
dog hang hans hjerte ved den — sådan var 
han jo lært , fra han var lille . 
Om nu John måtte gøre gengæld , hvis hun 
kom til ham med sin historie — om han ville 
være ligegyldig ved den — måske slå et smil , 
fordi han så’ , at hun ventede det , men ikke 
forstå ! Og den hang dog sammen med noget 
af det bedste , hun ejede , det hun var vokset op 

i , det som fik hendes hjerte til at banke for alt , 
hvad dansk var . 
Men sammen med Søren havde hun siden 
megen lun glæde af den historie . En taktløshed 
kom i deres sprog til at hedde en slesviger , 
og det hændte undertiden , når Mortensen 
i de unges nærværelse var særlig fin , at Anna 
var udatterlig nok til at sende Søren et skælmsk 
blik og lade nogle gådefulde ord falde , ad 
hvilke de begge lo . Mortensen kunne aldrig begribe , 
hvad det var for en slesviger de talte om , 
og hvad morsomt der var ved ham . Han anede 
ikke , hvor kejserlig han kunne være . 

Iv . 
Familien Mortensen sad ved morgenkaffen , 
og der var en gæst til stede . Det var en broderdatter 
af Mortensen , hende , på hvis tvivlsomme 
skæbne Mortensen engang havde taget 
stikket hjem fra Søren Rasmussen . Mrs . Sofie 
Petterson var ankommet aftenen forud ; hun var 
en lille mager skikkelse med noget vist anstrengt 
i ansigtets skarpe linier . Hendes væsen var 
lidt søgt dameligt , og hun var yderst moderne 
klædt . 
Stemningen var lidt trykket , thi Mortensen 
sad og overvejede den tekst , som hans kone 
havde lagt til grund for sine betragtninger i 
går aftes , inden man faldt i søvn , og atter 
indprentet , så snart han i Morges havde fået 
hovedet fra puden . Teksten var denne : at det 
var syndigt at plyndre sin kone og sine børn 

til fordel for en fremmed , som kun gav en 
skam til tak , og ødte ens sure skillinger på 
klædedragt og nye moder , som ikke engang 
var nået til red river , skønt gud skulle vide 
— således havde mrs . Mortensen mindre logisk 
afsluttet sit foredrag — at det kjolestof , som 
nævnte fremmede majede sig ud med , var det 
usleste fattigmandskram , som ville være jasket 
af på otte dage . 
Grunden til Sofies ankomst var nemlig ingen 
hemmelighed , skønt hun endnu ikke havde 
ytret sig om sit ærinde , men foreløbig kun optrådte 
som trofast slægtning , der ønskede at 
holde forbindelsen med sin kære familie ved 
lige . Hendes årlige besøg gjaldt altid det 
samme , altid var det Mortensens pung der bejledes 
til . Kun med hensyn til ansøgningens 
begrundelse holdtes Mortensen hver gang i en 
pirrende spænding , indtil bomben var sprunget . 
Thi aldrig blev nogen familie ramt af så mange 
uforudseelige uheld som den pettersonske , men 
ingen sinde af det samme to gange . Alle 
krævede de kun en ganske foreløbig hjælp , og betingelserne 
for lånets tilbagebetaling drøftedes 
med den mest forretningsmæssige udførlighed ; 
men denne afsluttende akt , som altid voldte 

Mortensen en indvendig gottelse , tjente kun til 
beroligelse for ansøgerindens finfølelse : efter 
stiltiende overenskomst kom pengene , når de 
først var udbetalte , aldrig mere på bane . 
Inden stakkels mrs . Petterson imidlertid kom 
så vidt , måtte hun være meget fin og nærme 
sig målet ad de snedigste omveje , mens de 
små anstrengte øjne i hendes fugleansigt sad 
som på stilke for at gribe det rette øjeblik . 
Under hendes besøg i de første år var det 
gået lettere ; Mortensens venskabelige forespørgsler 
til familiens befindende gav hende 
nemlig straks en passende lejlighed til foreløbig 
at antyde det pågældende uhelds karakter , og 
dermed var isen brudt , det gjaldt blot om fra 
tid til anden at vende tilbage til dette faste 
punkt og gradvis forstærke indtrykket af den 
familien Petterson vederfarede modgang . Men 
efter at Mortensen , gjort klog af skade , i de 
senere år helt var ophørt med at spørge til de 
pettersonske befindender , var det ganske overladt 
til hendes egen takt at bane vej til de 
halvtredsindstyve dollars , hvortil den lidte skade 
altid nøjagtigt beløb sig . Og det måtte gøres 
på en sådan måde , at familien endelig ikke 
fik det falske indtryk , at hun var ulykkelig eller 

i mindste måde fortrød , at hun havde giftet sig 
med sin Anders . Men disse mennesker , som 
regnede alting ud i dollars og cents , havde jo 
desværre så udannet en tænkemåde , at de 
vanskeligt forstod en lykke , som krævede pekuniært 
tilskud fra familien . 
På dette punkt havde den lille mrs . Petterson 
sin stolthed , her veg hun ikke en tomme . 
Hendes rørende tro på , at hun var lykkelig , 
gjorde , at hun følte sig sine slægtninge afgjort 
overlegen ; ved alt , hvad hun så’ hos Mortensens , 
anstillede hun sammenligninger , som — 
alene fraregnet en så materiel og derfor temmelig 
foragtelig ting som spisekammerets forsyning 
— stedse faldt ud til fordel for hendes 
eget hjem , indtil dette strålede i et højst tiltalende 
rosenskær . Hun var nemlig så heldig 
at have en meget kort hukommelse for alle tilværelsens 
triste sider . Så snart hun havde 
sagt sit hjem farvel , var Anders hverken gnaven 
eller urimelig eller havde nogen sinde været 
det , men stod for hendes erindring som den 
kærligste og hensynsfuldeste ægtemand , der 
nogen sinde havde rullet hen over guds grønne 
jord på et par hjulben . Da var børnene øjeblikkelig 
forvandlede til en flok renvaskede 

keruber med appetitlige smørrebrød i samtlige 
deres ti hænder . Da var hun selv ikke længer det 
udslidte arbejdsdyr , hvem den evindelige syning 
for fremmede tvang til at lade hendes egne gå 
uden knapper i bukserne ; da var hun ung og forhåbningsfuld 
igen som dengang , da hun til 
familiens forargelse tog sin smålænding , som 
kun var simpel arbejdskarl uden spor af udsigt 
til at blive mere . 
Derfor var disse årlige rejser , hvor hun 
kunne slippe sig løs i lyse fantasier og hvile 
sine trætte øjne , sande styrkebade for hendes 
stakkels forkuede mod , og det var hende en 
inderlig tilfredsstillelse at gøre indtryk på disse 
skikkelige landboere ved sit engelsk og ved sin 
moderne kjole , egenhændig syet til denne lejlighed 
i sammenstjålne nattetimer , men først 
og fremmest ved pralende beskrivelser af , hvor 
betroet en mand Petterson var i slagteriet og 
hvor fine kunder hun selv havde i sin systue — 
beskrivelser , som gjorde de pekuniære vanskeligheder 
temmelig ufattelige for Mortensen , når 
han sad og hørte på hende med de mest uskyldige , 
troende øjne . Men han vidste , at de ville 
komme ; og når hendes øjne blev urolige og 
spejdende og det forlegne smil trak op omkring 

hendes tynde , farveløse læber , så vidste han , 
at de var ganske nær . Han kendte forud den 
skuldertrækning , hvormed hun ville ledsage 
åbenbarelsen , for at tilkendegive , at hun som 
dame og lykkelig hustru og moder selvfølgelig 
i grunden var hævet over en sådan 
latterlig ubetydelighed , som imidlertid  . . . ja 
onkel kristen , som selv var en mand af 
verden , ville forstå hende og skåne hende 
for yderligere dvælen ved disse materielle sager . 
Ved nærværende lejlighed havde Mortensen 
imidlertid ikke opdaget noget som helst tilløb i 
den forventede retning , men vidste , at det var 
kun galgenfrist . Nå , rent la’ hende sulte kunne 
han da heller ikke — og det gjorde hun begribeligvis , 
det var da tydeligt at se på hendes 
slatne kinder . Det var svært , så gammel hun 
var blevet i de seks år . 
I grunden kunne han ganske godt lide 
hende for , at hun løj så gevaltig — stolt skal 
en kone være og ikke la’ fremmede snuse til 
hendes huslige elendighed ; har hun først sat 
sin stolthed til , så går sumpen hende straks 
over hovedet . Og i et anfald af gæstevenlighed 
gryntede han : „ Tag og spis , Sofie , tag og 

spis , der er nok af det . Du kan nok trænge til 
at få lidt sul på ribbenene ." 
Han lønnedes med en forarget stirren fra sin 
ægtehalvdel , og sandt at sige var opfordringen 
også overflødig , thi broderdatteren sad og fyldte 
i sig med en appetit , som ikke var ganske damelig ; 
det varme hvedebrød var ikke til at modstå . 
Men hun havde lidt ond samvittighed over 
sin stærke madlyst og nærede en mistanke om , 
at mrs . Mortensen talte stykkerne . Derfor gjorde 
farbroderens venlighed hende godt ; hun nikkede 
til ham med munden fuld af mad og tog endnu 
et rundstykke . Hun begyndte at føle sig hjemligt 
til mode , og med en elskværdig ligefremhed , 
under hvilken hendes finere købstadsdannelse 
dog ikke fornægtede sig , sagde hun , idet hun 
omfattede samtlige tilstedeværende med et fortroligt 
blik : „ Jeg ved nok , at det strider imod 
god tone at drikke af underkoppen ; men da jeg 
ser , at i alle sammen gør det , så vil jeg også ." 
Hvorpå hun som et offer for sin familiefølelse 
begik den nævnte selskabelige forsyndelse . 
Mortensen var virkelig imponeret . Han satte 
med en vis hast underkoppen , som han , med 
albuerne støttede på bordet , havde holdt med 

begge hænder , mens han drak . „ Gør man ikke 
det i Columbus ?" spurgte han . „ Hører du , 
mutter ! “ 
Men mrs . Mortensen slubrede uforstyrret 
kaffen i sig på den traditionelle måde og viste 
hullerne efter to manglende tænder , idet hun 
bed af sukkeret . 
„ Men onkel kan så godt , når jeg gør 
det ," indbød Sofie venligt . 
„ Tak skal du have , min tøs ," svarede Mortensen ; 
men han holdt mærkværdigt kejtet på 
sin underkop , idet han tømte den . 
„ Det er dog storartet , hvad folk kan hitte 
på ," sagde han lidt efter ; han havde endnu 
ikke fået den gode tone fordøjet . „ Men du 
narrer mig vist , din strik . Se til Anna der , hun 
drikker ligesom en anden en , og hun har endda 
været hos en præst og siddet til bords med 
familien ." 
Anna havde siddet i sine egne tanker , det 
gav et sæt i hende , da hendes navn blev nævnet . 
„ Hvad er der med præsten ?" spurgte hun . 
„ Høhø , du har nok været langt henne . 
Drikker præsten af underkoppen , om jeg må 
spørge ?" 
„ Det gør han vel , når drikken er hed ." 

„ Så er han en gris ," sagde Mortensen med 
overbevisning . 
„ Det kan onkel ikke regne ," mente Sofie , 
„ det er jo bare bondeknolde , de danske præster , 
de sender jer herover ." 
„ Ja naturligvis , det er også sandt ," sagde 
Mortensen med den nyfødte snobs hele overbærenhed 
mod de stakkels bondeknolde af præster . 
Det var aldrig før faldet ham ind at betragte 
pastor Sandager fra dette sociale synspunkt , 
men man lærer noget af dannet omgang . 
„ I Columbus er præsterne af et andet stof , 
hva’ ? “ prøvede han . 
„ Om de er ! De er alle sammen fra kollegierne 
— og så dannede ! Vi har sågar en 
metodistbiskop eller hvad det nu er , de kalder 
ham ." 
„ En biskop !" 
„ Ja vi har såmænd , og han er den tykkeste 
mand i byen , men en pæn mand naturligvis . 
Ved i , hvad der hændte ham forleden på 
banen ? — han har selv fortalt det , for han kan 
godt lide lidt gemytlighed , siger de ." 
„ Nå ?" 
„ Jo han kommer ind i en kupé , og der sidder 

en anden tyk mand , en med en stor blå 
næse — sådan af øl , forstår du . “ 
Mortensen strøg sig uvilkårligt om sin egen 
næse for at forvisse sig om , at den ikke var 
for stor . En rigtig pæn næse var det , som 
ingenting røbede . „ Ja vel , “ sagde han . 
„ Så begynder den anden at tale til biskoppen , 
sådan som man jo gør til vildfremmede , 
når man rejser . Biskoppen er en ganske 
jævn mand og lader som ingenting , og snakken 
går meget godt . Men så bliver den 
øllede nysgerrig og spør’ , hvem han har den 
fornøjelse at tale med . Nå , biskoppen vil jo 
ikke , at manden skal blive flov , når han hører , 
at det er sådan en stor mand , han har indladt 
sig så ugenert med ; derfor vil han ikke ud 
med sproget , men siger , at han har været præst . 
Og det havde han jo også . Men ved i så , 
hvad han med næsen svarede ? Han ser først 
ned ad sin egen vest , og så tage r han mål af 
biskoppen , som er lige magen til ham selv i 
tykkelse . „ Ja-a , min far ," siger han så med 
et grin , „ det tror jeg , at de har været det ! Er 
det ikke det , jeg siger : den brændevin ødelægger 
os alle sammen ." — hvad gi’r i mig !" 
„ Sagde han det til biskoppen , hahaha !" 

brølede Mortensen , og om det så var mrs . 
Mortensen , så viste hun et par læderagtige 
rynker fra mundvigene op imod næsen . 
Den historie indtog Mortensen fuldstændig 
for Sofie . En sådan gemytlighed forenet 
med så megen dannelse overvandt helt hans 
foragt for hendes fattigdom . Det var i grunden 
synd at lade hende , den dannede kone hun 
var , gøre alle de krumspring for det par skilling , 
som en hund for en tvebak . Og det 
faldt ham pludselig ind , at han ved at hjælpe 
hende også kunne hjælpe sig selv . Anna havde 
godt af at komme lidt af vejen , før fortog snakken 
sig ikke . Hun trængte også til lidt fornøjelse 
for at hjælpes til at glemme ; det var 
kedeligt at gå og se på hendes ujævne 
humør . 
Han ventede , til hans kone var gået ud for 
at klæde børnene på , så sagde han : „ Jeg 
havde ellers tænkt  . . . ja det skal vel være en 
halvtredser , som det plejer ?" 
„ Gud , onkel !" Den lille syerske blev ganske 
bleg af bevægelse over hans uventede imødekommenhed . 
„ Ja der er jo rigtignok  . . ." 
„ Vel er der det — doktorregningen eller 
huslejen , ja det er skam sløje tider . Lad os 

slå en handel af , min pige . Kunne du ikke 
ta’e Anna hjem med dig sådan på en otte 
dages tid , eller så længe hun har lyst ? Hun 
trænger til at muntres lidt . Jeg siger jo ikke , 
at de halvtreds slår til , når i skal se jer lidt 
om ; her er halvfjerds for en gangs skyld ." 
„ For en gangs skyld ," gentog han langsomt 
og med eftertryk , idet han uden at vente 
på svar talte sedlerne op på bordet . 
Et ryk i døren havde den virkning , at 
tegnebogen pludselig forsvandt i Mortensens 
lomme og at Sofie skyndsomt skrabede sedlerne 
til sig ; af det hastige blik , onkel kristen 
sendte hende , forstod hun , at det kunne vente 
med takken til siden . 
„ Ved du , hvad jeg har spekuleret ud , mutter ?" 
Henvendte Mortensen sig til den indtrædende 
med den uskyldigste mine af verden , „ Anna tage r 
hjem med Sofie og lufter sig ." 
„ Nå ," mælede mrs . Mortensen , som uden 
for sovekammeret var en kvinde af få ord . 
„ Hvis hun da har lyst ," fortsatte Mortensen , 
som først nu kom i tanker om , at datteren 
ikke var blevet spurgt . 
Lyst — det var også noget at spørge om ! 
Jo Anna havde mere end lyst , hun blev helt 

begejstret ved tanken om at få Sofies hjem 
at se , hvor samlivet hver dag på ny trods 
små kår førte beviset for kærlighedens sejr 
over alle smålige hensyn . 
Sofie strømmede over af glæde ved den 
ære , som blev hende vist ; hun omfavnede „ sin 
lille anna" og forsikrede , at hun havde fået sit 
højeste ønske opfyldt , og at de skulle have det 
så godt , så godt sammen ; og samtidig var 
hendes hjerne i fuld virksomhed med det vanskelige 
spørgsmål , hvor hun skulle „ lægge" sin 
gæst . Hemmeligt tog hendes øjne mål af det 
velvoksne søskendebarn , mens hun overvejede , 
om . lille Olas seng dog ikke muligvis kunne 
rumme hende , når den blev trukket ud . Egentlig 
var hun ikke fuldt så glad , som hun lod ; 
thi det romantiske slør , som afstanden havde 
lagt over hendes hjem , var ikke solidere vævet , 
end at der kom rifter i det , så snart hun 
tænkte sig Anna anbragt i de pettersonske omgivelser . 
Anders var jo ikke vant til at se gæster 
i sit hus , og hun nærede bange anelser 
med hensyn til børnenes beklædning . 
For de tyve dollars , hun havde fået ekstra , 
kunne der da i alt fald skaffes god mad , og 
Anders holdt meget af lidt godt , han blev 

så blid og vel tilpas , når hun trakterede . Men 
skrive måtte hun , han skulle da forberedes lidt . 
Skønt hun så hurtigt havde nået sin hensigt 
med besøget , følte hun ingen tilskyndelse 
til at afkorte det . Det var så godt at hvile 
og lade hjem være hjem . Når hun strøg med 
hånden over kjolelommen , hvor sedlerne lå , 
følte hun sig som en arbejder , der har fortjent 
sin løn for et vel tilendebragt dagværk . Men 
de to nætter , hun endnu tilbragte i red river , 
lå hun længe vågen i husmoderlige over- 
vejelser . 

v . 
Det ruskregnede , da Anna og Sofie en sen 
aften steg ud på perronen i Columbus . Der 
var ingen Anders at opdage ; men de kunne jo 
så udmærket godt bære deres håndgods selv , 
hvis det ikke var for langt , trøstede Anna , mens 
Sofie forvildet fôr frem og tilbage på den vædeblanke 
asfalt , til det sidste forfægtende den anskuelse , 
at hendes mand naturligvis måtte være 
her . 
Da perronen næsten var tømt for folk , sås 
en tyndklædt og drivvåd lille fyr , som stod 
under en lygte med begge hænderne dybt begravede 
i lommerne ; han havde længe fulgt 
mrs . Petterson med øjnene , men ikke rørt sig 
af stedet . 
„ Er det dig , min søde dreng !" råbte Sofie 
og trykkede hans lille våde person ind til sig . 

„ Hvad mener du Anna  .  .  . fem år  .  .  . sikken 
en lang dreng ," fortsatte hun , idet hun drejede 
lille Ola rundt og lod Anna beundre ham . 
„ Det er tante Anna , du ved nok ; kys tante 
pænt !" Men da hun i det samme opdagede 
hans næses betænkelige tilstand , mente hun , at 
ceremonien kunne opsættes til en anden gang ; 
hun kunne nemlig ikke i hast finde sit lommetørklæde . 
Endnu et rådvildt blik op og ned ad perronen , 
hvilket Ola syntes at forstå , thi han plaprede 
med sin tynde stemme : „ Han sagde , at jeg 
skulle blive stående under lygten , til du så’ 
mig ." 
„ Det var en flink lille Ola . Men hvor er 
far ?" 
„ I seng ," lød det korte svar , og Sofie spurgte 
ikke videre ; hun vidste , hvordan humøret stod , 
når Anders krøb i seng straks efter fyraften . 
Hun mumlede noget om overbebyrdelse , og at 
Anders vist snart blev nødt til at se sig om efter 
noget andet — alt imens hun slæbte Anna med 
sig over slimet brolægning og gennem dårligt 
belyste stræder , indtil de nåde en udkant af 
byen , hvor nogle spredte småhuse stod mod 
den begsorte himmel og lignede tandstumper i 

en brøstfældig mund . Vejbanen var et pløre 
af kulstøv fra fabrikkerne , som med deres skidenrøde 
masser dannede den anden , imod byen 
vendende , husrække . 
„ Her bor vi rigtig så landligt , men det får 
du alt sammen at se i morgen ," forjættede Sofie 
med en noget anstrengt latter , som , da de nåde 
den på klem stående gadedør , brat afbrødes 
og efterfulgtes af en formaning til at gå lidt 
stille . 
Nabokonen , som havde tilset børnene under 
Sofies fraværelse , modtog dem og ytrede noget 
i retning af te , hvilket Sofie optog med ungdommelig 
henrykkelse , idet hun erklærede , at 
mrs . Brown var en prægtig kone og at det 
nævnte styrkemiddel — som i hendes mund 
straks blev til „ en dejlig varm kop kompoy" — 
ville gøre dem så godt . Hvorpå hun forsvandt 
i mrs . Browns lejlighed på den anden 
side af forstuen og lod dørene stå åbne 
efter sig . 
Anna tog overtøjet af og så’ sig om . 
Stuen , man havde ført hende ind i , syntes både 
at være systue og familiens opholdsværelse ; 
tøjstumper og madrester lå og flød . At dømme 
efter en vaklende jernseng , der var stillet op i 

den bageste krog , skulle den nok tillige være 
Annas sovekammer . I vinduet , som næsten 
nåde ned til gulvet , skiltede et slunkent shirtings 
liv på et fyrretræs stativ og frøs i trækvinden 
fra et hul i ruden . 
Så langt var Anna kommet i sine iagttagelser , 
da hun ufrivilligt blev vidne til en 
stump højrøstet samtale , som førtes på engelsk 
ovre i den brownske lejlighed . 
„ Herregud , blev han vred ?" hørte hun Sofie 
sige . 
„ Uh så tindrende !" svarede mrs . Brown , 
„ han bandede en lang en på sit eget pluddervælsk , 
at han ville have fred i sit hus . 
Familie ! — som om han ikke havde familie 
nok ! Og så gloede han efter de uskyldige 
unger med et par øjne ! “ 
„ Stakkel ! han må have haft ærgrelser ," 
Glattede Sofie , „ nå , de fik ham vel god igen ?" 
„ Jo jeg lindede jo på døren , så han kunne 
lugte bøffen , som Emily stegte til aftens , og 
så faldt der ligesom lidt ro på ham . Men 
du fredsens  .  .  . 
Anna følte det som sin pligt at liste hen og 
lukke døren , idet hun overtalte sig selv til at 
tro , at det måtte være mr . Brown , der var i 

den grad blottet for familiefølelse . Det kunne 
da vist også vanskeligt være nogen anden , thi 
da Sofie straks efter hoppede ind med teen 
og det skrabede smørrebrød på en bakke , var 
hun munter som en lærke og strømmede over 
af gæstmilde indbydelser og Ros over varerne , 
som om det var et sandt festmåltid hun bød 
på . Men pludselig blev hun adspredt og fik et 
lyttende udtryk i sit ansigt . Det puslede inde 
i stuen ved siden af — nu blev en stol væltet 
og på sin vej hen ad gulvet ledsaget af en 
ret kraftig tiltale i et syngende tonefald . 
Døren gik op , og mr . Petterson viste sig 
på tærskelen iført skjorte , lyse , lappede arbejdsbukser 
og grå sokker . Det var en skummel 
fyr med farveløse øjne og forsvindende 
øjenbryn , men så var til gengæld hans hovedhår 
af en meget iøjnefaldende ildrød farve . 
De friske blodpletter , hvormed hans benklæder 
var rigeligt forsynede , kunne have bibragt en 
uindviet iagttager den forestilling , at han kom 
fra forøvelsen af et mord — hans ansigt modsagde 
det egentlig ikke ; pletterne var imidlertid 
kun mærker af hans ærlige virksomhed i browning 
& co .’s slagteri . 
Undgående alle overflødige ceremonier gik 

han løs på sin kone med spørgsmålet : „ Fick 
du penningar ?" Han så’ ikke til den side , hvor 
Anna sad . 
Sofies ansigt strålede af ømhed ved synet 
af den ranglede skikkelse , som hældede sig over 
bordet og med begærlige øjne fulgte hendes 
hånds graven i kjolelommen , hvor et antal 
fingerbøller raslede som ærter . 
„ Det er Anna ," sagde hun og lod , som om 
det slet ikke hastede med at få pengene frem . 
Ægtefællen brummede noget og tog på Annas 
fremrakte hånd som på et stykke træ ; så 
slog hans øjne igen som rovfugle ned på 
konens lomme . Sofie var just i færd med at 
åbne pungen , da hun med et blev rød i hovedet , 
mens hendes fingre skælvede nervøst . Hun 
kom nemlig til at huske på , at sedlerne lå 
ganske , som hun havde modtaget dem — syv 
tidollarssedler ; hun havde glemt at tage de to 
ekstra Sedler fra . Hun lod pungen knække i , 
og med et stakåndet „ Vent lidt !" rejste hun 
sig fra bordet for at slippe ud i gangen . Men 
den leg legede Anders ikke , han klemte sine 
store grabber omkring hendes hænder , tog ganske 
roligt pungen og efterså’ dens indhold . 
Hans øjne lyste , da han så’ , hvor meget der 

var . Uventet gav han Sofie et nedladende Kys 
og mumlede : „ Bra flicka , så skall det vara ; den 
gamla har nog varit nødsagede øppna børsen . Ja 
dessa penningar kommer nog att anvændas bra .  “ 
Sedlerne forsvandt i hans bukselomme . 
„ Ja men Anders ," prøvede Sofie , „ de tyve 
skulle jeg haft til husholdningen , mens Anna er 
her ." 
Synderlig kraftigt blev indvendingen ikke 
fremsat , thi hun følte sig så inderlig smigret 
over det Kys , hun havde fået i Annas påsyn . 
Når Anders var elskværdig , var han aldeles 
uimodståelig ; det sagde også de øjne , med 
hvilke hun skottede til Anna . 
Det faldt da heller ikke hendes mand ind at 
tage hende alvorligt . „ Håhå , du ær god , vill du 
æta upp rubb och stubb ? det kunne likna dig . 
Nej , behøfver du hushållspenningar , kom så 
bara till mig . Ænnu kann en ærlig arbetare 
få sig lite sul till brødet utan att fråga nogen 
om lof dærtill ," erklærede han , idet han med 
brøsig besidderglæde daskede sig på lommen . 
„ Jamen nu behøver jeg dem ," trængte Sofie 
på , benyttende sig af hans gode lune . 
En rynke , hun nok kendte , trak sig ned 
imellem hans bryn , og han så’ ikke ubetinget 

elskværdig ud , da han brummede : „ Sot 
nu først , imorgon kann vi tala om saken ." 
Men Sofie tænkte på sit tomme spisekammer 
og vedblev med fortvivlelsens mod : „ Blot 
den ene , Anders , blot den ene ! — mad må vi 
da have . “ 
„ Nu tiger kærringen ! det svor Anders Petterson 
och jag på . Mat ! Såsom du ikke hade sutit i mat 
till halsen dær borta hos den feta gris-grosshandlaren . 
Sådan ær hon , mamsell , — æta och æta 
det ær hendes religion . Fan i alla fruntimmer ! “ 
Døren smækkede i efter mr . Petterson som 
et kort punktum ; kort efter kunne de gennem 
den tynde brædevæg høre ham snorke . 
„ Sådan er han nu ikke altid ," hviskedee 
Sofie , som hurtigere , end man skulle have ventet , 
havde genvundet sit humør . 
„ Nej naturligvis ," svarede Anna og smilte 
frejdigt med et ærligt forsæt om at tro det 
bedste . 
„ Han er i grunden så god , når man 
kender ham ," vedblev Sofie , vuggende med 
hovedet i blide drømmerier , „ han hverken drikker 
eller slås , det er da en guds lykke . Men 
pengene er ikke lette at få fra ham . Nå , jeg 
syr jo . Hør , du kunne vel ikke låne mig to 

dollars til de første dage ? Så får jeg igen . 
Når bare folk ville betale , hvad de skylder en , 
ser du ." 
Hun ville ikke gå , før hun havde set Anna 
i seng ; hun nærede nemlig visse betænkeligheder 
med hensyn til sengens bæreevne . Den 
holdt imidlertid , og smilende og nikkende forsvandt 
Sofie i sovekammeret med den søvndrukne 
Ola på armen , idet hun overgivent klingrede 
med de to dollarsstykker og nynnede som 
en ung brud . Det var en meget spæd nynnen , 
og den standsede i det øjeblik hun lukkede 
døren . Den var nærmest beregnet på Anna og 
skulle belyse den sorgløshed , hvormed en lykkelig 
hustru begiver sig til hvile . 

vi . 
De landlige omgivelser , Sofie havde stillet i 
udsigt , viste sig at bestå af en kulplads , en 
svinesti og tre skjorter , som hang og dinglede 
på et stakit . Længere borte , hvor kulslammen 
gav plads for plantevæksten , strakte en græsmark 
sig ud imod synsranden ; den brunliggrå 
flade tog sig uendelig trist ud under efterårshimlens 
lavt drivende skyer . Hist og her stod 
et enligt træ , og i en bakkeskrænt langt borte 
gabede en grusgrav , til hvilken et jernbanespor 
førte ud . 
Anna kom hurtigt tilbage fra sin morgentur , 
dreven af den forladthedsfølelse , som kan gribe 
en på et fremmed sted , hvor man for første 
gang færdes alene . Sofie var nemlig allerede 
ved sytøjet , der var noget „ Småtteri" , som 
skulle gøres færdigt til en utålmodig kunne ; 
den første lyd , Anna havde hørt om morgenen , 

var symaskinens surren tæt ved hendes hovedgærde . 
„ Du undskylder  . . ." sagde Sofie med en 
lille familiær vrinsken og bed tråden over , 
idet Anna trådte ind . Småtteriet åbenbarede 
sig nu som en halvt færdig kjole , der endelig 
skulle afleveres endnu i dag . 
Anna var ganske vel tilfreds ved at finde 
Sofie lænket til sytøjet , så kunne de tale hyggeligt 
imens . Hun fortalte om sine sorger , og 
Sofie , som allerede havde fået det meste på 
rejsen , var fuld af deltagelse og af oplysende 
jevnførelser med hendes egen tilstand , dengang 
hun sukkede for Anders . Disse sidste havde 
dog mærkeligt nok den skæbne , at de gjorde 
Anna tavs for en stund , men når så Sofie 
nikkede med et dybsindigt „ Naturligvis !" eller 
erklærede , at det havde hun rigtignok ikke troet 
om onkel kristen , følte Anna på ny forståelsens 
strøm åbnet imellem dem og fik igen 
munden på gang . Men hvordan det nu var 
eller ikke — den styrkelse , hun havde ventet 
sig af at betro sig til søskendebarnet , fandt hun 
ikke ; hendes kærligheds historie passede ikke 
rigtigt i disse omgivelser . 
Måske det var børnene , der forstyrrede 

hende . Siden hun havde gjort slægtskabet gældende , 
hang de på hende som igler , når de 
ikke for korte stunder ad gangen . genoptog 
deres landlige beskæftigelser i rendestenen . 
Der var nu lille Bengta . Anna fortrød næsten , 
at hun ved bekendtskabets stiftelse havde knappet 
ungens benklæder ; thi hver gang hun siden 
kom styrtende ind i stuen , fremstillede hun på 
den troskyldigste måde sin lille ynkelige efterårskolde 
bagpart , for at tante Anna skulle 
hjælpe hende ; hendes benklæder faldt nemlig bestandig 
ned . 
Det viste sig , at Sofie besad en sjælden 
evne til under sin bundne tilværelse at tage 
nytte af sine medmennesker . „ Du holder af 
børn , ser jeg ," sagde hun , „ ja ikke sandt : de 
uskyldige små er det yndigste , som er til  .  .  . 
Å tjen mig og spring ud og se efter — nu er 
lille Gustav vist igen faldet i mrs . Harrises 
svinetønde .  “ 
Sådan gik det til , at Anna ganske lempeligt 
fik ansættelse som barnepige — og det en 
temmelig streng plads — indtil middagstiden 
nærmede sig . Da traf det sig så heldigt for 
Sofie , at Anna ikke var uvillig til at springe 
hen og gøre de nødvendige indkøb , mens Sofie 

syede „ endnu et par sting ." Det var ligeledes 
Anna , som „ var så kær" i en fart at køre en 
lettere ret sammen , som skulle krones af en 
kop kaffe . Herregud , maden var jo da den 
ligegyldigste ting af verden , henkastede Sofie med 
hele sin sikre dannelses overlegenhed i tonen . 
„ Men din mand ?" forhørte Anna sig ikke uden 
en vis hjertebanken , da hun havde en anelse 
om , at mr . Petterson satte pris på mere kraftige 
nydelser . 
„ Å han kommer ikke til middag i dag — 
har jeg ikke sagt dig det ?" sagde Sofie skødesløst , 
idet hun så op mellem to sting , „ der er 
tidt så travlt på slagteriet , ser du ." 
Af nævnte husfaders travlhed fik Anna et 
par timer senere et levende indtryk . 
Børnene , som enten ville lege hest eller 
kravle op ad hende og putte deres små snavsede 
fingre ind i hendes øren og hendes mund , 
havde hun ved snedig anvendelse af to cents 
fået lokket hen i en butik på hjørnet og var 
selv smuttet den modsatte vej for at være lidt 
alene . Hun var som mørbanket og hendes 
hoved snurrede , og hun kunne ikke rigtig tilgive 
Sofie den henrykkelse , med hvilken hun 
havde udbredt sig over , hvor yndigt det var „ at 

stifte familie" — når resultatet nemlig blev 
det , at vedkommende familie grisede en uskyldig 
slægtning til og trådte kantebåndet fra hendes 
nederdel . 
Hun gik over den triste fælled hen imod 
grusgraven , hun havde set om morgenen . Der 
holdt et arbejdstog derude og læssede grus ; det 
var dog altid noget , der på en måde smagte 
af John . 
Men hvem skulle hun træffe derude andre 
end mr . Petterson , som stod og skrævede med 
hænderne i bukselommerne og kasketten bag i 
nakken . Han så’ hende ikke , så optaget var 
han af at opmuntre de læssende arbejdere med 
snart anerkendende , snart misbilligende tilråb . 
Han bad Harris skamme sig , at han lod sig 
lumpe af lange Smitt , som snart var færdig 
med sin vogn , og han formanede Jones til at 
gå hjem til sin bedstemoder , hvis han ikke 
bedre kunne få labberne med sig — alt sammen 
på et flydende slang-engelsk , der ikke 
havde det fjerneste spor af den gnavne snerren , 
som Anna havde antaget for den eneste udtryksmåde , 
der stod til hans rådighed . 
Synet af de andres strenge arbejde forhøjede 
kendeligt hans velvære ved den fridag , han 

havde taget sig . Han stod der så munter og 
strålende som en ung gud og syntes at mene , 
at han ledede det hele . Når en af arbejderne 
tog et svært tag , gjorde han bevægelsen efter 
med sine skuldre , uden dog at tage hænderne 
af lommerne , og han forsømte ikke at sige 
„ Tsju !" , når en af hans særlige yndlinge 
spændte i med fuld kraft . Når så den tunge 
skovlfuld landede på vognen , så’ han sig 
sejrstolt om , som om det væsentlig var ham , 
der havde hjulpet byrden til vejrs . Lidt efter 
var han dybt indviklet i et væddemål med en 
anden lediggænger , som efter sine klæders 
blodplettede tilstand nok kunne se ud til at 
være deltager i dagens anstrengelser på slagteriet . 
Petterson holdt en dollar på , at Harris 
ville blive færdig med sin vogn før Jones , og 
den anden modtog væddemålet med et klaskende 
håndslag . 
Anna syntes helt godt om sin vært , som 
han stod der og havde så travlt med at drive 
den af ; hun måtte have taget fejl af ham i 
går aftes , det var ikke rigtigt at dømme et 
menneske efter det første indtryk . I dag var 
der noget barnligt og godt over ham , som tiltrak 
hende , og hun vidste nok , hvorfor : denne 

sorgløse munterhed var John op ad dage , når 
han slap sig løs ; for John var egentlig slet ikke 
den stille , lidt tungsindige fyr , som folk antog 
ham for . Det var hende , som om hun havde 
kendt Sofies mand længe , så det var en ganske 
naturlig indskydelse hun fulgte , da hun gik hen 
og lagde hånden på hans arm , idet hun 
sagde : „ Ved de hvad , mr . Petterson , jeg synes , 
de hellere skulle lade være at vædde ." 
To par forbavsede øjne slog ned på hende , 
og den blodbestænkede ubekendte grinede : „ Der 
kommer de lige godt for sent , miss spidslærke , 
den er holdt  .  .  . Smitt , er den holdt , eller er 
den ikke holdt ?" 
„ Holdt ," brummede den tiltalte , idet han et 
øjeblik støttede sig på skovlskaftet og spyttede 
brunt . 
Anna hørte dem ikke , hun var målløs over 
den forandring , der i et nu var foregået med 
Pettersons ansigt ; det havde ligesom trukket sig 
sammen i en udtryksløs tværhed , kun i øjnene 
under de halvt lukkede låg lyste der noget , 
som ikke var af det gode . 
„ Mamsellen kan passa sig sjelf ," drævede han , 
„ spioner behøfs ikke hær , det kan hon vara god 
att berætta kærringen ." 

„ Men jeg forsikrer dem  .  . stammede 
Anna . 
„ Jag gør med mina penningar , hvad jag vill ," 
Vedblev han i en brøsig tone , „ ær de kanske 
mamsellens ?" 
Anna vidste nok , hvis de var , men hun 
havde rent tabt modet ; hun gjorde brat omkring 
og gik temmelig slukøret sin vej . 
„ Nåda , gamle dreng , hun ville nok have 
dig med på søndagsskole , hvad  ? “ hørte hun 
kammeraten sige . 
„ Sikken et lam !" lød Smiths kendelse , inden 
han igen tog fat med skovlen . 
— skønt Anna var højlig oprørt , sagde hun 
intet , da hun kom tilbage . Det blev næsten 
aften , før Sofie var færdig med sit arbejde . 
„ Se så ," sagde syersken endelig , idet hun 
rejste sig og rystede trådene af sin kjole , „ nu 
holder vi fyraften , min pige , og så ved jeg 
nok , hvem der skal ud og more sig  .  .  . Ola , 
lad mig nu se , du er en flink dreng og passer 
godt på børnene ," henvendte hun sig til den 
femårige , „  .  .  . så bringer vi med det samme 
mrs . Saunderson hendes kjole ." 
Morskaben bestod i , at de drev op og ned 
ad gaderne og så’ på folk , idet Sofie ivrigt 

studerede dragterne og berigede sin ledsagerske 
med en række kritiske og faglige bemærkninger 
— en lige så billig som fornøjelig adspredelse , 
der dog gjorde en lidt tør i munden , hvorfor 
Anna fandt det hensigtsmæssigt at afslutte turen 
med at byde på et par kager . 
De var trætte , men synligt oplivede , da de 
kom hjem , og mr . Petterson , som imidlertid 
havde indfundet sig , blev af sin trofaste ægtefælle 
indviet i en mængde enkeltheder , turen 
vedrørende , hvilke han dog ikke syntes at skænke 
synderlig opmærksomhed , thi han løftede kun på 
øjenbrynene , men tog ikke øjnene fra det skillingsblad , 
han havde i hænderne . Sofie vedblev 
at lade munden løbe med en vis anstrengt livlighed , 
men engang måtte hun jo trække vejret , 
og dette kritiske øjeblik havde mr . Petterson 
åbenbart ventet på . 
„ Hvar blifver maten af ?" spurgte han og 
gabede . 
„ Herregud , har du ikke spist ?" sagde Sofie 
og så’ sig forvildet om . 
„ Ætit ! Nær kærringen spelar fru og stryker 
kring i staden  .  .  . Efter dagens møder længtar 
man hem — jo tack ! dær ær kallt och mørkt 
och ingen bit i køket ." 

Sofie var allerede ude af døren for at 
opdrive noget spiseligt henne i gaden , og Anders 
tog forholdsvis rolig igen fat på avisen . 
Han havde fået en solid aftensmad ude og 
havde blot trængt til at lette sit hjerte i anledning 
af den skæbnens uretfærdighed , han havde 
været genstand for ved at tabe fem dollars i 
væddemål . 
Anna havde imidlertid fået tøjet af , og træt 
som hun var satte hun sig temmelig tungt i en 
stol , som stod ved væggen . I næste øjeblik 
lå hun på gulvet med hele stadsen brækket 
sammen under sig . Hun var endnu ikke tilstrækkelig 
hjemme i huset til at kende bohavets 
hele mangelfulde tilstand og vidste ikke , at der 
var visse stole , som man aldrig sad på ; de 
havde kun den bestemmelse at forestille et led 
af den pettersonske velstand . 
Hun fôr op med en undskyldning og så’ 
højst ulykkelig ud . 
Husfaderen sendte hende et ondskabsfuldt 
blik . „ Mamsellen skall ikke genera sig ," sagde 
han med ophøjet spydighed , „ hon må så 
gerna bryta alla mina stackars møbler i sender . 
Jag ær endast en fattig man , men før familiens 
skull offrar jag dem gerna alla ihop 

.  .  . Sofia ," fortsatte han , da konen kom ind , 
„ tag upp och kasta bort alla biterna , jag vill 
ikke se dem mera . Och imorgon køper du en 
fåtølj — med jærnstell , førstås . Din familj sitter 
tungt ." 
„ Jaja ," tyssede Sofie og trippede ængsteligt , 
„ nu kommer maden straks ." 
„ Maten ! Nær jag vill æta , ær der ingen mat , 
och nær der ær mat , vill jag ikke æta . Jag vill 
i sæng och sofva hungern bort ." 

vi . 
Sådan gik endnu nogle dage , og Anna var 
for længe siden rejst hjem , havde det ikke været 
for Sofies skyld . 
Så var det en pølse , som slog hovedet på 
sømmet . 
Det var en dejlig fersk to punds kødpølse ; 
Anders havde den med hjem lørdag aften . 
Han kaldte den „ en kort “ , men en pølse var 
det , derom kunne der ikke være to meninger . 
Den dag havde Petterson til en afveksling 
været på arbejde og ikke spist ude . Han så’ 
så glad ud over pølsen , som om han havde 
rapset den , men var for øvrigt kommet ganske 
ærligt til den . Før klokken kaldte til eftermiddagsarbejdet 
i slagteriet , havde han med et par 
andre stået i et vindue og forslået tiden med 
at vædde på en forbigående : om han ville 
dreje om hjørnet eller gå lige ud . Anders 
havde vundet og pølsen var hans . 

den pølse kom som sendt fra himlen , tænkte 
Sofie og Anna samtidigt ; thi spisekammerets 
forsyning var aldeles udgået . Der var brød 
og lidt smør og et fjerdingkar kartofler , men 
ellers ikke det der lignede . Anna havde vendt 
sin pung , der var ingenting at hente , hun havde 
kun lige halvtredsindstyve cents ud over , hvad 
jernbanebilletten ville koste . Det , de og børnene 
havde fået til middag , da Anders havde fået 
sit , kunne gerne have ligget i en fuglekro , og 
sulten havde knurret i dem hele eftermiddagen . 
Sofie smilte over hele ansigtet , da Anders 
trak pølsen op af lommen og slængte den hen 
ad bordet . I et væk blinkede hun til Anna 
som en opfordring til at påskønne hans uventede 
gavmildhed . 
„ Steka den , “ bød ægteherren , „ men ikke før mycket— 
endast brynt litet grand . Och potatis till ." 
Han nynnede virkelig , idet han skridtede frem 
og tilbage over gulvet , gnidende sig i hænderne 
og indåndende stegeduften , som stod ud gennem 
den halvt åbne køkkendør . De af børnene , 
som allerede var i seng , vendte sig uroligt og 
vågnede . De små stakler havde sandsynligvis 
drømt om mad ; nu lå de med store åbne 
øjne og svømmede i et delirium af vellugt . 

ja skal der være gilde , tænkte Anna , så 
skal sandelig lille Bengta og Halfdan med til 
bords ; det er længe siden , at de små skind 
har spist sig rigtig mæt . Og ganske stille gav 
hun sig til at klæde dem på . Petterson så’ 
forbavset på hende , men smilte ganske venligt . 
„ Jaja , “ sagde han , idet han ruskede lille Bengta 
i hårtoppen , „ jaja mit barn , du skall få se far 
æta . “ 
Anna følte sig ordentlig blødgjort ; så vittig 
han kunne være ! Han var dog undertiden en 
ganske behagelig mand . Når man har udsigt 
til et godt måltid , bliver man forsonligt stemt , 
og særdeles vel til mode fuldendte hun børnenes 
påklædning . 
Pølsen kom , og Petterson satte sig til bords . 
Der var kun dækket til ham ; det var nemlig 
ikke skik der i huset , at familien tilfredsstillede 
sin madlyst , før husherren havde afspist . Fem 
små Hager lå mod kanten af bordet , og ti 
små lysvågne øjne fulgte begærligt hver bid , 
han puttede i munden . Sofie stod bag ved 
bænken med hovedet på skrå og hænderne 
foldede og glædede sig over hans gode appetit . 
Også Anna undte ham maden af et godt hjerte . 
Der var noget sundt og livslystent i den grådighed , 

hvormed han puttede de store pølsestykker 
i munden og lod sine stærke tænder 
skinne . Også her var der noget ved ham , som 
mindede hende om John . Dette tydeligt udtalte 
velvære og den energiske måde , hvorpå han 
tilegnede sig de gode gaver , huskede hun så 
godt fra John , når han i stationens salon havde 
hugget hendes sandwiches i sig . Også John 
plejede at slikke fingrene , for at intet skulle 
gå til spilde , men i Johns veltilfredse smasken 
var der jo nok ligesom mere sjæl end i Pettersons . 
En fjerdedel af pølsen var allerede forsvundet ; 
nå der blev jo rigelig nok til dem alle , tænkte 
Anna , blot han snart ville holde op . Men han 
blev ved . Hun blev ganske nervøs ved at se 
den ene kødhumpel efter den anden forsvinde 
mellem hans kæber , der arbejdede regelmæssigt 
som en malende kværn . Til sidst ligefrem nidstirrede 
hun , men det bragte ham ikke ud af 
fatning , thi han havde ikke øjnene fra maden . 
Skive efter Skive vandrede fra fadet over på 
hans tallerken for under den korte rest af sin 
tilværelse at glæde sig over det anerkendende 
smil , som oplivede hans ansigt . En pølse kan 
ikke fuldbyrde sin bestemmelse under hæderligere 
vilkår , end denne gjorde . 

endelig skubbede han tallerkenen fra sig , 
lænede sig tilbage og stangede sine tænder med 
jerngaffelen , mens hans strube frembragte nogle 
naturlyde , som tilkendegav mæthed . 
Der gik som et elektrisk stød igennem de 
fem små ansigter , og deres griske forventning 
udløstes i et fælles fryderåb , mens samtlige 
knæ kom op på bænken og kroppene lagde 
sig frem over bordet for at mønstre pølsen , af 
hvilken omtrent halvdelen var tilbage . 
„ Ja giv nu tid , børn , giv nu tid , så skal 
i nok få alle sammen , “ tyssede Sofie , idet hun 
væbnede sig med kniven for at uddele pølsestykker 
og kartofler til de begærligt udrakte 
små hænder , som øjensynligt var opdragne til 
at betragte tallerken og gaffel som overflødige 
formaliteter . 
Petterson , som var i færd med at tænde sig 
en cigar , kastede hastigt tændstikken og greb 
hende i armen , netop som knivens blad var i 
en betænkelig nærhed af pølsen . „ Hvad tænkar 
du gøra ?" spurgte han , „ aldrig har jag sett på 
maken ! skall min kort fyllas i de små grismagarne !" 
Sofie vidste ikke rigtigt , om det var spøg 
eller alvor . „ Men Anders da !" sagde hun . 

„ Korfven ær min ." Rynken mellem hans 
øjenbryn lod hende ikke længere i tvivl om , 
at det var alvor . 
„ Ja men jeg troede  .  .  . Børnene fik kun 
så lidt til middag ." 
Han svarede ikke , men fik noget usikkert i 
blikket , som om hendes ord havde ramt et sted 
i hans indre , hvor der fandtes en rest af faderkærlighed . 
Men hvordan dette nu end forholdt 
sig , så gik i ethvert tilfælde hans madkærhed 
af med sejren . 
„ Sætt den undan ," kommanderede han og 
pegede på pølsen , „ du vet måhænda , hvad dag 
det ær imorgon ?" 
„ Søndag ," svarede Sofie med en vis ivrighed ; 
enhver genoptagelse af forhandlingen indeholdt 
jo en mulighed for , at befalingen om pølsens 
endelige forsvinden kunne tages tilbage . 
„ Søndag ja ," dær kan du se , Sofia ," fortsatte 
han med blid overbærenhed , „ jag tæncker , 
men du tæncker ikke . Kan man måhænda få 
køpa någonting om søndagen ? Ær søndagen ikke 
før glædje och frihet enligt religionens bud , och 
huru tæncker du , att en man kan glædjes på den 
heliga dagen , nær han ikke har en god liten fru- 
kost ?" 

det uigendrivelige bevis for sin fordrings 
retfærdighed , han her havde ydet , gjorde ham 
ganske fredsæl til mode , og der var i hans 
stemme en klang af ædel villighed til at glemme 
al miskendelse , da han tilføjede : „ Har jag ikke 
rætt , Sofia ? Tænck så en annan gång , før du 
talar ." 
Nu kunne Anna ikke beherske sig længere . 
Hun foreholdt ham i skarpe ord hans bundløse 
egenkærlighed , at han lod kone og børn sulte 
for at kunne øde sine penge til unytte . Men 
det var Sofies egen skyld , tilføjede hun ; havde 
hun ikke været så tåbelig at føde hele familien , 
skulle han nok have mærket noget andet , 
og var måske aldrig blevet den hjerteløse dovenkrop , 
han var . 
Petterson hørte med udsøgt kulde på hende , 
til hun var færdig , så vendte han sig til sin 
kone og sagde i den venligste tone : „ Skær 
mamsellen et stykke af korfven , Sofia — hon prater 
før sin hungriga mage . “ 
Efter hvilket velrettede skud mr . Petterson 
forføjede sig til sengs . 
Sofie var stum af forfærdelse . 
Anna tog hende om halsen , klappede og kyssede 
hende og lod hende græde ud ved sit bryst . 

derpå greb hun sin hat og skyndte sig ud af 
døren . Om hun så skulle komme til red 
river uden en cent i lommen , skulle børnene 
ikke gå sultne i seng . Bagerbutikken var endnu 
ikke lukket , og hun vendte tilbage med en stor 
pakke hvedebrød . Det kan nok være , at de ti 
små øjne , som søvnighed og skuffelse havde 
gjort matte , på ny kom til at stråle og at 
tante Anna blev betragtet som en venlig fe , 
mens småfolkenes kinder bugnede af de overnaturlig 
store mundfulde , de måtte huse . 
Da børnene var bragt til hvile og lå med 
mæthedens rødme på deres små ansigter , 
satte de to kvinder sig igen ind i stuen , hvor 
stridens genstand kold og grå , indskrumpet og 
uappetitlig lå på sit fad . De sad tæt sammen 
med armene om hinandens liv som to ganske 
unge piger . Længe var der ingen af dem , som 
talte ; når Sofie fra tid til anden græd , tyssede 
Anna på hende og trykkede hende tættere ind 
til sig . 
Men Sofies tårer var ikke så bitre , som 
Anna troede . Det gjorde hende godt , at Anna 
nu kendte det hele , så det ikke længer nyttede 
at lyve for hende . Hun havde intet tilbage af 
den stolthed , som havde gyst for at blive ynket . 

aldrig havde hun forstået , hvor ene hun til 
daglig var , så dybt som nu , da hun sad og 
græd hos en af sine egne . Det var hendes ungdom 
og alt det gode , trygge , hun havde ejet 
uden at skønne derpå — alt det var det , der 
klappede hendes kind med denne bløde hånd , 
som var varm af det samme blods kilde , der 
randt i hende selv . 
„ Nu rejser du vel ? “ sagde hun så . 
„ Ja jeg måtte jo alligevel tænke på at 
komme af sted . Gid du kunne rejse med , Sofie ." 
„ Det har jeg ikke lov at ønske , Anna ." 
„ Nej for børnenes skyld  .  .  . dem tænkte 
jeg ikke på ." 
„ Å ikke mest for deres skyld . Dem kunne 
jeg jo nok forsørge , hvor vi så kom hen . Det 
har jeg jo også gjort her ." 
Hun så’ ned på sine fingre , som var ru 
af nålestik , og et helt modigt smil fløj over 
hendes ansigt ; det sagde , at hun og disse stakkels 
fingre vidste med hverandre hvad de hidtil 
havde orket og vel kunne fremdeles . 
„ Men for hans skyld , ser du . Han har dog 
et hjem her og lidt hygge ." 
Annas blik vandrede uvilkårligt ud over 
stuen , hvor tøjlapper og brødskorper flød over 


sybord og stole og gulvet var fuldt af tråde . 
I de første dage havde hun i al stilhed ryddet 
til side , men hun var blevet træt deraf , thi uordenen 
var der straks igen . 
Sofie læste hendes tanker . „ Er her så 
uhyggeligt ?  . . . ja jeg spør’ , for jeg kan ikke 
selv se det længere . Rigtig ordentlig har jeg 
vist aldrig været , og så er der jo børnene , de 
skal altid rode . Men han er nu ikke bedre vant . 
Det er dog altid et hjem . Han ville dog savne 
sin rene skjorte , hvis jeg ikke var her , og maden , 
når han ingen penge har ." 
„ Men Sofie dog — har i ikke mere 
sammen ?" 
„ Det er dog altid et hjem ," gentog Sofie og 
rokkede åndsfraværende med hovedet som en 
gammel kone . 
„ Et hjem , siger du . Du skulle se ham ude , 
som jeg har set ham . Så er han en anden 
mand . Jeg mener  . . ." 
Hun angrede i samme øjeblik sine ord , men 
Sofie havde hørt det samme for lidt til , at det 
længere kunne gøre ondt . 
„ Tror du ikke , jeg ved det ? Sådan siger 
alle . Jeg må jo være glad til , om han kan 
være vel tilpas engang imellem . En mand 

må have lidt afveksling . Jeg er jo ikke længere 
værd at hænge over . Når man er så bleg og 
mager som jeg og ikke det mindste køn længere . 
Det må man jo finde sig i . Men jeg 
har været køn , det tror jeg nok — herregud 
hvor han var forelsket i mig det første år “ — 
hun smilte helt ungdommeligt ved mindet — 
„ du kan ikke tænke dig , hvor naragtig han var ; 
han sagde , at han kunne spise mig . “ 
Anna kunne så godt tænke sig det , hun 
kendte hans appetit . 
„ Det glemmer jeg nu aldrig , jeg er så forelsket 
i ham som den første dag , “ hviskedee 
Sofie og så’ sky op på Anna , bange for , at 
denne skulle finde hende latterlig . Men Anna 
bare trykkede hende ind til sig og skånede 
hende for det „ Stakkel !" , som hun havde på 
læberne . 
„ Jeg tog ham jo selv og spurgte ingen ," 
Vedblev Sofie , „ Onkel kristen var mig jo i 
fars sted  . . . og nu bagefter  . . ." 
„ Du mener , at du burde have lydt fars 
råd ?" spurgte Anna og så’ spændt på hende ; 
hun havde længe siddet og tænkt på dette . 
„ Jeg ved ikke , Anna ; men det er ikke sandt , 
at barnet ikke græder , når det får sin vilje ." 

„ Men du gav mig jo dog ret i , at det var 
underligt af f'ar ," stammede Anna . 
„ Gjorde jeg ? Ja man vil jo gerne bilde sig 
ind , at det , man selv har gjort , er det rigtige , 
og man bliver ligesom mere sikker i sin sag , 
jo flere der gør det samme ." 
„ Men når du elsker ham  . . ." 
„ Det plager ham jo kun . Han er jo ung 
endnu , men jeg er gammel og vissen ." 
De sad lidt i tavshed , så hviskedee Anna : 
„ Sådan er da ikke alle ." 
„ Ja hvad ved man i grunden forud ?" sagde 
Sofie , og hendes fugleøjne fik et inderlig bekymret 
udtryk , „ det viser sig først , når de er 
blevet vant til en ." 
„ Det er stygt af dig at ville tage troen fra 
mig ," før Anna op og trak sin hånd ud af Sofies . 
„ Men du har den jo ikke , Anna , du har den 
jo ikke , for så havde du for længe siden gjort 
som jeg ." 
„ Jeg forsikrer dig , Sofie , det er ene og alene 
fordi far ikke vil ." 
„ Ja du slægter din far på , du har disse 
kloge handelsmandsøjne efter ham ; du kaster 
dig ikke hen ." 

Anna så’ som forstenet på hende . Hvad 
var meningen ? 
Men Sofie mente slet ikke noget med sine 
ord . Det var blot et lille pust af ondskab , som 
var blaffet hen over hendes sind og forsvundet 
i samme øjeblik — den trælbundnes misundelse 
mod den , som endnu er fri . 
— næste morgen rejste Anna . På perronen 
stod Sofie og viftede og råbte hilsener efter 
hende ; hun smilte og strålede , et billede på 
den uangribeligste lykke . Ved hånden holdt 
hun lille Ola , som gnavede på et umådelig 
stort stykke hvedebrød . 

vil 
Anna blev ved sin hjemkomst højlig bestyrtet 
over at finde faderen sengeliggende . Han 
havde aldrig været syg , så længe hun kunne 
huske . Da hun kom ind til ham , endnu med 
overtøjet på og med øjnene fulde af bekymrede 
spørgsmål , blev han så glad , at han helt 
glemte sin ømme ryg . Han fôr op i sengen , 
smilende over hele ansigtet , men sank endnu 
hurtigere tilbage med en undertrykt stønnen . 
Hans ene øje var tilbundet , og enden af en 
Skive råt oksekød stak frem under klædet ; 
men det frie øje blinkede og skinnede for to — 
et meget veltalende øje , som fortalte , at han 
var svært fornøjet over at have sin Anna hjemme 
igen . 
„ Far dog , er du kommet til skade ?" udbrød 
Anna og glemte rent at hilse på stemoderen , 

som stod ved fodenden af sengen og stoppede 
dynen ned . 
„ Det er ingenting , min tøs , bryd dig ikke 
om det . Blot lidt smørelse og lidt tålmodighed ; 
i morgen går’en godt igen . Det er dette 
forbandede kniberi ovre på stationen , ser du 
— at de tænder alt for få lygter på denne 
tid af året , hvor det er så mørkt om 
aftenen ." 
Så fulgte der en historie om , at han i går 
aftes var gået over i grisefolden på stationen 
for at lede efter sin tegnebog , som han troede 
han havde tabt , og at han på tilbagevejen var 
gået op ad rampen i Folden for at springe ned , 
men i mørket var styrtet ud over randen ned 
på sporet . 
„ Pladask ligger jeg med hovedet mod en 
skinne ; jeg fik mit venstre øje kønt broderet , 
kan du tro ." 
„ Men ryggen , far ?" spurgte Anna . Hun 
fandt egentlig ikke noget mistænkeligt i hans 
ord , men der var i hans raske øje en noget 
for frejdig og anspændt stirren , som gjorde 
hende urolig . 
„ Ryggen — ja ryggen  .  .  . Stødet værkede 

begribelig helt ud i ryggen , og der sidder det 
endnu ." 
„ Du narrer mig , far , jeg kan se det på 
dig ." 
Der hørtes en samstemmende knurren fra 
fodenden af sengen , hvor mrs . Mortensen sad ; 
men Mortensen blinkede så ihærdigt ad sin 
ægtehalvdel , at man tydeligt kunne se oksekødet 
på det syge øje flytte sig . 
Anna vidste ikke , hvad hun skulle tænke , 
og hendes uro steg . „ Sig det dog !" bad hun 
og vendte sig til stemoderen , „ jeg må jo tro , 
at det er rent galt , når i ikke vil sige mig 
sandheden ." 
„ Hvad sagde jeg ?" pustede mrs . Mortensen 
med en klartseende hustrus påskønnelse af sin 
egen menneskekundskab . 
„ Du holder din bøtte , mutter ! det er synd 
for tøsen ," sagde Mortensen , som nu helt havde 
opgivet ævret . 
„ Jeg ville aldrig gå krogveje ," sukkede 
konen , „ men mig kan det jo være det samme ." 
„ Kan det være dig det samme , hvad er nu 
det for noget sludder ?" brummede Mortensen 
højlig opirret . „ Du skal ikke tro hende , Anna , 

hun holder af dig alligevel . Har hun ikke tudet 
hele dagen i går for din skyld ! “ 
„ For min skyld ! Men hvad er det , far ? “ 
Stønnede Anna og så’ rådvildt fra den ene til 
den anden . 
„ Nu er denne dag helliget til familielivet !" 
Fastslog Mortensen , idet han daskede næven ned 
i dynen , „ så kan vi altid siden se . “ 
Dette var både kønt tænkt og kønt sagt af 
Mortensen , men han huskede ikke på , at familielivet 
ikke kan trives uden fortrolighed . Det 
mortensenske familieliv hang med bladene hele 
eftermiddagen som en potteplante , der ikke bliver 
vandet . Anna gik omkring og så’ forknyt 
ud , og ingenting havde hun at fortælle om sin 
rejse , faderen måtte klemme hvert ord ud af 
hende . 
Så kunne han til sidst ikke længere . „ Jaja 
da , når du endelig vil . Men det er din egen 
skyld , min tøs , om du kommer til at tude . 
Jeg holdt helst min mund ." 
„ Du skal sige mig , hvad du fejler , far . Det 
er da ikke noget farligt ?" 
„ Sludder ! i morgen er jeg så kvik som en 
loppe .  “ 
„ Men hvad er det da ?" 

„ Det er  . . . ja det er dig selv , som vil vide 
besked  . . . det er ikke andet , end at han din 
lokomotivpisker har balberet mig . “ 
„ Det er umuligt !" skreg Anna og blev 
ligbleg . 
„ Om det er umuligt , ved jeg ikke , men sandt 
er det ," fortsatte Mortensen en smule krænket . 
„ Jeg kommer ind i shoppen i går eftermiddags , 
og der står fyren . Jeg havde rent 
glemt ham , ellers havde jeg vel valgt en anden 
tid , for scener vil man jo helst undgå , når 
man er en ældre mand og familiefar . Nå , jeg 
lader som ingenting og ser til den anden side ; 
men han kommer hen til mig og spør’ , om det 
er mig , som holder dig borte fra ham . — vel 
er det mig , siger jeg lidt gnaven . — om han 
ikke var god nok til min datter ? Og så grinede 
det par irlændere , som sad der , og slog 
ham på skulderen og sagde , at han skulle 
spørge en gang til . Jeg svarede nemlig ikke , 
forstår du . — nå dette bliver mig jo ligesom 
lidt for muntert , og så siger jeg — ganske høfligt , 
for man ved jo da at holde på sin værdighed , 
også når rakket griner — så siger jeg , at 
jeg tage er til svigersøn , hvem jeg vil , siger jeg , 
og så kunne han for resten rejse og ryge . 

men alle mine mest belevneste ord var komplet 
spildte på den åljekande . Irlænderne blev ved 
at grine og pudse ham , og han blev så hidsig , 
at åren i hans tinding trådte lige så tydeligt 
frem . Så hev han frakken — „ Kom an ! “ 
Sagde han . Jeg var begribelig lige så rolig , 
som du ser mig nu og „ betænk dem vel , unge 
mand !  “ sagde jeg . I det samme fôr han 
ind på mig , og det må jeg sige til hans 
ære : han brugte sine næver storartet . Ret skal 
være ret : storartet , siger jeg . Det havde jeg 
ikke troet om ham , for jeg havde jo regnet ham 
for en ren sukkerfigur med dette pæne overskæg 
og de forknytte øjne . Men næver har 
han , og han kan sine sager . Det var det nydeligste 
arbejde , du ville se : en to tre , vupti , så 
var jeg der . “ 
Mortensen sendte Anna et blik fuldt af anerkendelse , 
som om Johns boksefærdighed havde 
været hendes værk ; han syntes , at det måtte 
være en trøst for hende at vide , at selv om 
John ikke kunne blive antaget som svigersøn , 
skulle han dog ikke savne den Ros , der tilkom 
ham . 
Anna hørte ikke halvdelen af , hvad faderen 
fortalte ; hun kunne ikke tænke og ikke sanse . 

en , hun ikke kendte , havde med sin brutale 
næve myrdet alt det , hun havde ejet sammen 
med den John , som ikke var til længere . Hun 
kunne ikke græde — så’ blot for sig et stort 
sort hul , hvori alt , hvad hendes var , var styrtet 
ned og opslugt . Og hun fornemmede i sit bryst hin 
borende sugen , som hun kendte så godt fra 
før ; nu syntes hun , at hun aldrig havde været 
den foruden . 
Som en skygge sneg hun sig ind i den forreste 
stue , hun var syg efter ensomhed . Der 
var heldigvis ingen derinde , børnene var på 
gaden . Ikke en lyd i hele huset . 
Hun sank ned på en stol ved bordet , og 
hendes hånd famlede ved et nummer af Dannevirke , 
som lå der . Prøv grain-o ! Prøv 
grain-o ! stod der med store bogstaver over en 
gnidret kundgørelse . Hun vedblev at stirre på 
denne linie og vidste ikke , hvad der stod . Der 
var en slags lindring i at fæste øjnene på 
noget bestemt ; da var det , som om tiden gled 
lydløst bort fra hende med alt , hvad tidens var : 
savn , tanker , smerter . Da hun løftede blikket 
fra avisen , stod de samme dumme ord store 
og grå henne på den hvide væg og flimrede 
for hendes øjne som askerester , der rører sig 

for den mindste vind . Slukkede askefnug efter 
en brand , det eneste levnede . 
Det bankede på yderdøren , og hun tog sig 
til hovedet med et lille skrig ; alt blev virkeligt 
i et øjeblik . Det var hende umuligt at se et 
fremmed menneske nu , men hun var næppe 
kommet op af stolen , før døren åbnedes . 
Det var John . En sønderknust og stammende 
John med et par øjne , som tryglede . 
Hun blev ikke forundret ; fra det øjeblik hun 
blev ham vår , forekom det hende , at hun hele 
tiden havde frygtet hans komme . Dette var 
det sværeste , som kunne times hende . Det 
kostede hende en voldsom anstrengelse ikke at 
give efter for den kærlighed , som flammede så 
levende op i hende , nu da hun så’ ham . Alt 
hvad hun havde drømt om ham , blev en grå 
tåge i sammenligning med dette ansigt , hun 
så’ . Som han stod dér trykket ind imod dørkarmen 
og det nedfaldende hår gjorde hans 
pande lav og lagde skygge over hans øjne , der 
var fæstede så bedrøvede på hende , kunne 
hun ikke gøre for , at medlidenheden brast frem 
i hende som en kilde , der pludselig vælder op 
af tør bund og bliver til en sø . 

men hun vidste , at det var synd at ynkes . 
Den mand dér havde lagt hånd på hendes 
fader . Og hendes øjne søgte uvilkårligt hans 
hånd — en skikkelig , rådvild hånd , der famlede 
ved kasketskyggen . 
„ Jeg hørte , at du var kommet hjem ," stammede 
han . 
Hun holdt den ene hånd op for øjnene , 
med den anden pegede hun på døren . „ Gå 
.  .  . gå blot  . . . å tjen mig ! “ stødte hun 
frem . Selv gik hun ikke , hun kunne kun med 
møje holde sig oprejst . 
„ Ja men Anna , når du ser , hvor bedrøvet 
jeg er over det  .  .  . jeg sværger dig til : jeg var 
ikke mig selv mægtig ; de andre hidsede mig op ,  “ 
Sagde han og så’ meget angerfuld ud . 
„ Jeg ved det — å så gå dog ! “ 
„ Men jeg fortryder det jo , hører du , jeg fortryder 
det . Lad mig komme ind til den gamle 
mand og be’ om godt vejr ; han er kanske ikke 
så slem , som du tror ." 
Hun så’ et øjeblik på ham uden at svare , 
så sagde hun : „ Du forstår mig ikke ; om far 
er vred eller ikke — det er ikke det ." 
Hans øjne flakkede over hendes ansigt med 

et ubestemt , forundret blik ; nej han forstod 
hende ikke . 
„ Det er mig , du har ramt på det ømmeste 
sted , John . Om du havde pisket mig til blods 
og sparket mig , det havde været mindre end 
dette ." 
„ Dig !" Han udtalte ordet med en sådan 
blanding af rædsel og ømhed , at hun måtte 
se op på ham . 
Hun lagde hele sit hjerte i blikket , for hun 
vidste , at det var sidste gang hun så’ ham . 
Han ville hen til hende , da han så’ de 
øjne . Dem forstod han . Hun måtte holde 
ham fra sig med en hånd , som skælvede , da 
den berørte ham . 
„ Gå , John , du slider mit hjerte i stykker , 
jeg holder det ikke ud ." 
„ En anden gang  . . ." henstillede John med 
en forknyt mumlen ; men hans modfaldne mine 
viste , at han ikke havde synderlig tillid til sine 
udsigter . 
„ Aldrig , John ! du må skåne mig for at se 
dig tiere . Jeg kan ikke , jeg tør ikke ." 
Han fôr tilbage , som om han havde fået et 
stød . „ Når det er dit sidste ord  . . ." sagde 
han med tykt mæle . 

„ Ikke mit sidste ord , John , ikke mit sidste ," 
Sagde hun , og tårerne stod hende i øjnene , 
„ mit sidste ord skal være , at jeg har takket og 
velsignet dig hver dag lige til i dag . Men jeg 
føler det jo , som om der er kommet blod imellem 
os , og jeg tør ikke tro på lykken for os 
to , om vi kom sammen . Gå , John , gå ! Jeg 
holder det ikke ud . For jeg elsker dig jo ." 
Hans ansigt lysnede , og han tog hånden 
fra dørvrideren . 
„ Hvad venter du efter ?" sagde hun . „ Det 
nytter ingenting , og du må ikke komme igen , 
hører du  .  .  . aldrig komme igen . Å John , 
var vi dog døde med hinanden dengang ! Dette 
er værre end døden . At du dog kunne , John !" 
Hun havde kastet sig hen over bordet , hendes 
hoved lå mod de udstrakte arme . Da 
hun længe efter så op , var stuen tom . 
Lang tid stod hun og stirrede sansesløst 
på den plet , hvor han havde stået . Da hendes 
hulken var ophørt , gik hun ind til faderens 
seng . „ Jeg har brudt med John ," sagde hun , 
og gråden brød op på ny . 
Mortensen sagde intet — vedblev blot at 
klappe hende på det bøjede hoved . Det kom 

ham ikke overraskende , thi hans kone havde 
stået ved døren og hørt det meste . Men da 
Anna var gået op på sit Kammer , smilte han 
ved sig selv og tænkte , at et blåt øje også 
kan være godt for noget . 

tredje bog 



i . 
De første vintermåneder gik , og Anna 
faldt efterhånden til ro . Hun var taknemmelig 
for dagenes grånen og for de lange nætters 
mørke . Når regnen piskede og stormen raslede 
i de afbladede træer , kunne hun næsten 
hygge sig i sin sorg . Den var der , men den 
pinte ikke , så længe alt det visnende og synkende 
og farvefattige hviskedee beroligende til 
hendes sjæl om et almindeligt skibbrud , hvori 
hendes tab smeltede hen som et suk . Men en 
morgen , da et klart solskin kastedes tilbage fra 
den første sne , som havde lagt sig over bakkerne 
om natten , måtte hun skygge for øjnene 
og følte alt dette hvide lys som noget fjendtligt 
og ubarmhjertigt , der ikke ville lade en sørgende 
stakkel i fred . Og da mærkede hun , 
hvor frisk såret endnu var . 

men enten så sorgen værkede og brændte , 
eller den satte sig til ro i sin krog og så’ på 
hende med store medlidende øjne — til den var 
hendes dage indviede , det vidste hun hun betragtede 
sig som Johns enke , og det skær af 
vemod , som denne bevidsthed lagde over hendes 
skikkelse , gjorde , at folk kom hende i møde 
med en venlighed , som gjorde hende godt . 
Selv de , som havde været værst til at skumle 
over hende , så’ nu mildt til hende ; medynk er 
en sød følelse , som mennesker sjældent nægter 
sig , når anledning gives . 
Mortensen var rørende ; man skulle næsten 
tro , at han følte en smule anger . Han fandt 
på de tusinde små opmærksomheder og kom 
hjem med de mærkværdigste ting til Anna , lige 
fra patentsåler til brandreths piller . Når han 
stak hende en ny erhvervelse i hånden med 
ordene : „ Der er en lille ting , min tøs , slid den 
med helsen ," havde hans stemme altid en ru belægning 
af tavs og forstående deltagelse , som gik 
Anna til hjerte . Hans tale gik på hosesokker 
i al denne tid , sine sædvanlige kraftudtryk undgik 
han samvittighedsfuldt , og når han engang 
imellem greb sig selv i et sådant , så’ han 

yderst betuttet ud , som man gør det , når man 
har talt højt i et hus , hvor der ligger lig . 
Den , som var mest for Anna i denne tid , 
var dog præstekonen . Til hende kunne Anna 
tale ud om sin sorg , og det var ingen skrømtet 
medfølelse , mrs . Sandager viste hende , skønt 
hun inderst inde var glad over , at det var gået , 
som det var . Hun havde så sine egne tanker 
med Anna , men tav klogeligt med dem . Der 
er noget af en Kirsten giftekniv i enhver ægtehustru . 
Hvor vidt velvillige eller ondskabsfulde 
tilskyndelser er bestemmende for den deltagelse , 
som gifte kvinder viser for deres ugifte søstres 
fremtid , har filosofferne endnu ikke kunnet oplyse , 
men i alt fald for mrs . Sandagers vedkommende 
tør man tro det bedste , thi hun var 
fuldt lykkelig med sin mand ; han var endnu 
hendes ideal , undtagen når han optrådte i den 
sorte frakke . 
Anna besøgte jævnlig præsteboligen i mørkningen ; 
hun vidste , at Inger på den tid var 
alene med børnene . Thi præsten måtte tage 
tiden i agt , han havde allerede tændt lys i 
sit værelse og studerede ; han skulle give så 
meget ud , at det kneb med at skaffe det fornødne 
åndelige forråd . 

Inger tændte ikke lys ; hun holdt af det 
bløde mørke , som fyldte stuen og gjorde den 
hyggelig . Hun følte sig så tilpas , når det 
røde skær fra kakkelovnsdøren dansede på 
gulvet og tændte i et par billedrammer på 
den modsatte væg , mens en og anden af de 
spredte stole beskedent antydede sin tilstedeværelse 
ved et glanslys på sin ryg . Når hun 
med sit strikketøj sad på en skammel ikke for 
langt fra ovndørens ildøje og børnene lå med 
hovederne i hendes skød , var hun så dejlig 
godt gemt for alt , hvad der hed møder og syforeninger . 
Så måtte hun fortælle , mens de 
klare barneøjne så’ strålende ud i mørket . 
Eventyr fra hendes egen barndom kom listende 
i en fortrolig hvisken , for dem kunne far ikke 
så godt lide . Indtil så den største dreng forlangte 
en „ virkelig" Historie ; da vandrede Adam 
og Eva og de andre fra bibelhistorien forbi , og 
stuens mørke blev til lys for de små lyttende 
ansigter . Da var Inger „ til møde" på den 
måde , hun helst ville , og da kunne hun folde 
sine hænder over strikketøjet og bede med sine 
børn , så guds engle , om de gik gennem stuen , 
må have standset og lyttet . Dersom præsten 
havde lettet på døren og givet agt på klangen 

af den salme , hun da nynnede , mens børnene 
sang med , så godt de kunne , var han 
måske kommet meget lettere til sin prædiken . 
Kom så Anna , vakte hun ingen forstyrrelse ; 
de kendte alle sammen hendes skridt . 
Hun tog sin skammel og satte sig stille hen og 
hørte efter , og når de sang , tonede hendes 
dybere stemme så kønt sammen med Ingers 
lyse røst . Når så børnene blev trætte og 
rullede sig hen på tæppet under bordet , sad 
de to kvinder nær ved hinanden og havde det 
godt sammen . 
I den første tid efter bruddet trængte Anna 
så inderlig til at meddele sig , og Inger var en 
mageløs tålmodig tilhører . Men efterhånden 
fik Anna talt sig ud ; hun følte selv , at det var 
urigtigt altid at slå på den samme streng . 
Hun havde nok i den fred , som var i stuen 
hos Inger , og i det par øjne , som altid mødte 
hendes med forståelse . 
Egentlig samtale førte de sjældent . De var 
ude over det punkt , hvor to mennesker føler det 
som en høflighedspligt at underholde hinanden . 
Der var dette hverdagslig-trygge imellem dem , 
som mere end udtalte tanker binder venner 

sammen ; nogle ord med lange mellemrum var 
dem nok . 
Da Anna var så vidt , at hun kunne tåle 
en lille spøg uden at sukke , var Inger ret i sit 
es , thi det bedrøvelige lå ikke rigtig for hende . 
Da kunne hendes øjne skinne yderst fornøjeligt , 
når hun bøjede sig frem i skæret fra ovnen 
for at „ tage ind “ . Hun havde ikke det mindste 
imod at lade John hvile , og så kunne det 
hænde , at Anna en hel mørkning igennem ikke 
havde tænkt på sin sorg . Hun kunne være 
helt let til mode , når hun gik hjem igennem 
sneen , og det , der længst blev hængende i hendes 
sind , var en linie eller to af salmen , de 
havde sunget med børnene . 

i . 
En aften kort efter jul kom Anna som sædvanlig 
op til Inger og tog plads på sin skammel . 
Præstekonen lod først som ingenting , men 
der var noget underlig uroligt over hende , og 
hun måtte hvert øjeblik hen i lysningen og 
rette på strikketøjet . Om der var en ond samvittighed 
i hendes øjne , var det ikke godt at 
blive klog på i det flakkende lys , men hemmelighedsfulde 
var de i alt fald , og der var et 
smil om hendes mund . 
„ Ser du ikke , at vi har fremmede ?" sagde 
hun pludselig . 
„ Fremmede ?" Anna anstrengte sine øjne , 
men kunne ingen se . 
„ Det er mig ," lød en stemme ud fra mørket , 
og Anna kendte straks , at det var Søren Rasmussens . 
„ Å dog , hvor de forskrækkede mig !" sagde 

hun , men mente det ikke , og hjerteligt var det 
håndtryk , hvormed hun besvarede hans . 
Han havde fuldstændig holdt sig borte fra 
hendes hjem i al denne tid , og hun havde 
aldrig længtes efter ham ; thi det , han havde 
været for hende , havde hun fået fuldt opvejet 
hos Inger . En kvinde forstod dog bedst en 
kvinde . Men det , som var hændet , siden de 
sidst sås , brød op i hende med smertelig vælde ; 
hun måtte ind i mørket og græde , men gråden 
blev mild , da hun mærkede Ingers kind 
mod sin . 
De andre lod hende i fred og talte ikke til 
hende . Søren Rasmussen forstod hende så 
godt ; det var ikke gået en smule anderledes , 
end han havde ventet — jo egentlig meget bedre , 
end han havde turdet håbe . Han kunne endnu 
mærke hendes håndtryk , og godt var det , at 
det var mørkt i stuen , thi det var ham umuligt 
at beherske sit ansigt . I disse to måneder , 
mens han fodrede sine grise og mens han i de 
lange aftener drømte mere , end han læste , havde 
han været ved godt mod og slet ikke haft så 
svært ved at holde sin længsel i tømme . Til 
Mortensens oftere gentagne meddelelse : at nu 
var der igen „ frit slag" , havde han kun smilet 

lunt ; det var ikke hans natur at forhaste sig . 
Så skete det , at præstekonen blev hans fortrolige , 
han vidste knap selv , hvordan det var gået 
til , — hun var et mærkeligt menneske , den mrs . 
Sandager , hun dirkede en op på et øjeblik , og 
når hun gav et vink om at komme , så måtte 
det være den rette tid . 
Da Annas gråd var stilnet , kom der lidt 
efter lidt en slags samtale i gang . 
„ Ja Anna har haft sorg , ved de jo , “ sagde 
Inger som en forklaring og undskyldning for 
den lange tavshed . 
Jo det vidste Søren , og mere var der ikke 
at sige til den ting , men hans stemme udtrykte 
den hjertelige deltagelse , han følte . Det par 
ord , han sagde , betød mere , end han selv vidste ; 
Anna sendte et taknemmeligt blik ind i mørket , 
hvor han sad . Det , som var hændet Anna , 
blev ikke oftere nævnet , men det lå stadig bag 
ved ordene , som faldt , og gav samtalen en egen 
stemning . Inger og Søren talte uvilkårligt som 
to ældre mennesker , der var i tavs og vemodig 
forståelse med et ungt hjerte om , at livet slet 
ikke er så let , og at enhver har sin strid at 
stride . Anna var dem taknemmelig både for 
hvad de sagde og hvad de tav med , og da de 

efter Ingers forslag sang en salme med bløde 
ord om hjemmet i himlen , hvor der rådes bod 
på alle savn , følte hun ret , hvor godt det var 
at have sådanne venner . 
Søren brød op , men Inger holdt på Anna , 
som også helst blev en stund endnu ; thi hendes 
hjerte var så fuldt , og hun syntes , der var så 
meget , hun skulle sige . Men det var , som om 
den rette stemning var forsvundet med Søren , 
og snart efter gik hun . 
Efter denne aften hændte det ikke sjældent , 
at hun traf Søren i præsteboligen , og af og til , 
når der var gået længere tid , siden han havde 
været der , kunne hun længes efter ham . Thi 
han viste en ærbødighed for hendes sorg , som 
tiltalte hende . Inger kunne somme tider være 
hende for livlig og være optaget af rene ubetydeligheder , 
som ingen tiltrækning havde for 
Anna . Hun kunne godt forstå , at Inger ikke 
altid huskede en sorg , som ikke var hendes egen , 
men som Johns enke følte hun sig alligevel undertiden 
lidt stødt derover . Det særegne , som havde 
været over samtalen , da de første gang sad tre 
sammen , kom aldrig igen , og Anna var vis på , 
at skylden var Ingers . Det var heller ikke kønt 
af denne , at hun kunne give sig til at spøge 

med Søren , lige efter at de havde talt om de 
alvorligste ting . Da trak Anna sig langt bort 
i mørket og følte sig rigtig som Johns enke . 
Men hun var ikke vred , følte kun medlidenhed 
med de andre . Og hvad skulle Søren gøre , 
når Inger kunne være så taktløs ? Anna vidste , 
at han fortrød det bagefter . Hun holdt så 
inderlig af det varme , forstående blik , som efter 
en sådan tilsidesættelse mødte hendes i skæret 
fra ilden . Da smilte hun vemodigt og tilgivende 
og lod ham beholde hendes hånd lidt længere 
end nødvendigt . 
Især når de sang salmer , følte hun , hvor 
godt hun og Søren forstod hinanden . Da holdt 
hun af at sætte sig hen ved hans side inde i 
mørket , thi det flakkende lys fra ovnen forstyrrede 
hendes andagt . Inger blev siddende på 
sin skammel henne ved ilden , så hendes skikkelse 
netop anedes og indgød tryghed . Men 
Anna sad hos Søren og følte sig med ham gemt 
under den himmelske kærligheds vinge , der er 
bredt ud i mulmet , og under hvilken menneskebørnene 
skjuler sig — som det hed i en salme , de 
ofte sang . Da var hendes sorg så mild , og hendes 
øjne blev duggede ; således kunne hun have 
ønsket at sidde altid . Søren sang kun med halv 

røst , som om også hans sjæl på tonestrømmen 
var båret ind i højere , fredelige egne . 
Han havde jo også sit at stride og bar det 
meget kønnere , end hun bar sit . Opfyldt af 
søsterlig ømhed lagde hun sin hånd i hans og 
lod den blive der , så længe de sang . Hvad de 
havde med hinanden som to guds børn , der 
var revsede af den samme faderhånd og trøstede 
med den samme fred , det syntes hun var 
for dybt til , at ord kunne tale derom . To hænder , 
der lukkede sig om hinanden , sagde alt , 
hvad der skulle siges . 
Til sidst blev det hende en trang at sidde 
med ham i hånden , hver gang de sang , og 
kom der så i salmen noget rigtig blødt og trøstende , 
noget for en såret sjæl , gav hun hans 
hånd et dvælende tryk , der skulle understrege 
ordene . 
En aften , som de allerbedst sad og sang , 
åbnede præsten pludselig døren , og lyset fra 
hans stue skyllede i en ubarmhjertig strøm hen 
over krogen , hvor Anna sad med Sørens hånd 
i sin . Præsten plejede aldrig at komme ind , og 
han havde heller ikke nu noget på hjerte . Han 
var stået op for at rette benene efter et særlig 
vellykket afsnit i sin prædiken , og den tilfredshed , 

som fyldte ham , havde vakt en trang hos 
ham til at se et glimt af mennesker . 
„ I holder nok mørkning ," sagde han med et 
velvilligt smil , „ ja hvem der kunne !" Så var 
han igen forsvundet og døren lukkedes . 
Anna havde uvilkårligt lænet sig ind imod 
Søren som for hos ham at søge tilflugt for 
lyset , der skar igennem hendes drømme . Den 
hvile , hendes pande fandt ved hans skulder , 
varede kun et øjeblik , men den aften gik Søren 
ikke før Anna , som han ellers plejede , og da de 
sammen vandrede ned ad vejen , så’ han på 
hende med et par øjne , som pludselig lod hende 
forstå mere , end hun ønskede at vide . 
„ Anna ," sagde han og standsede , „ vi to hører 
dog hinanden til — ikke ?" 
Hun turde ikke løfte øjnene , men følte sig 
så inderlig ulykkelig og vidste ikke , hvad hun 
skulle sige . 
„ Jo Anna , jeg ved det . Men du forstår 
det blot ikke endnu ." 
Hvor var hans øjne dog gode og kærlige , 
da hun forskræmt kiggede op på ham ved 
hans du . 
„ Så er det gud , som har ført os sammen ," 
Hviskedee hun og så’ til siden . 

„ Ja  . . . og vore hjerter , Anna ." 
„ Jamen Søren , jeg har jo ingenting skjult , 
og de ved , hvor mit hjerte er ." 
„ Jeg ved det alt sammen ," sagde han og 
så’ slet ikke forknyt ud , „ og alligevel siger jeg : 
bliv min hustru , Anna !" 
„ Tør du , Søren ? Du kender mig ." Hun 
vidste ikke , at hun sagde du . Blot han ville 
bestemme over hende , så hun selv blev fri 
for at træffe valget ! Hun vidste hverken ud 
eller ind . 
„ Ja jeg kender dig Anna , derfor tør jeg for 
os begge ; du kan lide på mig ." 
Å hvor hun dog trængte til en at lide på 
og støtte sig til ! Hun så ham op i ansigtet , 
han smilte så vis i sin sag . 
„ Vil du have mig , som jeg er , Søren — jeg 
lyver jo ikke for dig . Glemme kan jeg ikke , 
det skal du dog vide ." 
Der strøg som et koldt pust imellem dem 
ved hendes sidste ord , og sikkerheden i Sørens 
ansigt viskedes ud for et øjeblik . Men så så 
han igen på hende med de samme trofaste 
øjne , der lovede langt mere , end hun syntes 
hun havde fortjent . 

„ Det går alt sammen ," sagde han , „ du skal 
se , det går . “ 
Så gav hun ham helt forvirret og ulykkelig 
sit ja og følte sig i samme nu så fremmed 
over for ham . Det var hende en stor lettelse , 
at han ikke kyssede hende . 

Iii . 
Søren fulgte hjem med Anna og gjorde Mortensen 
sjæleglad ved at fortælle , at de to var 
blevet enige . At Anna var bevæget og græd , 
fandt faderen fuldstændig i sin orden . „ Hun 
ligner grangivelig sin salig mor , “ påstod han , 
idet han beundrende holdt hende ud fra sig , 
„ hun skulle også sådan hænge med næbet , 
når hun var rigtig glad og ingen fanden kunne 
forstå , hvad hun flæbede for . “ 
Dette sidste var måske kun en af de mange 
legender om hin forklarede hedengangne , som 
ubevidst havde dannet sig hos ham , men Anna 
følte sig betydelig trøstet ved at høre , at hun 
lignede sin moder , skønt det visselig ikke var af 
glæde hun selv græd . 
„ Og så forstår det sig , at du er god ved 
hende , Søren , ellers skal du få en ulykke . For 
hun er en stadspige .  “ 

Søren nikkede blot adskillige gange , thi hans 
læber skælvede alt for stærkt til , at han kunne 
tale ; men han så’ på hende med disse strålende 
øjne , som gav hende følelsen af noget 
ømt og stærkt , som det var trygt og godt at 
gemme sig hos — blot man også kunne gemme 
sig for sig selv . 
Så syntes Mortensen , at den højtidelige del 
passende kunne være til ende . Stod han ikke 
selv der og var lige ved at vande høns ! Man 
blev for gammel , blev man ; man måtte ikke 
gøre sig til grin . 
„ Mad må der til ved en sådan lejlighed , 
mutter , lidt rigtig god mad ," henvendte han sig 
til sin kone med en blinken , som betød , at de 
unge burde lades alene . Selv tog han sin hat 
og forsvandt , idet han mumlede noget om en 
lille flaske . 
Anna listede ud i køkkenet til stemoderen , 
det var hende umuligt at være alene i stuen 
med Søren nu . Men hun blev hurtigt gennet 
ind igen , da hun ikke kunne give nogen fyldestgørende 
forklaring af den pludselige interesse 
for madlavning , som havde grebet hende . 
„ Vil du se , du skynder dig ind til kæresten ," 
Sagde mrs . Mortensen , idet hun med en jernkrog 

rodede op i ilden på komfuret , så gnisterne 
fløj . Anna drak vand og trak det ud 
så længe som muligt , men ind måtte hun . 
Det lod ikke til , at Søren havde bemærket 
hendes fraværelse ; han gik op og ned ad gulvet 
med lange , hurtige skridt og gned sig kraftigt 
i hænderne . Hans ansigt var et smil , og 
øjnene stirrede åndsfraværende . 
Endelig kastede han sig på en stol og lagde 
ansigtet på sine håndflader , der støttede mod 
bordkanten . 
„ Undskyld , Anna , men jeg er så glad ," 
Sagde han lidt efter og så’ op med et par øjne , 
der var helt slørede af fryd , „ Gud har været 
så urimelig god imod mig ." 
Hvor det lignede ham at undskylde sin glæde ! 
Anna følte sig næsten tryg over for denne ydmyghed 
og rakte ham sin hånd over bordet . 
„ Men jeg vidste det — jeg har vidst det 
hele tiden ," vedblev han , idet han kælede for 
hendes hånd som for en lille fugl . Han mærkede 
ikke , at det rykkede lidt i hånden ved 
hans ord . 
„ Og så gør det ingenting , at jeg ikke må 
kysse dig ." 

hun blev blussende rød og trak hånden 
til sig . 
Søren så’ ikke på hende , han var dybt inde 
i en tankegang , der var ham så tilvant , at den 
gjorde ham veltalende . 
„ Nej det gør ikke ," vedblev han , „ jeg har 
altid stået mig ved at vente . Der er kærlighed , 
som ikke kan undvære kærtegn ; den er 
som de frugter , der modnes tidligt på sommeren 
 : de må syltes ned i sukker for at holde 
sig . Jeg holder af den frugt , der modnes sent ; 
den er gemmefrugt , den står sig ." 
Hun fandt hans ord så gammelkloge og 
tænkte på John , der forstod at elske uden 
tanke på den lange kedelige vinter , uden bekymring 
for , om frugten kunne holde sig . 
„ Ikke sandt , gemmefrugten stoler vi to 
på ?" 
„ Ja ," sagde hun og vidste , at det ikke var 
sandt . Den sene kærlighed , han talte om , ville 
aldrig modnes hos hende . Hun havde sagt ham 
det og ikke lovet mere , end hun gav . Når 
hun så’ ham ind i ansigtet , som glødede 
af forelskelse , vidste hun , at også han løj . 
Kun at han også løj for sig selv . Hine tamme 

oldingeord var noget , han havde tænkt sig sammen , 
dengang han endnu ikke ejede hende . 
Og hun gyste for den stund , da han ville 
komme til bevidsthed om sin ret og kræve den . 
Søren var langt borte i lyse drømme . Muligvis 
var det gemmefrugten , som for hans 
praktiske indbildningskraft havde antaget skikkelse 
af stegte æbler og nødder — han var i 
hvert fald dybt inde i tiltalende billeder af huslig 
hygge . Med levende farver udmatte han for 
Anna , hvilken prægtig beboelse han skulle få 
indrettet til hende derhjemme , når det skillerum 
blev brudt ned og de vinduer blændede og 
indgangsdøren flyttet . Ja hun kendte jo næsten 
ikke lejligheden , men hun kunne tro ham på 
hans ord ! Og når så plantningen var vokset 
til , ville der ikke være mage til hyggelig rede i 
Miles omkreds . 
Annas opmærksomhed fængsledes efterhånden , 
og hun blev helt optaget af tanken om 
det hjem , der skulle være hendes . Hun spurgte , 
og han beskrev ; i morgen skulle hun ud og se 
det hele . Da faderen kom tilbage , var hun 
kendelig oplivet , og måltidet forløb rigtig godt . 
Kun da Mortensen udbragte de forlovedes skål , 

var der en skælven i Annas sænkede øjelåg , 
som bestemte taleren til at beholde for sig selv 
et par vittigheder , han havde lavet , mens han 
var ude . Egentlig brilliante vittigheder , syntes 
han selv ; men Søren kunne jo få dem i Enrum . 

Iv . 
Da Anna vågnede næste morgen , lå hun 
længe og græd . Hun måtte stadig tænke på 
et billede , hun for ikke længe siden havde set 
og som havde gjort et dybt indtryk på hende , 
fordi hun havde fundet sig selv deri . Det forestillede 
en vestalinde , som bar sin lampe og 
skærmede forsigtigt om dens flamme . Sådan 
— havde hun tænkt — ville hun bære sin kærlighed 
som en vel vogtet skat der ind , hvor hun 
engang skulle mødes med John , når dette korte 
jordeliv var endt . Det ville hun dengang , og 
det ville hun endnu . Men mon Søren ville forstå 
det ? Når hun tænkte på i går aftes , 
frygtede hun , at hun straks fra første færd 
havde forrykket forholdet til Søren ved at lytte 
så fængslet til hans fremtidsplaner . Det var 
synd at give ham et falsk håb . Hun vidste — 

og han burde også vide det — at hun aldrig 
ville komme ud over sin sorg ; den ville blive 
stemningen i deres fremtidige samliv , noget 
blødt og inderligt og allestedsnærværende , noget 
der lignede salmetonerne , som havde nærmet 
deres sjæle til hinanden i Ingers stue . 
I det nøgterne dagslys tog hendes nye kår 
sig sælsomt fremmede ud . Der var ingen salmetoner 
i luften ; travle råb fra gaden og togenes 
kimen lød ind til hende , og hun havde mest lyst 
til at gemme sig for det alt sammen og allermest 
for Søren . Da han kom for at hente hende , 
var hun så forknyt , at hun ikke kunne have fremstillet 
en sørgende enke mere levende , om hun 
virkelig havde lagt an derpå . Hun slæbte fødderne 
efter sig , da de gik ned over banen , så 
Søren standsede og spurgte , om hun ikke var 
rask . 
Jo , hun fejlede ikke noget , sagde hun med 
et tilgivende , ubestemt blik , som omfattede Søren 
og hele verden , men hvis betydning han ikke 
syntes at opfatte . 
Han kunne jo nok , da han førte hende rundt 
i plantningen og haven og gennem hvert eneste 
rum i husene , have ønsket hende lidt mere optaget 
af , hvad hun så’ . Men måske hun følte 

sig lidt skuffet , for det kunne gerne være , at han 
i går havde ladet sig henrive til at skildre det 
hele lidt for kønt . Han så’ hen over sine yndlinge , 
fyrrene han selv havde plantet : ja vist 
var de små , men de skulle nok gro , og mere 
ville gro med dem . 
Han havde allerede været hos håndværksfolkene 
i Morges , sagde han , nu skulle hun bestemme , 
hvordan hun ville have det alt sammen . 
Anna følte sig så tung og træt og sagde ja til 
alt , hvad han foreslog . Der var en dør , som 
Søren ikke åbnede , han havde hånden på 
låsen , men slap den igen . Hun spurgte ikke , 
hun gyste for , hvad der var bag ved den dør . 
Hans hastværk med at få lejligheden forandret , 
blev hende med et højlig imod ; man skulle 
tro , at de allerede havde bestemt brylluppet . 
Hun havde ikke skænket brylluppet en tanke , 
før hun så’ den dør . 
Og skønt hun vidste , at hun bedrøvede ham , 
kunne hun ikke lade være at sige , at det jo godt 
alt sammen kunne blive , som det var , her var 
jo meget godt . 
Han så’ forbavset på hende , mest slået 
af hendes ligegyldige tone . „ Men Anna dog ! 

hvad går der af dig ? Du er da en underlig 
pige .  “ 
„ Ja Søren , jeg er underlig , jeg kan ikke forstå , 
at vi sådan skal gå og gemme os for 
hinanden , når jeg hele tiden længes efter et 
ord om mit ." 
„ Dit ? Men det er jo dit alt sammen ." Hans 
øjne , som for rundt med et samlende blik og 
til sidst standsede beundrende ved hende , lagde 
på den mest udtryksfulde måde stuen og 
huset og haven og alting for hendes fod . 
Hun stammede og tav . Når han så’ således 
på hende , kunne hun ikke bære det over 
sit hjerte at forklare sig . Men det kunne ikke 
vedblive at gå på den måde , det var nødvendigt 
at bringe ham til at indse deres forholds 
sande natur . 
Følgen af denne beslutning blev , at så lidt 
de efter denne dag var sammen , og hvorom 
samtalen så end drejede sig , fik hun altid på 
den uskyldigste måde John anbragt . Sådan 
havde John sagt ved den lejlighed — det var 
Johns anskuelse om dit eller dat . Engang blev 
hun endog himmelglad ved at opdage , at Sørens 
klæder lugtede af den samme tobak , som John 
plejede at ryge — hun var vis på , at det var 

den samme . Altid var det „ stakkels john" , og 
da blev hendes øjne duggede , og et sygt smil 
lå om hendes mund . 
Søren frådede indvendigt , men holdt sig i 
skindet , thi han havde en angest for at gøre 
sig latterlig ved skinsyge . Han kendte til at 
bakse med trærødder på sin mark , men sejere 
kindtand end denne John havde han aldrig 
kendt . Men væk måtte den , om der skulle 
blive vej for en plov . 
Han skulle vel vogte sig tor at tale hånligt 
om denne sløje fyr , som ikke fortjente bedre 
— gal var han dog ikke ! Men der måtte vel 
kunne tales om Tingen , ganske roligt og fornuftigt 
og uden spor af hidsighed . Og så gik 
han og ventede på at blive rolig nok , men 
aldrig havde nogen trærod sendt så mange udløbere 
fra sig , som John gjorde ; alle vegne 
snublede man over ham . Ja en dag , da Anna 
var i rigtig godt humør , åbnede hun endog i sit 
hjertes uskyldighed Søren en lys udsigt til 
fornyelse af bekendtskabet med John . Forstår 
sig : der måtte jo gå lang tid , og alle måtte 
de blive roligere . Og med strålende øjne udviklede 
hun , hvordan de ville give den stakkels 
ensomme mand plads ved deres Arne , og da 

skulle de alle kunne tale roligt om gamle dage 
og forstå , at som det var , således var det 
bedst . 
Da kunne Søren ikke mere , han slog en høj 
latter op , som ikke var videre velklingende . 
„ Søren dog ! “ Hun blev helt forfærdet over 
udtrykket i hans øjne . 
„ Sig mig , skal han bo hos os , han den ensomme ? 
Har du tænkt dig lys og vask indbefattet ?" 
„ Nej hvor kan du tro !" Hun overhørte med 
vilje hans spotske tone . 
„ Dog ikke ?" skumlede Søren . 
„ Men Søren , du er jo skinsyg !" sagde hun 
og smilte uvilkårligt . Hun undrede sig selv 
over , at hun kunne være så rolig . 
„ Det er sent , den kloge Anna opdager det . “ 
„ Du forstår mig slet ikke , Søren ." 
„ Du piner mig med det menneske !" 
„ Ja men Søren  . . ." 
„ Jeg vil ikke høre tale om ham mere ; du 
vover ikke at nævne ham !" Ordene kom som 
en hvirvelvind , og hans ansigt var højrødt . 
Hun stod og græd , mere af skræk end af 
bedrøvelse , og hun syntes , at hans vrede gjorde 
ham højere , end han plejede at være . 

„ Når du ikke vil forstå mig , Søren  . . ." 
Hviskedee hun , mens hun uden at gøre sig nogen 
klar tanke derved tog om ringen på sin 
finger , 
hans blik slog ned på hende som en falk . 
„ Lad den ring sidde !" sagde han hårdt , „ den 
sidder , hvor den skal . Du er min og du bliver 
min . Det kunne lyde så kønt , om jeg gav dig 
valget mellem ham og mig , men det var blodig 
synd , om jeg gjorde det . Jeg ved , hvad du er 
værd , men det aner han ikke . Jeg var et fæ , 
at jeg ikke tog dig ind til mig og lukkede din 
mund med Kys , første gang du nævnede hans 
navn ." 
Hun vedblev at græde , men følte , at hvis 
han i dette øjeblik gjorde , som han sagde , ville 
hun ingen modstand gøre . Han var vist forfærdelig 
stærk , og der var kommet sådan en 
mathed over hende . 
Men Søren gjorde hende ingenting ; han fôr 
ud af stuen , og i næste øjeblik hørte hun gangdøren 
slå i efter ham . 
Hun var helt fortumlet af hans heftighed og 
forstod ikke sig selv , at hun ingen vrede 
nærede . 
Han måtte da vel komme tilbage . 

hun trådte hen til vinduet og så’ ned ad 
gaden , men han kom ikke . 
Underligt var det , at han ikke kyssede hende . 
Hun gad vidst  .  .  . skønt  .  .  . hans ord glødede 
og brændte jo som Kys , endda de var hårde 
at høre . 
Han måtte elske hende , som en kvinde 
aldrig er blevet elsket , når han kunne tale 
sådan . 
Hun gik som i en rus hele dagen med 
klangen af hans ord i sine øren og følte sig 
så ydmyg og glad . Matheden , som ikke forlod 
hende , voldte hende et eget behag . Stemoderen 
kunne ikke begribe , 'hvad der gik af hende , så 
meningsløst hun smilte . Ofte kom tårerne 
hende i øjnene , så smuttede hun op på sit 
Kammer . Og da syntes hun , at der var intet 
bedre til end sådan at græde af ømhed og sød 
forundring over sig selv . 
— først næste dag kom Søren . Han var 
så morsomt kejtet , fandt Anna , og hans øjne 
bad om forladelse , straks de mødte hendes ; 
men om i går blev der ikke talt . Han havde 
umådelig travlt med at fortælle hende om de 
bryderier , som håndværksfolkene gjorde ham , 
og hun forstod hele tiden , at det kun var et 

skalkeskjul , hvorunder han sad og spejdede efter , 
hvordan hun tog det fra i går . 
Hvor han dog var dum og kær ! 
Hun så pludselig op på ham med et udtryk , 
som gjorde ham kold og hed , og det gav 
et ryk i hans krop . Nu , vidste hun , ville han 
komme og tage hende ind til sig og i næste 
øjeblik skulle hun mærke hans læber mod sine . 
Og hun lukkede øjnene og dukkede sig , hvor 
hun sad , delt imellem angest og længsel . 
Men han kom ikke , han sad blot og smilte 
over til hende , og hans øjne strålede af ømhed . 
Den dag bragte Mortensen brylluppet på 
bane , og inden Søren gik , var det fastsat til 
fire ugers dagen derefter . 

v . 
Aprilsolen skinnede lystigt ind i den lille 
kirkes forstue , strålede i fattigbøssernes messing 
og skar lysende firkanter ud af de kalkede 
vægge . 
Præstekonen , som havde pyntet bruden , rettede 
endnu en gang på hendes myrtekrans og 
gjorde det sidste strøg over sløret for at give 
det det rette fald over den sorte kjole . Så 
trådte hun tilbage og beundrede sit værk . Anna 
var den sødeste brud , man kunne se ; hun var 
lidt bleg , som det sømmer sig på en sådan 
dag , men det klædte hende , og den tåre , som 
listede sig frem under øjets nedslagne låg , 
strømmede fra en rig , varm kilde . Jo , Inger 
var stolt af sit værk . 
Mortensen havde ikke tid til at være stolt ; 
han stod og trippede med tungespidsen stikkende 
frem af den ene mundkrog , idet han asede med 

sine hvide handsker , meget urolig for , at kirkedøren 
skulle gå op , før han kunne få budt 
sin datter armen . 
Den gled lydløst op , og orgelet faldt ind . 
Oppe i koret var følget samlet , og brudgommen 
havde ventet længe ; sådan havde mrs . Mortensen 
villet have det . Landsbyskik , hvor brud og 
brudgom fulgtes ad til kirke , skulle hun ikke 
have noget af , hvor hun stod for ordningen . 
Anna så’ op ved orgelets første toner , og 
gladere havde hjertet aldrig svulmet i hendes 
bryst . Hun så’ intet andet end Søren . Han 
havde rejst sig fra sin stol og stod deroppe midt 
foran alteret og smilte lykkelig til hende . Hun 
glemte rent at slå sine øjne ned og lade sig 
føre modstræbende af sted , således som stemoderen 
omhyggeligt havde underrettet hende 
om , at det hørte sig til . Hun kunne ikke slippe 
hans øjne og havde mest lyst til at flyve i 
hans favn , sådan længtes hun . De havde jo 
næsten ikke set hinanden i disse fire uger for 
alt det meget , de hver for sig havde haft at 
gøre . Ene havde de slet ikke været , thi sypigen 
holdt standkvarter i stuen , og hver gang hans 
øjne lokkede , at hun skulle følge ham ud i forstuen , 
når han brød op fra sine forhastede 

besøg , lod hun , som om hun ikke forstod , og 
gav ham kun et smil at tære på til næste gang . 
Ikke at hun var bange — å hun længtes jo , 
længtes ! Men det , de to nu havde at sige hinanden , 
var alt for godt til at stykkes ud i stjålen 
småhvisken bag en dør . Hun ville gemme 
sit hjerte til ham og bringe ham det nyt og 
frisk i en festlig stund . 
Nu var den kommet , og der stod han , sejrstolt 
og glad , og alt det , hun havde drømt om 
og elsket før , alt det , som ikke var ham , det 
smeltede bort som sne i disse øjnes varme lys . 
Mortensen , som med vold og magt ville anbringe 
Anna på den stol , som stod tom ved 
siden af Sørens , måtte ved gentagne nap og 
panderynkninger fra sin kone belæres om , at 
Anna foreløbig skulle sidde på den modsatte 
side . Hvorpå han i et kortere tidsrum 
bragte kirketjeneren til fortvivlelse , fordi 
han ikke var at formå til at sætte sig , men 
under megen bukken og skraben og mange 
venlige smil endelig ville pånøde denne kjoleklædte 
alvorsmand sin stol . Hans brummende 
forsikringer om , at det virkelig var en skam , 
fik først ende , da salmesangen begyndte . 
Anna sang ikke med , dertil var hendes hjerte 

for fuldt , men hun hørte Sørens stemme over 
alle de andres . Da hun kiggede op , mødte hun 
hans øjne og forstod , at de hele tiden havde 
hvilet på hende med dette strålende blik , som 
slet ikke gjorde hende forvirret , men kun glad 
til hendes inderste sjæl . 
Ingen af dem hørte meget af talen , da de stod 
sammen foran alteret . Da præsten bød dem at 
give hinanden hånden , besvarede Anna af et 
ærligt hjerte Sørens faste håndtryk , og de så’ 
hinanden fuldt ind i øjnene . Det var deres forlovelsesstund 
og deres bryllupshøjtid på en 
gang ; alt hvad hun ikke havde fået sagt ham 
før , lagde hun i dette blik . Uvilkårligt knælede 
de begge , skønt præsten gjorde afværgende 
fagter og hviskedee : „ Ikke endnu !" Men de 
måtte ned på knæ , måtte bøje sig ind under 
guds velsignende hånd , mens ordene lød , som 
sagde dem sammen for livet . Og da de rejste 
sig , slap deres hænder ikke hinanden , hun gav 
sig hen i hans håndtryk , og det bar hende 
trygt forbi al den møje og underordnelse , som 
ritualet lovede hende . „ Han skal være din 
herre" — ja han var det , og hun ville ikke 
have det anderledes . Da de gik ned fra alteret 

og hun sad ved hans side , følte hun med inderlig 
taknemmelighed , at hun var , hvor hun skulle 
være , og hun bad gud om , at hun måtte fylde 
den plads , hun så dårligt havde fortjent . 
Det var kun nødigt , Søren slap hende fra 
sig , mens forældrene og bryllupsgæsterne omringede 
hende og lykønskede , og stolt var han og jublende 
var hun , da de arm i arm gik ned ad kirkegulvet . 
Nu lagde hun mærke til , at kirken var 
pyntet , og hun så’ de mange venlige ansigter , som 
smilte til hende fra kirkestolene . Ingen mistro 
længere , ingen ond snak bag hendes ryg , alting 
glemt — hvor mennesker dog i grunden var 
gode ! Dybt bevæget måtte hun standse og 
kysse Inger , som sad allerlængst nede i kirken ; 
hun vidste , hvad hun skyldte Inger . 
Brudeparrets vogn kørte frem for kirkedøren ; 
det var en lille ny dogeart , der strålede af lakering ; 
bagsædet var slået ned , så der kun 
var plads til de to . Hestene dansede for at 
komme af sted , de skinnede af strigling og godt 
huld . 
Inger fik ikke lov at hjælpe Anna i overtøjet , 
Søren ville selv . Han trak med nænsomme 
hænder sløret frem over hendes kjole , 

mens hun smilte til hans ivrighed . Så lagde 
han kåben over hendes skuldre og knappede 
den ; hun stod helt hjælpeløs , da hun ikke havde 
armene frie , men det var så morsomt at blive 
hjulpet af Søren . Så løftede han hende op i 
sædet og steg selv op fra den modsatte side og 
tog tømmerne . 
„ Sidder du godt ?" 
Jo hun sad dejligt , derom forsikrede det 
smil , hvormed hun puttede sig ind til ham . 
Dannebrogsflaget , som var fastgjort bag ved 
sædet , slog i vinden over deres hoveder . Der 
vajede flag fra alle vognene , det havde Søren 
sørget for ; de skulle dog vise , at de var danske 
folk . 
De var kørt lidt frem og holdt så igen , 
mens følget steg på vognene . Da Søren havde 
forvisset sig om , at man var færdig der bagved , 
slog han et vældigt smæld med pisken , og frem 
sprang hestene og af sted rullede toget vogn 
efter vogn med den fart , som Søren anviste , 
og den var i dag ikke langsommere , end den 
plejede at være . Den stolthed og glæde , som 
stormede i ham , krævede rask bevægelse , så 
fik de andre vinde med , om de kunne . 

ingen af dem talte . Anna trykkede sig ind 
mod den faste arm , som holdt tømmen , og 
følte sig så tryg . Af og til så’ Søren om på 
hende med det samme strålende smil som i 
kirken , men det var ikke lidt , thi han måtte 
have et øje med hestene . 
„ Er du glad ?" spurgte han omsider og brød 
sig ikke om at høre svaret , thi han læste det 
af hendes øjne . Hun bare nikkede . Og hun 
så’ op mod det smældende flag , som luede i 
solskinnet — det hørte med til hendes glæde . 
Dansk var hun , og dansk skulle hun vedblive 
at være . Blind havde hun været — å så 
blind ! 
De nåde bakkens rand , og Søren sagtnede 
farten et øjeblik . Nede under dem lå byen 
og stationen , og langt ud lyste Sletten helt sommerligt 
i den klare sol . 
„ Ser du , Anna ! “ sagde han og pegede med 
pisken over mod sin gård , der sås langt borte 
på den anden side af banelinien . Dannebrog 
vajede over stuelængen . Der skulle gildet stå , 
da Mortensens ikke havde plads . 
„ Er der dog ikke kønt !" vedblev han , „ og 
sikken ét dejligt vejr vi har ! “ 

i Annas øren lød de dagligdags ord som 
en kærlighedserklæring , og således var de nok 
også ment . 
„ Ja gud ske lov ! “ sagde hun , men det var 
ikke vejret , hun tænkte på . 
Sørens blik gled hen over synskredsen , og 
ude til højre øjnede han dampvimplen af eftermiddagstoget , 
som netop nu foldede sin vognlinie 
ud på denne side af floden . Han søgte 
Annas øjne— jo hun så’ det . Men den sky , 
som gled over hendes ansigt , forsvandt som et 
pust , og atter lyste det af glæden fra før . Så 
hang hendes blik et sekund i hans , og de læste 
hinandens tanke : at det var rart , at John ikke 
kørte maskinen i dag . De vidste begge , at han 
nu kørte på en anden strækning fra cincinnati . 
Søren følte nærmest medlidenhed med sin medbejler , 
og denne søde følelse forhøjede hans 
glæde og sejrstolthed . Han mindedes med et 
smil sit møde med John , og det var ham underligt 
at tænke på , at den andens uvilje imod 
ham allerede skrev sig fra hin dag ved overkørselen . 
Der er varsler alle vegne , tænkte han , 
men man agter først på dem bagefter . 
Og han nikkede uvilkårligt ad den fjerne 

dampsky som ad en gammel kending . I dag 
holdt han sig sandelig mindre end nogen sinde 
af vejen for et jernbanetog . Piskesnærten 
susede gennem luften , og i samme øjeblik som 
knaldet lød , satte hestene i strakt fart ned ad 
bakken . 

vi . 
Måske Søren alligevel havde holdt sig af 
vejen , dersom han havde kunnet se det par 
øjne , som fra det rullende lokomotiv stirrede 
op imod bakken bag red river . John havde 
aftenen i forvejen helt tilfældigt fået at høre 
om brylluppet . Da han gik hjem , havde en af 
kammeraterne fra hans forrige linie slået ham 
på skulderen og givet sig i følge med ham . 
John holdt sig helst borte fra dem , der mindede 
ham om skuepladsen for hans elendighed , thi 
han søgte ærligt at glemme , og det var kun 
med et halvt øre han hørte på den andens 
ligegyldige snak om hans gamle station . 
„ Din forrige skal ellers giftes i morgen ," 
Sagde så kammeraten pludseligt . 
John vaklede tilbage , hvid som et lagen . 
„ Det er vel løgn ?" stønnede han . 

„ Vel skal hun giftes — med ham krikpiskeren , 
du ved . Vi har jo skudt sammen til en 
ting , forstår du , for hun hørte jo os til på 
en måde , og en stadstøs var hun . “ 
— den nat svirede John med det pak , han 
ellers holdt sig langt borte fra . Hvor det gik 
vildest til , var han forrest , og om morgenen 
fandt hans gamle moder hans seng urørt . 
Hvordan han var kommet ud til stationen , 
da morgentravlheden begyndte , vidste han ikke 
selv ; men han blev næsten ædru , så snart den 
kendte støj bruste omkring ham . Han holdt 
hovedet under en vandhane og lod rusens sidste 
Dunster skylles væk , men gik alligevel som en 
søvngænger til sit arbejde , thi fortvivlelsen var 
vågen i ham i samme øjeblik , som rusen 
svandt . Han bed tænderne sammen i forbitrelse 
mod den skurk , som havde stjålet hans 
lykke . Og hun , det stakkels barn , som man 
øvede vold imod ! Han var syg af medlidenhed , 
men hvad kunne han gøre ! Klokken 9 55 skulle 
han af sted , og hvert stempelslag af maskinen 
ville fjerne ham længere fra stedet , hvor hun 
stod hjælpeløs — med jammerfulde øjne — 
uden en eneste ven . Han så’ hende så 
tydeligt for sig  .  .  . dette forstenede udtryk i det 

blege ansigt  ,  .  . han kunne have skreget højt 
i raseri over , at han ikke kunne hjælpe . 
Så hændte det , at han just skulle løbe lige 
på den mand , med hvem han for et par måneder 
siden havde byttet strækning , ham som 
klokken 945 skulle køre maskinen for godstoget 
til red river . Det slog ned i ham , at 
dette var en styrelse , og han blev let enig med 
manden om at bytte . De gik hen til lokomotivformanden 
— jo der var intet i vejen . Når 
o’neill havde forretninger i red river , så  .  .  . 
For en gangs skyld ! 
„ Å hør , o’neill !" sagde lokomotivformanden 
og trak ham ind i sit kontor , „ siden det er 
dem  .  .  . tag og bring den der til stationssmedjen 
i red river og lad dem lave mig magen til den .  “ 
„ Skal ske !" svarede John og stak til sig 
den underligt udseende nøgle , som raktes ham . 
Han så’ slet ikke på den , et sådant hastværk 
efter at komme af sted var der faret i 
ham . Tankerne snurrede rundt i hans hoved , 
og der foresvævede ham noget om at komme 
tidsnok til at hindre brylluppet . Han lagde 
næppe mærke til Thompson , der nikkede gemytligt 
til ham oppe fra „ Huset" på maskinen og 
allerede var sort i ansigtet . Hvert minut så’ 

han på uret , men det gik ikke et sekund hurtigere 
for det . 
Blodet hamrede i hans tindinger , da han 
steg op på fodpladen . Han undersøgte ilden 
i fyrkassen , mønstrede damptrykmålerens stand , 
efterså vandstandsglasset og drejede på prøvehanerne , 
alt sammen som i drømme . Først da 
han havde sat injektoren i virksomhed og hørte 
den gurglende lyd af vandet , som gennem det 
udvendige rør sugedes fra tenderen over i kedlen , 
blev han sig selv igen og smilte tilfreds , thi 
det lød , som om vandet havde hast ligesom 
han selv . 
Han stod med hånden på styringstangen . 
Endelig ! Togføreren gav signalet , lokomotivklokken 
svarede , og de gik . 
Om han nu kom tidsnok ! det var tanken , 
som stadig hvirvlede i hans hjerne . Han var 
besat af den tanke og vidste på samme tid , 
at den var tåbelig . Men om han nu alligevel 
kom tidsnok ! 
Han beholdt hele tiden det højeste damptryk , 
så ventilerne blæste uafladelig , og farten 
satte han op til iltogsfart , så maskinen stønnede 
under presset af de tunge godsvogne . 

Thompson var helt uhyggelig til mode , men 
han vogtede sig vel for at kny . 
„ Fyr !" råbte John med munden lige ved 
den andens ansigt , „ hvad glor du efter ? kan du 
fyre , dit kvæg ! “ 
Han var længe før tiden ved hver station , 
men vandt ikke et halvt minut — fik sig blot 
hver gang en røffel af togføreren og en ekstra 
ventetid . 
På den sidste station før red river var han 
nødt til at koble fra og køre hen for at fylde 
vand . Thompson så’ gnaven ud og mumlede 
noget om , at det var heller ingen manér at ødsle 
sådan med damp . John bad ham holde mund 
og sprang af for at rette benene , mens fyrbøderen 
fyldte tenderens vandbeholder . Ved 
at stikke hånden i lommen følte han en genstand , 
som forekom ham fremmed . Han tog 
den frem og betragtede den ; det var nøglen , 
som formanden havde betroet ham . Han kendte 
den godt , nu da han så’ ordentlig på den ; den 
brugtes til den låsede sikkerhedsventil . 
Noget løjerligt hemmelighedskræmmeri , at 
kun formanden havde den nøgle ! Som om 
man ikke var voksne mennesker ! 

han stak nøglen i lommen og tog den straks 
frem igen . 
Om han nu  . . . å han var jo gal ! 
Men om han nu satte damptrykket så højt 
op , at han kunne vinde bare fem kostbare minutter 
— måske var det netop de fem minutter , 
det gjaldt om — hvad gjorde så i grunden 
det ? han kendte jo det tryk , med hvilket kedlen 
for nylig var prøvet . 
Det ville ses , at plomben var brudt fra . Å 
skidt  .  .  . når det gjaldt så meget ! Den mulkt 
kunne han vel bære . 
Han før op på fodpladen og rodede frem 
af sin kistebænk en visk talgsmurt Hamp af 
det , han brugte til stopbøsninger . Så op på 
maskinen forude , mens Thompson vendte ryggen 
til . I et øjeblik fik han plomben skåret 
fra , ventilen åbnet og Hampen stoppet godt 
ned . Så låget igen på og nøglen drejet om . 
Den fri ventil belastede han med det samme . 
Han ordentlig rystede , da han igen stod på 
fodpladen , sådan havde skyndingen taget på 
ham . 
Så igen af sted i en endnu mere rasende 
fart . Hans spænding var steget til det yderste . 
Blot han kom tidsnok ! Han syntes , at han 

igennem lokomotivets buldren kunne høre sit 
hjerte banke . 
Han blev nødt til at sagtne farten noget , 
mens de dundrede over broen . Og så var der 
det skarpe sving . Toget ville være røget af 
skinnerne , om han ikke havde holdt igen . 
Endelig ! der øjnede han stationen — og der 
.  .  . men hvad var det ? Han så’ røde flag 
smælde fra vogne oppe på bakkekammen . 
For sent ! 
Den forreste vogn , som netop nu tager pludselig 
fart — han ved , hvem der kører den . 
Og han anstrenger sine øjne — stirrer , stirrer 
— men er for langt borte til at skelne andet 
end den røde dug med det hvide kors . Men 
han ved , hvad han snart vil få at se ; det som 
uundgåeligt nærmer sig — for ham er det der 
allerede , det står indbrændt på hans øjnes 
nethinder , genstandene der jager forbi langs 
banen er mindre virkelige end dette : „ Rasmus" , 
der holder hestene an en alen fra skinnerne og 
ser frem med et hovent smil , og Anna , der forskræmt 
og bleg kryber sammen i sædet ved 
hans side . Et glimt af et kvart sekund vil det 
vare , men han vil se det til sin dødsstund . 
„ Stakkels , stakkels Anna !" udbryder han 

ganske højt , så Thompson studser og drejer 
sig halvt om , inden han styrter sin skovlfuld 
kul ind i ilden . 
Og pludselig dukker mindet op om hin 
stund , da hun foreslog , at de skulle dø sammen 
— det han dengang havde regnet for et 
tåbeligt lune . 
„ Når der nu slet ikke var andet tilbage , 
kunne du så ? “ —han hører hendes søde , sørgmodige 
stemme sige ordene . Da de sås for 
allersidste gang , havde hun talt om det samme . 
Nu er der ingen anden udvej — men den 
er der . 
Han føler en usynlig hånd over sig , en 
hånd der har lagt alting til rette . Derfor kom 
han til at føre dette tog — derfor belastede 
han sikkerhedsventilerne — derfor blev han 
holdt tilbage på stationerne — for at det , som 
skulle ske , kunne ske i det rette sekund . 
„ Spring , om du har livet kært ! “ råber han 
til Thompson , som forfærdet over det truende 
udtryk i hans ansigt klamrer sig krampagtigt 
til gelænderet ved opgangen . Men med en gal 
mands bjørnekræfter slider John ham løs , kaster 
ham langt ud og ser ham tumle ned i en busk . 
„ Gud ske lov , han slap !" siger John , idet 

han bøjer sig ud og ser efter ham . Thi han er 
ikke gal ; aldrig har han været så klar og i 
så rolig besiddelse af alle sine evner som i 
dette øjeblik . Han bedømmer med et indre 
klarsyn den nøjagtige afstand mellem sig og 
overkørselen , han tæller skinnelængderne , som 
om han så’ dem . 
Sit ur har han i hånden , og hans blik 
vandrer mellem dette og hastighedsmåleren på 
væggen oven over kedlen . Ved hjælp af de 
spredte ting , som farer forbi , bestemmer han 
den vejlængde , han tilbagelægger . 
Så kaster han et blik tilbage over toget . 
Godt , at det er et godstog ! Den nærmeste 
bremser er fem vogne borte , hans vovestykke 
vil ikke koste andre menneskeliv end hans eget . 
Og hendes . 
Han lægger styringen tilbage , og farten 
bliver langsommere . Det gælder om ikke at 
komme for tidligt . 
Men tryk , højere tryk ! 
Han kaster mere kul på ilden , der allerede 
hvæser som et vildt dyrs strube . Det går i 
et rivende jag , kullene braser ind slag i slag , 
thi det gælder sekunder . 
Igen et blik på uret , som han har holdt 

mellem tænderne , mens han skovlede . Og så 
et hastigt øjekast ud . Han er udfør den gamle 
fyrr midt i plantagen , herfra er der 450 meter 
til overskæringen . 
Fodpladen begynder at ryste under ham på 
en anden måde end før . Hans øjne hænger 
ved damptrykmåleren , hvis viser gør stadigt 
voksende udslag . Tolv kilo på kvadratcentimeteren 
— tretten — fjorten — fjorten en halv 
.  .  . på femten kilo stod viseren , da kedlen 
sidst blev prøvet  . . . nu svinger viseren langsomt 
forbi femten — femten en halv  .  .  . mon 
det kan vare tyve sekunder endnu , inden maskinen 
ryger i luften ? 
Tyve sekunder  . . . nu kun atten  .  .  . så 
vil han være lige for overskæringen . 
Det lysner i skovranden , her er stedet hvor 
stammerne står spredt , i næste sekund får 
han udsyn tværs igennem . 
De er der — i det rasende jag , han kender . 
Han har ikke regnet et halvt sekund fejl . 
Han skimter noget flyvende rødt , som blodpletter 
der vokser . Vogne — han sanser ikke 
hvor mange . Og ansigter . Et  .  .  . et  .  .  . 
Det alene . Det er omrammet af en hvid sky , 
som lyser i solskinnet . Et blegt ansigt , drømmende , 

roligt , som havde det givet sig gud i 
vold og vidste , at hjælpen er nær . 
Så tager buskene synet væk . Fire uendelige 
sekunder . 
Overskæringen . Nu ! 
Ti meter længere henne og tæt op ad skinnerne 
ser han vognen , som lige er standset . 
Hestene rører sig ikke . 
Igen ansigtet , fredeligt og indadvendt i sit 
udtryk , øjelågene er sænkede , og om munden 
noget som et smil . 
Han folder sine hænder og tænker på gud , 
tænker på ham for dem begge , det sidste sekund 
de har at leve . 
Nu ! 
Maskinen er lige foran hestene . Hun ser 
op . Han smiler , hun kender ham ikke . 
„ Anna !" 
Maskinen er løbet forbi . Han vender sig forvirret , 
stirrende efter hende . Tænke kan han 
ikke — synes blot , at der er gået år , siden 
han spændte Thompson ud i busken . 
Tyve meter forbi overskæringen springer 
kedlen . Et brag — en buldren af udstrømmende 
damp — en regn af sprængte jerndele . 
De forreste vogne kastes af skinnerne . 

på vejen er der en forvirring af stejlende 
heste , råbende kuske og skrigende kvinder . 
Brudeparrets vogn ligger væltet , slynget langt 
til side ind over grøften . Mellem den og de 
andre vogne , som er blevet noget tilbage , er 
der et tomt rum , hvor Mortensen styrter frem , 
råbende som en gal mand . Ved siden af en 
dræbt hest står Søren , som næsten ikke er 
kommet til skade , og bukker sig ned over Anna . 
Hendes øjne er lukkede , og hun rører sig ikke . 
Den stærke mand , som står over hende , vrider 
sine hænder og mumler meningsløse ord . 
„ Lever hun ? “ råber Mortensen , endnu et 
stykke borte . 
Søren ser op og virrer med hovedet . Han 
forstår ham ikke . 

vi . 
Anna lå i febervildelse , og man tvivlede 
om hendes liv . 
Men der var først gået uger , hvor alting 
tegnede godt . Da hun var vågnet af sin lange 
bevidstløshed , lå hun i sit nye hjem , i et værelse 
hun ikke kendte . Men hun vidste , hvilket 
det var , så snart døren gik op og hun så’ 
ind i stuen ved siden af . Og hun undrede sig 
over , at der kun stod den ene seng , som hun 
lå i . 
Dengang havde hun det endnu så mageløst 
godt og var næsten taknemmelig for sit kedelige 
uheld . Thi det var , som om hun var hjemme 
endnu : var ikke faderen der , så sad stemoderen 
hos hende og var netop så kedelig , 
som det var bedst for en syg . Og Søren var 
inde , så lidt han kunne ; ingen kunne så varsomt 
som han lette hende op og vende puden 

under hende . Thi hun måtte ikke røre sig : 
benet med det dobbelte brudd var lagt i Gips 
og den brækkede arm ligeså . Men hun havde 
næsten ingen smerter , og Søren var så kærlig 
og hans berøring så øm , og han viste sig ikke 
mere forelsket end godt var for dem begge . I 
grunden var det ganske rart at være syg ; det , 
hun både længtes efter og gruede for , var så 
langt borte endnu . Sørens øjne , som strålede 
imod hende bag stemoderens ryg , sagde hende 
hver time på dagen , at hun var umådelig 
sød i sin hvide natdragt . Og det måtte de 
godt ; hendes rødmen og hendes lyksalige smil 
fortalte ham , at de godt måtte . 
Da alt forløb på bedste måde , kunne man 
ikke længere modsætte sig , at de , der kom for 
at spørge til Anna , fik lov til at kigge ind . 
Hun måtte ordentlig kæmpe for at opnå den 
glæde , og hun kunne ikke begribe , hvorfor forældrene 
og Søren kun modstræbende fandt sig 
deri . De var da virkelig også alt for forsigtige . 
Det gik da også godt en tid lang , thi alle , 
som slap ind , var forud omhyggeligt formanede 
til ikke at ymte noget om , hvad hele byen var 
optaget af . 
Forhøret over Thompson havde bragt 

kelige ting for dagen . Han vedblev for øvrigt at 
færdes i byen med armen i bind og blev hurtigt 
dens mest ombejlede personlighed . Alle ville 
drikke glas med ham , derfor var han kun sjældent 
ædru , men vrøvlede forfærdeligt og pyntede 
på historien på den letsindigste måde . De 
fleste var enige om , at John havde villet hævne 
sig og at det netop var , hvad man kunne vente 
sig af en irlænder . Først da det rygtedes , at 
han var død — hvilket skete på fjerde dag 
efter hans indlæggelse på sygehuset — slog 
stemningen så vidt om , at to tre romantiske 
ældre damer kunne finde ørelyd for den formening , 
at Johns udråb „ Stakkels , stakkels 
Anna !" måtte betyde noget . Men noget sikkert 
kunne man ikke fastslå , så meget mindre som 
Thompson , hvem de romantiske havde været 
naive nok til at indbyde på en lumpen kop 
kaffe uden spor af stærkt , var blevet gnaven og 
ikke længere var vis på , at han havde hørt 
rigtigt . 
Det var en af romantikerne , som voldte 
ulykken . Hun var kommet på besøg i den udtrykkelige 
hensigt at få lidt at vide , og da hun 
tilfældigvis var alene med Anna , bar hun sig så 
mageløst fint ad , at hun i mindre end fem minutter 

var plumpet ud med hele historien : at 
John havde kørt maskinen , at ulykken var tilsigtet , 
at hans sidste ord havde været „ Stakkels , 
stakkels Anna !  “ og at han siden var død uden at 
være kommet til bevidsthed . Det nyttede lidet , at 
det gamle skind , da hun så’ virkningen af sin 
uforsigtighed , stormede igennem huset for at 
tilkalde hjælp . Anna havde fået voldsomme 
kuldegysninger , og inden en time havde feberen 
forbarmet sig over hende og bredt vildelsens 
tætte slør over hendes sanser . 
Om det da ellers kan kaldes forbarmelse . 
Thi stadig jog skræmmebilleder over hendes 
sjæls duggede spejl , og hendes store skinnende 
øjne havde et udtryk af hjerteskærende Jammer . 
Mangen gang måtte de med magt holde hende 
nede i sengen , når hun skreg i vånde og 
ville op . 
Der sad så Søren de lange , lange nætter 
og dage og vogtede på det glødende og udtærede 
ansigt , s®m hvert øjeblik drejede sig 
uroligt på puden — sad der og kunne ikke 
hjælpe , når angesten steg op i hendes øjne 
— kunne ikke engang tage hendes hånd , thi 
angesten blev blot stærkere , når nogen rørte 
ved hende . 

når feberen var på sit højeste , var det 
altid det samme hun så’ . Det begyndte som 
en lille sort prik langt , langt ude , hvor to jernbaneskinner 
løb sammen . Og det nærmede sig 
med rasende hast , der var et glødende øje foran 
på lokomotivets sorte bringe , et øje , som 
stirrede hende til sten , så hun ikke kunne flytte 
en fod der hun stod midt imellem skinnerne . 
Det fôr frem imod hende , men nåde hende 
aldrig , thi i det øjeblik skriget pressede sig frem 
af hendes stivnede mund , var alt sporløst forsvundet . 
Tilbage var kun et stort tomt rum og 
et regnskab , hun skulle aflægge , noget hun 
skulle finde og ikke vidste hvad var — hendes 
hoved blev så tungt og stort , men hun kunne 
ikke finde det , som skulle , skulle findes . 
Var hun noget roligere , kunne forvirrede 
erindringsbilleder klæde sig i ord , så hun lang 
tid ad gangen talte ustandseligt med en hemmelighedsfuld 
halvstemme , der lød , som om den 
uden læbers hjælp vældede lige ud af den sorte 
nat , i hvilken hendes sjæl færdedes . Da måtte 
Søren bøje sig over hende og med tilbageholdt 
åndedræt lytte — lytte . Han kunne ikke lade 
være , skønt han følte sig som en tyv . Han 
måtte have med til sidste dråbe al den pine , 

det var ham at høre hende nævne den anden 
og aldrig ham selv . John måtte ikke gå fra 
hende , for da var det så strengt at dø — hun 
var med John på lokomotivet , og hun var 
ikke bange  .  .  . slet ikke bange , du elskede , 
elskede John  .  .  . 
Kun en eneste gang — det var den nat , 
da hun var nærmest ved dødens porte — færdedes 
hun ad veje , som Søren kendtes ved , 
men da var det rædsel som lyste ud af hendes 
øjne . Hun for op i sengen og ville af sted 
— hun løb  . . . løb  . . . Tjørnene flængede 
hendes særk , så hun intet havde at dække sig 
med  .  .  . Der var en dør , en lukket dør , det 
forfærdelige var bag ved den  .  .  . hun ville 
ikke derind  .  .  . hvor kunne de dog nænne at 
slæbe hende tilbage ?  .  .  . Hun tiggede som for 
sit liv , hulkede , klynkede . Ordene strømmede 
uophørligt , indtil hun sank ned i en dyb afmagt , 
som varede længe . 
Så kom der tider , hvor billederne blev 
mildere . John skulle sætte sig hos hende på 
trappestenen  .  .  . hør , hvor skoven suser  .  .  . 
Nu kommer far snart hjem  . . . Nej lad være 
at tænde lys  . . . se , Inger , hvor han ser på 

mig  .  .  . ingen er dejlig som du , min egen John , 
og dit håndtryk er fast som døden  .  .  . 
Søren gruede for den dag , da hun ville 
vågne til bevidsthed , og da den kom , turde 
han næsten ikke være inde hos hende . Når 
han et øjeblik så’ derind , læste han i hendes 
øjne , som nu var klare , hvor langt hun nu var 
fjernet fra ham . Det matte smil , hvormed hun 
hilste ham , det vidste han var kun en trækning 
af læberne ; det var uden sjæl , thi hendes sjæl 
var hos den døde . Længe kunne han stå uden 
for døren med panden trykket imod fyldingen 
og knuge sine foldede hænder sammen i smerte ; 
han vidste ikke , om han skulle takke gud for 
hendes liv . Thi hun var ikke hans længere . 
Nej hun var ikke ; deri så’ Søren rigtigt . 
Det var ikke tanker og ikke sorg — hun 
kunne ikke anstrenge sig til at tænke og behøvede 
det heller ikke : han var hende nær alligevel . 
Det var en selvopgivende , stille læggen sig 
til hvile i favnen af den dybe kærlighed , som 
havde ofret livet for hendes skyld . Når tårerne 
kom , var det kun , fordi hun følte sig så 
lille og uværdig til at elskes således . Livet var 
så kort , men kærligheden den var evig . De 
misforståelser , som skilte mennesker ad på 

denne underlige jord , de måtte gennemstråles 
og smelte i lyset fra den store kærlighed . Og 
hun syntes , at hun selv var et lille støvgran , 
der bares opad i glansen af en solstråle , der 
søgte hende fra det fjerne . 
Men som dagene gik og hun blev stærkere , 
da kom tankerne og sorgen . Det var synd 
for Søren , hun så’ hvor han led ; men det var 
umuligt , at de nogen sinde kunne tale derom . 
Hun vidste , at hun ikke døde denne gang ; de 
skulle måske begge to blive gamle mennesker 
og gå og spille ægtefolk for verden , men være 
skilte alle deres dage . Der var kun bitterhed i 
mindet om den kortvarige elskov , i hvilken hun 
havde tilhørt Søren med sit hele sind , thi for 
dens skyld havde John været alene og forladt 
i sin dødsstund ; da hans sidste blik havde søgt 
hende , var hendes sjæl drukken af en andens 
nærhed . 
„ Der kan du se , far , “ sagde hun en dag , 
da trangen til at tale om John blev for stærk 
i hende . Hun var alene med faderen , som sad 
og vendte sin skrå i munden , idet han grundede 
på , hvad han skulle sige for at fornøje 
barnet , for det var helt trist at se , hvordan hun 
hang med næbet efter den febertur . 

„ Hvad siger du , mit lam ? “ spurgte han i en 
tone , som om han talte til en syvårig . 
„ Sådan det gik med John , far . Jeg kan 
da aldrig blive glad mere . “ Og så græd hun . 
„ Er du gal ! det var jo en ren skandale . 
Han var jo fuld — sprøjtefuld ," sagde Mortensen 
og fandt sig med sindsro i , at Anna i den 
dybeste fortørnelse vendte ansigtet ind mod 
væggen . „ Værs’go ," tænkte han , „ mul du kun , 
du har alligevel godt af at høre sandheden ." 
Sansen for det ophøjede var ikke i nogen 
fremtrædende grad udviklet hos Mortensen ; derved 
lykkedes det ham at betragte Johns gerning 
med den overlegenhed , som er mest tjenlig for 
en mands sindsro . Sandt at sige var han blevet 
dybt rystet , da han havde erfaret de nærmere 
omstændigheder ved ulykken , og det var en 
underlig blanding af samvittighedsnag og nysgerrighed , 
som havde drevet ham ud til sygehuset , 
hvor han endelig ville se „ sin gamle 
ven o’neill ." Da han stod ved Johns seng og 
betragtede den lemlæstede skikkelse , hvis forfærdeligt 
skoldede ansigt næsten var skjult under 
forbindinger , var Mortensen ikke mange cents 
værd . Han var lige ved at få ondt , da han 
så’ det tomme højre skjorteærme ligge fladt over 

lagenet ; tæppet var faldet sammen over stedet , 
hvor benet skulle havde ligget , om det havde 
været der . 
Men da skød den frelsende tanke op i ham ; 
måske var det isposen på den syges hoved 
som fremkaldte den . 
„ Du var nok fuld , gamle fyr , “ sagde han 
og var virkelig rørt . Det var den medlidenhed , 
som rørte sig i ham , der fik ham til at sige du . 
John lå bevidstløs og stirrede med det ene 
feberglødende øje , som var levnet ham . 
„ Vist var du fuld ," gentog Mortensen , „ du 
kan godt være ved det over for mig , for jeg 
kender det jo . Sådan noget kan man da kun 
gøre , når man er fuld ." 
Og på hjemvejen tænkte han med hovedrysten 
på , hvad dog folk kunne komme til i 
fuldskab . 
„ Det er lige godt forfærdeligt ," mumlede han , 
„ og det tænker man slet ikke på , før man ser 
det for sine øjne ." 
Han gik lige op i afholdsforeningen og meldte 
sig ind . Og båndet bar han , men se , om 
Anna havde lagt mærke til det ! 
Den dag , da hun for første gang var oven 

senge , havde han anlagt båndet på en så 
udæskende måde , at det måtte falde i øjnene . 
Men Anna så’ det endnu ikke . Så kunne han 
ikke bare sig længere , men holdt frakkeopslaget 
hen for hendes øjne . „ Hvad tror du det er ?" 
Spurgte han med inderlig stolthed . 
Da lyste hendes ansigt af pludselig forståelse . 
„ Ok at jeg endnu skulle få den glæde !" 
Og hulkende gemte hun sit ansigt ved hans 
bryst . 
Det var den sidste gang Anna græd i lange 
tider . Der var jo ingenting at græde for . Søren 
holdt sig så hensynsfuldt af hendes vej og 
hjalp hende så godt med at skjule deres underlige 
forhold for alle andre , uden at de havde 
vekslet et ord derom . Den løn , hun kunne 
give ham , gav hun af et godt hjerte ; hun fik 
hurtigt sat skik på huset , og alting trivedes 
under hendes ferme hænder . 
Men Søren stod lidt , når hun ikke mærkede 
det , og fulgte hendes travle skikkelse med sørgmodige 
øjne . Hun haltede en lille smule , også 
efter at hun havde lagt stokken . Han tænkte 
med et vemodigt smil på hin dag , da han 
havde løjet hende halt over for John , og følte 

endnu bedre end dengang , hvor uendelig lidt 
det betød for hans kærlighed , om hun havde 
sin fulde førlighed eller ej . Ak , om der ikke 
var andet i vejen , ville han have taget hende 
på sine arme og sprunget jublende gennem 
stuerne . 

Viii . 
Sommeren forløb , og den tid gik bedre , 
end nogen af dem havde tænkt . Der var fuldt 
op af arbejde både ude og inde , de så’ ikke 
meget til hinanden , og i de korte hvilestunder 
gav bedriften dem nok at tale om . Når Anna 
træt lagde sig om aftenen og der var så stille 
i huset , at hun kunne høre Søren trække sit 
ur op inde i gæsteværelset , takkede hun gud 
for den ro , der var faldet over Søren . Men 
alligevel , hvis hun en aften , når hun tænkte 
over den forløbne dag , ikke havde et eneste bedrøvet 
blik fra ham at mindes , men han havde 
været imod hende ganske som imod alle andre , 
da havde hun en uforklarlig følelse af , at der 
var sket hende en uret . 
Ham , som lå under mulde , gav hun alle 
sine bedste tanker ; dem skyldte hun ham til gengæld 
for den store kærlighed , han havde båret 

til hende . Men hun fik så lidt igen , thi minderne , 
hvoraf hun skulle øse sit liv , de blegedes 
efterhånden . Og tankerne , hun ofrede 
John , de som før havde været så bløde og rige 
og fyldte med tårers vellyst , de blev rolige og 
underlig tørre . Da kunne hun fortvivle over , at 
sorgens salighed var taget fra hende og at 
hendes hjertes væld var løbet tomt . Og da 
kunne hun græde , men ikke over John — nej 
over sig selv , så fattig hun var , så sløv og 
utaknemmelig . Men det forsikrede hun og vedblev 
kun at forsikre sin elskede ven i hans 
grav , at selv om hendes sjæl lå lig i hende , 
ham tilhørte dog den usle rest , som var tilbage 
af hende , og ingen anden skulle eje hende . 
Høsten var endt , og efteråret kom med 
sine lange aftener . Nu måtte de være sammen ; 
de var jo da gode venner , som forstod 
hinanden , selv om de ikke talte om det , der 
tyngede . Men da mærkede Anna , at Søren så 
langt fra var faldet til ro . Hans væsen var 
så ujævnt , som hun aldrig havde troet det 
muligt hos denne stærke mand , der tidligere 
havde hersket så sikkert over sig selv . Et blik 
fra hende kunne jage blodet op i hans ansigt 
og tænde en lue i hans øjne , som gjorde 

hende utryg . Så før han ud ad døren og blev 
længe borte , og når han korn ind igen , var han 
så tavs og forsigtig , hver bevægelse , han gjorde , 
var en bøn om tilgivelse ; at se ham således 
smertede hende næsten mere end det andet . 
De måtte dog vist kunne tale om det , syntes 
hun , som to gode venner taler om en fælles 
ulykke ; måske det kunne hjælpe . 
„ Se på mig , Søren ," sagde hun , „ hvorfor 
er du så bedrøvet ?" 
„ Det nytter det jo ikke at tale om ," svarede 
han , mens hans øjne sky gled fra hende . 
„ Ja men alligevel Søren — man må jo 
da have et menneske , om man ikke rent skal 
gå til .u 
„ Det er jo det , at du er syg , Anna . Men 
med guds hjælp kommer du dig nok igen ." 
„ Syg !" Hun så forundret på ham . 
„ Alle de underlige tanker , du går med , 
Anna ." 
Hendes tanker ! Hvad kendte han til hendes 
tanker ? 
„ Kalder du det syg ?" hviskedee hun , som om 
hun talte med sig selv . Hun havde fået nok 
at tænke på for hele den aften . Det var det 
forunderligste , han kunne have sagt . Om han 

havde kaldt hende utro imod ham i sine tanker 
— om han var faret løs på hende med hårde 
ord  .  .  . men syg ! Mon også Inger regnede 
hende for syg ? Inger havde set så underligt 
på hende , da hun betroede sig til hende om sit 
ægteskab , men ikke haft et ord at sige til 
trøst . Og alligevel var Inger den eneste , hun 
havde nu . Ikke et menneske var der ellers , hun 
kunne tale ud for . Når Inger strøg hende over 
håret og vuggede hendes hoved ved sit bryst , 
følte hun sig så taknemmelig for det , hun fandt , 
selv om det ikke var forståelse . 
Nej ingen af dem forstod hende , hverken Inger 
eller Søren . Hvor skulle de også kunne det ? 
Ingen af dem havde sveget sin kærlighed . Søren , 
der vidste så god besked og kaldte hendes 
tanker underlige , hans tanker gik altid ad de 
lige linier , han nævnede alting med det nærmeste 
navn . Syg — gid det var så vel ! 
Nej hun vidste bedre : det var ikke sygdom , 
det var hendes troløshed imod den døde , som 
nu rejste sig imod hende . Sin skyld bærer et 
menneske med sig , hvor det går ; den kommer 
man sig ikke af . Gud kan tilgive , men en selv 
hverken kan eller må ; livet kan ikke begyndes 
fra nyt af . For hende var der hverken vej 

frem eller tilbage ; det forfærdelige var netop , at 
ved at sone sin skyld imod den døde hobede 
hun blot ny brøde sammen mod den levende . 
Anna vidste ikke , at den levende altid til sidst 
får ret over for den døde . Daglig syslede hendes 
tanker med John , men desuagtet udviskedes 
alt , hvad hans var , langsomt af hendes sind . 
Da troede hun , at det var hendes sjæl der døde 
i hende . Men det var livet der brød vej for 
sit . Livet og den levende der altid får ret . 
Så skete der noget , som gjorde ende på 
hendes syge grublen . 
Der blev sammenkaldt til et møde i menigheden ; 
ikke et af de sædvanlige , men et forretningsmøde 
af familiefædrene . 
Søren gik derhen ; han anede , at der var 
noget alvorligt i gære . Det var der også . 
Det var lykkedes skotøjshandler Pedersen i forening 
med et par stykker af de nidkæreste menighedsmedlemmer 
at rejse en stærk stemning imod 
præsten , og nu ville man , efter at have bedet 
Herrens ånd om at fylde hjerterne med den 
rette ydmyghed og kærlighed og holde al bitterhed 
borte , henstille til pastor Sandager , som var 
til stede , at se sig om efter en anden menigheds- 
kreds . 

præsten sad tavs og bleg og gned langsomt 
sine hænder imod hinanden uden at se op . 
De mere mådeholdne deltagere i mødet 
blev fuldstændig overrumplede , og det var nok 
heller ikke meningen , at de skulle komme til 
orde ; de nidkære havde samdrægtigt forpagtet 
talerstolen . Kun Mortensen hørtes at erklære : 
„ Så går jeg til metodisterne !" hvortil Pedersen 
med et vindende smil bemærkede , at dette gerne 
sås , endog særdeles gerne . 
Præsten forblev stadig tavs , indtil en taler 
glædede brødrene med den meddelelse , at det 
var lykkedes at bevæge Broder Pedersen til at 
imødekomme menighedens ønske og overtage 
det ledigblevne embede . Da gav det et sæt i 
pastor Sandager ; han rejste sig pludselig og 
spurgte , hvor skotøjshandler Pedersen havde 
modtaget præstelig uddannelse . Belært om , at 
Pedersen agtede på egen bekostning og for et 
tidsrum af seks måneder at besøge det og 
det gejstlige seminarium , udbad præsten sig 
ordet og beklagede den menighed , der skulle 
nøjes med en tarveligt uddannet præst . I seks 
måneder ville det således — for blot at nævne 
dette — være fuldstændig umuligt at lære græsk , 
sagde han , idet han lagde hånden på det 

græske testamente , som stadig fulgte ham . Da 
Petersen hertil hørtes at ytre med en lydelig 
hvisken , at den bog havde præsten nok kun til 
pynt , tilkastede pastor Sandager hin mægtige 
mand et blik , som Pedersen aldrig før havde 
set fra den ellers så beskedne præsts øjne og 
som han lovede sig selv at betale ved lejlighed . 
På dette punkt følte præsten sig nemlig som 
den overlegne , og tinet af skotøjshandlerens 
ondskabsfulde grin slog han op i bogen og begyndte 
at læse højt — så kunne de selv 
dømme , om han havde sit græske testamente 
til pynt eller ej . 
Sandager kunne nemlig til fuldkommenhed 
læse græsk , og det vidste han ; det var kun 
oversættelsen det kneb med . Men der behøvedes 
ingen oversættelse . Det gådefulde fremmede 
sprog , pynteligt udstyret med rivende 
jyske r’er , gjorde et dybt indtryk på forsamlingen , 
og så godt som alle forstod de pludselig , 
at det aldeles ikke gik an , at deres præst ikke 
kunne læse guds ord på græsk . Efter at 
præsten triumferende havde lukket bogen , kunne 
hans modstandere antegne et tabt slag , og da 
de mådeholdne nu kom til orde , viste det sig , 
at hele forsamlingen på fem seks stykker nær 

var enig om at erklære pastor Sandager sin 
fuldkomne tillid og udtale håbet om , at det 
forefaldne ikke måtte gøre noget skår i det 
bestående gode forhold mellem præst og menighed . 
Sandager var både stolt og glad , men det 
varede ikke længere , end til han kom hjem . Så 
snart han havde fortalt Inger om sin sejr og om 
den gode tjeneste , det græske testamente havde 
ydet ham , sagde hun ganske bedrøvet : „ Men 
Mikkel dog ! du har jo drevet humbug ." 
„ Har jeg ? “ Han blev næsten fornærmet . 
„ Jo , det var jo blot for de uforståelige ords 
skyld , at de gav dig deres stemme ; når du 
siger noget , de forstår , så regner de dig ikke ." 
„ Inger dog !" 
„ Kan du ikke se det , Mikkel ? Men det er 
du for god til . Jeg forstår dig og jeg regner 
dig , det ved du da ." 
Hun lagde sin arm om hans skulder og så’ 
ham trofast ind i øjnene . Han stod en stund 
og sundede sig på hendes ord ; hans øjne var 
urolige , som om han skammede sig for at møde 
hendes blik . 
Lidt efter lidt fik hans ansigt det gode , barnlige 
smil , som hun elskede . „ Men det har du 

jo også ret i ," sagde han med den naturlige 
ydmyghed , som var en af hans klædeligste 
egenskaber . 
„ Jeg er bange , vi ikke kan blive her længer , “ 
Sagde Inger og sukkede ligesom lettet ; thi hun 
tænkte på alle teerne . 
Flere ord veksledes der ikke imellem dem , 
men hos Sandager var der faldet et frø i en 
modtagelig jordbund . Han sov ikke den nat , 
men lå og tænkte sig bitter på al den tvang 
og alle de krænkelser , man havde budt ham i 
disse år . Han følte , at han var af en anden 
ånd end de , som her førte det store ord , og 
han begyndte at forstå , at han havde sat noget 
af sit bedste til iblandt dem . „ En pjalt , en pjalt !" 
Lå han og hviskedee . 
Inger havde ret : de måtte bort — det var 
det første han betroede hende , da hun vågnede 
næste morgen . Men nu var det hende som holdt 
igen . Hun havde sin part af den kvindelige 
forsigtighed , og når alt kom til alt , var det 
dog ingen spøg hverken for dem selv eller børnene 
at gå en usikker fremtid i møde . Hendes 
betænkeligheder gjorde imidlertid kun Sandager 
mere ivrig . Alting var bedre end dette 
trælbundne liv , hvor de ikke kunne være sig 

selv en dag til ende , men uafladelig havde 
spejderes øjne over sig . De skulle hjem til 
Danmark , rejsepenge kunne han vel skaffe . 
Hans gamle fader havde jo plads til dem , og 
meldte der sig ikke noget bedre , var han ikke 
bange for at gå på dagleje , indtil han kunne 
få et lærerembede . Så meget længe kunne 
det ikke vare , med den gode eksamen han 
havde . 
Derved blev det , og ugedagen efter var det 
præsten der indvarslede til et møde , hvor han i 
temmelig bestemte udtryk opsagde sin stilling 
og bekendtgjorde sin afskedsprædiken til det 
nærmeste tidspunkt , som kaldsbrevet tillod . 
Han takkede i venlige ord de af menigheden , 
som var kommet ham i møde med tillid , men 
måtte med beklagelse bekende , at de ikke var 
flere , end at han kunne have samlet dem under 
en paraply . Og med hensyn til de andre kunne 
han ikke nægte sig en hentydning til det 
bibelske ord om manden , der var faldet iblandt 
røvere . 
— præstens beslutning var et hårdt slag 
for Anna . Nu skulle hun miste det eneste 
menneske , som var hende til hjælp i hendes 
nød . Efter det første menighedsmøde havde 

hun og Søren talt meget sammen , og han fyldtes 
med håb ved at lægge mærke til , hvor optaget 
hun kunne være af andet end sit eget . 
De havde begge en levende følelse af , at præsten 
stod på svage fødder , men at en forandring 
var så nær , havde dog ingen af dem 
tænkt . Nu sank Anna helt sammen , og det var 
alt det , at Søren kunne få hende med til afskedsprædikenen . 
Det skar ham i hjertet at se hende således , 
han tænkte ikke mere på sin egen ulykke — 
blot han dog kunne hjælpe hende . 
Præstens havde været hos dem og sagt farvel . 
Da Søren den aften kom ind i stuen til 
Anna , som søgte at skjule for ham , at hun 
havde grædt , stod han lidt og så’ på hende ; 
så sagde han ligesom tøvende : „ Jeg har tænkt 
på en ting , Anna ." 
Hun så’ op ; hans øjne var fæstede på 
hende med et udtryk , hun ikke kunne blive klog 
på ; der var lige så megen lidelse som ømhed 
deri . 
„ Du trænger til en anden luft , Anna . Jeg 
har tænkt , at du skal følge med Sandagers på 
et besøg i Danmark ; det vil du have så godt 
af . Danmark , du !" Han smilte , men så 

uendelig trist , og forsøgte at give sin stemme 
en lokkende klang . 
Hvor han dog var god ! Men det var der 
jo ikke at tænke på , så meget som hun havde 
at gøre . Hun ville netop til at takke ham , da 
han begyndte igen . 
„ Og hvis  . . ." stammede han i voldsom 
kamp med sig selv . 
„ Men hvad er der , Søren ?" 
„ Hvis du ikke kommer igen , så  .  .  . , “ han 
kunne ikke godt få ordene frem for den hulken , 
der brød i hans strube , „  .  .  . så ved du , 
at du har din frihed ." 
„ Søren , Søren ," råbte hun i angest , „ send 
mig ikke bort , å gør det ikke !" 
„ Jeg sender dig ikke bort , Anna ," sagde han 
stille , „ men du skal have din vilje ." 
I næste øjeblik lå hendes hoved ved hans 
bryst . „ Min vilje er hos dig ," hviskedee hun , 
„ al min vilje er hos dig . Alt det andet er dog 
kun skygger , livet ligger jo for dig og mig . 
Tag mig ind til dig og lad mig være din ." 
Han stod som sanseløs . „ Vil du , Anna ?" 
„ Jeg vil være din hustru ," sagde hun , idet 
hun rødmende så’ op og nærmede sine læber 
til hans . 

han tøvede endnu og trak sig bort fra hende . 
„ En ting skal du vide først , “ sagde han og 
turde ikke se på hende , „ jeg har ringeagtet 
ham , som nu er død , og bildt mig ind , at han 
ikke var dig værd . Derfor tvang jeg din vilje 
ind under min og vidste ikke , at jeg gjorde to 
mennesker uret . Jeg ser anderledes på ham 
nu : det var ham , som var dig værd , og ikke 
mig . Han viste det i gerning ." 
Hun så’ op på ham , og der tindrede tårer 
af tak i hendes øjne , mens hun hviskedee : 
„ Værd , siger du — hvad er da jeg værd !" 
„ At elskes af en bedre mand end mig ," svarede 
han stille . 
„ Å Søren , kunne vi blot begge blive den 
lykke værd , at vi må eje hinanden !" 
Hendes hoved havde atter fundet sin plads 
ved hans bryst , og der blev det liggende . 

Ix . 
Et par aftener efter kom Mortensen . De 
havde netop sat sig til bords og kappedes nu 
med uvant livlighed om at gøre plads til ham . 
De var som børn , aldrig havde han fået mage 
til modtagelse . Han så’ fra den ene til den 
anden , og jo længere han så’ , des mere skinnede 
hans runde ansigt . 
Den trykkede stemning , som altid havde 
mødt ham i disse Stuer og havde gjort ham 
ganske forknyt , var som blæst bort . 
Han sagde imidlertid ingenting , men gav sig 
god ro til at spise . Kun da han opdagede en 
brændevinsflaske , som stod et par alen fra ham 
— ingen tænkte på at byde ham — rejste han 
sig og flyttede den hen i vindueskarmen . „ Det 
er ikke for mig , “ sagde han med værdighed , 
idet han igen satte sig ; Anna syntes , at det var 
så kønt sagt . 

„ Jaja børn ," sagde han endelig og skød 
tallerkenen fra sig , idet han med et veltilfredst 
smil nikkede til Søren og Anna , hvis hænder 
havde søgt hinanden under bordet , „ det er det , 
jeg altid har sagt : de døde er døde , og vi skal 
la’ dem hvile ; de kan trænge til det , så mange 
kruseduller de har gjort , imens de levede ." 
Da ingen havde udtalt ønsket om at grave 
de døde op , syntes Søren jo nok , at svigerfaderen 
kunne have sparet denne bemærkning . 
Men Mortensen lagde ikke mærke til hans uvillige 
mine ; med øjnene i loftet sad han og gravede 
i sin brystlomme og tog en lille omhyggeligt 
ombundet pakke frem . 
Hans tykke fingre famlede ved snoren uden 
at kunne få den op . „ Ja strikken er gået i 
bagtås , min tøs ," sagde han , „ det har ligget 
alt for længe i min lomme . Jeg købte det 
dagen før dit bryllup , men der er jo ingen som 
har haft bud efter det ." 
Stor nysgerrighed , hvilken Mortensen nød i 
små drag . 
„ Lad mig ," sagde Anna og ville snappe 
pakken fra ham . Men det turde Mortensen dog 
ikke indlade sig på . Han tog en bordkniv til 

hjælp og holdt triumferende en barnekappe i 
vejret på tre udspilede fingre . 
„ Hvad siger du til den genstand ?" smiskede 
han med en ubeskrivelig blinken . 
Anna sagde ingenting , hun blev blussende 
rød , og Søren delte tydeligt nok hendes forlegenhed . 
Mortensen var imidlertid for glad og stolt 
over sin fine spøg til at tage dem det fortrydeligt . 
Han vedblev at smile huldsaligt og vendte 
og drejede kappen på den mest fristende måde . 
„ Jaja børn ," sagde han , „ nu kan i jo gøre 
ved genstanden , hvad i synes ; men det er ligegodt 
synd , om jeg skal tage  den med hjem . For 
den er alt for lille til mutter ." 


Hvor den fynske kyst sænker sig i stejle brinker ned imod Lillebælt , ligger det gamle herresæde  » Elinesminde «  . Ofte skiftede det navn , oftere skiftede det ejer , og praktiske hensyn have i tidernes løb gjort dybe skår i den rene , sydlandske arkitektur , det oprindelig kunne glæde sig ved ; men i hovedtrækkene har det gamle herresæde dog vidst at bevare den imponerende alvor , hvormed det igennem tiderne har hævet sig frem af den omliggende parks ærværdige kroner og givet sig til skue for bonden , der dyrker dets frodige jorder , for fiskeren derude på det blanke bælt , og for folket derovre på den sønderjyske kyst , som ofte , ofte retter blikket over mod de høje , hvide gavle , medens det i længselsfuldt håb sender det kære , gamle moderland en vemodig hilsen . 
I mange slægtled tilhørte  » Elinesminde «  den adelige familie , hvis stamfader engang havde bygget det ; siden kom mænd af borgerligt blod 

og tog det i eje , og i de seneste tider er det gået i arv fra fader til søn i den rige og ansete familie Holm . 
Da nærværende fortælling begynder , ejedes  » Elinesminde «  af Christian Holm , en høj , kraftig mand af retskaffen karakter og lige afholdt af standsfæller og undergivne . Hans hustru var en lille , elskværdig dame , der ved sit blide og kærlige sind havde erhvervet sig agtelse og kærlighed blandt egnens beboere fra den første dag hun satte sin fod på godsets enemærker , og ikke mindst blandt de fattige og lidende , for hvem hun var utrættelig i sin opofrende omsorg . De havde to børn , den syvårige Aksel , som under en huslærers vejledning netop havde begyndt den boglige uddannelse , der senere skulle fortsættes i København , og den lille , lyslokkede Valborg , der endnu intet kendte udover sin leg med dukkerne og hunden og de små kattekillinger , og hvis eneste længsel var snart at gense den store , sære f'ugl , som hun kunne mindes fra den foregående sommer , da den som en lykkelig husfader stod oppe på ladebygningens tag og snakkede sine skrigende børn til ro , balancerende på sit ene , røde ben ; thi lille Valborg vidste godt , at når storken kom , så kom også de varme solstråler og blomsterne og fuglestemmerne dernede i den gamle 

park og køreturene med fader og moder omkring i den smukke egn . 
Og som lille Valborg længtes , medens hun fra barnekammervinduet rettede sine blå barne-øjne over mod den sorte , tomme storkerede , således længtes alt og alle efter våren , som nu nærmede sig , mennesker og dyr i deres trang til varme og lys og luft , naturen i sin trang til at udfolde al sin skjulte dejlighed . Hist og her i have og Vang begyndte de første spæde Spirer allerede at titte frem , og i de høje , gamle træer i  » Elinesminde « s park sad den glinsende stær og så sig om , som ville den undersøge , hvorvidt alt endnu var således , som da den hin efterårsdag drog bort til de fjerne , sydlige egne , hvorfra den nu var vendt tilbage . 
Når man følger landevejen , der fra  » Elinesminde «  fører syd på langs kysten ad Assens til , kommer man til den lille landsby ringsø-lille , som foruden et par store selvejergårde væsentligst bestod af fæstegårde og huse , der hører ind under  » Elinesminde «  . 
I en af disse fæstegårde boede Christian Møller med sin hustru og deres eneste datter . Man regnede Christian Møller for en velstående mand , og han havde ved hele sin Vandel forstået at tiltvinge sig egnens agtelse , om end man kendte ham som en mand , der forlangte sin 

mening respekteret , og kunne blive heftig og vred , når man ikke straks ville følge de veje , han anviste , hvad enten det angik byens og egnens . Fællesinteresser eller livet indenfor de fire længer , hvor han rådede . Han havde haft en stor børneflok , men sygdom af forskellig Art havde i årenes løb revet dem bort , således at han nu kun havde den attenårige Clara tilbage . 
Clara var en ualmindelig smuk pige , høj og rank af vækst , med et fyldigt , mørkt hår , der i bølgende fald lagde sig ned over hendes smukke pande og fremhævede den fine teint , hvorved hun i så påfaldende grad adskilte sig fra landsbyens andre unge piger , medens hendes sjælfulde øjnes dybe blik vidnede om en åndsudvikling , der tidlig eller sent måtte lære at længes bort fra det ensformige opslidende liv bag en bondegårds fire længer . 
Og således kom det også . Denne længsel efter kundskaber , efter en videre synskreds , efter at komme i berøring med mennesker af højere dannelse , havde allerede fæstet sig i Claras unge sind og givet hendes lyst og interesse en retning , som viste bort fra de hjemlige sysler og arbejder . 
Christian Møller havde aldrig tænkt sig andet , end at hans datter engang skulle giftes med en af egnens unge mænd — den bedste 

og rigeste naturligvis , så smuk og god som hun var — og han havde derfor tidlig holdt hende til den gerning , som en gårdkone bør kende , om end han ofte havde bemærket , at hendes tanker tog et højere sigte . Når han således undertiden havde truffet Clara i færd med at tegne eller skrive , eller han havde fundet hende fordybet i en eller anden bog , havde han vel nok talt med sin hustru om de  » fine nykker «  , som deres datter syntes at ligge inde med ; men i tillid til at hans villie var den , der ville blive fulgt , også når Claras fremtid engang skulle afgøres , havde han ladet tiden glide hen , medens han ved lejlighed beskæftigede sig med det spørgsmål : hvem af egnens unge mænd han skulle give fortrinet , når frierne nu ret snart begyndte at melde sig på gården . 
Det kom derfor som et lyn fra skyfri himmel , da han en dag i foråret gav sig i tale med Clara i anledning af nogle ord , som byens rigeste gårdmand havde ladet falde om en forbindelse imellem hans søn og Clara . Clara lod nemlig den forbavsede fader vide , at hun aldrig havde tænkt sig at blive en gårdmands hustru , og at hendes eneste ønske var at få forældrenes tilladelse til at rejse til København for at blive uddannet til lærerinde . 
» Nå — der rev altså dine fine nykker ud , «  råbte faderen , medens vreden allerede 

kogte op i ham .  » Det blev altså følgen af din lyst til at hænge over bøgerne , at du nu vil gøre dine forældre imod og trodse din faders villie  . . . « 
» Nej — nej , «  afbrød Clara ham ;  » jeg tænker mindst af alt på at gøre jer imod , jeg mente jo kun , at mit ønske også har betydning i et spørgsmål , der angår min fremtid . Og da vi nu taler derom  .  .  . « 
» Vi har ikke noget at tale om , så snart det angår sådanne nykker , «  faldt faderen hende i talen . Han havde opdaget et blik i Claras mørke øjne , som vidnede om en villiefasthed , han ikke havde tiltroet hende , og som gjorde ham lidt rådvild med hensyn til , hvad han skulle svare hende .  » Jeg har kun et at sige dig , «  fortsatte han endelig ;  » da jeg var ung , da lærte man mig et ordsprog , som siger , at den , der spiser kirsebær med de store , han får stenene i øjnene . Det skrev jeg mig bag øret , og da jeg skulle være min egen mand , da søgte jeg ikke ud over min stand , men lagde mig efter at fortjene mit brød , således som min fader havde lært mig det , og jeg stod mig derved . Og man lærte mig et andet ordsprog , det skal jeg også sige dig her : lige børn lege bedst , og det er et sandt ord , derfor tog jeg en kvinde af min egen stand til ægte , dengang jeg skulle sætte Bo , og det stod jeg mig også ved . Men jeg kender godt de moderne nykker , som unge 

mennesker lider af nu om stunder , «  vedblev han , medens klangen i hans stemme blev hårdere fra ord til ord .  » Fint skal det være , jo jeg kender dem , de fine nykker ; men jeg havde ikke tænkt mig , at vi også skulle have dem ind på gården her . «  så vendte han sig hurtig bort fra Clara og forlod stuen . 
Men Clara bøjede hovedet og brast i gråd , medens hun i tankerne repeterede de hårde ord , der nylig havde givet genlyd i den lille , lavloftede stue . Et øjeblik tænkte hun på at ile efter sin fader og bede ham at se mere lyst på tingene , forklare ham , at hendes ønske ikke var en følge af forfængelighed eller en overvurdering af sig selv , således som han troede , men en inderlig trang til at lære menneskene og livet at kende , således som livet og menneskene viser sig for den , der gennem kundskaber har erhvervet sig det fornødne skarpsyn . Men så syntes hun igennem tårerne at kunne se sin faders vrede ansigt , hun syntes at kunne høre hans strenge ord , og forsagt og modløs forlod hun stuen og søgte ud i det frie . 
Tæt udenfor byen hævede terrænet sig op i en høj banke , der gennemskares af landevejen på dens løb langs kysten op mod  » Elines-minde «  , og fra bankens øverste top , der kronedes af et lille . Tjørnekrat , havde man en vid og herlig udsigt over det smukke landskab , over 

skovene langt nede i syd og over bæltet , der hånede hist ude under den stejle kyst . Her havde det altid været Claras lyst at sidde , givende sig hen i drømme , medens blikket fulgte sejlerne derude under mågernes kredsende flugt , eller i selskab med sine kære bøger . 
Også nu søgte hun op til denne sin yndlingsplads . Gårdens store pudel , den kære , gamle trofast , fulgte hende derop , medens den som i forståelse af sin venindes sorg gned sit store , lådne hoved op ad hende og lokkede for hendes kærtegn . Men den unge pige var så fordybet i sine tanker , at hun næppe ænsede hunden , før hun havde sat sig deroppe ved tjørnekrattet og den nu lagde sig ved hendes side , betragtende hende med sine store , kloge øjne . 
» Ja , du er min hund , «  sagde hun kærligt og lod sin hånd glide hen over dens lådne Pels ,  » min kære , gode trofast , du mener mig det godt og forstår mig  .  .  . «  her gled hendes tanke igen tilbage til samtalen med faderen , og medens hendes blik søgte langt , langt ud over det blånende bælt , ud i den vide , vide verden , som hendes unge sjæl higede efter , gentog hun for sig de ord , hendes fader havde sagt , og målte deres indhold , med hvad der rørte sig i hendes bryst . 

for år saften ens hele fortryllende stilhed sænkede sig ned over det prægtige landskab . En sagte , bølgende luftning ude fra bæltet gled ind over markerne og bragte Duft med sig fra de salte vover derude og fra engenes spirende grønsvær , der kun hist og her brødes af går-denes og småhusenes mørke konturer , af de fjerne kirker og de takkede skrænter ude ved kysten . Aftensolens store , røde Skive havde hyllet sig i sit gyldne skrud og sænkede sig dybere og dybere mod horisonten , medens må-gerne i skrigende skarer søgte ind til deres sovepladser langs kysten . Alt åndede fred , alt indbød menneskene til at hengive sig i glædefuld beundren af den dejlige natur ; men oppe på banken under tjørnehegnet sad Clara med trofasts hoved i sit skød og lyttede til de stemmer , der fra hendes sjæls inderste dyb talte til hende , snart indtrængende og formanende om datterens pligt til at følge faderens villie , snart mindede hende om menneskets pligt overfor det pund , gud gav det i eje . 
Som den gode og kærlige pige Clara var , ville hun ikke kunne bringe det over sit hjerte at gøre sine forældre imod , men det stod hende også klart , at om hun bandt sig indenfor de snævre grænser , hendes fader anviste hende , ville hendes længsel efter en videre horisont dog aldrig lade sig kue , og af hvilket værd 

ville hun vel blive for den mand , hun bandt sig- til , når hun ikke kunne blive hos ham i de små , daglige glæder og bekymringer , men altid længtes bort , altid måtte lide under følelsen af at være stængt inde , hun , som fra hun var ganske lille havde ønsket sig vinger for at kunne flyve bort — langt ud mod de gyldne skyer derude , der nu — som så ofte før — drog hendes blik og- hendes længsel imod sig . Hendes fader mente hende det sikkert godt , når han advarede hende imod at følge den magt , der drog hende mod kunskaber og åndelig udvikling , men hvorledes kunne han misforstå hende , således at han fandt anvendelse for det gamle ordsprog , han havde anført ? Hun forstod det ikke — og der forløb år , før hun forstod , hvorledes de gamle ord kunne anvendes med hendes eget liv for øje  .  .  . 
Pludselig afbrødes Claras tankerække ved trofasts knurren . Hun lyttede , men alt var tyst og stille som før . Hun ville just sætte sig tilbage i sin forrige , drømmende stilling , da hendes øre opfangede lyden af en vogn , som nærmede sig nede på vejen , og kort efter så hun  » Elines-minde « s elegante Landauer , forspændt med et par store , fuksrøde hopper , komme hen ad vejen i muntert trav . Det var Herren og fruen fra  » Elinesminde «  , som sammen med børnene kørte den vante aftentur langs kysten . 

hr . Holm kørte selv hestene og havde Aksel hos sig på bukken , medens fruen sad inde i vognen med den lille Valborg , hvis latter og glædesudbrud lød langt ud i den stille aften . 
Hurtig rejste Clara sig og glattede sin kjole for at hilse det forbikørende herskab , medens trofast med rasende gøen satte af sted ned imod årsagen til p'redsforstyrrelsen og kastede sig i hvirvlende Spring op imod hestene , som om den ville nappe dem i de skummende muler . 
Hr . Holm tabte et øjeblik herredømmet over hestene , og før Clara kunne få hunden kaldt til sig , tørnede vognen med sådan kraft mod en vejsten , at den lille Aksel slyngedes ned fra bukken . 
Der lød et ængsteligt skrig fra p'ru Holm , der fortvivlet så tilbage efter barnet , medens hendes mand søgte at standse de fyrige heste . Men Clara ilede hurtig til og løftede den lille dreng op på sit skød , talte venligt til ham og søgte med sit lommetørklæde at standse blodet , som piblede frem fra et hul i tindingen og skød sig i en smal stribe ned over den lille , blege kind . 
Det var øjensynligt at barnet havde pådraget sig et farligt sår , og da Fru Holm omsider nåde hen til dem og hændervridende betragtede sin lille dreng , tilbød Clara at løbe hjem for at hente nogle sager til at forbinde 

såret med , idet hun forklarede fruen , at hun boede nede i den nærmeste gård . 
Imidlertid var hr . Holm kommet til . Han takkede den unge pige for hendes hjælp og bad hende sætte sig op i vognen med den sårede dreng , for at de hurtigst kunne nå ned til hendes faders gård og få tilkaldt fornøden hjælp . 
Da man nåde hjem hos Clara og fik fjernet det støv og snavs , der havde klæbet sig ved barnets sår , viste dette sig dog mindre farligt end der straks havde været grund til at befrygte . Ved Claras hjælp og opmuntrende tiltale kom den lille fyr sig snart af sin forskrækkelse , og hr . Holm mente at kunne vente med at tilkalde lægen , indtil man nåde hjem til  » Elinesminde «  . 
Men medens godsejeren ved Claras faders hjælp belavede sig på at køre bort igen , rakte fruen sin hånd til Clara og takkede hende venligt for den hjælp , hun havde ydet dem . 
» Jeg skal ikke glemme , hvad de har gjort for mig og min lille dreng , «  sagde hun og klappede Clara på den rødmende kind ,  » og skulle jeg engang på nogen måde kunne være dem til nytte , da skal det være mig kært at gengælde dem den tjeneste , de nu har ydet os . « 
Dette møde med den unge , venlige gods 

ejerfrue blev heller ikke uden betydning for Claras liv . 
Nogle dage senere holdt  » Elinesminde « s Landauer igen foran Christian Møllers gård . Fru Holm var da alene og kom for at fortælle Clara , at hendes lille Aksel nu var helt kvik og rask igen . For ikke at bringe forstyrrelse i huset , hvor man just var ved at spise til middag , bad Fru Holm Clara om at ledsage sig et stykke hen ad vejen , medens hun gav kusken ordre til at følge efter med vognen . 
» Jeg var så forskrækket og bekymret den aften , «  sagde Fru Holm , da de gik hen ad vejen , medens hun fortrolig stak sin hånd ind under Claras arm ;  » jeg var så bange for min lille dreng , at jeg ikke erindrer , om jeg fik takket dem for deres venlighed ; men nu , da det er overstået , føler jeg trang til også at vise mig venlig mod dem , og her har jeg en lille foræring , som de ikke må nægte at modtage , og som jeg vil bede dem at bevare som et synligt bevis på min påskønnelse af deres resolutte bistand . «  med disse ord fremtog hun af en lille æske en fin , gammeldags guldring , som hun hurtig skød ind på Claras finger , medens hun smilende så den unge pige ind i det blussende ansigt , der samtidig røbede forbavselse og inderlig glæde . 

Clara kunne ikke straks finde ord for sin glæde , men efterhånden som de kom frem ad vejen fik hun mere mod , og' da hun omsider rakte den unge Frue sin hånd til afsked , da havde hun lettet sit hjerte for alt , hvad der tyngede det , og i Fru Holm havde hun fundet en opmærksom og forstående tilhører , der havde tilsagt hende sin hjælp også overfor den uvilje , hvormed man i hjemmet mødte den unge piges fremtidsønsker . 
Og hvad Claras bønner ikke havde kunnet udrette overfor den strenge fader , det magtede et lille , duftende brev , som karlen fra  » Elines-minde «  en dag bragte ind på Christian Møllers gård . 
Dets indhold fik Clara ikke at se , men da hendes fader havde siddet og grublet lidt derover , løftede han hovedet og sagde lidt mere mildt end ellers , når talen var om Claras lyst til at blive lærerinde :  » Min mening om de dele bliver nu aldrig anderledes end jeg engang har sagt ; men jeg skal ikke mere sætte mig imod — gud give da at det må blive til din lykke . «  så førte han hurtig talen hen på andre ting ; men i Claras hjerte jublede det , og samme aften , da hun igen sad oppe på banken under tjørnehegnet , da bredte hun sine arme ud mod de rødgyldne aftenskyer , som ville hun favne den verden , hun nu skulle gå i møde . 

tre år senere var der en formiddag et usædvanligt røre foran frøken Zahles bekendte institut på nørreboulevard . 
Det årelange kursus var afsluttet , og de unge piger kom nu for at afhente deres eksamensbevis . 
Nogle havde deres pårørende med for at det vigtige dokuments indhold straks kunne blive kundgjort , andre kom alene , men over alle de unge ansigter hvilede den samme spænding , som resultatet af de lange tiders flid og arbejde måtte afføde . 
Fra dette sted skulle de nu gå ud i verden og frugtbargøre og udnytte den sum af kundskaber , de havde erhvervet sig , og alt efter indholdet af det dokument , de nu kom for at hente , ville deres modtagelse derude i verden jo blive . Var det da underligt om forventningens spænding var stor , var det da så sært , at glædens roser blussede højt på mangen kind , medens andre blegnede i mismod , nu da de unge piger kom tilbage med det lille , tilsyneladende så simple stykke papir i hånden . 
De mismodige fandt hurtig vej ned langs boulevarden ; men de blussende roser blev tilbage i en leende , pludrende klynge , som ikke kunne blive færdig med omfavnelser og lykønskninger og afskedskys — både ærlige og 

sådanne , som vare iblandede en lille , bitter misundelsens dråbe . 
Især var der en af de unge damer , en høj , slank pige , der havde ondt ved at frigøre sig for de andres stormende omfavnelser og begejstrede lykønskningstilråb . Smilende modtog hun denne hyldest , der gjaldt institutets dygtigste elev , og atter og atter måtte hun fremvise sit eksamensbevis for at man kunne se det betydningsfulde  » første karakter med udmærkelse «  og den smigrende anerkendelse som eksamenskommissionen havde anført på foden af dokumentet . Ærlige og oprigtige vare de mange omfavnelser , der blev hende til del ; thi overfor en så jernfast flid , som her var udfoldet , måtte al misundelse forstumme . 
Omsider lagde begejstringen sig lidt , og i samlet klynge fulgtes man til banegården for at tage afsked med dagens heltinde , der til almindelig beklagelse ikke kunne blive og deltage i det lille afskedsgilde , man havde arrangeret , men straks ville afrejse til sit hjem . 
Banepersonalet så lidt forbavset på den skare af ungdom og skønhed og glæde , der leende og støjende trådte ind i hovedbanegår-dens ventesal . Man så nok , at interessen samlede sig om en bestemt , den høje , smukke pige med det blege ansigt og det trætte smil om den røde , svulmende mund , men man forstod 

ikke anledningen , før en af de unge damer ved togets afgang udbragte et begejstret modtaget : 
» Længe leve institutets første elev —længe leve Clara Møller . « 
Så druknede afskedsråbene i støjen fra de rullende hjul , der førte Clara bort til den hjemstavn , hun nu længtes så inderlig efter at gense . 
Det var langt ud på aftenen da Clara endelig nåde sit hjem . I de travle dage , der gik forud for hjemrejsen , havde hun ikke haft tanke for at melde sin ankomst , før hun nu under trofasts logren og glædeshyl åbnede døren til den lille , lavloftede stue , hvor hendes moder sad og strikkede , medens faderen læste højt for hende . 
Det stod nu pludselig for hende , dette kære , kendte billede af hjemmets fred og hygge , at hun uvilkårligt standsede på tærskelen uden at kunne besvare forældrenes forundringsudbrud og velkomsthilsener . Det var som om en følelse af mathed tvang hende til at læne sig mod dørstolpen , medens hun nu lod sit blik glide hen over og ligesom favne hele det lille sceneri , faderen , moderen , hvert møbel , hver lille ting , der fra den vante plads talte til hende med de tusinde minders tunge og fortalte hende om den lille pige , som for år tilbage havde taget afsked med dette hjem for langt borte i den 

store , travle , støjende hovedstad at hige efter det mål , hendes unge , stærke sjæl havde sat sig , hige efter det med en febersygs brændende begær , uden anden støtte end sin egen villie , uden anden forkundskab end den fattige lærdom fra landsby skolen , — og med lukkede øjne og med indtrykkene afspejlende sig i det blege ansigt lyttede hun til , medens de hviskende stemmer fortalte hende videre om den unge bondepiges skæbne , om ringeagt og forhånelse , om lange nattetimers forløb under utrættelig flid , om savn og forsagelse af enhver tænkelig Art — indtil de omsider klang hende i møde som en jublende sejerssang for det erobrede mål ; da åbnede Clara sine øjne og kastede sig i forældrenes arme med et hulkende befrielsessuk . Thi nu var det jo forbi — nu — og med feberagtig hast rev hun sit eksamensbevis frem og lagde det på bordet . Så først fik hun sin stemmes brug og kunne besvare forældrenes mange spørgsmål , sætte sig hos dem og tale med dem som før hun forlod det kære hjem , hun næppe havde haft tid til at ofre en tanke i hele det nu tilendebragte afsnit af hendes liv . 
Men medens moderen satte sig tæt ind til Clara og talte med hende ud fra den inderlige glæde , hun følte ved atter at have sit barn hjemme hos sig , forholdt Christian Møller sig 

meste tiden tavs . Kun af det beundrende blik , hvormed han så over på sin datter , hver gang han havde haft brillerne fremme og gennemløbet eksamensbevisets vidnesbyrd , kunne man slutte sig til den glæde , hvormed han i sin datter genfandt sin egen villiefasthed , den han nu så inderlig fortrød engang at have sat sig op imod . 
I nogle dage hengav Clara sig fuldstændig i den hvile og fred , hun fandt i sit barndomshjem , og som hun nu hårdt havde behov . Så modtog hun en dag et brev fra  » Elinesminde «  , hvori Fru Holm i de hjerteligste ord ønskede hende til lykke med det glimrende resultat , som hurtigt var rygtedes ud på egnen , og som alle talte om . I slutningen af brevet udtalte den venlige dame sin glæde over snart at skulle gense Clara , hvis besøg hun allerede i flere dage havde ventet . 
Det var derfor med en følelse af faderlig stolthed at Christian Møller den påfølgende morgen lagde det sølvpletterede seletøj på sine blankbrune hopper og spændte dem for stadsvognen for at køre sin datter over på herre-gården . Lystig knaldede han med pisken , medens de rullede hen ad landevejen , hvor de vejfarende vendte sig efter dem og hilste dem med al den respekt , man mente at skylde folk , som plejede omgang med selve herskabet på godset . 

ankommen til  » Elinesminde «  blev de straks ført op i modtagelsesværelset , hvor hr . og Fru Holm allerede ventede dem og kom dem hjertelig i møde . 
» Hvor er de dog bleven voksen og smuk , «  udbrød Fru Holm , medens hun trykkede Claras hånd ;  » og Københavnsk , «  føjede hun muntert til med et hurtigt blik over den unge piges nette påklædning .  » Det kan man rigtignok kalde at føre sin sag igennem , «  vedblev hun , idet hun bød Clara og hendes fader at tage plads ;  » sådan en eksamenskarakter . Vi må jo alle være helt stolte af dem . «  og medens de to mænd efterhånden giede over i en samtale om landmænds interesser , måtte Clara nu berette Fruen om opholdet i København og forholdene på den trange skole , hun havde gennemgået derovre . 
Det faldt Clara så naturligt og let at tale med den fornemme dame , hvis venlighed netop indbød til den fortrolighed og naturlighed , som den unge pige helst iklædte sine ord . 
» Og hvilken bestemmelse har de nu taget med hensyn til deres nærmeste fremtid ? «  spurgte Fru Holm , da Clara omsider endte med at fortælle om det muntre optog , der havde fulgt hende til banegården . 
» Enten følge mine forældres ønske , «  svarede Clara ,  » at blive hjemme hos dem nogen tid , 

eller også , hvad der jo er hensigten med min uddannelse , snarest muligt at komme ud og forsøge mig som lærerinde . Ved at bestemme mig for det første , ville jeg samtidig kunne få tid til at læse videre i et par enkelte fag , som jeg gerne ville have lidt større sikkerhed i , hvorimod jeg' ved at beslutte mig for det sidste straks ville få lejlighed til at erhverve mig den praktiske færdighed , som jo til syvende og sidst er det vigtigste i en lærerindes gerning . » 
» Så bestemmer de dem muligen dog for det sidste , «  spurgte Fru Holm . 
» Som fruen ser , har begge veje sine fordele , «  svarede Clara ;  » men hvilken jeg vil følge ved jeg egentlig endnu ikke . « 
» Om de nu fulgte dem begge ? « 
» Ah — fruen mener , af jeg først kunne blive hjemme nogen tid for at føje mine forældre og følge min lyst til at læse lidt endnu , og så senere tage ud ? « 
» Nej , jeg mener , om de samtidig fulgte begge de veje , de har at vælge imellem , «  svarede Fru Holm smilende . 
» Det lader sig da ikke gøre , «  kom det så forundret fra Clara , at Fru Holm brød ud i en hjertelig latter , der fik hendes mand og Claras fader til at vende sig imod dem . 
» Jo vist lader det sig gøre , «  sagde hun endnu leende .  » De skal blot tage ud , og 

samtidig blive hjemme , eller , om de hellere vil , blive hjemme og samtidig tage ud  .  .  . « 
» Du gør jo frøken Møller ganske flov med dine gåder , «  faldt godsejeren sin hustru i talen . Men fruen vinkede blot drillende til til ham , så vendte hun sig igen til Clara og fortsatte med mere alvor : 
» Jeg mener , at de skal bestemme dem for en plads så nær deres hjem , at de  .  .  . jeg mener kort og godt , at de skal være den søde pige , jeg tror , de er , og ikke hægte at modtage et tilbud , som min mand og jeg i fællesskab vil gøre dem , nemlig at blive her hos os og være vor lille Valborgs lærerinde , samtidig med at være os til glæde og adspredelse . Forstår de mig nu ? «  føjede hun smilende til , idet hun lagde sin hånd på Claras arm . 
» Ja , nu forstår jeg dem , kære , gode frue , «  svarede Clara glad .  » Tak for deres tillid til mig , og tak , tusinde tak for al deres venlighed imod mig . « 
Der var kommet tårer i den unge piges smukke øjne ; men der viste sig ingen undseelse i hendes ansigt . Åbent og frejdigt bevidnede hun sin glæde . Og Christian Møller vidste i øjeblikket intet bedre end at kysse sin datter og trykke godsejerens og fruens hænder mellem begge sine . Og dermed var aftalen beseglet . 

da han kort efter kørte samme vej tilbage , så folk forundret efter ham ; thi så hurtig havde endnu ingen set Christian Møller køre , så drabelige knald havde ingen tidligere hørt ham slå for de to brune hopper , og så højt havde endnu ingen set ham knejse . Men bag i vognen sad Clara med glædebankende hjerte som årsagen til den hurtige kørsel , de drabelige piskeknald og Christian Møllers knejsende holdning . 
Sommeren i al dens herlige pragt lå nu over bakke og Dal , over eng og skov . 
Clara havde tiltrådt sin virksomhed som Valborgs lærerinde , og Fru Holm havde snart indset , at hun ikke tog fejl , da hun viste Clara den tillid at anbetro hende sit barns opdragelse og undervisning . 
Med aldrig glippende samvittighedsfuldhed omgikkes Clara sin lille elev fra tidlig morgen og indtil hun henimod Valborgs sengetid trak sig tilbage til det lille , smagfuldt monterede værelse , der var hende anvist , for at ofre et par timer på sin egen videre uddannelse . Med en indsigt , som måtte vække beundring for den unge lærerinde , forstod hun at inddele dagens timer og afpasse dem således efter formålet , at ingen tid gik tilspilde , samtidig med at elevens lyst og interesse for undervisningen 

vækkedes fra dag til dag . Og lærdom og vejledning lå der i al hendes optræden overfor hendes lille elev , hvad enten hun i morgentimerne færdedes med hende nede i parken og fortalte hende om fuglene og blomsterne og al den dejlighed , gud har skabt , eller hun lærte hende at synge de små , kønne morgensange , der vare hende selv så kære , — eller når hun i formiddagstimerne bibragte hende den egentlige , boglige undervisning — ja selv i legetimerne , når lærerinden og eleven flagrede som to børn hen over havens store plæne med kroketkugler og fjerbold , forstod Clara hist og her at indskyde en nyttig lærdom . Og havde lille Valborg været rigtig flink ved bog og tavle , så kom belønningen ud på eftermiddagen i form af et eventyr eller en af de muntre småfortællinger , som Claras livlige fantasi tillod hende selv at fremstille , og hvori hun stedse vidste at lægge en eller anden lille moral , der fæstnede sig dybt i det modtagelige barnesind . 
Blandt de unge mennesker , der på den tid opholdt sig på godset , vare avlsforvalteren og mejeribestyreren de to , som Clara på grund af deres stilling oftest kom i berøring med . 
Carl Schou , hvem avlsdriften var underlagt , var et par år yngre end Emil Helms , men hans kraftige bygning og det solbrændte ansigt , 

der prydedes af et stærkt , blondt fuldskæg , gav ham udseende af at være jævnaldrende med  « bestyreren af godsets mejeri . 
Avlsforvalteren var hr . Holms søstersøn . Han havde nylig aftjent sin værnepligt og opholdt sig nu på  » Elinesminde «  for under sin kyndige onkels vejledning at blive i stand til engang at kunne overtage driften af sin faders ejendom , en større proprietærgård i nærheden af Århus . 
De to unge mennesker vare omtrent samtidig ankomne til  » Elinesminde «  , og medens Carl Schou mødte med sit muntre djærve sind , havde Emil Helms lagt sin dygtighed og forstandige , rolige optræden som grundvold for det venskab , der hurtigt knyttedes imellem dem og bestyrkedes under deres daglige gerning , under deres jagtudflugter og den forløbne vinters spilleaftener , hvor godsejeren og Aksels lærer , som hen i foråret havde forladt godset , samtidig med at Aksel begyndte sin skolegang i København , havde været deres modparti . 
Men fra samme dag som Clara optog sin gerning som Valborgs lærerinde , syntes det som om deres venskab dag for dag aftog i varme og inderlighed . 
At spilleaftenerne måtte ophøre med forårets komme lod sig vel forklare , den daglige gernings krav lod sig også udlægge som årsagen 

til , at man nu så sjældent så dem i hinandens selskab ; men at de nu som oftest søgte hver sin vej , når de med hund og jagt- , geværet vandrede ad skoven til , havde allerede længe givet anledning til samtale og allehånde gisninger . 
Også hr . Holm og hans hustru havde ved lejlighed talt om den øjensynlige forandring i de to unge menneskers forhold til hinanden , uden at de kunne forklare sig grunden dertil . De vidste jo ikke , hvilke følelser synet af den unge , smukke lærerinde havde vakt i de unge mænds hjerter , og hidtil havde disse vidst at bevare deres hemmelighed , om end de gensidig havde en instinktmæssig anelse om , i hvilken retning de skulle søge årsagen til deres venskabs aftagende . 
Endnu havde ingen af dem haft mod til at nærme sig den unge pige , og det lå Claras tanke fjernt , at hendes ankomst til godset skulle have forårsaget nogen som helst forstyrrelse . 
Så var det en dag hen i efteråret og kort før godsets store høstgilde skulle finde sted , at Carl Schou stod ved kontorvinduet og så , hvorledes Emil Helms på sin vej over gården hurtig nærmede sig Clara , der med Valborg ved hånden kom hjem fra morgenturen , og overrakte hende et brev , som den 

unge pige modtog , medens hun forbavset vendte sig imod overbringeren , som for at udbede sig en forklaring . Men Helms løftede blot høfligt på hatten og ilede mere skyndsomt end ellers af sted i retning af staldene . 
Denne i og for sig så ubetydelige tildragelse tiltvang sig straks Carl Schous hele tænkeevne .  » Var det en kærlighedserklæring ? «  — Emil helms’ besynderlige hastværk , hele hans ivrige , noget forlegne optræden kunne tyde derpå . Eller bestod der måske allerede et hemmeligt forhold imellem de to ? For enhver pris måtte Carl have svar på disse spørgsmål , og han besluttede at benytte den første lejlighed til at tale med Clara selv derom . 
Indtil videre måtte han søge at berolige sit sind , der var gerådet i et oprør , han aldrig tidligere havde kendt , og han lod derfor sin ridehest sadle og forlod gården i retning af skovene , hvor den dybe stilhed og den kølige luftning ude fra bæltet efterhånden dulmede hans tanker til ro . 
Det havde hidtil ikke stået ham klart , at han elskede Clara , han havde kun følt sig draget imod hende ved den oplivelse , det var for ham at tale med hende om København , som han kendte fra sin militærtid , og overhovedet at udveksle tanker med hende for hendes kvikke og forstandige tales skyld . Men nu var hans 

hjerte trådt helt i forgrunden med dets længsel efter hendes stemme , hendes blik , hele den Duft af ungdom og ynde , der omgav denne fine , slanke pigeskikkelse . Og så inderlig var denne hjertets længsel , således voksede den sig stor og stærk , jo mere han nu tænkte på hende , at hans hest pludselig standsede som for et voldsomt ryk i tøjlerne , vendte om og satte i flyvende trav tilbage til  » Elinesminde «  , hvor karlen hovedrystende modtog den skumbedæk-kede hest og så efter dens rytter , der med sænket hoved gik ned imod haven . 
Her satte Carl sig på en bænk og stirrede tankefuld ned i de store , runde figurer , hans ridepisk tegnede i gruset . 
Så hørte han en lyd som af lette trin , der nærmede sig , og straks efter kom Valborg løbende og kastede sig i overgiven kådhed over hans knæ , medens hun søgte at gribe ham i skægget . 
Han så ikke op , men kunne dog fornemme , at Clara stod tæt ved og betragtede ham . Og rigtig — da han tog mod til sig og så i vejret , da stod hun der og så på ham med dette dybe , dvælende sideblik , som han hidtil kun havde fundet smukt , men som nu tillige fik ham til at bæve . 
» Lille Valborg , du må ikke tillade dig sådanne friheder , «  lød den smukke , blide stemme . 

» Hr . Schou har måske heller ikke lyst til at lege med dig nu , «  tilføjede hun , medens hun med en håndbevægelse kaldte barnet hen til sig og gjorde mine til at gå videre . 
» Kunne de ikke have lyst til at sidde her og passiare lidt med mig , «  skyndte Carl sig at sige . Det kom så underlig kejtet fra ham , syntes hun , og med en påfaldende Iver trak han igen med ridepisken nogle store , runde Buer i havegangens grus . 
» De tegner , «  henkastede Clara , idet hun tog plads ved siden af ham . 
.  » Jeg tænker , «  svarede Carl uden at se op , 
» Ah ! «  udbrød Clara .  » Formodentlig på de unge københavnerinder , de talte om i går . Eller måske kun en af dem , «  føjede hun til med et listigt sideblik . 
» Ja , jeg tænkte virkelig på en dame , «  sagde Carl og så op .  » Hvor kunne de vide det ? — men det var ikke nogen københavnerinde . « 
» Å — jeg gættede mig det til efter en påstand , jeg engang hørte fremsat , og hvorefter en herres tanker altid stå i et vist forhold til de bevægelser , han samtidig udfører . « 
» Hvor de er forstandig . Men hvorledes ? Hvilke bevægelser har jeg gjort , som kunne røbe mine tanker ? « 
» De ridsede disse store , runde streger , «  svarede Clara og pegede med spidsen af sin 

fod ned i sandet .  » Det tyder på blide tanker . Havde noget ubehageligt beskæftiget dem , ville de have tegnet brudte og uregelmæssige linier . «  så rejste hun sig for at kalde på Valborg , der under sin leg med en hundehvalp havde fjernet sig ned imod plænen . 
Men Carl bad hende om at blive . 
» Frøken Møller , de overrasker mig som så ofte før ved deres forstandige svar . Ja , jeg tænkte virkelig på en dame , en ung , smuk dame  .  .  . «  så holdt han inde , som om han fortrød denne indledning , og idet han pludselig greb hendes hånd , sagde han hurtigt : 
» Jeg tænkte på dem , frøken Clara  .  .  . på dem , og på det brev , de før modtog af Emil Helms . « 
» Men hvorfor dog ? «  spurgte Clara med uforstilt forbavselse , medens dog en let rødme bredte sig over hendes ansigt og hendes hånd langsomt søgte at frigøre sig for Carls skælvende tryk . Brevet indeholdt kun en indbydelse fra hr . Helms til at deltage i høstballet som hans dame . « 
Carl bed sig i læben , medens hans ridepisk gjorde nogle korte afbrudte træk i sandet . 
» Ja , de er berettiget til at spørge , hvorfor jeg blander mig i den sag , «  sagde han .  » Men jeg skal sige dem det , frøken Clara , jeg må sige dem det  .  .  . Frøken Clara , det er fordi jeg 

elsker dem , fordi jeg følte mig pint af skinsyge i samme øjeblik som jeg så ham give dem dette brev , fordi jeg ville blive så grænseløs ulykkelig , om det havde forholdt sig , som jeg tænkte mig , da jeg så dem og ham dernede i gården , at de måske allerede havde givet deres kærlighed bort til en anden . « 
Han havde vendt sig imod hende , og deres øjne mødtes i et fast og roligt blik . Kun den heftighed , hvormed den unge piges bryst bevægede sig , tydede på de følelser som den lidenskabelige klang i Carls ord havde vakt til live . 
» Jeg gik herned for at møde dem , «  fortsatte Carl med samme rolige alvor ;  » jeg måtte sige dem , hvad de nu ved — tilgiv mig , hvis mine ord har fortørnet dem ; men jeg kunne kun henvende mig åbent og ærligt til dem i en sag af så stor betydning for mig . Er de vred på mig ? «  tilføjede han og søgte igen at fange hendes blik . 
» Nej — jeg takker dem for deres oprigtighed , »  svarede hun og bøjede sit hoved som for at skjule de to store tårer , der bævede i hendes øjne og løj mod smilet på hendes svulmende mund . 
Da sprang han op og greb den unge pige i sine stærke arme :  » Clara — Clara , sig det — sig det , elsker du mig ? « 

» Ja ! — i guds navn lægger jeg  .  .  . «  her druknede hendes ord i de heftige Kys , som Carl under jublende glædesudbrud trykkede på hendes mund , hendes øjne , hendes blussende kind , og som han ikke ophørte med , før Valborgs latter og hundens bjæffen kom så nær hen til dem , at han erindredes om , hvor de befandt sig . 
» Farvel , min dejlige pige ! «  råbte han og svingede sin hat højt i luften .  » Farvel , farvel  .  .  . «  så sprang han over bænken ind i nøddehækken og forsvandt . 
Men Clara stod længe og spejdede derind , hvor hun havde set de grønne grene lukke sig bag Carls høje , kraftige skikkelse . Det hele stod for hende som en drøm , en dejlig , berusende drøm  . . . 
Næste formiddag havde Carl en længere samtale med sin onkel og tante ; det var hans maner at gå rask fremad i alt , hvad der lå ham på hjerte . Han fortalte dem kort og godt om sin forlovelse med den unge lærerinde og følte sig lykkelig , da de af ganske hjerte gratulerede ham til hans valg . Hvorledes hans fader ville modtage efterretningen var det eneste spørgsmål , der lagde en sky over glæden ; thi man kendte hans strenghed og hovmodige sind og vidste , at det allerede fra den tid , da Carl og hans søster Olga endnu vare små børn , 

havde været proprietær Schous eneste og inderligste ønske engang at se sine rigdomme forlenede med den glans , som et adeligt navn og våbenmærke ville kunne kaste derover . Og gennem sine børns — og vel særlig sin søns — giftermål havde han håbet at se dette sit ønske opfyldt . Tildels havde lykken allerede begunstiget ham og bragt ham frem imod det eftertragtede mål , idet frøken Olga , der var nogle år ældre end Carl , under et ophold ved badene i homburg havde stiftet bekendtskab med en baron von Hochberg , en levelysten , forgældet person , der nærmest opholdt sig ved badene for at friste lykken ved det grønne bord , og som ved en forbindelse med den rige , danske proprietærdatter havde set en udvej fra den armodens sump , han efterhånden havde bragt sig dybere og dybere ned i . 
Ved sæsonens afslutning havde baron Heinrich i følge med sin noget ældre søster aflagt et besøg på den jyske proprietærgård , og aldeles forblindet og duperet af al den adelige glans , der så uventet strømmede ind over ham , havde proprietær Schou da ikke alene modtaget den tyske baron med åbne arme og ved forlovelsens deklaration forstrakt ham med et ret betydeligt forskud på sin datters medgift ; men han havde også i en samtale med sin svigersøn udtalt som sit kæreste ønske , at båndet 

mellem familierne von Hochberg og- Schou måtte blive knyttet endnu fastere gennem en forbindelse mellem hans søn Carl og baron Heinrichs søster . 
Dette skete medens Carl lå i garnison i København . Men proprietær Schou , der mente at måtte forfølge sin sejr og snarest give sin søn lejlighed til at se den dame , der var udset til hans vordende brud , fik let arrangeret en lystrejse til København under påskud af at ville vise sine gæster den danske hovedstad . 
Ved ankomsten her fik han udvirket Carls fritagelse for de militære . Øvelser i nogle dage for at de kunne have ham med sig i den uendelige række af forlystelser , man havde planlagt , og på udflugterne i Københavns omegn — proprietær Schou vidste ingen ende på sine opmærksomheder overfor de adelige gæster . 
Det morede vel også Carl at omgås disse fremmede , med hvis sprog han var så fortrolig , at det ikke var ham til hinder ; men da det omsider sivede ud , hvad der var den egentlige hensigt med besøget i København , da tvang hans åbne , ærlige sindelag ham til så ofte lejlighed gaves at vise sin modvillie mod faderens påtænkte arrangement . Thi dels var den vedkommende dames nationalitet ham imod , dels var hendes væsen og ydre så utiltalende , at Carl aldrig ville kunne forlige sig dermed , og 

endelig var hun så meget ældre end ham , at Carl , der overhovedet slet ikke følte trang til allerede at binde sig i ægtestand , måtte betragte sin faders ønske som det rene vanvid . Og adelskabet var Carl for naturlig en gut til at lade sig friste af . 
Han så godt af den tyske baronesses venlighed og hele opførsel , at hun var inde i forholdene og ikke ville have noget imod , at de ordnedes efter hans faders og baron Heinrichs ønske ; men idet han lod som om han intet mærkede , sørgede han blot for at det ikke kom til nogen ligefrem udtalelse mellem ham og hans fader , indtil han endelig med et befrielsessuk så dem dampe bort ad samme vej , hvorfra de kom . Så meldte han sig igen på eksercerpladsen og havde snart glemt det hele . 
Men at hverken hans fader eller hans søster havde glemt denne sag , og at de med større og større Iver søgte den gennemført , havde han i den mellemliggende tid ofte haft lejlighed til at se af brevene hjemme fra . Han havde dog stedse undgået i sine breve at besvare deres hentydninger ; men nu trængte spørgsmålet sig frem i hans forhold til Clara og fordrede en afgørelse . 
Ved den samtale , som Carl nu havde med sin onkel og tante , der kendte forholdene og betragtede dem ud fra samme synspunkt som 

han selv , blev man da enige om , at hr . Holm og Carl samtidig skulle skrive til proprietær Schou og forklare ham om den nylig stedfundne forlovelse uden at berøre den påtænkte forbindelse med baronesse von Hochberg , hvilken man mente jo måtte falde til jorden af sig selv , da Carls og Claras forlovelse nu var en kendsgerning . 
Og derved blev det . Samme eftermiddag red Carl ned til postkontoret med de to breve , og da han ud på aftenen vendte tilbage og opsøgte Clara nede på udsigtshøjen , hvor han havde sat hende stævne , da måtte han vel indvie hende i de angreb , man ville kunne vente imod deres unge kærlighed , men med ungdommens lyse blik på livet så de fremtiden fortrøstningsfuld i møde , hentende kraft i deres lykke og i de løfter om ubrødelig troskab , de atter og atter tilsvore hinanden . 
I flere dage havde Clara ikke besøgt sine forældre ; nu længtes hun efter at komme hjem og fortælle dem om det vigtige skridt , hun havde gjort , og indhente deres billigelse deraf . At de kunne have derimod , at budskabet om , i hvilken smuk og god og dygtig mands hånd hun havde lagt sin fremtids skæbne ikke ville fylde dem med den samme jubel , der klang f hendes eget bryst , havde hun intet øjeblik befrygtet , og dog overfaldtes hun af en ængstende 

følelse , hver gang hun mindedes sin faders fordom imod skridt , der kunne føre hende bort fra den tarvelige stand hun tilhørte . 
Men som hun alt engang tidligere havde formået at skyde denne fordom til side , trøstede hun sig også med nu at kunne få sin faders samtykke , så meget lettere som hendes kæreste jo var landmand og ville vie sin fremtid til en landmands gerning , om end hans fødsel og opdragelse og de midler , han ville få at råde over , måtte anvise ham et andet spor for sin gerning , end det , hendes fader i sine tarveligere kår havde fulgt . 
Hun havde fået Carls løfte om at hemmeligholde deres forlovelse for alle andre end herskabet på  » Elinesminde «  , indtil hun havde talt med sine forældre og der var kommet brev fra Carls fader . Dog havde den unge , lykkelige mand sat høstgildet som den yderste frist for deres forenings kundgørelse og havde allerede anmodet sin onkel om at deklarere forlovelsen samtidig med at han ved gildesbordet bød gæsterne velkommen . Han syntes , at der således ville komme et mere højtideligt præg derover . 
Da modtog Clara en aften et bud fra sine forældre , der bad hende snarest at komme hjem for at de kunne tale med hende i et vigtigtan-liggende . 

hun troede , at dette vigtige anliggende var høstgildet , som hendes forældre , ligesom godsets øvrige fæstebønder vare indbudte til , men så snart hun trådte ind hos de to gamle , så hun straks at der måtte være noget alvorligere på færde . 
Efter at have hilst på Clara gik Christian Møller lige til sagen ,  » Kære barn ! sagde han , der var en mand her hos os i går , det var forresten min ungdomsven Frederik Helms ; han kom for at tale med os på sin søns vegne , eftersom han sagde fordi hans søn Emil ikke havde mod til at komme selv . Du kender ham jo deroppe fra gården og ved jo nok , at han er lidt indesluttet og genert af sig . Nå — hans ærinde var da at sige os , at hans søn kunne lide dig og ville tage dig til kone , dersom vi svntes om det — og du selv da naturligvis også . «  her tav Christian Møller et øjeblik og så på Clara , der under stærkere og stærkere forvirring havde fulgt ham . Så vedblev han : 
» Emil Helms er jo en brav og dygtig mand , og sin plads som mejeribestyrer på  » Elinesminde «  og  » Klintholm «  kan han vel gøre regning på at beholde så længe han kan røre en hånd . Se , det ville jo nok blive en stopper for din lyst til at komme ud i verden , men du kan da ikke blive i ugift stand alletider , og du bliver jo ældre for hver dag , og du kunne 

da også godt være lærerinde deroppe for det , og når tøsen er færdig med sin lærdom , så kunne du jo holde sådan ligesom en lille skole  .  .  . «  her standsede Christian Møller igen ; den lange tale havde næsten forbavset ham selv , så godt han havde skilt sig ved den . Nu så han op på sin kone som for at hente hendes bifald . 
» Og så kunne du blive herhjemme hos os alletider , «  faldt konen ind . 
Men Clara havde under faderens udlægning af forholdene genvundet sin fatning . Nu rejste hun sig og lagde sin arm om moderens Hals . 
» Kære fader og moder , «  sagde hun ;  » det er rigtigt som i siger , at Emil Helms er en brav og dygtig mand ; men jeg kan dog ikke blive hans hustru  .  .  . nej , afbryd mig ikke , jeg kan ikke blive hans hustru , efter som jeg allerede har bundet mig til en anden  .  .  . « 
» Hvad har du ? «  lød det samtidig fra begge de gamle . 
» Som jeg siger , kære fader og moder . Jeg ville netop i dag herned for at fortælle jer det — jeg er bleven forlovet med Carl Schou , godsejerens søstersøn . « 
» Med avlsforvalteren ? « 
» Ja — vær ikke vred på mig fordi jeg ikke spurgte jer til råds først , men det kom så uventet bag på mig , at jeg gav ham mit løfte 

før jeg rigtig havde tænkt derover  .  .  . Og han er så god og kær , og jeg holder så meget af ham . « 
» Å — herregud , mit barn , «  sagde moderen blidt og trykkede Clara ind til sig . Men Christian Møller blev siddende tavs og stirrede frem for sig . 
» Er du vred på mig ? «  spurgte Clara og lagde sin hånd på hans skulder .  » Er du ked af det , fader ? « 
Da rejste den gamle mand sig og så sin datter ind i øjnene med et underligt sløvt , selvopgivende udtryk , og med en stemme , hvis klang røbede al den bedrøvelse , som budskabet havde lagt i hans sind , sagde han : 
» Vred på dig , nej , mit barn , man vredes ikke på sit eneste barn ; men herinde — herinde kan det nok svie og pine , når det , der var en det allerkæreste glider bort — længere og længere bort  .  .  . « 
» Men glider jeg da bort fra dig , fader ? «  spurgte Clara kærligt . 
» Ja , du gør , Clara , du glider længere og længere bort fra dine gamle forældre . Jeg prøvede engang på at holde dig tilbage , men så talte fruen deroppe din sag — jeg måtte ikke stå dig i vejen , skrev hun — å herregud — tror du at en fader vil stå sit barn i vejen , nej , det var ganske andre ting , jeg tænkte på ; 

men det kender sådan en fin dame vel ikke . Og da du så kom hjem igen , så var hun så glad for dig , og vi da også , må du tro . Se , fruen deroppe , hende var du jo kommet et stykke nærmere , fordi du var bleven så fin og så belæst ; men her hjemme , Clara , her mærkede vi , at du var gledet et stykke fra  .  .  . « 
» Kære fader ! « 
» Ja , sådan var det . Din tale og dine manerer og dine fine klæder det var alt sammen bleven fremmed for os . Men her skal du se en erindring om dig , fra dengang du var lille og vi havde dig helt og holdent , «  vedblev han , medens klangen i hans stemme blev mere og mere vemodig . Så åbnede han det gamle chatol og trak en af de dybe , ormstukne skuffer ud .  » Her kan du se , hvad vi to gamle har at se på og glæde os ved fra dengang da du kun kendte os  .  .  . « 
Clara havde forundret lyttet til faderens ord , medens hun som mekanisk fulgte ham hen til chatollet . Nu så hun ned i skuffen — der stod et par små , revnede træsko ovenpå en lille , laset bibelhistorie . 
Da kastede Clara sig hulkende om sin faders Hals ; nu så hun , at der inde bag hans grove vadmelskofte bankede et hjerte med langt inderligere varme , end hans barske ansigt nogensinde havde forrådt . 

» Nej , man står ikke sit eneste barn i vejen , «  gentog hendes fader og lod sin hånd glide kærtegnende ned over hendes hår . Og Clara syntes at kunne høre hans tanke , der fortsatte :  » men herinde — herinde kan det nok svie og pine , når det , der var en det allerkæreste glider bort — længere og længere bort  .  .  . « 
» Jeg skal heller ikke stå dig i vejen nu , lille Clara , «  vedblev den gamle .  » Det er jo så livets gang — frøet falder fra stammen og sætter sin egen rod — men frøet bliver i stammens læ , og var Emil Helms bleven din mand , så havde vi beholdt dig hos os ; men som det nu er , kan jeg tænke mig , at du snart vil glide helt bort . « 
» Nej — nej , sig ikke det ! «  råbte Clara lidenskabeligt og knugede sit ansigt ind i hans stride skæg . 
» Ja ja — ja ja , «  trøstede faderen .  » Følg nu din vej , som Vorherre viser dig den , og gid det må blive dig og os til glæde og velsignelse . « 
» Til glæde og velsignelse , «  gentog hendes moder og sluttede hende i sine arme . 
Så kørte Clara bort ad  » Elinesminde «  til . Men hjemme på sit eget lille værelse sad hun længe og tænkte over de seneste dages begivenheder og sit besøg hos forældrene . Inde bag den tynde skillevæg kunne hun høre Valborgs 

rolige , taktfaste åndedræt , og der kom øjeblikke , da hun ønskede sig tilbage i hin barndommens sorgløse tid ; men så trængte billedet af Carls djærve skikkelse sig frem for hendes tankes blik og fyldte hende med den elskovs beruselse , som barnet ikke kender , og gjorde hende atter lykkelig og tilfreds . Hun forstod så godt , hvad der ængstede de kære , gamle forældre , hun fattede så godt den tomhed , de måtte føle i hjemmet , hvor de nu var ganske ene , og bebrejdede sig , at hun i den senere tid kun så sjældent havde været hos dem . Men med løftet om at ville gengælde al deres kærlighed efter bedste evne , og med faderens ord :  » Det er jo så livets gang — frøet falder fra stammen og sætter sin egen rod «  som den sidste tanke , faldt hun til ro og drømte sig hen i blide drømme om en lille , fredelig plet , hvor hun og Carl skulle fæste rod og vokse op i kraft af deres gensidige kærlighed . 
Den påfølgende dag var der travlhed og bevægelse overalt på  » Elinesminde «  . Staldene blev gjorte rede til at modtage høstgildegæsternes heste . I kornmagasinet blev de lange spiseborde anbragte , og loen blev gjort i stand for dansen . Overalt var der travle hænder i færd med at ordne og rydde og pynte med grønt og blomster og høstredskaber og de gyldne strå med de tunge , vuggende aks , og 


efterhånden som dagen skred frem , begyndte gæsterne at indfinde sig . Gående , kørende og ridende kom de fra nær og fjern — fæstebønder , husfolk og arbejdere , unge og gamle , — alle , der hørte ind under  » Elinesminde « s område og havde givet en håndsrækning med i de travle dage , da sæden blev bragt hjem . Alle kom de i deres fineste pynt , de unge karle med aks bag hattebåndet , de unge piger med blomster i håret og på brystet . 
Og hurtig blev der trængsel i loen , hvor musikken allerede spillede op for de unge , og omkring bordene i kornmagasinet , hvor de gamle samledes ved velkomstdrammen , indtil gårdens piger tvang hele sværmen over i loen for at de kunne få plads for maden , som nu blev sat ind på bordene i store , topfyldte fade og bakker . 
Så lød råbet :  » Alle mand til bords «  — det var godsejeren selv , der gav signalet , og hurtig forplantede det sig ud over gæsternes dansende , leende og støjende skare . 
For midten af det øverste bord havde hr . Holm og hans hustru med den lille Valborg taget plads ; nærmest dem sad Clara , avlsforvalteren . Mejeribestyreren , Claras forældre og gårdens tyende , for så vidt de ikke vare beskæftigede med opvartningen , og efter dem hele den brogede række af mænd og koner , karle 

og piger , medens musikken havde plads på en blomstersmykket forhøjning i det store rums fjerneste ende . 
Der bølgede som en brusende storm af latter og skæmtende tale ned langs bordene . Alt var liv og munter hengiven sig i glæden . 
Nu rejste hr . Holm sig og slog' til lyd .  » Kære venner ! «  råbte han så højt , at det gav genlyd helt op under taget , medens alle ansigter vendte sig op imod ham , djærv og mandig , som han der stod med det indtagende smil på sit vejrbidte ansigt og glasset højt hævet i sin hånd .  » Kære venner ! — velkommen på  » Elinesminde «  , velkommen alle , gammel og ung , mand og kvinde — i inderlig taknemlighed til ham , som skifter sol og regn og lægger sin velsignelse i al vor gerning , bringer jeg min oprigtige tak til alle og enhver , der har hjulpet mig at bringe høsten i hus , og jeg knytter et ligeså oprigtigt ønske til min tak , ønsket om , at man overalt , hvor den danske Bonde dyrker sine fædres jord , vil opelske og bevare den samme gode forståelse mellem herre og tjener , som den , der altid har hersket på  » Elinesminde «  . Og dermed , kære venner , et leve for den danske landmand . 
Så drønede hurraråbene ud over det store rum til violinernes og trompetens skingrende fanfare . 

kort efter rejste godsejeren sig igen og slog til lyd . Clara bøjede rødmende sit hoved og kastede et hurtigt blik over på Carl . Hun så en lille nervøs trækning om hans mund og gættede på , at hans tanke i dette øjeblik var langt borte , ovre hos faderen , fra hvem man endnu ikke havde fået noget svar . 
Men godsejeren hævede sit glas og sagde :  » Kære venner ! Det er en glædens fest vi her er samlet til . Til den lyse morgen skal vi juble og danse og synge — glæden skal blusse højt hos unge , medens de svinger sig i dansen , og de gamle skal genleve deres egne ungdomsglæder i synet af dem . Mangt et venskabs-bånd vil måske blive knyttet ved denne fest , et er . allerede knyttet , og jeg bekendtgør det her som en passende indledning til vor glædesfest : min avlsforvalter , min kære nevø Carl Schou og frøken Clara Møller har knyttet sig til hinanden i et kærlighedens bånd , og jeg beder dem , kære venner , at vie dem de bedste fremtidsønsker i det glas , vi nu vil tømme til ære for de nyforlovede . De leve ! « 
Atter blandede hurraråbene sig i violinernes og trompetens skingrende fanfare og bølgede langt ud i den stille efterårsaften  .  .  . men pludselig indtrådte en uhyggelig tavshed som afløser for de glædefulde råb . Den begyndte oppe ved midterbordet , hvor godsejeren 

og hans nærmeste undergivne sad og sneg sig som et ængstende pust ned langs rækkerne , hvor man lænede sig langt frem for at se op imod en ung mand , som midt under hurra-råbene og den skingrende fanfare havde udstødt det jamrende skrig , der fik alle til at holde inde , og som nu sad bøjet med ansigtet mod sine hænder , medens heftige ryk som af hulken trak sig ned gennem hans legeme . 
» Mejeribestyreren «  —  » Emil Helms , «  lød det i forundret hvisken ned langs rækkerne . Clara brast i gråd og lænede sig tilbage i sin moders favn , angst og uro stod på alle ansigter , en almindelig forvirring var ved at gribe ind i det glade selskab , — da rejste godsejeren sig og lagde sin arm om den unge mands skulder , talte nogle venlige , beroligende ord til ham og førte ham bort . 
» Clara — Clara , «  sagde Christian Møller og bøjede sig kærlig mod sin datter .  » Om dette skulle være et varsel for din fremtid , at lyk-ønskningsråbene blev afbrudte af tårer . « 
Men Clara hørte ham ikke , så smertende havde denne begivenhed blandet sig ind i de jublende tanker , hvormed hun havde fulgt godsejerens ord . Tænkte hun måske nu det samme som hendes fader ? Så også hun et varslende tegn i den begivenhed , der så forstyrrende havde blandet sig i glæden ? 

længe sad hun som et bytte for sine følelser , knuget i bevidstheden om at være genstanden for de mange blikke og for den sum-mende lyd af mange , sagte stemmer , der lød omkring hende . 
Men medens Carl søgte at tale Clara til ro , gjorde hans onkel på sin side , hvad der stod i hans magt for at kalde den flygtende feststemning tilbage , og snart hørte man inde fra loen at dansen var i fuld gang . 
Også Clara lod sig overtale til at deltage i det muntre lag , om end hendes vante glade sind havde hårdt ved at kæmpe sig igennem den misstemning , der havde grebet hende . Men ovre på sit værelse sad Emil Helms og pintes under den glædens larm , som lød over til ham . Han elskede Clara med hele sin unge , ærlige sjæls varme . Han hørte til disse stille , indesluttede naturer , i hvem følelserne ligger dybt som en ulmende glød , der aldrig slår ud i lysende flamme , men som heller aldrig kan slukkes . Endnu samme aften havde han talt med sin fader om resultatet af dennes henvendelse til Claras forældre , alt syntes at love ham den . Sejr , hans hjerte tørstede efter , og han havde håbet , at netop denne aften skulle åbne den lykkelige fremtid , han så i møde med Clara ved sin side , da ramte ham godsejerens forkyndelse af hendes forlovelse med Carl 

Schou som et knusende slag , der berøvede ham al herredømme over sig selv og aftvang ham et sønderknust hjertes jamrende protest mod de rungende hurraråb , 
næste morgen udbad han sig godsejerens tilladelse til fremtidig at tage ophold på an-neksgården  » Klintholm «  , da han så vidt muligt ville undgå at træffe sammen med Clara og Carl Schou . 
Fra dag til dag , uge for uge ventede man med stigende ængstelse på svaret fra Carls fader , og da det omsider indløb , da viste dets indhold til fulde , at den hovmodige proprietær havde til hensigt at sætte sig imod sin søns forbindelse med Clara af al magt . 
Det var en formiddag , just som man sad ved frokostbordet , at brevet ankom sammen med den øvrige post . Det var adresseret til hr . Holm , og  ,da denne vidste , med hvilken længsel , de to unge mennesker havde imødeset dets komme , lagde han mod sædvane aviserne til side , åbnede brevet og læste : 
hvidbjerggård pr . Århus , d . 20 . Septbr . 
Kære svoger og svigerinde ! 
Af de  .sidst ankomne breve fra  » Elines-minde «  ser jeg , at Carl har stiftet bekendtskab med en vis Clara . Jeg benytter med flid ordet bekendtskab ; thi — lad mig sige det straks - - 

nogen forlovelse og endda med et giftermål for øje kan der aldeles ikke være tale om , dels fordi jeg ikke kan tro , at Carl ville gøre mig den sorg at knytte en simpel bondepige til sig og sin familie , dels fordi jeg aldrig ville give mit minde til en sådan forbindelse . Jeg ser derfor ganske bort fra de lovtaler over vedkommende pige , som Carls og også eders brev indeholder , og kan kun betragte det hele som en af de flygtige forbindelser , unge mænd stifte i dag og bryde i morgen . Og skulle jeg virkelig se disse breve i samme alvor , hvori de synes at være skrevne , da kan det kun blive med min dybeste beklagelse af , at et sådant skridt er foretaget i eders hus og måske endda under eders medvirkning og tilskyndelse . At Carl for et øjeblik kunne forglemme , hvilke hensyn han bør tage til sig selv og sin slægt , ville hans ungdom til nød kunne undskylde ; men at i gamle mennesker kunne tro , at jeg , hans fader , ville give mit samtykke til en så naragtig idé , er mig mildest talt ubegribeligt , da i jo dog kender mit ønske med hensyn til Carls forbindelse med baronesse von hoch-berg . 
Det påtænkte besøg her for at præsentere den omhandlede bondepige må Carl ikke tænke på , da han vil finde min dør lukket , når han har hende i følge . 

jeg finder det for latterligt at en fader skulle besvare et brev som det , Carl sendte mig sammen med eders , og vil derfor bede eder meddele Carl , hvad han af dette brev behøver for at indse , at jeg med alle de midler , der står en fader til rådighed , vil møde den letsindighed og mangel på sønlig ærbødighed , han ville fordriste sig til at udvise , og jeg håber . at det må lykkes eder både at tale ham til fornuft og indse , hvor fejlagtigt i selv har handlet i den her omskrevne sag . 
Min kære Olgas bryllup med baron Heinrich von Hochberg finder sted den fireogtyvende i næste måned , ved hvilken lejlighed jeg håber at se eder herovre . Til samme tid må Carls interesse for den landlige skønhed være ophørt , thi jeg ønsker , at hans forlovelse med baronesse rosannah von Hochberg bliver deklareret på hans søsters bryllupsdag . 
Med venlig hilsen 
eders 
inituPinit==P . heruPher==schou . 
Af hr . Holms mørke miner og de misbilligende udbrud , han lod høre , medens han læste brevet , havde de tilstedeværende haft let ved at slutte sig til dets indhold . Men da godsejeren nu gav brevet til Carl for at han selv kunne erkyndige sig om faderens svar , da 

virkede hele dets opstilling og den sårende ringeagt , hvormed det berørte Clara ; således på den unge mand , at han ude af sig selv af harme rev brevet itu , hvorefter han bøjede sig ømt over sin forlovede og kyssede hende gentagende , medens han sagde : 
» Det er hårde ord , min fader skriver , lille Clara ; jeg tili nte tgjorde brevet for at du ikke skulle få dem at se , — men et skal du vide : at min faders dør er lukket for mig , så længe jeg kommer med dig i følge . Således skriver han , og den er altså lukket for bestandig . « 
Så løftede han den grædende Clara op til sig og førte hende ind i et tilstødende værelse for at trøste hende og fortælle hende , hvorledes han allerede havde taget bestemmelse for deres fremtid for det tilfælde at hans faders svar skulle blive således , som det nu forelå . 
Endnu et årstid ville han lade hengå uden at gøre forandring i forholdene som de nu vare ; men da ville han gå til sin fader og afkræve ham sin mødrenearv , som måtte være tilstrækkelig til at sætte ham i vej .  » Og da skal vort bryllup stå , «  endte han sin beretning , idet han kyssede den unge pige , som gennem tårernes slør forrådte ham dybden af den lykke , der ventede ham .  » Da skal vort bryllup stå , og bliver det end kun som husmoder på 

en forpagter gård , så ved jeg dog- , at du vil være glad , fordi jeg elsker dig og blev dig tro . trods alt , hvad man lagde os i vejen — ikke sandt ? — ikke sandt ? «  gentog han under Claras Kys og omfavnelser  . . . 
På samme tid sad godsejeren og hans hustru inde i spisestuen og talte om det nys ankomne brev , især de fornærmelige udtalelser , som Carls fader havde tilladt sig overfor dem , og hvorover de følte sig meget ilde berørt . I tidligere tid , før proprietær Schous medfødte foretagsomhed og et næsten fabelagtigt held havde g-ivet ham fodfæste på den vej , der snart førte ham til de rigdomme han nu besad , havde han ofte gjort brug af sin svogers altid åbne hånd , uden hvilken han næppe nogensinde ville have opnået sin nuværende stilling og betydning ; men efterhånden som han mærkede , hvorledes hans fod med stedse fastere og hastige skridt førte ham frem ad den gyldne vej , han var inde på , betalte han vel tilbage , hvad han havde lånt , men nogen taknemlighed udviste han ikke , og det hovmod , der så let følger heldet , lærte ham snart at se ned på sine omgivelser , også de , hvorfra han tidligere havde hentet hjælp . Efter i en årrække at have ofret sig for sine spekulationer — det var særlig sædhandel på oversøiske havne , han drev — syntes heldet endelig at ville glippe 

ham , og snu , som han var , trak han sig da tilbage til  » Hvidbjerggård «  , som han havde arvet efter sin fader , for herfra at spejde ud efter det adelsstempel , han med en fiks idés ihærdighed ønskede at påtrykke sin bugnende pengesæk . 
I sin datter Olga , der hvad forfængelighed og hovmod angik , slægtede sin fader på , havde han fundet en ivrig støtte i sine højtflyvende bestræbelser , og omsider var det da også lykkedes hende ved sit bekendtskab med den tyske baron at opnå det fælles ønske i dets ene halvdel , men Carl , som havde arvet sin moders sagtmodige sindelag , ville ikke ofre sin lykke på faderens hovmodsalter , og at bøje ham var derfor deres fælles opgave . 
Blandt proprietær Schous slægtninge var godsejer Holm den eneste , der aldeles uafhængig af den rige proprietær kunne betragte dennes fikse idé som den naragtighed , den var , og han og hans hustru havde , hvor lejlighed gaves , ikke lagt skjul på deres mening derom . Derfor havde proprietæren i de senere år ikke betragtet dem med de venligste blikke , og da han nu erfarede , hvad der var foregået med Carl under opholdet på  » Elinesminde «  , troede han forlovelsen med Clara iværksat eller i hvert fald tilskyndet af hr . og Fru Holm som et udslag for deres lyst til at trodse og ærgre ham . 

men lige så fjern som en sådan tanke havde været den brave godsejer og hans hustru , lige så ilde berørtes de nu ved at se denne beskyldning fremsat i proprietærens brev , og de besluttede derfor at gengælde hans uhøflige skrivelse ved at udeblive fra det averterede bryllup . 
Med denne beslutning rejste de sig fra bordet og åbnede døren til det tilstødende værelse , hvor de fandt Carl og Clara i færd med at udmale de lyse fremtidsplaner . 
» Ja , det er ret , «  råbte hr . Holm dem glad i møde ,  » hold i blot trofast sammen , så føjer gud det nok til det bedste . Og nu hver til sit «  , føjede han muntert til og klappede i hænderne , som når man jager en flok børn til deres pladser i skolestuen . Og medens Fru Holm tog sit håndarbejde og Clara kaldte Valborg til undervisningstimen , lagde hr . Holm sin arm i Carls og fulgte med ham ned på kontoret . 
Her havde de to mænd en længere samtale med brevet som udgangspunkt , og Carl indviede sin onkel i de samme fremtidsplaner , som han nylig havde udviklet for Clara . Dog her mødtes den unge mand igen af en hindring for sine planers realisation i de oplysninger , hans onkel gav ham med hensyn til den påregnede mødrenearv . På den tid da Carls moder døde , havde proprietær Schou kun været ejer af en 

meget ringe kapital , og det testamente , som kort før dødsfaldet blev sat op , indeholdt uomstødelige bestemmelser om mødrenearven som en part af den kapital , der da var til stede , og som skulle stå urørt for børnene medens det blev lagt i den efterlevendes hånd at forøge den i forhold til en mulig forøgelse af kapitalen . 
» Men lad os ikke komme nærmere ind herpå , «  afbrød godsejeren sig , da han bemærkede den skuffelse , der lejrede sig over Carls nylig så håbefulde træk .  » Her er jo ikke tale om at optræde med juridiske krav , lad det dog ikke komme dertil mellem fader og søn , og du skal se , at tiden nok bringer hjælp også for dig og din forlovede ; thi endnu har i jo intet at haste efter . « 
Med denne trøst gik Carl til sin gerning , og efterhånden som dagen forløb , vejredes den triste stemning , som brevet havde været årsag til , bort i den muntre , livsglade tone , der altid herskede på  » Elinesminde «  . 
Brylluppet på  » Hvidbjerggård «  forløb , og kun igennem breve fra slægtninge , der havde været til stede ved festligheden , fik man på  » Elinesminde «  at høre derom . Kort efter bryllupsdagen vare de nyformælede tilligemed baronesse rosannah afrejste til sydtyskland , hvor proprietær Schou havde udfriet slægten Hochbergs 

gamle stamgods  » Taubenhain «  af den mest generende gæld og ladet selve slottet montere og udstyre med al den glans , han ønskede at se sin datter omgiven af . 
Alt efter det afhængighedsforhold , hvori brevskriverne stod til deres rige slægtning på  » Hvidbjerggård «  , vare beretningerne om brylluppet og den pragt , der var udfoldet , affattede . Enkelte breve indeholdt små ondskabsfulde bemærkninger om den adelssyge proprietær og hans forarmede svigersøn ; men der var også breve , som bugnede af lovprisning og snobbede glædesudbrud over at høre til baronesse Olgas nærmeste slægt , og disse breve indeholdt tillige mere eller mindre smertelige sidehug til Carl og hans forlovede . 
Men medens Carl ærgrede sig i stilhed , søgte han blot at holde Clara fri for de generende udtalelser og hånende benævnelser , der vare møntede på hende , og søgte iøvrigt at holde sig skadesløs i den venlighed , han mødte i Claras hjem , hvor de brave , gamle folk ofrede ham al den hjertelighed , han måtte savne fra sit eget hjem . 
Forholdet mellem Carl og Clara blev fastere og inderligere fra dag til dag , efterhånden som de lærte hinanden at kende . De skyer , der havde lejret sig på deres lykkes horisont , syntes kun at ville bidrage til deres unge 

kærligheds styrke , og ingen prøvelse syntes at kunne svække deres tillid til fremtiden og deres tro på de planer , de lagde for deres fremtidige samliv . 
Da indtrådte en begivenhed , som med et eneste slag kastede hele deres skønne fremtidsbygning i grus . 
Efter en rejse til  » Taubenhain «  var proprietær Schou vendt syg og lidende tilbage , og kort efter hjemkomsten var han afgået ved døden som følge af et apoplektisk slag . 
Dette sorgens budskab ramte Carl og Clara med knusende vægt . Det havde stedse været Carls faste overbevisning , at hans fader ville forandre sin strenge bestemmelse , og han havde just haft i sinde at besøge sin fader for . at bønfalde ham om hans samtykke og bede ham modtage Clara som sin datter . Men nu var den store adskillelse kommet , uden at der var bragt nogen forsoning til veje . Han havde stedse elsket sin fader med sønlig oprigtighed ; kun i det eneste punkt , der angik valget af hans livsledsagerinde , havde han været ham overhørig . Al erindring om faderens hårdhed var nu svundet fra hans sind , hvor inderlig bebrejdede han sig ikke nu at have trukket tiden ud uden at forsøge en forsoning , ja , der kunne komme øjeblikke , da Carl så sin handlemåde som en medvirkende årsag til faderens bratte 

bortgang , og bittert måtte han føle , at ingen anger er så dyb som den frugtesløse . Han var af en for ædel karakter til noget øjeblik at betænke , at netop dette dødsfald brød skranken , der havde stået hans egne ønsker i vejen , og kun dyb og inderlig sorg opfyldte hans sjæl , medens han beredte sig på rejsen , der skulle føre ham til det sidste møde med faderen . 
Hvad kunne vel være årsagen til proprietærens død  ? I brevet havde man nævnt et hjerneslag ; men næsten samtidig med dødsbudskabet indløb der til  » Elinesminde «  nogle rygter , der ville vide at sætte dødsfaldet i forbindelse med besøget på  » Taubenhain «  . Man talte om , at proprietæren ved personlig at undersøge forholdene på det tyske gods havde indset , at han end ikke med opofrelse af hele sin formue kunne redde det fra den fuldstændige ruin , dér alt længe havde truet det , og at sorg herover og bekymringer over sin datters sørgelige fremtidsudsigter havde forvoldet ham den sindsbevægelse , som endte med det dræbende hjerneslag ; — man fortalte , at proprietæren havde fundet sin datter alene på det forgældede gods , medens baron Heinrich var flygtet fra hende , medtagende alt , hvad han ved sit giftermål med hende var kommen i besiddelse af ; — et vildere og mere voldsomt rygte fortalte endog , at man nede i Tyskland havde indgivet 

den gamle proprietær en langsomt dræbende gift , der kunne rydde ham af vejen og give den adelige svigersøn rådighed over de fornødne midler til at redde sig ud af de påtrængende ågerkarles kløer med , — og således gave rygterne sig frit spillerum i alle mulige retninger , men alle satte de proprietærens død i forbindelse med besøget på  » Taubenhain «  og dettes forarmede stilling . 
Ved sin ankomst til  » Hvidbjerggård «  søgte Carl at forfølge den tråd , hvorover alle disse rygter vare spundne , for om muligen at komme til vished om , hvorvidt der forelå en en forbrydelse ; men der lod sig intet forklare ud over , hvad ligsynets dødsattest sagde :  » Død som følge af et hjærneslag «  . 
Også rygtet om baron Heinrichs rømning måtte falde til jorden , eftersom Carl ved ankomsten til sin faders gård fandt både baronen og sin søster Olga tilstedeværende . Der blev således kun tilbage , hvad der var fortalt om det tyske gods forgældede forhold , men også dette rygte syntes Carl usandsynligt , når han betragtede den sikre , hovmodige anstand , hvormed hans søster og adelige svoger førte sig , og for øvrigt kunne forholdene på  » Taubenhain «  jo ikke komme til at berøre ham . 
Begravelsesdagen oprandt . Noget talrigt følge kunne ikke siges at være til stede ved 

proprietær Schous jordefærd , dertil havde han været for lidet afholdt på egnen ; kun slægtninge fra nær og fjern havde indfundet sig . Ved graven lagde man mærke til Carls dybe smerte over tabet af sin fader ; også baronesse Olga viste sig bedrøvet ; men den tyske adelsmand syntes nærmest optaget af at bevare en standsmæssig holdning , og onde tunger mente endog at turde berette om en vis tilfredshed , der afspejlede sig i hans ansigt , medens han fulgte den højtidelige handlings forløb . 
Efter begravelsen blev børnene og de nærmeste slægtninge nogle dage på  » Hvidbjerg-gård «  for at ordne det nødvendige i henhold til de bestemmelser , den afdøde måtte  . have truffet i sit testamente . Dette dokument blev fundet af baronesse Olga blandt den afdødes efterladte papirer og oplæst i samtlige de tilstedeværende slægtninges påhør . Det viste sig nu , at proprietær Schou havde været ejer af en langt større kapital end man havde ventet . Som altid ved et testamentes forkyndelse fandtes også her blandt de forsamlede slægtninge få glade og mange misfornøjede ; men for Carl blev det en skuffelse så bitter , som den kan tilføjes en søn af sin fader . 
Foruden at større og mindre summer tilfaldt forskellige familiemedlemmer , alt efter deres slægtskabsforhold til den afdøde , bestemte 

testamentet , at baronesse Olga skulle have størsteparten af den øvrige rede kapital , medens  » Hvidbjerggård «  med tilliggende jorder , kreaturbesætning og inventar tillige med den rede kapitals mindrepart skulle tilfalde Carl . 
Men medens testamentet ikke indeholdt nogen som helst betingelse for baronesse Olgas tiltrædelse af sin arvepart , var der for Carls vedkommende tilføjet , at han , udover hvad der tilkom ham som mødrenearv , ikke kunne disponere over de ham tilskrevne værdier , så længe han stod i noget som helst forhold til Clara Møller , datter af fæstebonden Christian Møller i ringsø-lille by , at han skulle tilfalde renterne af de anførte værdier fra samme dag som han hævede sin forbindelse med samme Clara Møller , men at der først skulle tilkommé ham fri rådighed over sin arvepart fra den dag , da han indgik ægteskab med baronesse rosannah von hoch-berg . Men end ikke med dissse strenge bestemmelser havde den hårdhjertede fader ladet sig nøje ; der fandtes i testamentet et bilag , underskrevet af proprietær Schou , og hvori han udtalte sig i ord , der grænsede til forbandelse over den skuffelse , hans søn havde beredt ham ved ikke at føje sig efter hans ønske , og at han end ikke hinsides graven ville tilgive Carl den sorg , han ved sin forbindelse med Clara havde forvoldt ham . 

på mange af de hosstående slægtninge gjorde disse testamentets hårde og hjerteløse ord et pinligt indtryk ; kun baronesse Olga bevarede den kulde og ringeagt , hvormed hun havde behandlet sin Broder siden hans forlovelse med Clara . Og baron Heinrich , der var ukendt med det danske sprog , overværede testamentets fejllæsning med kold værdighed , medens han kun nu og da lod sig et og andet oversætte af sin hustru . 
L'de af sig selv af smerte og bitter skuffelse søgte Carl bort fra den trange stue , så snart bekendtgørelsen af faderens sidste villie var til ende . Og først langt borte fra gården , ude på den ensomme , stille mose , hvor hans skridt mekanisk havde ført ham hen , og hvor den skrigende vibe forundret flagrede oj> og spejdede efter den ensomme vandrer , der f<jr-styrrede dens fred , først herude standsede Carl under vægten af den sjælekamp , der bøjede ham mod jorden og syntes at ville sønderknuse ham . Ene med sig selv og sin gud tog Carl her sin beslutning , den eneste , hvormed han turde leve og se fremtiden i møde i al doms mørke . Ikke tanken om de rigdomme , han måtte miste , var i stand til at bringe forstyrrelse i hans forhold til den uge , han elskede ; men tanken om de grufulde ord , der nu aldrig lod sig udslette , tanken om faderen , der endnu 

fra det hinsides ville se i vrede på ham , måtte blive det afgørende for Carl , om end hans hjerte skulle briste derved . Og idet han bøjede sit knæ mod mosens stride Tue , anråbte han gud om styrke til at bære den byrde , der var ham pålagt . 
Dybt nedbøjet begav han sig tilbage til  » Elinesminde «  for at bringe Clara budskab om deres ulykke i hele dens omfang , og tage en sidste , smertefuld afsked med hende . Ofte påkom der ham en frygt for , at han ved synet af den elskede pige skulle vise sig svag overfor sin beslutning , og i sådanne øjeblikke kunne han foretrække aldrig at se hende mere ; men så droges han atter fremad i længsel efter den trøst , det ville være for hans blødende hjerte , at sige hende , at om han end ikke turde vandre sin vej gennem livet ved hendes side . da ville han dog aldrig glemme hende og aldrig — aldrig tilhøre nogen anden . 
Og tung og - smertefuld blev denne sidste afsked for de to unge mennesker , der så kort forinden havde set så lyst og fortrøstningsfuldt på livet . Tavs og med kraftløs arm førte Carl den unge pige ned i havens aftenstilhed , og som ved et tilfælde toge de nu plads på den samme bænk , hvor de havde siddet hin lykkelige dag , da deres unge , håbstærke hjerter fandt hinanden . Længe sad de tavse ved 

hinandens side , Carl søgende efter de ord , der nænsomst kunne udtrykke den grusomme sandhed , Clara i bange anelse om den ulykke , hun straks ved synet af Carl havde læst i hans blege ansigt og sønderknuste blik . 
Men med kvindens fine instinkt havde Clara fattet alt og målt dybden af sin Kummer endnu før Carl fandt ord derfor . Uden tårer , stærk i sin knusende sorg , lænede hun sit hoved imod hans bryst og fortalte ham om alt , hvad der rørte sig derinde , fortalte ham det , således som hun så det for sin sjæls blik , fortalte ham det i de blide ord , der kun kunne formes i en ædel , selvfornægtende kvindesjæl som udtryk for dens styrke selv i den bitreste kamp — og Carl bøjede bekræftende sit hoved og skjulte ansigtet i sine hænder  .  .  . 
En ugle fløj hen over parkens susende kroner og vækkede dem af deres tavse smerte ved sit skingrende skrig . Da skød Clara den ring af sin finger , som Carl engang havde sat derpå — det var en gammel ring med en enkelt kostbar sten , som engang havde tilhørt Carls moder — men Carl satte den hurtig tilbage på den unge piges hånd , idet han som udtryk for sin smerte og sit døende håb citerede nogle strofer af en lille sang , som Clara havde lært ham : 

» Mit kæreste måtte jeg miste , må vandre så ene min vej ; dog hvad jeg af sorg end må friste , dit billede glemmer jeg ej  .  .  . « 
Og Clara lagde sin arm om hans Hals og fortsatte : 
» Og skiller os hav end og lande , dit minde vil fylde mit sind , jeg bringer til fjerneste strande min hilsen på bølgende vind : den hvisker dig blidt — uden klage , hvor kærligt jeg tænker på dig . O ! giv den da bud med tilbage , at også du tænker på mig . « 
En lyd som af en lille fugls lette vingeslag lød ned til dem fra nøddehækken , og straks efter hørtes en nattergals dejlige , vemodige sang ud i den stille aften — blide , dæmpede toner , der mødte dem som klange fra det anelsernes dyb , hvor deres bange håb nu havde trukket sig tilbage , forskræmt og kuet , uden mod til at give sig udtryk i deres tanke , endsige i ord , men dog stærkt nok til endnu en gang at bøje de to unge hjerter mod hinanden , medens deres læber mødtes i et langt , inderligt afskedskys  . . . 
Allerede næste morgen forlod Carl  » Elinesminde . « 
Også Clara beredte sig på at tage bort fra det sted , hvor hver plet mindede hende om , 

hvad hun havde ejet , og hvad hun havde mistet , og få dage efter Carls bortrejse fik hun Fru Holms tilladelse til at tage hjem til sine forældre . 
Her blev hun vel modtaget med lige kærlighed af de to gamle ; men medens hendes moder søgte at trøste hende og dulme det smertende hjertesår , var hendes fader bitter i sind og fandt i det skete en bekræftelse af de ord , han engang havde sagt til Clara om , hvad der måtte komme ud af at spise kirsebær med de store . Dog galdt hans bitre sind og udtalelser ikke Clara — han så jo , hvor grænseløs ulykkelig hans barn var , og led på sin vis med hende — ; men han kunne ikke finde ord , der vare hårde nok , når han talte om Carl , og det smertede Clara at høre ham tale således og at se ham , som det undertiden kunne ske , hensunken i mørke tanker , der endog kunne bringe tårerne frem i de gamle , ærlige øjne . Kun ét lyst punkt syntes han at kunne finde i ulykken , og det bragte ham efterhånden nogen trøst : udsigten til nu at få sit ønske opfyldt , at se sin ungdomsvens søn , Emil Helms som Claras mand . Han havde kendt Emil Helms fra dengang Emil som en lille dreng kom med sine forældre til ringsølille , hvor faderen købte en gård ; den stille , alvorlige dreng havde altid stået Christian Møller an , og efterhånden som drengen voksede 

op og blev dygtig og stræbsom i sit fag , havde Christian Møllers tanke ofte standset ved ham , når den søgte ud blandt egnens unge mænd for at finde den , der kunne passe for hans Clara . Så kom Carl Schou hans ønsker i vejen . Dog nu var Clara jo atter fri . og når tiden havde stilnet sorgen og smerten noget af , ville han igen forsøge at bringe denne forbindelse i stand . 
Der forløb en månedstid . Men i stedet for , hvad de gamle forældre havde ventet , at se deres datter rejse sig efter den tunge sorg , blev hendes tilstand fra dag til dag mere foruroligende . Bleg og stille færdedes hun i hjemmet som en lille , syg blomst , der efter en ubarmhjertig storm ikke mere formår at rejse den knækkede stængel og løfte sit bæger mod lys og glæde . Lange timer tilbragte hun alene deroppe på banken under tjørnehegnet . Nede fra gården kunne de da se hende sidde deroppe , time .for time , ganske stille , kun bøjende hovedet dybere og dybere mod skødet , og når solen sank , og de rødgyldne aftenskyer hævede sig derude bag bæltet , da hørte de undertiden en lyd deroppe fra banken som af sagte , klagende gråd . Og kort efter trådte hun så ind i stuen , rystende som i kuldegysninger , stille og nedbøjet og mere bleg og gennemsigtig , end da hun ud på eftermiddagen gik bort . 

de nænnede ikke at tale til hende , de to gamle , de kendte ikke ord , der kunne lindre hendes smerte . Men når hun havde siddet lidt hos dem og så søgte ind på sit Kammer , så satte de to gamle sig hos hinanden og talte om hende , om fremtiden , som de ikke kendte , og om fortiden , helst den , da Clara endnu var en lille pige — og oftere end før fandt den sene aftentime de gamle forældre foran chatollet , foran den dybe , ormstukne skuffe , der gemte den lille , lasede bibelhistorie og de små , revnede træsko . 
Ingen uden Clara selv kendte den ængstelse og Kummer , der fra dag til dag lagde sig til sorgen over hendes tab , som en grusom , uafvendelig følge af den unge , stærke kærlighed , der havde tvunget hende til helt at ofre sig for den , hun elskede . Kun for hende alene tårnede denne nye ulykke sig op , højere og højere for hver time hun nærmede sig den dag , da sandheden ikke længere lod sig dølge . Undertiden , når hun i de lange , søvnløse nattetimer lå som et bytte for sin kvalfulde angst og med gru imødeså , hvad der forestod hende , da kunne hun i sin ophidsede fantasi høre som et spottende ugleskrig , og hun sank da sammen i fuldstændig fortvivlelse , der viste hende døden som den eneste udvej fra skammen og sorgen , hun snart skulle bringe over sine gamle forældre ; men 

så klang der for hendes øre de blide , dæmpede toner af en nattergals vemodige sang , og hun følte sig så atter stærk i tanken om Carl og det håb , der trods alt , ulmede dybest i hendes forpinte sjæl . 
Hun turde ikke skrive til Carl derom , turde overhovedet ikke henvende sig til ham af frygt for at forstyrre ham i den fred , som også han så hårdt kunne tiltrænge , og for ikke at bringe ham til at vakle i det løfte , han havde aflagt ved sin faders grav . 
Da modtog Clara en dag besøg af en ung dame , som hun havde lært at kende og sluttet venskab med under sit ophold i København . 
Ellen Verner var lærerinde ligesom Clara , en ung , smuk pige med Københavnerindens muntre sind og lyse blik på livet . Hun var på gennemrejse fra Jylland , hvor hun havde haft ansættelse ; men før hun nu rejste til København for at tiltræde sin nye virksomhed ved en skole der , ville hun benytte nogle dages frihed til at aflægge Clara et længe lovet besøg . 
For Clara var venindens ankomst som en stjerne på skyfuld himmel . Også for Claras forældre var det en glæde at modtage den unge muntre pige , hvis friske latter og kåde indfald endog kunne bringe smilet frem på Claras blege kind . 

en formiddag sad de to veninder i det lille lysthus nede i haven . Clara havde den foregående aften fortalt Ellen om , hvad der var foregået mellem hende og Carl , uden at hun dog havde nævnt , under hvilke sørgelige forhold hun nu så fremtiden i møde , og Ellen havde med deltagelse hørt på hende og på Claras bøn lovet ikke oftere at komme tilbage til dette emne . Men hvad hun i øjeblikkets medfølelse og i den sene aftentime havde lovet , medens de sagde inde på Claras lille Kammer , det var nu i havens og markernes oplivende omgivelser som vejret bort af den muntre kjø-benhavnerindes sind og tanke . Eller måske var det for at give Claras mørke tanker en anden retning at hun pludselig afbrød deres samtale om fællesminderne med det spørgsmål  : 
» Var han egentlig køn , det stykke mandfolk , Carl Schou ? « 
» Ellen !  .  .  . « 
» Ja , det er mit navn ,  » Pas-dig-selv «  bor her inde ved siden af , — men var han nu egentlig så bedårende , at min lille Clara slet ikke kan få lappet sit stakkels hjerte sammen igen ? « 
» Ja , Carl sckou er meget smuk , «  svarede Clara tankefuld .  » Men du lovede mig  .  .  . « 
» Nå — altså dog kun meget smuk , «  pludrede Ellen videre , og mødte Claras bebrejdende 

blik med sine store , leende øjne .  » Altså kunne han ikke opnå første karakter med udmærkelse hvad skønheden angår , og sådan en mand kunne du nu nok have fortjent . Hør , ved du hvad , mandfolkene er egentlig nogle væmmelige stabejser , ikke sandt ? — nej , ti nu stille , for det er de , nogle rigtige otte Skillings genstande , som blot er sat her på jorden for at gøre haneben og sige dumheder . « 
» Ja , jeg ved det ikke  .  .  . « 
» Nå — ikke , ja men sådan er det nu alligevel . Nu skal du blot høre . Derovre , hvor jeg nu kommer fra , der havde vi et stykke nips , som havde forelsket sig i mig — ih ! du milde , hvor han sukkede og så dum ud — han var forresten uhrmager — og kan du tænke dig , han bed negle . Nu skal du få beskrivelsen : høj hat og hundeøjne , flødeskæg , stødte benklæder , skæve hæle og — last , not least , — afgnavede negle — voila ! « 
Clara kunne vel ikke billige sin kåde venindes hensynsløse beskrivelse af den forelskede uhrmager ; men da hun vidste , at irettesættelser og formaninger ikke formåede at kue Ellens muntre sind , gik hun ind på spøgen og lo med af hjertens lyst , netop således som den anden ønskede det . 
» Var han ikke yndig med ø , «  vedblev Ellen .  » Og nu skal du høre , hvordan jeg blev fri for 

ham — å ! det var kosteligt . Vi mødtes en aften hos en familie , hvor egnens ungdom sommetider kom sammen for at more sig . Så skulle vi da også lege den Eeg , du ved ,  » at fæste tjener «  . Alle herrerne blev vist ind i den anden stue , og imens stillede vi så to taburetter midt på gulvet med en god alens mellemrum , bredte et tæppe derover , og jeg og en anden ung pige satte os så hver på sin taburet for at modtage de tjenestesøgende herrer , som så en for en blev lukket ind . Nå — de fleste kendte historien og satte sig så varsomt på tæppet imellem os , at der ikke skete noget ; men så kom turen til min tavse bejler — han kendte ikke spadsen , og tænk dig , da vi bød ham at tage plads , for at vi kunne tale om lønnen og høre hans anbefalinger , så — bums ! — der lå uhrmageren — og ved du hvad , han revnede sine  .  .  . «  her bøjede den kåde fortællerinde sig over mod Clara for under skingrende latter at betro hende de nærmere omstændigheder ved uheldet . 
» Og siden så vi ham ikke , «  forklarede hun den leende Clara .  » Han blev så flov , så flov , og gik straks hjem og bed sine negle og lappede sine  .  .  . Ha—ha—ha — hi-i-i-i-i-i ! « 
Med sådan munter tale og skæmt fik Ellen tid efter anden lysnet så meget op i Claras triste sind , at hun omsider indvilligede i 


at rejse med veninden til København og blive hos hende en lille tid . Det var egentlig Claras moder , der havde givet idéen til denne tur , som hun mente ville virke opmuntrende på datterens nedbøjede sind , og da det gik op for Clara , at hun således kunne forskåne sine forældre for at kende den begivenhed , som forestod , skyndede hun nu på afrejsen med samme Iver som hun i begyndelsen havde sat sig imod venindens forslag . 
Men på turen over til hovedstaden , medens de to unge piger på vejen fra Nyborg til Korsør vandrede frem og tilbage langs færgens dæk , betroede Clara sin veninde den anden halvdel af sin ulykke . Dog også her fandt hun trøst og opmuntring i frøken Ellens uforknytte livssyn . 
» Og det kan få dig til at hænge med næbet ? «  sagde hun med forceret munterhed .  » Og du taler om skam og skændsel — nej , ved du hvad , min pige , det er for gammeldags at se sag'en på den vis , — ja , i gamle dage , da dængede man skammen og skændselen på hvad man kaldte den faldne pige , og den fyr , der havde forført hende , kaldte man en Pokkers gut ; men nu gør en anden mening sig gældende , nu kaster man skammen og skændselen derhen , hvor den hører hjemme , nu fletter man ikke halm i håret på en stakkels pige og stiller 

hende ved kirkedøren til spot og- skam ; men man ser på ting-ene med den nye tids nøgterne blik og kalder den mand , som ved ægteskabsløfter , ved bønner og snedige ord overlister en piges svage modstandsevne for den lumpne Karl , han er . « 
» Du må ikke tale sådan om Carl Schou , «  sagde Clara tankefuldt . 
» Nej , der har vi det , kvindens medfødte trællesind , der endog byder hende at kysse pisken , som slog ; men det skal vi bort fra , tiden er inde nu , og lader vi blot i alle forhold manden bære sin part af livets byrde , så vil han snart lære at betragte os som andet end det legetøj , det trældyr , vi hidtil har været for ham . «  Ellen havde talt sig varm i dette hendes yndlingsttema . Nu så hun på Clara og opdagede , at hun måtte tage sin forknytte veninde på en anden måde . 
» Tror du virkelig , at noget fornuftigt menneske ville forarges over dig ? Var det ikke fordi du elskede ham , at du hengav dig , var det ikke fordi en drift , som du ikke kunne beherske , bød dig at adlyde ham , var det ikke fordi den smule fornuft , som denne drift lod dig tilbage at råde over , trøstede dig med , at du jo inden ret længe ville være hans hustru . Var det ikke således ? « 

» Jo — jo det var , «  svarede Clara lidenskabeligt . 
» Men ser du da så ikke , hvor let den gode villie har ved at undskylde dig i dette dit første og eneste svage øjeblik , da kvinden i dig adlød det store bud , som kvinden fik at følge , længe før fordomsfulde mennesker opfandt ordene skam og skændsel ? « 
» Jeg forstår dig ikke rigtigt , «  sagde Clara langsomt . Det var så nyt for hende at se således på , hvad der nylig havde græmmet hende i hendes inderste sjæl og endog vist hende døden ved egen hånd som den eneste redning . Men allerede det , at der kunne tales således , at der virkelig kunne findes mennesker , som ville undskylde hende og bære over med hende , kom nu til hende som det redningsbælte , en druknende klamrer sig til . 
» Tak , kære Ellen . «  sagde hun blidt .  » Jeg ved , du mener mig det godt , om jeg end ikke forstår dig , og jeg lover dig , at jeg skal forsøge på at se mindre mørkt på , hvad der venter mig . « 
» Ret så min pige , «  svarede Ellen muntert . Så førte hun Clara hen i færgens agterende , hvor skarer af skrigende måger kredsede om , og snart genlød den vuggende færge af de to unge pigers latter og glædesråb , medens de 

kappedes om at tilkaste de sultne fugle deres frokostlevninger . 
Såsnart de ankom til hovedstaden , opsøgte de Ellens tante , en gammel dame , der blev glad ved at gense Clara , og anviste de to unge piger et lille værelse , hvor de kunne indrette deres fremtidige fællesbolig . 
Ellen Verner satte sin tante ind i Claras forhold og fik med glæde det løfte af den gamle , venlige dame , at også hun ville bidrage til at adsprede og opmuntre Clara . Især var det i formiddagstimerne , medens hun passede sin skole , at Ellen måtte overlade Clara til tantens omsorg ; men den gamle dame , der havde nogle kostgængere hos sig , vidste stedse at sysselsætte den unge pige således , at der ikke blev tid til grublerier , og når Ellen kom hjem , var der altid nok at passiare om og udfylde tiden med , indtil de henimod aften gik deres vante tur langs søerne . 
Af brevene fra hjemmet erfarede Clara , at hendes kære , gamle moder blev mere og mere svagelig efterhånden som den barske årstid skred frem og påskyndede en mangeårig brystlidelses ødelæggelsesværk , og ud på foråret kom det længe frygtede brev , der stillede Clara valget imellem at rejse hjem til sin moders dødsleje , og da nødtvungent give hende den pinefulde sandhed med i graven , eller forskåne 

sin moder for denne sidste smerte , men da samtidig give afkald på at sige den bortdragende sit sidste farvel . 
Ude af stand til at tage en endelig beslutning lod Clara dagene komme og gå i håb om at foråret ville bringe bedring i moderens tilstand . Hendes egen tiltagende svagelighed frarådede hende også at udsætte sig for den lange rejses besværligheder , og omsider havde hun intet valg mere men måtte søge sin trøst i håbet om at gud ville bevare den gamle moders liv , indtil hun selv var rask igen og kunne ile hjem . 
Således skete det dog ikke . Påske morgen , i samme time som Clara indlagdes på den kongelige fødselsstiftelse og fødte sit barn til verden , indløb til Ellen Verners hjem et brev , hvis udskrift kendtes som Claras faders , og af hvis sørgerand man kunne slutte sig til , hvad der var sket . Ellen holdt dog brevet tilbage , indtil Clara var bleven så rask , at man turde udsætte hende for den sindsbevægelse , der som en sydende brænding måtte gå igennem hendes hjerte , når dødsbudskabet dér mødtes med glæden over den lille pige , som hvilede i hendes arm . 
Da var det en nat , den tredje , Clara opholdt sig på fødselsstiftelsen . Sygeplejersken havde nylig forladt sin patient efter at have 

svøbt barnet og lagt det ved den unge moders bryst , hvor det nu blundede hen , medens Clara holdtes vågen af regnen , som af heftige vindstød kastedes mod ruden , og af tankernes væld , som atter og atter drog forbi hende , repeterende de sidste år af hendes liv . 
Længe lå hun således , medens timerne svandt og regnen kappedes i voldsomhed med vindstødene , der endog nåde helt ind i stuen til hende og kastede den lille natlampes flamme flakkende hid og did , indtil den omsider var nedbrændt og kun månens blege skær bragte en vekslende belysning ind i den lille stue . I en underlig , nervøs tilstand , forårsaget af det syge , matte legemes længsel efter søvn og hvile , og den tankens klarhed , som kommer efter mange søvnløse nætter , fulgte Claras blik de fantastiske skygger , som månelyset tegnede på den hvide væg , og som ved vindens ryk i de lette Gardiner fik liv og bevægelse og dannede sig i sære figurer for Claras ophidsede fantasi . 
Da så-hun en skikkelse træde ind gennem den lukkede dør og bevæge sig lydløst hen over gulvet , indtil den stod ved fodenden af hendes seng . Den bøjede sig frem imod hende og det sovende barn , så Clara endog kunne se en bleg , mager hånd , der ligesom kærtegnende gled hen over barnets kind . Så gled hendes blik fra hånden , langs skikkelsens udstrakte 

arm , og hun så ind i et blegt , forklaret ansigt , der skjultes halvt af det folderige slør , så kun den hvide pande og øjnene kom til syne — — øjnene , hendes moders kærlige øjne , der hvilede på hende og barnet med det vemodige udtryk , som Clara kendte så godt . 
» Moder ! «  — en følelse af angst gennem-isnede Clara ved lyden af hendes egen stemme , og uvilkårlig lagde hun sin arm fast om sit barn . 
Men skikkelsen vinkede beroligende til hende . 
» Ja — jeg er din moder , «  lød det med den kendte , blide klang i stemmen .  » Du kom ikke til mig , Clara , men jeg tilgiver dig — nu kommer jeg til dig for at se dit barn og for at se dig , min elskede datter . Jeg kender nu alt , hvad der er sket — men se — jeg rækker min hånd imod dig og velsigner dig og dit barn — vogt det vel , thi igennem det skal du engang forenes med den , du elsker — dog behold det ikke hos dig ; thi menneskene ville kalde dig en falden kvinde og fordømmer dig , uagtet du kun adlød det store bud , som kvinden fik at følge , længe før menneskene opfandt ordene skam og skændsel  .  .  . « 
» Har de det ikke godt ? «  spurgte pludselig en stemme henne ved døren , og Clara så sygeplejerskens venlige ansigt komme hen imod sig . 

» Ak — jeg er blot så træt , så træt , «  svarede Clara , medens sygeplejersken lod sin hånd glide beroligende hen over hendes kind . 
» Har de drømt ? «  spurgte hun .  » Jeg hørte dem tale herinde . Men sov nu , kære lille de , sov nu , «  vedblev hun . Så satte hun sig hos Clara og nynnede hende i søvn . 
Men næste formiddag , da Ellen Verner og hendes tante trådte ind på stuen , da bøjede Clara sin veninde ned til sig og hviskedee under stille tårer : 
» Jeg ved det — jeg ved det — min moder er død ! « 
En månedstid senere rejste Clara hjem . Det var nu hendes agt at blive hjemme hos sin gamle fader og hellige ham den kærlighed , som forholdene forbød hende at ofre sit barn og dets fader . Barnet havde hun anbragt i pleje i nærheden af København , og' ingen uden Ellen Verner og hendes gamle tante kendte Claras hemmelighed . Til  » Elinesminde «  kom hun kun meget sjældent , da dette sted vakte minder frem fra det sjælens dyb , hvor hun helst ville bevare dem ; men Fru Holm kom undertiden ned til ringsølille og opsøgte Clara for at opmuntre hende og bringe hende lidt glæde ind i den triste tilværelse . Ofte tænkte hun på sit barn , og hun kunne da bebrejde sig , at hun havde 

givet det i den hårde , ubarmhjertige verdens vold ; men de ord , hun hin nat havde hørt , da hun så sin døde moder for sig , de bragte hende trøst og holdt hende oppe , medens årene forløb , og det møde omtalte hun aldrig for nogen . 

en påske morgen blev en lille pige født til verden på den kongelige fødselsstiftelse i København . 
Kun seks dage gammelt blev barnet døbt ved navnet Christine Møller , og da forholdene ikke tillode moderen at beholde den lille pige hos sig , blev det på stiftelsens foranstaltning anbragt i pleje hos en arbejderfamilie i en landsby i nærheden af hovedstaden . Plejefaderen , der hed hans Hansen , var en hæderlig , stræbsom mand , og hans kone , Marie , hjalp ham efter bedste evne . Deres egne børn vare , efterhånden som de voksede til , sendte ud i tjeneste , og for at hjemmet , der i mange år havde været oplivet af børnenes muntre færden , ikke skulle falde folkene alt for ensomt , havde de nu antaget den lille plejedatter mod en passende godtgørelse . Ud over barnets navn kendte de intet til det ; men da den lille Christine trivedes godt og var af en blid og venlig karakter , fik de det snart 

så kært , som om det havde været deres eget . I barnets første år talte de vel undertiden om , hvem dets forældre vel kunne være , og når de betragtede den lille piges fine ansigtstræk , de store , brune øjne og hendes mørkeblonde , fyldige hår , der i bløde lokker faldt ned over den ranke Hals og de små , spæde skuldre , da mente de at måtte søge højt op i samfundet , om de ville finde dem ; men efterhånden som barnet voksede op glemte de tid efter anden , at det var kommet til dem fra en fremmed rede , og de modtoge da med virkelig følt ældrestolthed de rosende udtalelser , som alle vare rede til at ofre den lille , smukke pige . 
Især var det præsten og hans venlige døtre , der gerne standsede , når de på deres aftenspadsereture kom ned forbi hans Hansens hus og så den lille Christine , på hendes vante legeplads i haven foran huset . De havde da gerne en eller anden lille foræring med til barnet , og de kappedes så om at tilegne sig hendes fortrolighed . 
Christine lærte da også snart pastor Kongsted og hans døtre således at kende , at hun løb dem i møde , så snart hun opdagede dem nede ved vejsvinget , og tilbød dem sine små foræringer , snart blomster fra sin egen lille have , snart kønne stene , som hun fandt i grusdyngen 

på landevejen , der løb forbi plejeforældrenes hus . 
Det venskab , som således udspandt sig imellem den lille Christine og præstefamilien , skulle blive af indgribende betydning for barnets senere liv . 
En dag kom en liredrejer ned igennem landsbyen og lod sin kasses toner lyde fra dør til dør . Også foran hans Hansens hus standsede han og spillede en køn , lille Melodi . 
Christine , som dengang var seks år gammel , sad på stenen foran døren , da liredrejeren standsede og lavede sig til at spille . Hun havde endnu aldrig hørt musik , og hendes interesse fangedes da også nærmest af den sære kasse med det grønne klæde over , og dukkerne inde bag glasset på kassens forside . Men så snart manden begyndte at dreje , og tonerne brusede frem , foregik der en mærkelig forandring med den lille pige . Det var som om en gysen gled ned igennem hendes lille person , hænderne med legetøjet sank langsomt ned i hendes skød , hendes ansigts vante smil stivnede i den dybeste alvor , og øjnene , der åbnede sig større og større , droges som af en usynlig magt mod det sted , hvorfra tonerne kom . En lille tid sad hun således , betagen , målløs , aldeles villieløs under indtrykket af de følelser , som den simple musik vakte til live i hendes barnesjæl . Så 

sprængtes fortryllelsen i et jublende skrig , som pressede sig frem fra hendes bryst , medens store tårer samtidig fyldte hendes øjne . 
Endnu længe efter at liredrejeren var gået sad hun stille og tankefuld på dørtrinet , indtil plejemoderen kom og kaldte hende ind . Men Christine kunne ikke glemme , hvad hun havde set og hørt . 
» Hvad var det , som manden havde med ? «  spurgte hun . 
» Det var en lirekasse , min pige , du så den jo selv  .  .  . « 
» Ja , men den kunne jo tale . « 
» Nej , ikke tale , min pige , men den kunne spille , når manden drejede rundt på hånd-taget , «  forklarede moderen . 
» Spille — er det at spille , «  sagde Christine tankefuld .  » Å — jeg kan også spille , moder , å — så kønt , så kønt . — herinde spiller det alletider , «  tilføjede hun og lagde hænderne på sit bryst . 
Men plejemoderen forstod hende ikke .  » Spiller det derinde , «  sagde hun blot og killede barnet på brystet . Men da præstedøtrene henimod aften kom forbi huset , fortalte hun dem nu , hvor lykkelig Christine havde været ved at høre liremandens musik , og at hun hele dagen havde talt om , at det alletider spillede inde i hendes eget bryst . 

men frøknerne Kongsted forstod bedre , hvad der kunne røre sig i sådan en lille barnesjæl , og næste formiddag kom frøken Anna igen ned til Christines plejehjem og udbad sig tilladelse til at tage sin lille veninde med sig hjem til præstegården for at spille for hende og høre , hvad hun ville synes om den Art musik , hun dyrkede . 
Det blev den lykkeligste dag , den lille pige endnu havde oplevet . 
Iført sin fineste kjole og yned skinnende , sorte kapsko sprang hun som en lille , kåd killing hen ad vejen til præstegården , snart foran , snart bagved frøken Anna , der havde ondt ved at styre den lille piges glæde og besvare de mange spørgsmål , som barnet rettede til hende om den  » store lirekasse «  derhjemme i pastor Kongsteds dagligstue , som frøknen havde fortalt hende om og lovet at spille på . 
Og ankommen til præstegården måtte frøken Anna straks opfylde sit løfte . Ikke de venlige , gamle præstefolks modtagelse , ikke legetøjet og kagerne , som de kappedes om at glæde den lille Christine med , kunne blot for et øjeblik få hende til at glemme , hvad det var , hun var kommet for , og den lille sky som af skuffelse , der havde lagt sig over hendes glade ansigt , medens pastor Kongsted og hans hustru kappedes om at vise hende venlighed , svandt 

først bort , da frøken Anna tog hende ved hånden og førte hende ind i stuen , hvor klaveret stod . 
Forundret betragtede Christine det store , sære instrument med de sorte og hvide  » Pinde «  , som frøken Anna nu lod fingrene glide hen over i et dæmpet præludium , der efterhånden tog til i styrke og flugt . 
Præstefamiliens øvrige medlemmer havde samlet sig i stuen og iagttoge med spændt opmærksomhed , hvorledes den lille pige bøjede sit hoved dybere og dybere , som om hun ganske betoges af tonernes fængslende magt , medens hendes skiftende ansigtsudtryk snart vidnede om glæde , snart om angst , ja undertiden kunne det tyde på , at dette brusende hav af toner voldte hende fysisk smerte ved den voldsomhed , hvormed det sænkede sig over hende . 
Det var et præludium af Sebastian Bach , et væld af toner , der omsider endte i et perlende løb fra instrumentets højeste til dets dybeste tangent . 
Så vendte frøken Anna sig mod Christine for at spørge hende , hvad hun syntes om sådan musik . Men barnet forblev tavs og stille stående på samme plet og syntes slet ikke at høre de spørgsmål , man rettede til hende . Hendes ansigt var ganske blegt , og de store , mørke 

øjne rettede hun ud i rummet som mod en fjern , fjern genstand . 
» Jeg tror , det var for overvældende for barnet , «  mente pastoren .  » Prøv at spille noget blidere for hende , «  føjede han til , medens han rejste sig og lagde sin hånd på Christines hoved . 
Så spillede frøken Anna Mozarts dejlige cis-moll sonate , Mozarts simple , gribende toner , om hvilke der er sagt , ’at de er som skrevne i himlen . 
Da løftede barnet sit hoved , den blege kind fik atter farve , og gennem de mørke , sjælfulde øjne tindrede en hellig glæde frem fra hendes bryst , hvor tonerne fandt og vakte en sjæleharmoni . 
» Ja — ja — sådan — sådan er det , det spiller herinde , «  råbte hun pludselig og greb sig op imod brystet .  » Hør nu — hør nu , «  vedblev hun , da frøken Anna forundret slap tangenterne og vendte sig imod hende . Og for første gang frigjorde sangen sig i barnets bryst ; i klokkerene toner banede den sig frem over hendes læber , snart dæmpet og blød , snart med en kraft , så flygelets strenge måtte klinge med , og alt imedens stod den lille pige med hænderne knugede mod sit bryst og blikket rettet opad med et udtryk , som sang hun under guddommelig inspiration . 


stumme af forundring lyttede de tilstedeværende til barnets sang . Man tænkte først kun på at beundre hendes stemmes dejlige klang og den sjældne naturbegavelse , barnet her lagde for dagen — men snart gik forundringen over i en andagtsfuld alvor , da man opdagede , at hvad barnet sang , var netop adagio’en i Mozarts cis-moll sonate , tone for tone , således som frøken Anna nylig havde spillet den , kun med et foredrag og udtryk , som var det en engel , der sang . Og den andagtsfulde alvor kaldte tårerne frem i tilhørernes øjne ; thi man forstod , at den lille , fattige pige , som stod der og sang , var et af hine musikalske vidundere , som med hundreder af Års mellemrum fødes blandt menneskene , man forstod , at hun sang ud fra en guddoms inspiration . 
Fra samme dag kom den lille Christine ofte op til præstegården for at synge , og da hendes plejefader , den gamle hans Hansen døde , og plejemoderen ønskede at flytte bort fra landsbyen for at tage ophold hos en af sine gifte sønner , bad pastor Kongsted om at måtte beholde Christine hos sig nogen tid , hvad plejemoderen også indvilligede i , om det end var med sorg at hun måtte skilles fra den lille pige , der var bleven hende så kær . 
Omtrent et år var Christine hos den venlige præstefamilie , og mangt et godt frø blev 

nedlagt i den lille pige til velsignelse for hende i det senere liv . Men da begge præstedøtrene blev gifte og rejste hjemme fra , og pastor Kongsted omtrent samtidig nedlagde sit embede , mente man at gøre alle parter bedst tilpas , om man efterkom det ønske , som Christines plejemoder så ofte havde udtalt i sine breve , at lade hende få plejedatteren til sig igen . Således kom Christine til København , hvor hendes plejemoder boede hos sin ældste søn , der arbejdede på en fabrik på Frederiksberg . 
Det var en følelig forandring for Christine . Det hjem hun nu var optaget i , var i forhold til det , hun sidst forlod , som nat imod dag . Ingen sol , næppe nok dagslys , ingen have , ingen musik og sang , ingen blød , varm seng , — intet af alt det , som tiltaler et barn og gør , at det føler sig lykkeligt — ; men kun én lille , snavset stue højt oppe på en kvist og mange , snavsede børn , som straks stillede sig fjendtlige imod hende , fordi de så , hvor meget bedstemoderen gjorde af hende , og fordi de overhovedet ikke kunne forlige sig med den tanke , at denne fremmede pige med de røde kinder og de pæne klæder skulle være deres søster . Det kom derfor snart til almindelig ufred i det lille , fattige hjem , først mellem børnene , senere mellem deres forældre og den gamle bedstemoder , og omsider endte det med , at Christine blev sat i pleje hos 

en barnløs enke , der boede i en af frederiks-bergs sidealléer og ernærede sig ved at vaske for villakvarterets herskaber . 
I dette nye hjem fik Christine vel fred , da hun var ganske alene med den gamle kone ; men længslen efter præstegården og de grønne marker derude ville ikke forTage sig eller lade sig dulme hen , hvad enten hun legede nede i gården blandt de blege , snavsede børn , eller sad de mange lange , ensomme timer deroppe på det lille kvistværelse , som plejemoderen låsede af for at der ikke skulle tilstøde barnet noget , medéns hun selv var ude på sit arbejde ; thi børnene vare stygge ved hende , og at hun oppe fra kvistvinduet kunne se træerne og de grønne marker der langt , langt borte bag høje skorstene og sorte , snavsede Tage , forøgede kun hendes længsel . 
En dag , da plejemoderen var hjemme og Christine fik tilladelse til at gå ned at lege , påkom der atter den lille pige denne nagende i .ængsel efter guds frie natur , og uden at betænke , hvad følgerne kunne blive , lod hun denne sin længsel være føreren , som hun ufortrøden fulgte ud gennem porten , hen ad gaden , over veje , langs husrækker , stedse fremad , indtil hun pludselig standsede foran en smuk villa , der lå så venlig gemt bag den foranværende haves yppige , grønne , at Christine et øjeblik troede , 

at hun allerede stod foran den kære' præstegård , som var hendes længslers mål . 
Snart opdagede hun dog fejltagelsen og ville just gå videre , da hendes opmærksomhed henlededes på en lille dreng , som sad i en rullestol inde i haven , en svag , lille stakkel , omgivet af havens pragt og det gyldne , varme solskin , men selv et billede på den dybeste elendighed . 
Tilsyneladende var han et par år ældre end Christine ; men han så så lille og ussel ud , hans små , spinkle lemmer sank så dybt ned i de bløde puder man havde anbragt bag hans ryg , hans hvide , gennemsigtige hænder hvilede så matte og hjælpeløse på den elegante rullestols broderede fortæppe , medens de store , kønne øjne så frem fra det lille , blege ansigt med et så tungsindigt udtryk , at Christine ikke kunne løsrive sit blik fra ham , men vedblivende og med stigende interesse måtte se på ham . 
Hun var just i færd med at anstille sine barnlige betragtninger over , hvad hun her for første gang i sit liv fik øje for : at rigdom ikke altid bringer lykken i sit følge , da hendes tankerække afbrødes ved en stemme inde fra huset :  » Nu skal lille Alfred ind ; nu begynder det at blive køligt , «  og straks efter viste en pige sig i havestuedøren , som hun lukkede helt 

op , hvorefter hun kørte rullestolen med den syge dreng ind i huset . 
Først nu bemærkede Christine at det var ved at blive aften ; solen var ved at gå ned og en kold vind strøg hen langs vejen , bøjede trætoppene hid og did , ruskede i den lille piges kjole og bragte hende til at fryse . 
Forskrækket så hun sig om ; hun vidste slet ikke , hvor hun var . Men det stod hende klart , at hun ikke kunne håbe at nå præstegården før mørkets frembrud , og vandre ad landevejen i mørke havde hun ikke mod til . Så gav hun sig til at spørge folk om vej , og nåde omsider hjem i den trange gade , ad den smalle trappe op til det lille kvistværelse , hvor plejemoderen skændende modtog hende og truede hende med prygl , dersom hun oftere vovede sig bort på egen hånd . 
Angst og forknyt krøb den lille pige i sin seng , og medens hun benyttede sig af den lille list at lukke sine øjne for at plejemoderen skulle tro , at hun sov , lod hun sig på tankens lette vinge føre bort til det mål , hendes udflugt havde haft , men som hendes fod havde været for spæd og svag til at nå . Der gled et lykkeligt smil hen over hendes runde kind , da hun fandt sig svævende hen over den kære barndomsegn , men snart formede smilet sig i et smerteligt træk , da hun erindrede sig , at de 

kære mennesker , som hun havde følt sig så lykkelig hos , ikke var der mere . Hendes tanke lod hende vel finde præstegården og hans Hansens gamle hus beboet af gode , venlige mennesker , men ak , de vare hende jo alle fremmede — fremmede — og medens store tårer perlede frem fra hendes lukkede øjne , var det som om hendes tankes kraftige vingeslag pludselig lammedes i knugende længsel efter de forældre , man havde fortalt hende om , men som hun aldrig havde kendt . 
Så tænkte hun på den lille Alfred , som hun havde set inde i den smukke have ; — det kunne glide som med sviende smerte gennem hendes bryst , når hun erindrede sig den sorg og elendighed , der havde afspejlet sig i den lille drengs øjne , — men hvor gerne byttede hun ikke lod med ham , om hun således kunne sidde i den dejlige have og varme sig i den strålende sol , om hun kunne finde lindring i sin smerte gennem en' moders ømme kærtegn og en faders opmuntrende ord . 
» Dog — om nu også den lille dreng var uden fader og moder «  , — det kom over hende som en pludselig tanke , der fæstede sig dybere og dybere i hendes sind , uagtet hun gjorde alt for at forkaste den , og omsider sov hun ind med den faste beslutning , trods alle plejemoderens forbud , at opsøge den lille dreng , så snart det 

lod sig gøre for at erfare , om han ved siden af al sin elendighed var knuget under den samme ulykke , som den der bragte hende større og dybere smerte fra dag til dag : forældresavnet . 
Der forløb dog lang tid , før Christine kunne udføre sit forsæt . Dels plejemoderens agtpågivenhed , dels efterårets sludfulde dage hindrede hende . Et par gange havde hun vel haft lejlighed til at opsøge den lille , fremmede dreng , hvis skæbne havde gjort så dybt et indtryk på hende , og hun havde også forsøgt det , men det havde været hende umuligt at erindre de veje , hun dengang betrådte , og inderlig bedrøvet var hun hver gang vendt tilbage med uforrettet sag . 
Så var det juleaften . Christines plejemoder var gået tidlig hjemmefra for at være behjælpelig i et herskabshus , hvor aftenen skulle højtideligholdes med al den glans og overflod , som rige folk kunne vie denne børnenes fest . Hun havde lovet Christine at tage lidt godter med hjem — til juletræ og julepresenter kunne hendes knappe midler ikke nå — og så gik da den lille pige alene derhjemme i den halvmørke stue ; koldt og trist var der , men hun fik dog timerne til at glide hen , medens hun puslede om med sit fattige legetøj . Men da aftenen faldt på og hun ikke mere kunne skelne sit legetøj , da satte hun sig på skamlen og græd , medens 

hun i tankerne genoplevede den sidste juleaften , som hun tilbragte i præstegårdens hyggelige Stuer ; hun mindedes det strålende juletræ med de mange kulørte lys og godterne og legetøjet , som havde hængt inde mellem de grønne grene . Hun mindedes de dejlige ord , som præsten havde sagt om jesusbarnet , der var født i en fattig krybbe , men som nu sad oppe i himlen ved gudfaders side og så ned på jorden , ned til de små fattige børn , som han især havde kær , og som han med sin kærlige hånd , afholdt fra al fristelse og fare . Og da hun erindrede sig , hvorledes hun hånd i hånd med den kære præstefamilie og deres tjenestefolk havde danset rundt om juletræet og sunget julesalmen , da standsede tåren på hendes kind , og ud i den mørke , fattige stue sang hun den dejlige salme , hun dengang havde lært :  » Et barn er født i bettlehem «  . 
Men da sangen var til ende og der atter blev tyst omkring hende , så kom den igen , den stadige tanke om den lille Alfred . —  » Var han mon glad og lykkelig nu i denne hellige juletime , eller sad også han og græd i en mørk , kold stue — å — nej , han sad nok nu og så på et prægtigt juletræ , således som det i præstegården . Men kendte han mon den dejlige sang og fortællingen om jesusbarnet , således som pastor Kongsted havde fortalt den — den 

måtte jo dog være så dejlig at høre for den stakkels , syge dreng , for den endte jo med , at alle syge og lidende skulle komme op i himlen hos jesusbarnet og leve hos ham i herlighed og glæde . Men om hun nu gik til ham og fortalte ham derom , netop nu — det var jo juleaften , jesus-barnets fødselstime  .  .  . «  og før hun ret vidste deraf havde hun famlet sig frem i mørket , fundet sin plejemoders gamle sjal og sin egen , lille kyse , og så løb hun af sted , glemmende alt andet for det ene ønske , at kunne fortælle den lille , blege dreng , hvor godt og herligt han engang skulle få det oppe i himlen . 
Det var koldt dernede på de næsten mennesketomme gader og veje , og sneen faldt endnu tættere end dagen igennem ; men hun ænsede det ikke , bandt blot kysebåndene lidt fastere under hagen og svøbte sjalet lidt tættere om sig , medens hun ilede fremad i den retning , hun mente at kunne finde Alfreds hjem . Nu og da standsede hun foran et oplyst butiksvindue , når fristelsen til at beskue det udstillede , smukke legetøj eller de lækre madvarer blev hende for stor , men kun for et øjeblik , så tvang kulden og den bidende vind hende atter bort og ledte hendes tanke tilbage på den egentlige hensigt med hendes vandring . 
Men medens timerne giede hen , syntes det hende mere og mere umuligt at finde , hvad hun 

søgte . Lange , snorlige gader havde hun gennemvandrer , øde veje , hvor hendes fødder sank dybt ned i sne og pløre , store , åbne pladser , hvor vinden tumlede sig frit og kastede hende sneen i ansigtet med stikkende smerte . Et sted var hun kommet forbi en port , hvorfra en stor hund fo’r hende gøende i møde , så hun i’ angst havde tabt sin ene kapsko og havde løbet om i sneæltet på den bare , hullede strømpe , indtil en forbigående Karl havde fundet skoen til hende igen . Sulten og våd og forkommen havde hun da sat sig til at græde på en trappe , indtil hun endelig besluttede sig til at søge hjem til plejemoderen igen og begyndte for fra på sin vandring langs de snorlige , lange gader , ad de øde veje og over de åbne pladser , hvor alt var hende fremmed , og hvor intet kunne tjene hende til at finde sig til rette . 
Omsider bøjede hun om hjørnet til en lille , kort sidevej , som hun syntes at kunne genkende fra dengang , da hun havde set Alfred inde i haven , og da hun havde set sig lidt om og opdagede en høj fabriksskorsten nede i enden af vejen følte hun sig sikker i sin sag og vadede trøstig gennem sneen ned ad vejen for at finde huset , hvor den lille dreng boede . Men alt var så forandret . For hendes hukommelse viste huset sig endnu inde bag den smukke have med blomsterbedene og de høje , grønne træer , 

men nu vare blomsterne borte , træerne ragede op i den kolde , mørke luft med sorte , nøgne grene , og over det hele lå sneen og skjulte hvert mindste kendemærke , som kunne have fæstet sig i hendes tanke . Snart på den ene side af vejen , snart på den anden søgte hun , medens hun atter og atter så ned mod fabriksskorstenen , der var det eneste , hun kunne genkende ; men det mod , der et øjeblik havde oplivet hende og givet hende kræfter , sank efterhånden sammen under denne håbløse søgen , og overmandet af træthed og fortvivlelse lænede hun sig mod et havegitter og brast i gråd . 
Da hørte hun fra huset inde bag gitteret nogle dæmpede , bløde akkorder fra et klaver , og straks efter formede tonerne sig til julesalmens dejlige Melodi , medens lyden af menneskestemmer blandede sig deri . 
» Glade jul , dejlige jul , «  sang de derinde , og den lille pige løftede sit hoved og lyttede til , medens hun så ind mellem gitterstængerne til de utildækkede vinduer , hvorfra et tindrende lysskær trængte sig ud i havens mørke . 
Betagen af sangen og i trang til at nærme sig lys og varme søgte Christine hen langs gitteret , indtil hun fandt lågen , så trådte hun ind og gik hurtig hen til vinduet , hvorfra sangen lød . 

der stod nogle kasser op imod muren ; dem strøg hun sneen bort fra og krøb op — nu kunne hun se lige ind i stuen . Et øjeblik blev hun forskrækket , da hun så sig så nær ved de fremmede mennesker derinde , hun havde en følelse af , at det var fejl , hvad hun her havde gjort , og tænkte allerede på at liste sig bort igen ; men det var så dejligt at se , det strålende juletræ derinde — det var jo næsten smukkere end det ude hos pastor Kongsted — og sangen lød så smukt , så smukt :  » Fryd dig , hver sjæl , han har frelst «  — og se , se ! hun måtte trykke hånden mod sin mund — — der henne bag de grønne grene , tæt ved klaveret , hvor damen sad og spillede , der sad jo den lille Alfred i sin stol og sang — hun kunne ganske tydelig skælne hans stemme fra de andres —  » hans fader , den høje mand med det mørke skæg , og hans moder , den blege dame med den smukke kjole — se , nu løfter faderen Alfred op fra stolen og bærer ham rundt om træet , og den blege dame griber hans hånd og går med rundt om træet , og den mørkhårede dame rejser sig fra klaveret og følger efter , og nu kalder den blege dame ud gennem døren , se , der kommer to piger — den ene er jo hende , som hentede Alfred ind fra haven dengang — alle går de rundt om træet og ler og synger , og Alfred ler med og synger med , hør , hør — 

» højt fra træets grønne top  .  .  . «  den lille pige glemte alt omkring sig , hun lagde de små , røde hænder op mod de varme ruder og trykkede ansigtet tæt ind derpå . Det tynde sjal var blæst af hende , men hun mærkede hverken vinden eller kulden , tænkte ikke på angst eller sult eller plejemoderens prygl , så kun træet , lysene , juleglansen og juleglæden , følte sig inde i den lune stue , midt i glæden , som hun delte med den lille , syge dreng , og da hun nu så dem gå rundt om træet , ligesom dengang i præstegården , og hørte dem synge derinde , da løftede også hendes lille sjæl sig i julefryd og juleglæde , og hun istemmede sangen af hjertens lyst , medens hun stampede med sine valne fødder så kassen , hun stod på , var ved at vælte  .  .  . 
Da opdagede Alfred de to røde hænder og det lille ansigt bag den duggede plet på ruden : 
» Fader — moder — der står en lille pige og ser herind . « 
Alle øjne vendte sig mod vinduet ; men der hørtes kun et svagt skrig og en lyd som af noget , der væltede om i sneen derude . 
» Løb ud , løb ud , «  bad Alfred .  » Det var en lille pige , som stod derude ; hun skal komme ind og se mit juletræ og lege med mig  .  .  . « 

så ilede man ud i haven og fandt den lille pige liggende som bevidstløs i sneen ved siden af den væltede kasse . Hurtig løftede man hende op og bar hende ind i stuen , hvor man i hendes tynde , våde klæder og hele forsømte og forhungrede udseende hurtig fandt forklaring for den tilsyneladende livløse tilstand , barnet befandt sig i . 
Det bragte stor forstyrrelse i juleglæden ; men grosserer Borch og hans hustru vare varmtfølende mennesker , og Alfred blev så bedrøvet ved at se den lille piges ynkelige tilstand , at hans fader straks gav ordre til at hente den nærboende læge . 
» Har gud lagt hende for vor dør i denne hellige stund , «  sagde han alvorligt ,  » så er det vor pligt at bringe hende al den hjælp , vi formår , « 
Så afførte man Christine de våde , snavsede klæder , vaskede hende og gned hendes forfrosne lemmer varme , og da lægen kom , fandt han den lille patient liggende blødt og varmt oppe på grosserer Borchs gæsteværelse . 
» Hun trænger kun til hvile og varme og mad og drikke , «  sagde lægen og lod sin hånd glide hen over Christines smukke hår , der endnu var vådt af sneen .  » Hun er jo en sød , lille pige , «  føjede han til .  » Bedst var det , om hun kunne blive her , indtil hun har vundet 

kræfter igen . Men de må dog erindre at anmelde det på politistationen , da hun jo må savnes et eller andet sted . « 
Så gik lægen atter bort og' overlod den lille pige til den kærlige omsorg , han vidste fuldt ud at kunne stole på . 
Endnu samme aften lod grosserer Borch gå bud til politistationen med et brev , hvori han meddelte enkelthederne ved fundet af den lille pige , og næste morgen tidlig kom en politimand i følge med Christines plejemoder ned til villaen for at optage rapport , da man mente at burde drage plejemoderen til ansvar for , hvad der var — eller rettere kunne være tilstødt det hjælpeløse barn . 
Under forhandlingerne herom blev den lille piges ynkelige , forladte forhold således oplyst , at grosserer Borch , der havde fået den lille pige kær på grund af de særegne omstændigheder , der havde ført hende under hans varetægt , foreslog plejemoderen at lade barnet forblive , hvor det nu var , imod at han udbetalte hende en lille godtgørelse . 
Straks var konen vel ikke stemt for en sådan ordning ; men da hun så Alfreds sorg ved tanken om at skulle skilles fra den lille pige , og da også Fru Borch blandede sig i samtalen og forklarede konen , at det også ville være hende kært at kunne beholde barnet , 

som en lille legesøster for sin syge dreng , enedes man omsider om , at lade Christine selv bestemme sin skæbne , og hun valgte da at blive hos den lille Alfred for , som hun sagde , at synge for ham og lege med ham og fortælle ham den dejlige historie om jesusbarnet . 
Og således blev det . Fra samme dag var Christine optaget i grosserer Borchs hus , hvor hun hurtig fandt sig til rette og følte sig lykke- • lig , og hvor man hurtig fik hende kær . 
Det var vel især den lille , syge Alfred , der syntes om denne uventede forøgelse af familien . Han var sine forældres eneste barn , et sorgens barn , som ved et fald i den ganske spæde alder havde pådraget sig en ryglidelse , der efter lægernes formening ville blive ham et livsvarigt smertens-kors . Alt , hvad der gennem rigdom og kærlighedsfuld opofrelse kunne gøres for at skaffe barnet dets førlighed tilbage , var forsøgt , gennem alle mulige kure havde man på lige så mange forskellige måder søgt at hæve sygdommen , under lange ophold i fjerne , milde egne og ved styrkende kilder havde man håbet på bedring , men hidtil havde alt været forgæves , og til barnets sygdom føjede der sig kun et for hans omgivelser meget generende vrantent og stridbart sind , som følge af , at den idelige opmærksomhed , man nødvendigvis 

måtte ofre ham , efterhånden udartede i forkælelse . 
Da han nåde skolealderen , optog hans forældre en ung dame i huset , dels som selskabsdame , men især som lærerinde for Alfred , da man mente , at en fremmeds mere bestemte optræden overfor barnet lettere ville kunne bøje dets stridbare sind . Men uagtet frøken Møller optog sin gerning med alle hensyn til formålet , lærte den lille hustyran dog snart at tvinge også hende ind under sin magt i alt , hvad der ikke angik den boglige undervisning . 
Efterhånden som dette forhoid mellem lærerinden og eleven trådte tydeligere frem ,  . bragte det den unge dame mangen sorgfuld time , thi hun elskede sin lille elev , som hun for øvrigt elskede alle børn , med en kærlighed , der syntes at hente sin styrke i tildragelser fra hendes eget liv . Om disse tildragelsers natur bevarede hun dog stedse en fuldstændig tavshed , og kun af hendes blege , alvorlige ansigtstræk og det sorgfulde udtryk i hendes ellers så smukke øjne , mente hendes omgivelser at turde drage deres slutninger . 
Hr . Borch og hans hustru satte megen pris på hende og søgte på alle måder at opmuntre hende . Udmærket anbefalet af en godsejerFrue på Fyen , der var en ungdomsveninde af Fru Borch , var hun kommet til dem og havde 

straks vundet deres hjerter ved sin kærlige , men tillige forstandige optræden overfor deres ulykkelige og vanskelige barn . 
Det var derfor en fælles glæde , da frøken Møller en dag opdagede , at hun i musikken havde fundet en vej , der førte nærmere til lille Alfreds hjerte end nogen anden . 
Fra samme dag blev musik optaget som et fag i den daglig'e undervisning . Dog kunne Alfreds kraftløse hænder ikke selv frembringe nogen tone ; men han- havde trods sin svaghed en sjælden smuk og kraftig sangstemme , og efterhånden som han lærte at synge til frøken Møllers akkompagnement , blev de timer , de tilbragte ved klaveret , således som den lille Christine havde set dem , da hun kiggede ind gennem ruden , flere og flere , og syntes om end langsomt , at skulle hidføre det tilstræbte resultat . 
Men fra samme time som den lille , fattige pige holdt sit indtog i grosserer Borchs rige hjem , forandredes Alfreds vanskelige sindelag som med et eneste slag . Han havde aldrig kunnet tåle fremmede børn i sin nærhed ; men overfor den lille Christine viste han fra første færd en medgørlighed og kærlighed , man aldrig før havde sporet hos ham . 
Han kaldte hende straks sin lille søster , lod hende tumle med det kostbare legetøj ganske 

som hun ville , viste hende alle mulige opmærksomheder og syntes ikke at kunne blive træt af at høre til , når den lille pige stod ved hans stol , holdt hans hånd i sin og fortalte ham alle de eventyr og småfortællinger , som pastor Kongsteds døtre havde lært hende . 
En dag , da frøken Møller sad ved klaveret , og Alfred havde sunget , spurgte Christine om hun også måtte synge en lille sang . 
» Å — ja , ja , «  udbrød Alfred og rødmede af glæde .  » Kan du også synge ? «  og frøken Møller fandt noderne frem til en lille barnesang , som Christine nævnede . 
Mere og mere forundret vendte lærerinden sit ansigt mod den lille pige , alt medens hun sang , så rent , så klangfuldt som tonerne nåde frem over hendes læbe . Da sangen var til ende tog hun barnet hen til sig og kyssede det .  » Hvor har du lært at synge så smukt ? «  spurgte hun . Men Alfred sad tavs og bleg i sin stol og stirrede på den lille pige med store , forundrede øjne . 
» Å — jeg lærte det første gang af en mand , som spillede på lirekasse , «  forklarede Christine .  » Men bagefter så spillede præstens Anna for mig , så lidt , så lidt , og så sang jeg — så mange , dejlige sange , men der var ingen ord til  .  .  . 

» Ingen ord til ? «  spurgte lærerinden . 
» Nej — hør nu . «  så sang Christine en af Mozarts sonater , således som hun huskede den fra sit ophold i præstegården , sang den med samme bløde , dejlige klang , samme forbavsende herredømme over stemmen som dengang , hun første gang sang i præstegården , men med den større kraft og sikkerhed , hun nu ejede , sang den uden standsning eller fejl fra de første indledende strofer , over de sprudlende løb , der klang fra hendes strube med perlende klarhed , og til finalens sidste tone , som hun åndede bort lig et døende suk . 
Fru Borch var kommet til , medens barnet sang , og havde lagt sin arm om lærerindens skuldre , medens de begge betragtede den lille pige med store , forundrede øjne . Da hun tav , kunne de endnu ikke finde ord for deres beundring . Men Alfred vinkede den lille pige hen til sig , hans øjne strålede , og tårerne vare trådte frem på hans kinder , der nu glødede som i feberhede . Han greb Christines hånd og trak hende ned til sig .  » Vil du være min lille søster alle tider , alle tider ? «  spurgte han — så bøjede han sig frem og kyssede hende . 
Også Fru Borch og lærerinden rev sig løs fra den forundringens tavshed , der havde påtvunget sig dem og omfavnede og kyssede 

den lille Christine . De talte længe om dette mærkelige barn , der var kommet i huset til dem på en så mærkelig måde , og bestyrkede hinanden gensidig i den fælles tro , at med dette barn var den længe søgte hjælp for deres lille Alfred kommet til dem . 
Og som tiden forløb , bestyrkedes denne tro . Ikke alene Alfreds stridbare sind mildne-des fra dag til dag , men det syntes som om en hel ny livskraft trængte sig ind i hans svage legeme ; han kunne nu le så hjerteligt , som man aldrig før havde hørt det , hans tale blev efterhånden livligere og ligesom mere fast og bestemt i ordstillingen , han bar efterhånden sit hoved højere og sikrere , på samme tid som alle hans bevægelser tydede på en tiltagende kraft . 
Da foråret kom og solen skinnede varmt ned over havens plæne , bredte man bløde tæpper over det frodige græs , og her kunne Alfred så ligge og lege med sin lille søster , vride og vende de spinkle lemmer som aldrig tidligere , og overhovedet vise en fremgang i helbred , der gav lægen og forældrene det bedste håb for fremtiden . 
Men samtidig med håbet spirede også taknemligheden i de hjerter , der havde den lille Alfred kær , taknemligheden mod gud , som i selve den stund , da hin store fødsel fandt 

sted , havde bragt genfødelse for deres syge barn gennem den lille , fremmede , fattige pige . 
Også frøken Møller følte sig opfyldt af den samme taknemlighed mod gud og den samme kærlighed mod den lille pige , men samtidig syntes også andre strænge at bæve til lyd i hendes hjerte . 
Fra det første øjeblik , hun så det fremmede barn , havde hun følt sig draget imod det . Christines store , brune øjne , hendes mørke , fyldige hår , hendes stemmes ejendommelige klang , hendes gang , holdning , bevægelser , hele hendes væsen tvang fra dag til dag' lærerindens tanker til mere og mere at beskæftige sig med den lille pige . Om dagen kunne hun sidde lange timer og betragte barnet under dets leg og vevre færden , medens det vemodige træk om hendes mund og store , tavse tårer forrådte dybden af de tanker , der beskæftigede hende . Lange nattetimer kunne hun sidde oppe på sit værelse , givende sig hen i smerten , ladende tårerne , som hun om dagen måtte skjule , frit løb , anråbende gud om hjælp og råd , dragende frem i tanken hele sit liv fra den sorgløse barndom , over de tunge , bitre tider , som senere fulgte på , og indtil nu , da hun troede at ane et nyt spor , som skæbnen ville føre hende ind på . 

undertiden , når den gryende dag fandt hende således — kuet af sorg og smerte og tvivl — kunne hun pludselig rejse sig , som ejede hun nu kraft og mod til at møde sin skæbne og udfri sig fra den nagende uvished . Hun imødeså da med bævende længsel det øjeblik , da hun skulle gense den lille pige , og formede i tanken de spørgsmål , hun ville rette til barnet , og gennem hvis besvarelse hun skulle få vished for sine anelser ; men når den lille Christine så kom springende ind til hende og bød hende sin lille , røde mund til morgenkys , da var det som om tungen lammedes for de spørgsmål , den bar , og dagen forløb som så mangen tilforn , uden at bringe hende et skridt nærmere mod den vished , hun samtidig ønskede og frygtede . 
En dag troede hun at have fundet et middel , hvormed hun kunne løfte en lille flig af skæbnens tætte forhæng uden at forstyrre barnets fred og bringe misstemning ind i dets sorgløse sind . Hun bad Fru Borch om at måtte se den lille Christines dåbsattest ; men da den var opbevaret i grossererens private gemmer , kunne hun ikke få sit ønske opfyldt , før hr . Borch kom tilbage fra en rejse , han just befandt sig på . 
Hun havde netop i denne morgenstund følt sig så stærk — nu sank hun modløs sammen 

i skuffelsen og gik bedrøvet og nedbøjet ud i haven for at sætte sig' i lysthuset ved plænen , hvor børnene lå og legede . 
Som hun nu sad bøjet over sit håndar-bejde , kom Christine springende ind i lysthuset til hende med hænderne fulde af afplukkede blomster . 
» Frøken Møller , «  begyndte hun og lagde blomsterne på bordet ,  » vil de ikke nok hjælpe mig at binde en krans , en rigtig smuk krans . . . « 
» Skal den være til at lægge om din hat ? «  spurgte lærerinden , idet hun i inderlig trang til at vise barnet kærlighed , trak det hen til sig . 
» Nej , ikke til min hat , «  svarede Christine ,  » men i morgen er det min plejemoders begravelsesdag og så ville jeg gerne bede dem om at følge med mig ud på landet for at jeg kan lægge kransen på hendes grav . « 
» Er din plejemoder da død , lille Christine . Hvor ved du det fra ? « 
» Ja , hun døde noget efter at jeg var kommet hen til min anden plejemoder , og hun blev begravet ude på landet , der hvor vi boede dengang . Jeg ved så godt , hvor hendes grav er , lige ved siden af min plejefaders — for jeg var selv med , da hun blev begravet , og  .  .  . « 
» Har du da tidligere haft andre plejeforældre , lille Christine ; har du haft en anden 

plejemoder , før hende , som du var hos , da du kom her ? « 
» Å — ja , og vi boede så smukt derude på landet , «  forklarede Christine .  » Og jeg havde selv en lille have , og om sommeren gik jeg hver dag op på kirkegården med min plejemoder og lugede græs og klippede hæk og holdt gravene så pænt i stand . Og når vi kommer derud i morgen , så skal jeg vise dem , hvor vi boede og hvor præsten boede , og hvor min have var ; — men nu er det helt andre mennesker , som bor der  .  .  . «  og Christine fortsatte sin fortælling om sit første hjem , det der altid havde stået for hende i lyse , smukke farver , og som gemte hendes kæreste minder . Men lærerinden sad tavs og betragtede den lille pige , medens hendes hænders nervøse dirren og hæklenålens hastige sving forrådte de tankebølger , der duvede i hendes oprørte sind . 
» Vil de ikke nok gå med mig derud i morgen ? «  spurgte Christine igen . 
» Sig mig , lille Christine , er du født ude på landet ? « 
» Nej , det er jeg ikke , det ved jeg , for min plejemoder sagde altid , at jeg var født på den kongelige fødselsstiftelse inde i København , «  svarede Christine , idet hun ligesom med stolthed nævnede ordet  » kongelige «  . 

» Der fo’r som et isnende Gys gennem lærerindens hjerte ved denne oplysning , og med blegnende kind og fast tillukkede læber bøjede hun sig over arbejdet , der hvilede i hendes skød . Der stod i hendes blik som en fast beslutning om ikke at spørge mere . Men så vakte barnets stemme hende atter ud af det tankens hav , som bruste i hendes indre . 
» Må jeg så ikke nok komme derud i morgen ? « 
Hurtig løftede lærerinden sit hoved og så på barnet , en dyb rødme skød sig op i hendes ansigt , medens den inderligste kærlighed lyste ud fra hendes smukke øjne med bud fra et hjerte , der nu havde taget sin sidste , faste bestemmelse og var rede til at øve moderkærlighed . 
» Christine , kære , lille Christine , «  sagde hun i stødvise ord , medens hun drog barnet tættere ind til sig ,  » sig mig — ved du på hvilken dag du er født ? « 
» Nej , det husker jeg ikke — det har jeg vist aldrig hørt ; men min rigtige plejemoder hun kaldte mig altid for et lille påskelam , for jeg er født påske morgen  .  .  . « 
Da hævedes al tvivl , da stod for Clara hin strenge time , hin påske morgen , da hun fødte sit barn til verden , da stod for hende de smertefulde år , i hvilke hun havde lidt under savnet 

af sit barn , således som kun en moder kan lide , og hun krystede den lille pige ind til sig , i et langt , inderligt favntag . 
» Mit barn , mit elskede barn , min egen , lille pige — ja , ja , ja , ja , se kun på mig , lille Christine , jeg er din moder — o gud ja — din moder , og nu skal du aldrig , aldrig komme bort fra mig mere  .  .  . « 
Næsten kvalt i de heftige favntag og de tårevædede Kys stirrede Christine med sine store barneøjne på sin lærerinde . 
» Er de da min rigtige moder , min allerførste moder ? «  spurgte hun . 
» Ja , det er jeg , mit kære , velsignede barn — o , gud — ja — din rigtige , allerførste moder  .  .  . «  så tog hun sit genfundne barn ved hånden og gik op imod villaen for at opsøge Fru Borch og fortælle hende alt , stå med løftet pande og vedkende sig sit barn , rede til at bære alle lidelser og savn for dets skyld , kun med moderhjertets eneste forlangende :  . aldrig mere at skilles fra sit barn  .  .  . 

i en øde , vildsom egn , der fra de sachsiske Alpers vestlige skråninger strækker sig milevidt ud over lavlandet , lå det gamle slot tau-benhain , omgivet af store hedestrækninger og uvejsomme skove . 
Gennem mange slægtled havde det tilhørt baronerne von Hochberg , der i tidligere dage nævnedes blandt Tysklands rigeste og mægtigste mænd og havde stået hoffet nær . Men under de store frihedskampe i århundreders midte havde den daværende ejer af taubenhain indtaget en sådan stilling , at godset blev beslaglagt og holdtes under kronens besiddelse , indtil det , da roligere tider indløb , blev indløst af dets tidligere ejer mod så uhyre summer , at det måtte betragtes som redningsløst fortabt . 
Under disse forhold kom det gamle gods i baron Heinrich von Hochbergs besiddelse . 
Ved ihærdig , villiefast flid , ved udnyttelse af de udstrakte mosedrag og de gamle skove 

kunne godset måske endnu en gang være bragt på føde ; dog baron Heinrich ejede ikke den arbejdsomhed og tålmod , som hertil behøvedes , men søgte ad anden vej at finde de midler , hvormed han mente at kunne genvinde sin slægts tidligere betydning . Godset overdrog han til en forvalters bestyrelse , anviste hele det gamle slot til beboelse for sin noget ældre søster rosannah , der var -enke efter baron Friedrich von Hochberg , som var falden i krigen . Selv gik han i østrigsk tjeneste , blev officer , men afskedigedes efter nogle Års forløb på grund af sine indviklede pengeaffærer , der ikke alle vare forlenede med ærlighedens og den gode samvittigheds stempel . Så begyndte han sit omflakkende liv ved badestederne , var snart i homburg , snart i Monte Carlo , snart i baden-baden , overalt gørende sig bemærket ved den lidenskab , hvormed han søgte lykken ved det grønne bord . Oftest tabte han , og det allerede til det yderste forgældede gods måtte da skaffe ham en stakket redning ; undertiden vandt han , og da rejste han hjem til taubenhain , hvor han med sine venner levede højt i jagter og drikkegilder , indtil den ubarmhjertige nød atter drev ham ud at søge det uundværlige guld . 
Så var det en dag , at han under et ophold i homburg mødte den danske proprietærdatter , i hvis faders rigdomme han fandt en 

midlertidig frelse fra den fuldstændige ruin , som da stod for døren . 
Nogen kærlighed til frøken Olga Schou havde han aldrig næret ; men han havde med snu beregning fundet en værdig allieret i hendes grænseløse forfængelighed , en allieret , der endog gjorde det muligt for ham at få hende til at gøre sig delagtig i en forbrydelse . 
Såsnart han var kommet i besiddelse af sin arvepart efter den gamle proprietær Schou og havde opholdt sig en lille tid på tauben-hain , drog han atter ud på sine vante veje , overladende sin hustru til baronesse rosannahs selskab . 
I begyndelsen levede de to damer sammen i god forståelse ; men efterhånden som baronesse Olga fik at føle , at det kun var hendes penge , man havde haft brug for , og at den adelsstolte baronesse rosannah mindst af alt ville anerkende hende som andet end en sølle , jysk bondedatter , gik den gode forståelse over til uvenskab , der snart fik fjendskabets karakter og til sidst løb ud i et så uforsonligt had , at de to damer indrettede sig deres boliger i de hinanden fjernest liggende fløje af det gamle slot . Her henlevede de så deres dage under ivrig udklækning af planer , hvormed de kunne forbitre hinanden livet . 

omsider blev det aldeles uudholdeligt for baronesse Olga , der i dette gensidige fjendskab stadig måtte trække det korteste strå , alene af den grund at hun var dansk og således som oftest måtte se sit eget tjenestepersonale tage fjendens parti . Hun skrev da til baron Heinrich , som dengang opholdt sig på Monaco , og bad ham indtrængende om at komme hjem for at hjælpe hende ind under andre forhold . Men samtidig havde baronesse rosannah tilskrevet sin Broder og udlagt sagen på sin vis , og følgen blev da , at der en dag indløb brev fra baron Heinrich , hvori han bestemt nægtede at komme hjem , bebrejdede sin hustru , at hun ikke kunne finde sin plads overfor hans adelsbårne søster og lod endog forstå , at han måtte beklage , at han i et svagt øjeblik havde ladet sig binde til en bondefødt pige . 
Det var mere end baronesse Olga kunne bære , og fra samme dag tænkte hun kun på at hævne sig ; thi ond , som hun var , kunne hun kun tænke sig oprejsning gennem den skade , hun kunne tilføje den mand , der havde forødt hendes formue , trukket hende ned i forbrydelsernes dynd , ladet hende ene på det gamle , skumle slot , og som nu nægtede hende sin bistand overfor en fjende , som forgiftede hendes liv , og som hun hadede af hele sin sjæl . 

endnu en gang tilskrev hun ham og truede ham med at åbenbare deres fælles forbrydelse , for så vidt han ikke føjede hende og tog hende i forsvar ; men der kom intet svar . 
Medens hun ventede fra dag til dag efter at høre et gunstigt svar fra sin mand , ankom der en dag en advokat og et par politimænd til godset . De udbetalte de få tyender den løn , som de i mange måneder ikke havde fået af deres forarmede tierskaber , optog fortegnelse over alt , hvad der fandtes på slottet af værdi , forseglede alle døre og anviste de to damer et eneste lille værelse , hvor de kunne opholde sig nogle dage , indtil de havde fået indrettet sig andetsteds med de få møbler og garderobesager , man lod dem beholde . 
Men medens baronesse rosannah straks forlod slottet og søgte ly under forvalterens tag , forblev Olga kun så lang tid i det anviste værelse som hun behøvede for at skrive et eneste , men meget udførligt brev , som hun adresserede til en sagfører i Danmark . 
Så pakkede hun sine få ejendele sammen og forlod taubenhain — uden tårer , uden sorg — kun opfyldt af tanken om hævn . Ene og til fods nåde hun henimod aften en lille landsby , hvorfra hun med postvognen kørte til den nærmeste jernbanestation . Her afleverede hun brevet til videre besørgelse , og da nattoget 

til Wien kort efter bruste ind på stationen , steg hun op og lod sig føre bort — ud i verden — ud i det uvisse , og man erfarede aldrig noget om hendes senere skæbne . 
En ugestid senere blev baron Heinrich von Hochberg anholdt i Monte Carlo på foranledning af det tyske politi , der havde modtaget sådanne oplysninger fra Danmark angående baronens forhold til det testamente , man i sin tid havde fundet på  » Hvidbjerggård «  ved Århus og antaget for proprietær Schous sidste villie , at man anså det for rettest at sikre sig hans person . 
Sagen forelå så klart og udførligt beskreven , at der ikke behøvedes lange forklaringer for at få den anholdte udleveret , og efter nogle dages brevveksling mellem politimyndighederne ankom baron Heinrich under bevogtning til den samme lille , sachsiske jernbanestation , hvorfra hans hustru var dampet af sted med iltoget . 
Som modsætning til den ligegyldighed , hvormed baron Heinrich altid havde set sin fremtid i møde , syntes denne anholdelse at skulle bøje ham fuldstændig til jorden . 
Da forfalskelsen af pronrietær Schous testamente blev ham foreholdt , bekendte han straks og forklarede omstændeligt , hvorledes han under sin hustrus og en tredje persons medvirkning 

havde iværksat forfalskelsen . Han forklarede hvorledes det for ham egentlig kun havde været om . at gøre at berige sig ved det falske testamente , men at hans hustru tillige fordrede det således formuleret , at hendes Broder derved hindredes i at indgå i ægteskab med en ung pige , hvem dog hverken hans hustru eller han selv nogensinde havde kendt eller set . De vare da blevne enige om at opstille som betingelse for denne Broders fulde arveret , at han skulle ægte baronesse rosannah ; men denne plan var hidtil strandet på den unge mands bestemte modstand . 
Den tyske forhørsdommer og retsvidnerne hørte opmærksomme på afsløringen af det værdige ægtepars handlemåde , og baron Heinrich lagde ikke skjul på noget , men forklarede de mindste enkeltheder ved bedrageriet i håb om derved at opnå en mildere straf , og i håb om at kunne udfri sig fra den pinefulde angst , der havde grebet ham siden anholdelsen . 
Dog snart skulle han indse , hvor håbløs hans stilling var . og hvilken skæbne , der ventede ham som straf for hans hidtidige liv og de forbrydelser , han havde knyttet dertil . 
En dag fortalte forhørsdommeren ham , hvad han endnu ikke vidste , at taubenhain var stillet til auktion . Det var et knusende slag for baronen , uagtet hans forstand for længst 

måtte have sagt ham , at det måtte ende således . Men da forhørsdommeren samtidig fortalte ham , at man under boets behandling havde fundet beviser for adskillige andre falsknerier , ligesom også nogle gamle breve , hvori baron Heinrich omtaltes som meddelagtig i en gammel , aldrig opklaret sag , der drejede sig om en ung , østrigsk adelsmands pludselige forsvinden under et ophold på taubenhain , da følte forbryderen sit livsmod brudt , han så guds retfærdige straf — men han så også sin egen hustrus snedige hævnplan lagt til rette . 
Fra den dag , da mange Års , ja måske livsvarigt fængsel var ham vis , var der intet mere tilbage af den engang så stolte og levelystne baron Heinrich , kun en ussel , bleg , sammenbøjet skikkelse , der sad tavs og grublende i sit fangehul og kun havde et eneste ønske tilbage før han overgaves til sin endelige skæbne : at blive stillet overfor de mennesker , han havde forbrudt sig imod , for at trygle om deres tilgivelse , således som han engang håbede at turde trygle om at opnå guds tilgivelse . 
Det blev ham også tilstået , og i mange dage havde han fuldt op at gøre med at tilskrive disse forskellige mennesker . 
Blandt de få , der efterkom den angrende synders bøn , var Carl Schou . Hans gode hjerte 

kunne ikke afslå den ulykkelige svogers sidste anmodning . 
Siden den tunge adskillelse fra Clara havde Carl Schou opholdt sig på  » Hvidbjerggård «  under de betingelser og nydende de rettigheder , som vare levnede ham i det efter den afdøde fader forefundne testamente . 
Nu vare allerede mange år forløbne , siden hin dag , Carl Schou var nu en mand på over fyrretyve år , hans hår var allerede begyndt at blive gråt og hans kraftige legeme var bøjet under det strenge arbejde , der -havde været ham nødvendigt for at finde fred og' glemsel . Ingen ville i den alvorlige , fåmælte mand på  » Hvidbjerggård «  have kunnet genkende den engang så livsglade avlsforvalter på  » Elinesminde «  . Venlig og tjenstvillig mod alle , men tavs og mørk passede han sin dont med utrættelig flid , medens årene forløb , og når undtages hans besøg i kirken og de få , nødvendige ærinder i Århus , sås han aldrig udenfor sin gård . 
» Tiden læger alle sår «  , siger ordsproget ; men Carl Schou havde lært at kende , at der også fra denne regel gives undtagelser . Vel dulmedes den første heftige smerte over tabet af den elskede pige efterhånden hen i en stille , indadvendt sorg , men som hun var hans tanke tidlig og silde , under arbejdet og i de lange , 

ensomme timer , han tilbragte inden døre , således var ønsket om engang at kunne forenes med hende det eneste , der opfyldte hans sjæl . Ingen nye idéer , ingen nye interesser bragte afveksling ind i hans liv , kun det navn , der gemte den tabte livslykke , var det centrum , hvorom hans tanke lagde sig i stedse snævrere og mørkere kreds . 
I de første år , der forløb siden adskillelsen , havde hans onkel på  » Elinesminde «  et par gange i sine breve berørt den ulykke , der havde ramt det unge par , og havde også givet nogle enkelte oplysninger om Claras forhold , så vidt han kendte disse ; men siden Carl engang selv bad sin onkel om ganske at fortie , hvad der kun med smerte kunne minde ham om det , han havde ejet og det , han havde mistet , hørte han aldrig noget om Clara , ja vidste end ikke , om hun levede . Og om det barn , der skyldte ham livet , havde han aldrig haft den mindste anelse . 
Forlængst havde hans forstand sagt ham . at det lønlige håb , som hjertet bar , aldrig ville kunne opfyldes , og dog var det således , at denne hjertets stemme aldrig havde villet tie , men gennem årene havde holdt sig tapper i den idelige kamp mod forstandens kolde protest , indtil den trængte sig frem over hans læbe 

c 
som et frydefuldt sejrsråb , den dag , da baron Heinrichs brev ankom til  » Hvidbjerggård «  . 
Vel indeholdt brevet ingen udførlig beskrivelse af grunden til baronens ønske ; men antydningen af at han engang havde påført Carl en stor ulykke , som han nu ønskede tilgivelse for , havde tilført det kuede håb fornyet kraft . 
Så tog han da af sted og ankom en tidlig morgenstund til fængslet i den lille sachsiske købstad , hvor baron Heinrich holdtes fangen under forhørenes forløb . 
Det var et bevæget øjeblik for Carl , da han trådte ind i den skumle celle og genkendte sin svoger , i den lille , bøjede skikkelse , der sad på briksen . 
Uvilkårlig trådte tårerne frem i hans øjne , medens han gik frem og bød fangen sin hånd . 
» De ønsker min tilgivelse , «  sagde han bevæget ,  » jeg giver dem den , endnu før jeg kender den synd imod mig , som de omtaler i deres brev . Tag min hånd , baron Heinrich , jeg har rejst den lange vej for at byde dem den som ven og svoger . « 
Så rettede fangen sig op og så på ham . 
» Nej — nej , «  udbrød han lidenskabeligt og gjorde en afværgende bevægelse henimod Carls fremstrakte hånd .  » Vent indtil de kender min brøde , og sig mig så om de kan tilgive mig . « 

så fortalte han Carl om det falske testamente , fortalte ham det udførligt , således som det allerede var tilført dommerens protokol , men under den oprigtige angers smerte , som påførtes ham nu , da han stod ansigt til ansigt med den , hvis livslykke han havde røvet . 
Da han havde endt sin bekendelse , bøjede han atter hovedet ned og sad tavs hensunken . Men Carl trådte hen til ham og bød ham sin hånd . 
» Ja , jeg tilgiver dem , «  sagde han med bævende stemme ,  » jeg tilgiver dem af mit ganske hjerte , og også for den ulykkelige pige , som de bragte sorg og smerte , tør jeg tilsige dem tilgivelse , thi hun kendte aldrig vrede eller had . Mit livs opgave er nu at opsøge hende , om hun endnu lever , og gennem min kærlighed bringe hende oprejsning for hvad hun har lidt . Hun og jeg skal da , så længe gud under os livet , tænke med venlighed på dem og være dem taknemlig for den tilståelse , der om end sent giver os vor tabte livslykke tilbage . « 
Medens Carl talte , sad baron Heinrich som et bytte for den fuldstændigste sønderknuselse . Nu løftede han sit ansigt op imod Carl og greb den fremstrakte hånd . 
» Tak — tak , «  kom det i hulkende lyd fra ham . Så sank han atter sammen på sin briks , 

medens Carl forlod cellen i følge med fangevogteren . 
Endnu nogle dage forblev Carl på stedet , dels for at skaffe sig underretning om sin søster Olga , dels for at få udleveret den fornødne udskrift af forhørsprotokollen . Angående søsteren vare de oplysninger , han indhentede , så mangelfulde og af en sådan beskaffenhed , at han måtte antage , at hun under et fremmed navn havde søgt skjul i en eller anden storby , og hendes delagtighed i baron Heinrichs forbrydelse , gav ham ikke håb om at gense hende mere . 
Ledet af den håbets stjerne , der nu atter strålede ham i møde , begav han sig da tilbage til Danmark med  » Elinesminde «  som sin rejses første mål . 
Her satte han straks sin onkel og tante ind i forholdene , som de nu havde ændret sig og foreviste dem de dokumenter , som han medbragte , og som foruden at gøre ham til uindskrænket ejer af  » Hvidbjerggård «  tillige sprængte alle de skranker , der hidtil havde stået hans lykke i vejen . 
Ved igen at sidde i den hyggelige dagligstue på  » Elinesminde «  og tale med de kære pårørende , var det for Carl , som om hele den mellemliggende tid ganske var svunden af hans erindring . Kun et eneste spørgsmål , som galdt 

disse lange , svundne år , hvilede på Carls læbe , uden at han dog havde mod til at udtale det . Men med kvindens fine instinkt opdagede og forstod Fru Holm de ufødte ord , og idet hun kærligt lagde sin hånd på Carls skulder og så ham ind i de bange , spørgende øjne , sagde hun : 
» Carl , hun lever , og hun blev dig tro i alle de mange år  .  .  . Nej — afbryd mig ikke ; hun blev dig tro trods lidelser og savn , trods sorg og smerte , og hun stolede fast på dig og på den gud , som kender alle veje og fører menneskene ad dem , han holder for de rette . Er det nu dit ønske at gense hende for at virkeliggøre de planer , som i engang drømte her i denne stue , så bliv hos os nogle dage , jeg skal da skrive til hende og forberede hende på eders møde . Og du skal se , «  føjede hun muntert til ,  » at Clara vil være her hos os uden mange dages betænkning . « 

i grosserer Borchs villa på Frederiksberg forblev forholdet mellem herskabet og lærerinden det samme , også efter at Clara havde genfundet sit barn og i sin overstrømmende moderglæde vedkendt sig det . 
Da hr . Borch kom tilbage fra sin rejse , fortalte hans hustru ham den store nyhed med alle de enkeltheder , som hun nu kendte af Claras egen mund . 
» Det er jo en hel lille roman , «  udbrød hr . Borch , da den første forbavselse havde fortaget sig . Så tog han sin hustrus hånd og førte hende med sig ud i haven hvor Clara opholdt sig i leg med børnene , for at de i fællesskab kunne lykønske den unge moder og hendes barn , og bede dem som hidtil at betragte sig som medlemmer af familien . 
Rørt over al den godhed , man viste hende , takkede Clara hr . Borch og hans hustru og fulgte dem så ind i huset for at Clara kunne 

få Christines dåbsattest at se og modtage den til opbevaring . 
Så gik alt igen sin vante , rolige gang . Og medens tiden forløb , opfyldtes det håb , man havde sat til Alfreds helbredelse fra samme dag som Christine blev optaget i huset ; thi tid efter anden tiltog hans lemmer i førlighed og styrke , og da han var fjorten år gammel , kunne man betragte ham som fuldstændig rask , om end han var noget mere bleg og spædlemmet end andre drenge i samme alder . 
Af karakter var Alfred nu venlig og omgængelig , nærede interesse for alt , hvad der var godt og smukt , især dog musik og sang , og var kærlig overfor sine forældre og husets øvrige medlemmer ; men han elskede dog ingen med så stor hengivenhed som den , han i al sin færd udviste mod den lille Christine . 
Alle barndommens sorger og glæder delte de to børn med hinanden , og kunne der undertiden opstå en lille uenighed mellem dem , kunne Christine blot med et håndtryk eller et venligt blik fra sine store , brune øjne bringe forholdet imellem dem tilbage i det vante , fredelige spor . 
Om sommeren , når vejret var smukt , fulg'tes de ofte ud til den lille landsby , hvor Christine havde haft sit første barndomshjem . Så viste Christine ham de steder , der gemte 

hendes kæreste minder , og som oftest havde de en krans eller en buket med til at lægge på plejeforældrenes grave . 
Sangtimerne forskaffede dem dog altid den kæreste adspredelse ; de vare nåde meget vidt under Claras forstandige vejledning , og langt udenfor hjemmet talte man om de to børns sang , der , efterhånden som de blev ældre , med stedse større sikkerhed peg-ede ad den vej , de burde vælge for deres fremtid . 
En dag modtog grosserer Borch besøg af en halvbroder , der hed Clarence og var ansat som sanglærer ved konservatoriet i Paris . 
Hele sin ungdom havde Clarence tilbragt på rejser blandt Amerikas og Evropas storbyer , hvor man kappedes om at sikre sig hans ligeså smukke sangstemme som sjældne dramatiske begavelse , indtil han omsider — rig og hæderkronet — bosatte sig i Paris . 
Selv optrådte han ikke mere , men helligede sine dage og sin flid på uddannelsen af de mange elever , der fra verdens forskelligste egne søgte hans anerkendte vejledning . 
Endnu havde han aldrig haft den glæde at kunne sende en elev ud i verden , udrustet med den samme fuldkommenhed , som han selv havde besiddet , og mange gange var denne hans kæreste tanke blusset op som et sikkert håb for 

kun at strande på elevens mangelfulde naturbegavelse eller mangel på flid og villiestyrke . 
Da han nu i sin halvbroders hjem hørte de to børn synge , blussede håbet atter op med fornyet kraft og tvang ham til at følge sangen med den største begejstring og lønne dem med de mest rosende udtalelser . 
Størstedelen af sit korte ophold i halvbroderens hus tilbragte han med de to børn ved klaveret , der under hans hænder klang med ganske anden fasthed , end når Clara spillede og som inviterede de to små sangere til den hengiven sig i sangen , som deres egen naturbegavelse dikterede dem , men som hidtil til dels var holdt tilbage under Claras mindre rutinerede spil . 
Efter de mange prøver , der alle faldt ud til mesterens fuldstændige tilfredshed , foreslog han at tage de to børn med sig til Paris for at uddanne dem til den fuldkommenhed , som deres lyst og store evner så sikkert lovede . 
Men Clara kunne ikke gøre sig fortrolig med tanken om atter at skulle skilles tra sit barn , og kun for Alfreds vedkommende blev det da bestemt , at han skulle følge sin onkel til Frankrig . 
For Christine var det en tung sorg at skulle miste Alfred ; også han- gruede for adskillelsen , der måske skulle strække sig over mange 

år ; men de vare begge gamle og fornuftige nok til at indse betydningen af dette skridt , og så godt det lod sig gøre stræbte de gensidig at skjule deres sorg . 
I det par dage , der gik forud for afrejsen havde de fuldt op at gøre med at opsøge de mange steder , som ejede deres fælles minder , og som Alfred nu skulle tage afsked med . 
Også landsbyen og gravene , som gemte Christines plejeforældres støv , ville de endnu en gang besøge . 
Det var om morgenen på selve den dag , da afrejsen skulle finde sted , at de vandrede sammen ad den kendte vej derud . Christine havde bundet to kranse , som hun bar på armen , medens hun støttede sin anden hånd mod Alfreds arm . 
De vejfarende vendte sig og så efter det unge par : den sekstenårs Alfred , der høj og slank førte den smukke , mørkhårede pige ved sin arm med en anstand , som allerede var iblandet en vis kavalermæssig elegance . Men selv agtede de to børn ikke på de forbigåendes blikke ; de vare for optagne af den forestående adskillelse og følte dens smerte som et knugende greb . 
Da de nåde landsbyen , gik de straks op på kirkegården og tog afsked med de to grave . Endnu holdt de sig tapre , medens de 

hånd i hånd hengav sig til deres triste tanker ; men da Alfred omsider mindede om tiden , der var forløben , og løftet , de havde givet derhjemme , om snart at komme tilbage , da brast Christines modstandsevne , og hun kastede sig om hans Hals i hulkende gråd . 
Men Alfred mandede sig op og førte hende med sig mod udgangen for at tiltræde tilbagevejen . 
» Alfred — du må aldrig glemme mig , «  hviskedee Christine og søgte at borttørre sine tårer . 
Alfred ville svare , men gråden strammede hans strube og nægtede ham stemmens brug . Da overfaldtes drengen af en pludselig trang til at stilne sin egen og den lille piges sorg ved et helligt løfte , som selv under adskillelsen kunne knytte dem sammen , således som de begge følte , at de tilhørte hinanden . De vare just nåde udfør kirkedøren , der som sædvanlig , når vejret var smukt , stod åben . 
» Kom , «  sagde Alfred ogtog Christines hånd . Så førte han hende ind i kirken , helt op til alteret , men med langsommere skridt , alt som de nærmede sig dette hellige sted . Nu stod de der , en underlig gysen gennemfo’r dem , og ængstelige kastede de blikket tilbage i det store , tomme rum . 

» Christine , «  sagde Alfred med tilkæmpet fasthed ,  » her hører os kun den kære gud — her lover jeg dig , at jeg aldrig skal glemme dig , at aldrig noget bånd skal binde mig fastere til noget menneske , end det , der skal holde os sammen om end år og mile træder imellem os . Lover du mig det samme ? « 
» Det lover jeg dig , «  svarede Christine be-væget ; så bøjede hun drengen ned til sig og kyssede ham  . . . 
År vare forløbne og tiden nærmede sig , da Alfred Borchs uddannelse kunne betragtes som tilendebragt . Aldrig havde hr . Clarence haft så eminente , naturlige anlæg at bygge sin lærdom på , som dem han forefandt hos Alfred Borch , og den unge mands utrættelige flid , der endog var bleven til et mundheld blandt konservatoriets øvrige elever , førte da også til , at den gamle lærers mangeårige ønske gik i opfyldelse , ja hvad mere var , Alfred Borchs kunst var såvel i vokal som dramatisk henseende bragt til en fuldkommenhed , som end ikke den gamle lærer nogensinde havde nået . 
Alfred Borch var nu en smuk , ung mand ; af barneårenes sygdom var intet som helst tilbage . Høj og slank , med brede , faste skuldre , førte han sig med al den spænstige sikkerhed , som er ynglingen egen ; sit fyldige hår bar 

han glat tilbagekastet fra den høje , smukke pande , om hans mund , der prydedes af en lille , mørk moustache , hvilede altid et venligt smil , der indbød til fortrolighed , medens hans øjnes dybe , åbne blik bar vidne om den store sjæl , som gemte sig der bag , og forskaffede ham agtelse og beundring . 
Uagtet han var velset overalt , hvor han kom frem , uagtet man kappedes om at have ham hos sig overalt , hvor der dyrkedes musik og sang , deltog han dog kun meget lidt i det selskabelige liv . Midt i verdensstadens livsglade , sorgløse tummel levede han kun for sin kunst , ofrede den hele sin interesse , og i de få timer , der levnedes ham fra de daglige timer på konservatoriet og øvelserne i hjemmet , studerede han sprog eller dyrkede frilufts-idrætter . 
I brevene til hjemmet forglemte han aldrig at indlægge en hilsen eller et lille brev til Christine , ligesom også hun benyttede enhver lejlighed til at bevidne ham sin hengivenhed ; men medens disse breve i de første år kun indeholdt rent barnlige tankeudvekslinger , kom de senere hen til at bringe bud fra den vågnende kærlighed , de følte i deres hjerter — dog i udtryk , der blev mere og mere bølgende , efterhånden som de nåde frem i den alder , da de stærke følelser instinktmæssig søge skjul 

bag ynglingens undseelse og jomfruens blufærdighed . 
I de forløbne år havde Alfred kun en eneste gang været hjemme i København på et kort besøg . Uden forudgående anmeldelse var han en aftenstund trådt ind i sine forældres hjem , hvor han havde fundet alt i samme orden , som da han forlod det , kun med den forskel , at den , hans blik først søgte , ikke var der mere . 
Efter to Års uddannelse i København , var der nemlig tilstået Christine en større sum til anvendelse ved hendes videre uddannelse i udlandet . 
Vel havde Clara også denne gang sat sig imod at skilles fra sin datter , men da man fra alle sider indtrængende foreholdt hende , hvor urigtigt det var vedblivende at hæmme den unge pige i hendes kunstneriske udvikling , gav hun omsider efter , og Christine valgte da efter sin lærers råd Dresden som sin rejses foreløbige mål for efter et længere ophold ved konservatoriet der at afslutte sine læreår i Leipzig . Kun få dage før Alfreds ankomst var hun rejst bort , og det brev , hvori han underrettedes herom , måtte således have krydset ham på vejen . 
Alfred havde således kun delvis den ventede glæde af sit besøg i hjemmet og efter få dages forløb måtte han atter tage bort . 

Paris har hver dag sit nye samtaleemne . Snart er det en duel , en interessant retssag eller en ny opera , der fanger den livlige Parisers opmærksomhed , snart er en fremmed fyrstes ankomst , et handelshus’ fallit eller måske endog en bortførelse den lækkerbisken , som siuges fra bladenes Spalter og fordøjes i klubberne , i selskabernes snevrere kredse eller ved de små borde foran boulevard st . Sebastopols caféer , hvor de lidenskabeligste Parisiske nyhedsjægere fra ældgammel tid har søgt og fundet hverandre . Kun få spørgsmål formår at holde interessen fangen ud over døgnets sidste time — de fleste dør med den gryende morgens allernyeste nyhed som banemand . 
Denne allernyeste nyhed var en skøn morgen konservatoriets eksamen . Vel formåede den ikke at trænge sig synderligt ud over paris’ musikinteresserede publikum , men her blev den så til gengæld modtaget med så megen des større opmærksomhed , medens man med en Iver som galdt det livet stræbte at sikre sig et adgangskort . 
Der var denne gang en omstændighed , som i særlig grad gjorde konservatoriets eksamen tillokkende : den så meget omtalte elev , Alfred Borch skulle for første gang lade sig høre , skulle for de strenge professorers , pressens og de musikalske spidsers kritiske kreds hævde 

det ry , som man alt længe havde vidst at tillægge ham . 
I de dage , der gik forud , bestormedes cla-rences døre af alle , der af en eller anden grund troede sig berettiget til at overvære eksamen og søgte hans bistand for at skaffe sig adgang . Forgæves lukkede Clarence sig inde med sine elever og nægtede sig hjemme , fortvivlet over atter og atter at måtte afbryde øvelserne . 
Da indløb der midt under travlheden et brev fra en ven af  Clarence , en sanglærer i Leipzig , hvori denne udbad sig konservatoriets tilladelse til at en af hans elever , en ung dame , deltog i den forestående aftens program . 
Det var første gang i den tid , Clarence havde været ansat ved konservatoriet at der fremkom en sådan anmodning , og bestemmelserne fordrede mindst et halvt Års forudgående undervisning af den , der ønskede at deltage i eksamen . Men dels stod Clarence i et sådant venskabsforhold til den tyske sanglærer , dels indeholdt dennes brev så rosende udtalelser om den unge dames kunst , at sagen ikke lod sig skyde til side , hvorfor Clarence skyndsomst søgte og også indhentede den ønskede tilladelse , dog med den begrændsning , at den unge dame først måtte lade sig høre efter at den egentlige eksamen var afsluttet . 

så telegraferede Clarence svaret tilbage , og henimod middag på den dag , da eksamen skulle finde sted , ankom den tyske sanglærer og hans elev til Paris , hvor de toge ind på et hotel . Medens eleven nu forblev her for at udhvile sig efter den lange rejse , opsøgte hendes lærer straks sin ven for at tale med ham om den forestående prøve . 
Clarence kunne vel godt forstå , at det kunne være den unge dame om at gøre at modtage kunstnerdåben i Paris og på selve denne aften , hvis afgørende time nu nærmede sig med stærke skridt ; men han blev aldeles bestyrtet , da hans ven forklarede ham , at det var et større parti af en wagnersk opera , han ville lade sin elev synge , og bad Clarence om blandt sine mandlige elever at udpege den fornødne assistance . 
» Det lader sig jo umuligt gøre . Det går jo aldrig i verden an , «  protesterede Clarence , medens den tyske professor udfoldede hele sin veltalenhed og forsikrede ham , at den unge dame lå inde med så stor routine , at der intet kunne være at befrygte , og at han havde indøvet partiet med hende under alle de fornødne hensyn . 
» Og ser du , «  sluttede han sin forklaring ,  » jeg er ikke blind for , hvad det vil sige , at en tysk lærer vil præsentere en elev i Paris ; men 

jeg kender pariseren og ved at han på bunden af sit hjerte gemmer en dyb agtelse for kunsten , en agtelse , der sætter alle smålige hensyn til side og åbner hjertet for den sande , ædle kunst . Pariseren skal tages med storm , det ved jeg , og netop derfor ønsker jeg at kunne bekendtgøre , idet jeg fører min elev frem , at hun kommer lige fra rejsen og synger uden nogen som helst forberedelse eller indstudering her på stedet . Mit kendskab til pariserens temperament skulle da fuldstændig slå fejl , om man ikke giver hende den anerkendelse , hun fortjener , og giver hendes entré i verden det attråværdige stempel , som hun kun kan opnå her . « 
Hovedrystende havde Clarence fulgt sin vens ord , nu modtog han den hånd , der bødes ham til afsked og sagde : 
» Jeg ville aldrig i verden have med den sag at gøre , dersom ikke netop du garanterede mig for dens heldige udfald . Jeg skal nu sætte min dygtigste elev ind i forholdene , så snart han kommer ; han venter selv at vinde en stor sejr i aften , og jeg tør forsikre dig , at han vil gøre alt for at en sejr også kan blive din elev tildel . Dog , kære ven , «  føjede han hurtig til ,  » ingen fortrydelse ; men ansvaret kommer i hvert fald til at hvile på dig . « 

.  .  . Til den berammede time var konservatoriets store sal fyldt til trængsel af et distingveret , musikkyndigt publikum : forrest censorerne , de gamle professorer med de strenge , kolde træk under det snehvide hår , i logerne til venstre pressens repræsentanter , til højre elevernes pårørende og de særlig indbudte , og bagest i salen hvem der for øvrigt havde været så heldig at forskaffe sig adgang . 
En lille tribune optager salens ene ende , og her præsenterede de forskellige lærere nu efterhånden deres elever . 
Den instrumentale del af eksamen var indledende og modtoges med større og ringere bifald , alt efter de vedkommende elevers evner og hele fremtræden . I eksamens vokale afdeling havde det først været bestemt , at Alfred Borch skulle være den afsluttende , men af hensyn til hans senere optræden sammen med den unge , fremmede dame havde man taget anden bestemmelse , og da Clarence havde kundgjort denne forandring i programmet , trådte Alfred Borch ud fra de mandlige elevers opholdsværelse og besteg tribunen . 
Der hørtes en beundrende hvisken gennem det store rum , da man så den smukke , høje yngling , hvis elegante hilsen og hele noble fremtræden straks syntes at ville sikre ham publikums gunst . 

så klang de dejlige , bløde toner fra konservatoriets ældgamle koncertflygel ud over tilhørernes forventningsfulde skare og straks efter blandede Alfreds dybe , klokkerene stemme sig deri . Det var en gammel Arie af italiensk oprindelse , han havde valgt , netop den samme , som gamle clarense i sin tid havde vundet sine laurbær på , en bedårende dejlig tonebygning , som gennem alle sangteknikens vanskeligheder stillede de allerstørste fordringer til sangeren , men som også måtte berede ham en eklatant sejr , om han forstod at magte den . 
Nu var sangen til ende , et par bløde , dæmpede akkorder fra flygelet sluttede af , og Alfred trak sig hilsende tilbage . 
Ifølge konservatoriets bestemmelser var enhver meningstilkendegivelse forbudt tilhørerne . Der blev heller ikke nu applavderet , men den absolute stilhed , der hvilede over disse mange mennesker efter at Alfred havde sunget , sagde langt bedre end den mest støjende applaus , hvilket mægtigt indtryk hans sang havde øvet . 
Da denne beundringens tavshed endelig hævedes , lød dens dønninger som en brusen gennem salen , medens referenternes blyanter hastede hen over papiret , nedtegnende de lovprisninger , som næstedagens blade skulle bringe ud over verden i forbindelse med den unge kunstners navn . De gamle censorers furede 

ansigter glattedes ud i henrykkelsens smil . Men henne i sin vante stol sad gamle Clarence og græd glædens tårer — nu havde han nået målet for sin lærerstolthed . 
Så præsenteredes de andre sangelever uden at dog nogen af dem nåde blot tilnærmelsesvis det trin , som den unge dansker havde tilkæmpet sig , og imidlertid sad Alfred inde på elevstuen og tænkte på den glæde , det ville berede hans kære forældre , når de modtoge budskabet om hans sejr . Også på Christine tænkte han i denne betydningsfulde time og formede i tankerne det brev , han ville tilskrive hende , så snart han kunne slippe bort . 
At den unge dame , man havde omtalt for ham og bedet ham synge sammen med ved aftenens slutning , at den  » Freulein Muller , «  som nu sad ovre på de kvindelige elevers opholdsværelse og ventede på sit afgørende øjeblik , netop var den , som hans tanker nu beskæftigede sig med , havde han end ikke mindste anelse om . 
Kun ganske flygtigt havde han hørt sin onkel nævne hendes navn og endda med tysk udtale , og navnet på hendes lærer , som han kendte af Christines breve , og som måske kunne have givet ham en anelse , havde han i de få , forløbne timers spænding ikke haft tanke for at sætte i forbindelse med hende . 

den egentlige eksamen var nu til ende , og man hviskedee nu ivrigt sammen om den pikante afslutning , Clarence nylig havde averteret . 
Da trådte den tyske professor op på tribunen og udbad sig tilladelse til at præsentere sin elev , således som han allerede havde indhentet konservatoriets tilladelse , og forklarede samtidig , under hvilke usædvanlige forhold man ville få den unge dame at høre , idet hun nemlig kun få timer forinden var ankommen til Paris , at ingen forudgående prøve havde fundet sted , ja , at hun end ikke havde set den herre , med hvem hun skulle synge partiet . 
Disse oplysninger kunne kun yderligere forhøje interessen , og da den tyske sanglærer sluttelig udbad sig publikums billigelse af at partiet blev sunget i originalsproget , besvaredes han med livlige bifaldsytringer — også som en anerkendelse af den forbavsende færdighed , hvormed han havde henvendt sig til forsamlingen i det franske sprog . 
Så åbnedes dørene på begge sider af tribunen , og de to unge mennesker trådte frem for de mange nysgerrige , forventningsfulde blikke . 
Alfred blegnede og der undslap ham et dæmpet forundringsråb , da han så den blændende smukke pige , som stod for ham , og i hende genkendte sin lille legesøster hjemme fra 

Danmark . Men mandig nok til at beherske sig og beroliget ved at se , at hun ikke genkendte ham , bøjede han sig blot tavs imod hende , og vendte sig så hilsende mod publikum . 
Gamle Clarence havde på sin tyske vens anmodning selv sat sig til flygelet ; men han lod hengå eu lille tid før han anslog det , for at tilhørerne kunne komme til ro efter den bevægelse , som synet af den fremmede dames sjældne skønhed havde vakt . Dog bevægelsen syntes ikke at ville lægge sig ; en uafbrudt , beundrende hvisken lød hen over salen , medens man gennem kikkerterne fordybede sig i beskuelsen af den unge piges yndige , jomfruelige skikkelse , hendes fine , endnu næsten barnlige ansigt , med de store , sjælfulde øjne under pandens frejdige hvælv og det mørke hårs bølgende fylde , som var iflettet en gren af ville roser  .  .  . 
Omsider blev gamle Clarence utålmodig og anslog flygelet med sine sikre greb , — dog først da Christines dejlige stemme blandede sig deri , fyldte hele det store rum med sin bløde , bedårende klang , trængte sig som med dragende trolddom i tilhørernes sjæl , først da sank den sagte larm hen i åndeløs stilhed . 
Medens Christine sang alene , havde Alfred haft tid til at bringe sit jublende fljerte noget til ro . Han turde dog næppe se på hende af 

frygt for at en pludselig genkendelse skulle bringe hende ud af fatning ; men efterhånden som deres vekselsang skred frem og han så sin frygt ugrundet , blev han roligere , ja , en flygtig tanke lod ham endog ønske , at han nu i dette øjeblik måtte finde et genkendelsens blik i Christines smukke øjne . Hvilken jubel , hvilken salig fryd ville ikke fylde deres hjerter i genkendelsens øjeblik , medens situationens alvor tvang dem til at dæmpe hjerternes glød . Men så ofte Christine så på ham , afspejlede hendes blik kun glæde over den sejr , hun nu skulle vinde , og taknemlighed for den støtte , han ydede hende gennem sin udmærkede sang . Det ville jo også være hende umuligt at kende ham gennem den forandring , hans ydre var undergået i de forløbne år , selv om hun havde genset ham under forhold , der lagde mindre beslag på hendes tanke og opmærksomhed , og det eneste , der kunne have vejledet hende : hans stemme , var her skjult bag den fremmede tekst . 
Men medens Christine således sang sine repliker uden anden tanke end den , øjeblikkets betydning indgav hende , fordristede Alfred sig til mere og mere at lytte til den hjertets stemme , der talte til ham om deres første møde hin juleaften , førte ham hen over de mellemliggende Års mange kære minder og jublede højt i 

gensynets fryd . Hans uforstyrrelige routine turde vel lade ham tillade sig dette farlige spil med tankerne , selv i et så betydningsfuldt øjeblik ; men efterhånden drømte han sig således bort fra virkeligheden , at de mange ansigter derude i salen svandt bort for ham som i en tåge , at han kun så den dejlige pige , der stod hos ham , havde kun øre for hendes henrivende sang og tonerne fra Clarences flygel . 
Da nåde de det sted , hvor han har re-pliken :  » Ich liebe dich «  — en pludselig tanke gled i et lykkeligt smil hen over hans smukke ansigt , hans bryst udvidede sig i jublende glæde , og medens hans strålende øjne søgte hendes , strakte han sine arme imod hende og sang : 
» Jeg elsker dig ! « 
Da genkendte hun ham , da kastede hun sig til hans bryst under bævende fryd og sang sin afsluttende replik ud fra den lykke , der fødtes i hendes sjæls inderste dyb  .  .  , og Clarences sidste , dæmpede akkorder bølgede hen over de tavse , betagne tilhørere . 
Alle hensyn til skik og brug og gamle bestemmelser måtte vige overfor den mægtige trang , man følte til at belønne , hvad man her havde hørt og set . De gamle professorer på 

salens forreste rækker gave selv signalet til den bragende applaus , som nu drønede gennem rummet . Det var pariserens varmblodige hjerte , der her forlangte ordet , og aftvang struben de jublende råb , der ene kunne udtrykke den endeløse begejstring for det unge , smukke par , som nu hånd i hånd og med glædestårer modtoge den enestående hyldest , der blev dem tildel . 
Atter og atter forlangte man at se dem — ingen gjorde mine til at forlade salen — man ville høre dem synge igen , ville tale med dem , trykke deres hænder , men frem for alt høre dem synge . 
Imidlertid havde Alfred set i .ejlighed til at fortælle Clarence , hvem den unge dame var . Også Christines lærer blev sat ind i forholdene ; han følte sig aldeles fortvivlet over at have gjort sig skyldig i en usandhed , ved nylig at have omtalt Alfred og Christine som to hinanden ukendte personer . Men da trådte gamle Clarence op på tribunen og vinkede til ro , hvorefter han fortalte , hvilket skæbnens i .une der havde ført disse to unge mennesker sammen efter mange Års adskillelse , berørte også enkelte træk fra deres barndom og fik netop tid til at forsikre , at hans tyske kollega for så vidt havde haft ret , som det nylig afsungne parti aldrig havde været indøvet imellem dem , 

før bifaldsstormen atter brød løs med al den kraft , som sagens romantiske karakter aftvang de livlige parisere . 
Som tak for al denne hyldest , denne enestående bekræftelse af deres ret til kunstnernavnet , sang Alfred og Christine en lille , fransk ballade og efter publikums ønske om at høre en sang fra deres egen hjemstavn valgte de h . C . Andersens dejlige strofer :  » I Danmark er jeg født , der har jeg hjemme «  , som afslutning på denne for dem selv og deres tilhørerkreds lige glædefulde aften . 
Men næste morgen ' bragte pariserbladene bud om de to unge danskes glimrende begavelse og den sejr de havde vundet . De genfortalte også efter Clarences meddelelse , hvilken fiks , lille roman , der knyttede sig til Alfred og Christine , og døgnet igennem kunne man høre deres navne nævnet på konservatoriet , i teatrene , selskaberne , klubberne og ved de små borde foran boulevard st . Sebastopols caféer . 
Og den lille festlighed , som Clarence foranstaltede til ære for sin tyske kollega og de nu af gående elever , blev i særlig grad en fest for Christine og Alfred . 
.siddende i et lille kabinet i Clarences elegante bolig hengave de sig ganske i glæden over det uventede gensyn . Det øvrige selskabs latter og tale lød ind til dem som en fjern 

summen , men de havde kun tanke for hinanden gensidig , hørte kun , hvad de gensidig havde at fortælle , medens deres hænder atter og atter søgte hinanden i gensidig inderlighedstrang . 
Da klang gongongens tre malmfulde slag gennem værelserne og kaldte til bords . Men Alfred greb Christines hånd og holdt hende et øjeblik tilbage , som havde han nu fundet mod til at fremkomme med det spørgsmål , som hele tiden havde stået ham på læben . 
» Christine , «  , sagde han blidt og så den unge pige ind i de store , sjælfulde øjne ,  » kære , lille Christine — langt borte herfra , i en lille landsbykirke oppe i Danmark stod engang en lang , opløben dreng og holdt en lille pige i hånden . Han havde ført hende ind i kirken , helt op til alterets hellige sted , under påvirkning af en dyb , ædel følelse , som han ikke selv kunne forklare sig , men som indgav ham trangen til at knytte sig til den lille pige ved et helligt løftes uløselige bånd . Siden drog han bort til fremmede egne og vandt sig et navn , tilkæmpede sig det under den flid og Iver , som mindet om den lille pige opildnede ham til . Han havde ventet engang at kunne opsøge hende , minde hende om det gensidige løfte , de dengang gav hinanden , og bede hende dele med ham , hvad hans . Navn kunne forskaffe dem af hæder og rigdom , bede hende modtage den kærlighed , som 

fra drengens slumrende følelse var vokset op til en mands lidenskabelige længsel ; men da ville skæbnen , at også hun vandt sig et navn , et kunstnernavn , der langt overstrålede ham , og lod ham finde sig selv for lille og uanselig til at turde frembære sin bøn for hende  .  .  . « 
Medens Alfred talte , havde Christine bøjet sit rødmende ansigt mod jorden . Hun turde ikke se på ham , men lyttede med hele sin sjæl til hans lidenskabsfulde ord . 
» Kære , lille Christine , «  vedblev Alfred efter et øjeblik at have set på den bævende pige .  » Sig mig — sig mig — hvad tror du , den lille piges svar ville blive , om han fordristede sig til at minde hende om deres gensidige løfte om evigt troskab , om han turde  .  .  . « 
» Alfred ! «  kom det som et dæmpet skrig fra Christines læbe ; — så lagde hun sin arm om hans Hals og gemte sit rødmende ansigt mod hans skulder . Men Alfred greb det dejlige hoved mellem sine hænder og bøjede det tilbage . 
» Christine — elskede Christine — sig det , sig det , elsker du mig ? «  da mødte ham de brune øjnes strålende glød —  » Ja ! «  og Alfred bøjede sig ned og trykkede et langt , inderligt Kys på hendes svulmende mund . 
Så fulgtes de arm i arm ind til bordet . Der behøvedes ingen forklaring ; deres lykkelige 

smil røbede den pagt , de havde sluttet , og med Christines tilladelse udbragte gamle Clarence skålen for det unge par :  » Dagens helt og dagens heltinde «  . 
Ligeså uventet som engang tidligere trådte Alfred Borch en smuk forårsdag ind gennem gitterlågen til sin faders villa . Dennegang var han dog ikke alene , men førte Christine ved sin arm . 
Ved synet af hjemmet , som de nu ikke havde set så længe , overvældede glæden de to unge hjerter og gav sig udslag i en munter sang , som kaldte hr . Borch og hans hustru frem fra lysthuset , hvor de just havde gennemlæst bladenes beretning om den glimrende sejr , Alfred og Christine havde vundet i Paris . 
Glæden var derfor stor ved det uventede gensyn , og så snart de første kærlige hilsener vare udvekslede , ilede Fru Borch ind i villaen for at tilkalde Clara og fortælle hende den glædelige nyhed . 
Just samme morgen havde Clara modtaget brevet fra  » Elinesminde «  , hvori Fru Holm meddelte hende om Carl Schous ankomst til godset , om den glædelige forandring , de hidtil så sørgelige forhold nu var undergået og om Carls længsel efter at gense sin ungdoms-elskede . 

aldeles uforberedt havde Clara modtaget dette brev , og overvældet af sine følelser var hun da tyet op på sit værelse for i Enrum at dæmpe sit hjertes heftige slag og takke gud for den udfrielse af mange Års kvaler , som hun nu øjnede . 
Da bankede Fru Borch på hendes dør og modtoges af Clara , der smilende gennem tårer bad hende at gennemlæse brevet . 
» Kære veninde , «  sagde Fru Borch , da hun havde erfaret brevets indhold og nu trykkede den grædende Clara ømt ind til sig .  » Jeg deler af ganske hjerte denne lykke med dem — — gud ske tak — nu stråler lykkens og glædens sol over dem og over os alle . Kom , «  vedblev hun muntert ,  » kom med mig — nu er sukkenes og tårernes tid forbi , ude åbner naturen sig for den rigdom , gud lægger deri , nu skal vi åbne vore hjerter og modtage hans velsignelse med glædesjubel — kom — kom «  — og så førte hun Clara ned i haven , hvor Christine og Alfred krystede hende i deres favn . 
» Og nu , kære fader og moder og kære , kære frøken Møller , «  sagde Alfred , da de atter havde taget plads i lysthuset ,  » nu har jeg en bøn til eder , en bøn , som kommer fra andre end mig selv , og som jeg i længsel efter dens opfyldelse må forebringe med mine første ord her i hjemmet . Fra ganske små har Christine 

og jeg elsket hinanden , allerede som børn har vi givet hinanden troskabsløftet og nylig har vi som voksne fornyet denne pagt — — — kære forældre , sæt nu kronen på vor lykke , giv os eders minde til , at vi altid må elske hinanden . « 
Han havde grebet Christines hånd og draget hende ind til sig — et yndigt syn var det , der frembød sig for forældrene ; Alfred høj og slank , med det frejdige , mandige blik , Christine hvilende mod hans bryst med sit smukke , rødmende ansigt under den fikse rejsehat med det lange , korsknyttede slør . 
Medens Alfred talte , havde Clara med ængsteligt blik betragtet hans forældre . Hun havde længe ventet at det engang måtte komme således , ventet og frygtet dette øjeblik , thi hun havde aldrig turdet tro , at den rige grosserer ville give sit minde til sin søns forening med hendes egen lille , fattige pige . 
Men da rejste hr . Borch sig og rakte hende sin hånd , medens han bød sin hustru den anden . 
» Kære børn , «  sagde han bevæget ,  » hvad jeg her hører , kommer mig ikke uventet , — jeg-har set , hvorledes gud allerede fra i vare børn bøjede eders hjerter mod hinanden — lev eders liv i kærlighed og trofasthed med hinanden , og gid gud vil lægge sin velsignelse deri , 

således som i nu modtager eders forældres . «  så åbnede han og de to mødre deres favn for det unge , lykkelige par . 
Få dage senere rejste Clara alene til  » Elinesminde «  for at gense den mand , der havde ejet hendes ungdoms kærlighed , og som hun var forbleven tro igennem de mange år . 
Hun havde ikke villet medtage sit barn til dette første møde . Men da gensynets første , søde smerte var omme , da hun af Carls mund havde erfaret , at intet mere stod dem hindrende i vejen for deres fremtids lykke , da hun havde grædt sine sidste tårer bort ved hans bryst og takket ham for hans troskab , da fortalte hun ham om det barn , han aldrig havde kendt , og som var vokset op i ukendskab til den , det skyldte livet . 
Og i inderlig glæde over denne dobbelte lykke , sendte Carl ilbud til København — nu ville han se sit barn , kende sin lykke helt . 
Da efterårssolen farvede løvet rødt og modnede frugten , da svalerne droge syd på og efterårsstormene meldte vinterens ankomst , da stod der en dag et bryllup i den lille kirke i ringsølille . Clara og også Christine havde ønsket det således . 
I gribende ord formede præsten sin tale om de urandsagelige veje , ad hvilke gud leder menneskenes 

fjed , og- da Clara og Carl og Christine og Alfred knælede ned for at modtage Herrens velsignelse , trængte en tindrende solstråle sig ind gennem kirkevinduets farvede ruder og- lagde sig som et forjættende bud om fremtidslykke over præstens fremstrakte hænder , over de knælendes bøjede hoveder og følgets dybt bevægede skare . 
.  .  . Men fra  » Elinesminde « s gæstfrie mure klang bryllupsglæden ud til sent i den tavse nat . 


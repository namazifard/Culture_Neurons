Fængselspræsten . 
Efter et par timers vognkjørsel nåde vi den berømte morell’ske andelsfabrik , der lå afsides mellem skovene uden anden forbindelse med omverdenen end den private landevej , ad hvilken vi var kørt . Virksomheden var delt i fire forskellige afdelinger : et spinderi , et væveri , et farveri og en fuldstændig landbrugsbedrift med store lader og staldbygninger . I en lille afstand fra hovedbygningerne kunne man se grupper af smukke , små arbejderhuse , hvert med en lille have ioran . Et højt jerngitter omsluttede fabrikens betydelige grund , der strakte sig langt ud til alle sider . 
Ejerens private våningshus , der i sit ydre mindede om et slot , var forneden indrettet til kontorer og tegnestuer . Selv boede han tilligemed sin søn på første sal , fra hvilken man efter beliggenheden at dømme måtte have en prægtig udsigt over land 

skabet . Når man ad den flotte hovedtrappe trådte ind i entréen , forbavsedes man over den smagfulde , arkitektoniske udstyrelse . En bred , af massive søjler båren marmortrappe førte op til de øvre etager , og på begge sider af forhallen var der i mellemrummene mellem dørene anbragt dybe nicher med broncefigurer i legemsstørrelse . Det høje , hvælvede loft var rigt dekoreret med forgyldt stukkaturarbejde og inddelt i felter , som afgav plads for fint udførte oljemalerier . 
Kontorerne svarede i udstyrelse til entréen . Hvert enkelt værelse havde øjensynlig krævet et samarbejde af kunstnere , og når man her i arbejdsværelserne afvekslende så gyldenlæders tapeter , ægte gobelins og store , venetianske , fra gulv til loft spændende spejle , kunne man ikke frigøre sig for den tanke , at pultene og bøgerne og alle de tavse mænd , der passede dem , i grunden slet ikke var på deres rette plads iblandt disse herligheder . Man havde snarere ventet riddere med fjer i hatten og hofdamer med slæb . Men ejerne måtte vel have en anden mening . 
Efter at have passeret en række forskellige forretningslokaler kom vi ind i privatkontoret , hvor den ældre Morell bød os en stol og en cigaret . På skrivebordet stod et fint slebet , funklende glas med friskplukkede roser og et miniatur-staffeli med fortræfet af en ung mand . Ellers så man kun de sædvanlige kontorrekvisiter og lokalets jævne udstyrelse 

gjorde ved første øjekast et tarveligt indtryk oven på al den pragt , vi havde beundret forinden . 
» Jeg har valgt dette værelse , fordi jeg ynder udsigten fra hjørnevinduet «  sagde fabrikanten , som om han havde læst vore tanker . Samtidig rejste han sig og trak et gardin til side , og nu fik også vi lejlighed til at beundre den prægtige udsigt , der havde været afgørende for ejerens valg . Gennem en mægtig vinduesrude af krystalklart glas så man ud over haven og parken . Fra en lille høj i baggrunden ragede det forgyldte spir af en køn lille kirke op over trætoppene . 
Efter at vi havde afsluttet vore forretninger , blev vi af ejeren ført omkring i de forskellige afdelinger , i hvilke der herskede en mønsterværdig orden . Særlig interesse vakte tegnestuerne for nye mønstre ved en mangfoldighed af motiver fra alle lande og alle tidsaldere . China , Japan , Indien , Persien , Arabien , Grækenland og Italien var hver især repræsenteret ved et rigt materiale . 
» Vi har efterhånden samlet et helt museum «  , sagde vor elskværdige fører ,  » men alligevel kommer der meget lidt frem , som man i egentlig forstand kan kalde nyt . Som de vil se af de forskellige kartons , på hvilke der nu arbejdes , har hver af vore tegnere taget sin grundidé fra de genstande , der er placerede på væggen foran ham . Når saisonens nye mønstre bringes i handelen , har vi lidt stor vanskelighed ved 

imellem den brogede mangfoldighed at finde en eneste original ide . Sammensætningen og udnyttelsen er en anden , men vi kan så godt som altid påpege ældre forbilleder . « 
I væveriet blev vi præsenterede for sønnen , en indtagende mand i trediverne , der i hele sit væsen lignede faderen . Begge havde de en fint skåret , ædel profil og det for en vis klasse af genialt begavede mennesker egne blik , der under samtalen drager og tænder og fængsler , som om hjernen var i uafbrudt aktivitet og gennemtrængt af dybe tanker og humane problemer . 
» Hvorledes er de fornøjet med resultaterne af andelssystemet ? «  tillod fortælleren sig at spørge , da vi sammen med de to chefer nød en cigar i parken , medens vor kusk spændte hestene for vognen . 
» Systemet har hos os virket fuldstændig tilfredsstillende . Vi har ikke en eneste arbejder , som ikke har sin andel i årets overskud efter en forud bestemt og godkendt delingsplan . Det bedste bevis for , at ej alene vi selv men også vore medhjælpere er tilfreds , finder vi i den kjendsgjerning , at en em-ployé , der er indtrådt her , kun rent undtagelsesvis forlader os . Hver gift arbejder får et eget lille hus med tilhørende have , som efterhånden ved forrentning og amortisation bliver hans ejendom . For de ugifte arbejdere og arbejdersker er der særskilte fællesboliger med læsesale , musik- og selskabslokaler , 

og vi fremmer så vidt som muligt ægteskaber inden for vor egen arbejderkreds . Hver enkelt nyder inden for rimelige grænser den videst gående personlige frihed . Ingen medhjælper bindes ved nogen kontrakt . Enhver kan forlade arbejdet hos os , hvilken dag og hvilken time , han ønsker det . Børnene går i vor egen skole , der er indrettet til fællesundervisning for piger og drenge . Religionsundervisningen er fuldstændig tvangfri . Elever med særlige evner får efter endt skoletid adgang til videre uddannelse ved landets højere undervisningsanstalter . Ønsker de at komme tilbage hertil , står vejen dem altid åben . Den eneste tvang , vi konsekvent har gennemført , består i den absolute nægtelse af adgang til nydelsen af spirituøse drikke . Disse har stedse været udelukkede fra hele vort område , og vi tilskriver virkningen af denne forholdsregel en væsentlig andel i det gode forhold , der hersker inden for vor lille enklave . Striker og arbejderuroligheder er hos os fuldstændig ukendte , uagtet vort bibliottek er forsynet med de fleste ældre og nyere socialistiske skrifter . Vi har desuden en stor forsamlingssal , i hvilken der hver lørdag aften afholdes diskussionsmøder om frit valgte æmner . Selve vort arbejds-og delingssystem har oftere været genstand for forhandling ved disse sammenkomster . Vi ser ingen grund til at unddrage vor egen driftsplan fra vore arbejderes kritik , og ofte har ældre , erfarne mænd 

blandt medhjælperne vejledet yngre brushoveder langt bedre , end vi selv kunne have gjort det . Selv deltager vi kun i møderne , når der ved særlige lejligheder rettes en speciel anmodning til os . « 
» Vognen holder for døren «  , meldte vor kusk , og efter et venskabeligt håndtryk tog vi afsked . 
Om aftenen var vi inviterede til et spilleparti i den nærliggende by , fra hvilken vi var kørt ud om morgenen . Men vore tanker var så stærkt optagne af det , vi havde set på fabrikken , at vi efter et par omgange opgav spillet og bad vor vært , en gammel anset advokat , at fortælle os lidt om den besynderlige andelsvirksomhed og dens chefer . 
» Man hører i England sommetider den udtalelse om en mand , at hver tomme af ham vidner om gentlemanen . Det samme kan man sige om de to mænd , hvis bekendtskab de har gjort i dag «  , sagde advokaten , efter at vi havde tændt en frisk cigar og blandet vor i hans hus tålte toddy . 
» Jeg har i mange år været familjens juridiske konsulent , men jeg begår ingen indiskretion ved at meddele dem de kjendsgjerninger , der ligger klart frem for alle . Samtidig skal jeg inden for forsvarlige grænser fuldstændiggøre min fortælling med en del meddelelser , jeg i min dobbelte egenskab af advokat og ven har modtaget og optegnet . « 
» Den nulevende ældre morell’s fader var en af vor egns dygtigste fabrikanter . Han tjente sig en 

betydelig formue og opdrog sin ældste søn med det ønske for øje , at han en gang skulle overtage og fortsætte bedriften . Den unge mand foretrak imidlertid at forfølge sine studier og tog tteologisk eksamen med bedste karakter . Men netop da faderen havde opgivet håbet om at se sin søn knyttet til fabrikken , afbrød den unge mand på grund af religiøse samvittighedsskrupler sin gejstlige karriere og indtrådte under navnet Morell junior i faderens firma . Ved hjælp af flid og dygtighed satte han sig hurtig ind i forretningsgangen og skabte sig samtidig , opmuntret af faderen , en indflydelsesrig stilling som politiker . Da den gamle døde , fortsatte sønnen virksomheden og lod sig vælge ind i landets lovgivende forsamling «  . 
» I sit ægteskab med en adelig dame havde Morell junior to børn , en dreng og en pige . Datteren slægtede sin tidlig afdøde , fødselsstolte moder på og giftede sig i en ung alder med en rig mand , der var i stand til at opfylde hendes vidt gående sociale fordringer . Drengen , der fra sit første leveår havde været faderens erklærede yndling , modtog efter moderens død sin undervisning i hjemmet . Han var smuk , højhjertet og begavet og udviklede sig til en prægtig og almindelig afholdt ung mand . Faderen behøvede ikke at påvirke sin søn med hensyn til fabriksvirksomheden . Den tredje Morell så sit ideale forbillede i faderen og bedstefaderen og higede med 

længsel mod den dag , da han efter aftjent værnepligt kunne indtræde som yngre chef i forretningen . 
» En nydelig lille præstedatter fra nabosognet blev af faderen øjensynlig foretrukket blandt sønnens veninder . Hun kom hyppigt i huset , og da også sønnen stedse viste den smukke og brave unge pige særlig opmærksomhed , blev det af familjens venner betragtet som en afgjort sag , at de to skulle blive et par . De havde fra barnsben været vant til at kalde hinanden ved fornavnet , og de vedblev også som voksne at tiltale hinanden med : Arnold og Marie . Derved havde deres omgang bevaret et intimt præg , og ingen af omegnens beboere ville være bleven forundret ved at møde det unge par på vejen til vielsen i kirken . « 
» På dette tidspunkt syntes alt at forme sig efter ønske i det morelfske hus . Faderen øgede sin rigdom ved heldige forretningsforetagender og nåde en så høj anseelse som politiker , at hans navn hyppigt hørtes i forbindelse med en ministerportefølje . Fabriksdriften blev stadig udvidet , og medens sønnen aftjente sin værnepligt som Husar i en nærliggende garnisonsby , lod faderen i nærheden af fabrikken opføre et i stor stil planlagt , nyt familjehus , der blev udstyret med kunstnerisk smag og fyrstelig pragt . Han glædede sig til at overraske sønnen ved hjemkomsten og lod alt indrette med de unges fremtid for øje . Trods den beherskede ro i hans optræden og en diskret 

tilbageholdenhed med hensyn til alt , der angik følelseslivet , var kærligheden til sønnen mægtigere end alle hans andre interesser tilsammen . Som familjens advokat kendte jeg hans dispositioner og så , at hensynet til sønnen bestandig var det ledende motiv . På den anden side gjengjældte sønnen fuldt ud faderens følelser , og så man de to sammen , kunne man ikke tænke sig et smukkere og inderligere forhold mellem fader og søn . « 
» Omtrent et halvt år efter at sønnen var rejst , indtrådte imidlertid en begivenhed , som pludselig kuldkastede alle Morell’s planer og forhåbninger . Den unge Morell havde forelsket sig lidenskabeligt i en indtagende skuespillerinde , der var vel tilfreds med de opmærksomheder , den rige unge mand viste hende . Hun så i ham en tilbeder af samme Art som de fleste andre og anede ikke , at han i sin henrykkelse og forgudelse tilskrev hende egenskaber , som hun aldrig havde gjort krav på at være i besiddelse af . Uheldigvis kunne den i kærlighedsforhold uerfarne unge mand ikke forstå , at hans fejrede ideal kunne være letsindig og ubestandig , og når hun spøgende afviste hans indtrængende og alvorligt mente troskabsløfter , anede han ikke , at hun på sin vis mente det godt med ham og søgte at dæmpe hans alt for inderlige begejstring , der sommetider ængstede hende . De løfter , hun til gengæld lejlighedsvis lod sig afpresse , var altid ledsagede af forbehold , men han 

opfattede alt alvorligt og troede trods hans kammeraters advarsler fuldt ud på hendes gjenkærlighed . « 
» Så hændtes det en dag , at han efter endt tjeneste modtog en anonym billet , i hvilken det meddeltes ham , at hans elskede samme aften ville være at træffe i ømmeste fortrolighed hos en af husar-eskadronens lieutenanter . Ude af sig selv og utilregnelig gik Morell på den angivne tid lige op i lieutenantens lejlighed , skubbede tjeneren til side og trængte sig uanmeldt ind i værelset , hvor han fandt sin mistanke stadfæstet . Officeren sprang forbavset og indigneret op og viste den påtrængende rekrut døren . Morell nægtede at adlyde og udfordrede officeren til en duel . » 
»  » Gå deres vej øjeblikkelig ! Vi tales ved i morgen . En officer duellerer ikke med en uforskammet rekrut . Man sparer sin kårde og giver ham en lussing . «  « 
» Næppe havde løjtnanten udtalt det sidste ord , før Morell greb sin ryttersabel og huggede sin medbejler over den i truende stilling hævede højre arm . Blodet væltede ud af såret ; tjeneren løb efter lægen ; skuespillerinden , der skælvende havde overværet scenen , bandt et tørklæde om såret og bad officeren med tårer i øjnene om ikke at melde sagen . Men uheldigvis havde tjeneren på vejen til lægen allerede meddelt flere soldater , hvad der var hændt . Begivenheden lod sig ikke skjule . Morell 

blev arresteret , anklaget for et morderisk overfald på en af sine foresatte , stillet for en krigsret og i betragtning af formildende omstændigheder dømt til tyve Års tugthusstraf . Dommen var inappelabel . Hensynet til den militære disciplins håndhævelse tillod ingen mildere straf . « 
» Slaget ramte faderen som et lammende lyn . Han sank sammen som et vrag . Driftens ledelse blev overdraget til prokuristerne ; alle hans politiske aspirationer vej redes bort , og vi , som kendte styrken af hans følelser , frygtede for , at han skulle miste forstanden . Men efter nogen tids forløb rejste han sig igen på en for os alle uforklarlig måde . Øjnene i 
lyste ; stemmen genvandt sin klang , og gangen blev rank og elastisk som før . Fabriksdriften blev fortsat under den ny udnævnte ledelse , der måtte aflægge regnskab under min kontrol . Der blev truffet bestemmelse med hensyn til familjehusets fuldførelse efter planen , men samtidig blev der givet ordre til , at det skulle henstå lukket og ubeboet . Alle dispositioner tydede på , at Morell agtede at tage bort på længere tid . Ingen , selv ikke jeg , kendte hans planer . Men jeg kendte ham selv og vidste , at sønnens fremtid opfyldte hans tanker nu som før . « 
» Den dømte var bleven iført sin fangedragt og indsat i sin celle . Det hele var gået så brat , at han først i fængslet efterhånden kom til fuld klarhed over sin fortvivlede stilling . Kærligheden til 

skuespillerinden var som et drømmebillede veget fra ham , og hans ungdomsvenindes barnlige ansigt med de rene , uskyldige træk indtog atter i hans tanker den gamle plads ved siden af faderen . Men ansvarsfølelsen overvældede ham . Som en knusende vægt tyngede bevidstheden om den letsindigt ved egen skyld fremkaldte grænseløse ulykke ham ned i en tilstand af fuldstændig fiåbløshed . Og med hver dag , der svandt , syntes hans brøde ham større .  » Mit tabte Paradis ! «  sukkede han atter og atter , når han hvileløst vandrede frem og tilbage i sin celle , og selv søvnen gav ham ingen fred . Vågen og i drømme så han sin faders nedbøjede skikkelse , og ofte græd han som et sygt barn , når han pint af samvittighedsnag søvnløst væltede sig på sit hårde leje . 
» Marie havde straks skrevet til ham . Hendes breve var milde og kærlige som en søsters og lige som faderens fulde af fortrøstning . Begge bad de ham bevare håbet og skrev , at alt ville blive gjort for at afkorte hans straffetid . Men han kendte de militære loves strenghed og anså sit liv for spildt . « 
» Der hengik to år , i hvilke han blev mere og mere indesluttet . Det forekom ham , at døden var langt at foretrække frem for livet henslæbt i tugthuset , og hans blege , indsunkne kinder vidnede om , at hans helbred var svækket . Han følte selv , at kræfterne aftog , men han meldte sig ikke syg og gjorde intet for at skåne sig . Efterhånden blev 

han afstumpet mod alt . Selv erindringen om ulykken fremkaldte kun ringe sindsbevægelse , og han var umodtagelig for religiøse trøstegrunde . Under den tvungne søndags-gudstjeneste , der af mange fanger blev imødeset med længsel som en befrielse fra ugedagenes knugende ensformighed , sad han sløv og ubevægelig som en livløs figur . Præstens ord , hvor vel mente de end var , gled forbi uden at gøre mindste indtryk på ham . « 
» Således sad han også en søndag morgen sammenbøjet med hånden under kinden , da fængselsklokken på sædvanlig tid havde kaldt fangerne frem til bøn . Orgelet havde spillet en psalmemelodi , og præsten stod i prædikestolen . Et øjeblik var alt tavst . Den gejstlige stod med foldede hænder og bøjet hoved som fordybet i en inderlig bøn . Men næppe havde han med øjet fæstet på den unge Morell sagt de første ord , før den syge fange forbavset hævede hovedet og overvældet af bevægelse stirrede på præsten . « 
» Der var ingen tvivl . Den mand , der talte fra prædikestolen , var hans fader . Håret var noget mere gråt , men holdningen og stemmen var uforandret . Og medens fangen sad og lyttede , følte han sig gennemstrømmet af nyt liv og nyt håb . Hvert ord greb han som en vækkende , dragende lyd fra det forjættede land —• hans tabte Paradis . 
» Men også de andre fanger så overraskede på 

den nye præst . Der var i hans tale ingen trusel , ingen anklage , ingen fordømmelse . Et varmt følende menneske talte i gribende ord til sine jevnbyrdige , og medens han talte , kom der en fugtig glans i mangt et øje , der længe havde været tørt . Lyse , solforgyldte minder fra barndomstiden og fædrenehjemmet hævede sig for mangt et bekymret blik frem af fortiden ; tankerne kaldtes bort fra det snævre fængsel ud i verdensrummet , og stedets og tidens elendighed glemtes for en stund , medens fangernes stavnsbundne syn droges op mod stjernehimlen , op mod en evighed med fremtidshåb for alle syge hjerter . « 
» Den unge Morell lyttede henrykt . Håbløsheden var vejret bort . Han følte sig atter som barn under sin faders beskyttelse . Tågen spredtes ; cellen blev lys ; jernporten åbnede sig , og han øjnede bag fængselsmurene en ny fremtid . « 
» Men da hans fader efter gudstjenesten kom ind til ham i hans celle , brast han i gråd . Alt stod atter levende for ham . Han forstod , at faderen havde måttet ofre hele sin sociale stilling og forlade alt for at følge sin ulykkelige søn ind i tugthuset . « 
»  » Det offer er ikke stort , min dreng . Du er mig kærere end hele den øvrige verden , og ingen magt og anseelse ville have bragt mig en tilfredsstillelse , der kan måle sig med den glæde , jeg føler ved atter at være hos dig . Selv om vi ikke kan se hinanden hver dag , så véd jeg dog , at du kun behøver at 

kalde , når du trænger til mig . Fængslet er nu fælles for os begge , og vi må vise , at vi formår at bære skæbnen som mænd . «  « 
»  » Den gejstlige gerning , jeg i min ungdom ikke turde påtage mig , den har jeg nu søgt efter alvorlig og moden overvejelse . Selv om jeg i dag kunne tage dig ved hånden og føre dig ud her fra som en fri mand , ville jeg aldrig genoptage mit gamle liv . Efter budskabet om din ulykke følte jeg bunden vige under mig . Min filosofi slog ikke til . Et åndeligt mørke trak sig sammen omkring mig . Men efterhånden så jeg en lysning . Trangen til at trøste dig fremkaldte ønsket om også at trøste og hjælpe andre , der vare komne i en lignende stilling . Og den dag , da jeg følte mig værdig og moden til at påtage mig apostelgjerningen , genvandt jeg min sindsfred og min handlekraft . Hvad enten vi tilbringer flere eller færre år her , så håber jeg , at det senere vil blive os forundt at virke ude i verden til gavn for vore medmennesker . «  « 
»  » Jeg har lagt en plan , som vi forhåbentlig i fællesskab kan bringe til udførelse , men for det tilfælde , at jeg skulle dø , før du bliver løsladt , har jeg efterladt en fuldstændig udarbejdet vejledning , som vil sætte dig i stand til også uden min hjælp at udføre arbejdet . «  « 
»  » Min plan går ud på at frelse mennesker , der efter endt straffetid sendes bort fra fængslet og tugthuset uden at have noget erhverv , ja sommetider 

uden at vide , hvor de blot den næste nat skal lægge deres hovede til hvile . Vor virksomhed er allerede nu så stor , at vi kan beskæftige over tusinde arbejdere , og vi er rige nok til , om det behøves , at kunne udvide bedriften til det dobbelte . Vi gjennem-tænker nu her i fængslet alle detaillerne og forbereder i fællesskab alt så fuldstændigt , at vi kan lade vor plan træde i kraft , straks efter at du har fået din frihed . Jeg har købt store jordstrækninger og ladet hele vort område indhegne som en enklave , hvor jeg håber , at mange ulykkelige mennesker skal finde ly og fred og vel lønnet arbejde , således at de efterhånden befries for alle fortidens byrder . «  « 
» Da sønnen havde siddet i tugthuset i otte år , blev han tillige med en del andre fanger benådet ved et af landets overhoved i anledning af en national højtidsdag udstedt amnestidekret . Faderen trådte samtidig ud af kirkens tjeneste og genoptog i forening med sønnem sin bedrift , der blev ordnet og udvidet i overensstemmelse med den lagte plan . « 
» Hvorledes denne er udført , «  sluttede advokaten sin fortælling ,  » vil d’hrr . selv kunne bedømme efter det , de har set i dag , og jeg behøver næppe at tilføje nogen videre forklaring . « 
»  » Er der beskæftiget mange fanger på fabrikken , og har cheferne haft held med systemet ? «  « 
» De fleste af arbejderne og blandt dem en del 

af de mest betroede er løsladte fanger . Det har vist sig , at kun rent undtagelsesvis et uforbederligt element må fjernes , og selv en sådan afskedigelse sker kun ifølge en afstemning , der foretages , efter at vedkommende har haft lejlighed til at forsvare sig . Det langt overvejende flertal både af mændene og kvinderne opfører sig mønster værdigt og arbejder med lyst og interesse . Det gør altid et stærkt og varigt indtryk på de nyankomne , når cheferne kalder dem ind hver for sig og forklarer dem , at fortiden er afsluttet og udslettet , og at der åbner sig en fuldstændig ny , lykkelig fremtid for dem , hvis de fra nu af opfører sig som retskafne mennesker . « 
»  » Og hvorledes gik det med Marie ? «  « 
» Man har fortalt mig , at hun var meget tilbageholdende , og at han var meget undselig . Han ventede hende længe , men hun kom ikke . Til sidst gik han over i præstegården og spurgte hendes forældre , om han måtte få lov til at tale med hende . Og da de så sås og rakte hinanden fiånden , så ville hans hånd ikke slippe hendes igen . Hun var bleven endnu smukkere end før , og han vovede længe ikke at tale . Men til sidst tog han mod til sig og spurgte :  » Hvorfor har du ikke giftet dig , Marie ? « 
»  » Jeg har ventet på dig , Arnold , og jeg ville have ventet i tyve år til , «  «  svarede hun bevæget , medens han drog hende til sig . 

et glas champagne . 
Børnene var komne i seng og havde bedt deres aftenbøn . Endnu et sidste og et allersidste godnat-kys , og lampen blev slukket . Papa tog mama under armen og førte hende ind i et lunt lille værelse , hvor en i dagens anledning omhyggelig modereret uorden vidnede om , at man befandt sig i  » Herrens «  kabinet . En knitrende ild i porcelænsovnen udstrålede en behagelig varme , og et par magelige stole , der stod opstillede side om side foran et lille bord , vinkede indbydende :  » Kom og sid nedl «  midt på bordet sås en prægtig blomsterbouket i fornemt selskab med en flaske champagne , 2 krystalklare glas og en funklende frugtskål fyldt med blankbrune nødder og mørkeblå , modne druer . Parret var i færd med at fejre en familjefest . Det var ikke et guldbryllup og heller ikke et sølvbryllup , men den mere beskedne 10 Års dag for et lykkeligt ægteskab . Hun havde haft valget mellem et selskab for mange og et selskab for to , men hun havde uden at betænke sig fore- 

trukket det mindre , en deux for nedrullede Gardiner og lukkede døre . Og nu sad hun med en prægtig rød rose i det mørke hår og så halvt undselig til , medens han blussende af varme følelser skænkede i glassene og i bevægede ord tilhviskedee hende festtalen  : 
» I dag for i o år siden begyndte jeg ved din side et nyt liv . Hvor der før var mørkt og koldt , blev der lyst og varmt , og når jeg nu tænker tilbage på den tid , jeg henlevede uden dig , så kan jeg i sandhed sige , at jeg aldrig har kendt tilværelsens dejligste melodier før den dag , da du lagde din hånd i min . Som så mange andre gik jeg omkring i ‘blinde og søgte efter nøglen til det lykkelige land , drengen drømmer om , og manden forgæves leder efter , indtil en kvinde gør ham seende . Med sikker hånd har du ført mig bort fra de mange afveje , på hvilke lykken søges men aldrig findes , og trin for trin har jeg ved din side opdaget nye rigdomme og set nye syner , som æven-tyrets helt , der af en god genius førtes undrende ind i ønskernes rige . 
Husker du den dag , da vort første barn blev født ? Det jå ved din side med lukkede øjne , da jeg kom hjem , men dine øjne havde en ny glans , jeg aldrig havde set i dem før . På den dag oprandt for os et nyt forår , hvis toner jeg aldrig glemmer . 

husker du den gang , du selv og børnene vare blevne syge , og lægen rystede på hovedet , hver gang jeg ængstelig spurgte , om det gik bedre ? Selv febersyg og lidende sad du i dage og nætter uden søvn og vågede , lyttende til hvert åndedræt , over de små , indtil deres krise var overstået og din begyndte . Det var triste uger , der fulgte ; talen sank ned til hvisken , og der blev dødt i huset . 
Og husker du så den dag , da du efter den lange sygdom atter var bleven rask ? Det var en vidunderlig dejlig dag . Solen skinnede ; fuglene kvidrede ; pigerne sang i køkkenet , og børnene løb dig jublende i møde med blomster og med Kys . 
I broget mangfoldighed ruller de sidste i o Års erindringer forbi , billede føjer sig til billede , og du er den gode dronning , du er livet og lyset i dem alle . Og dog véd jeg , at gamle sorger , mørke skyer fra fortiden tyngende og truende ledsagede dig ind i vort lykkelige hjem . Hvert hjerte har sine visne blomster  . . . . — her kyssede han sin kone og føjede en hvid rose til den røde , hun bar i håret . — men du klagede ikke . Du drog et slør over det skete , som ikke lod sig ændre og lyste op på vejen fremad , når mit øje var usikkert . Du lærte mig at finde lykken , men du lærte mig også , at man ikke egenkærlig bør stænge sig inde med den og blive døv mod alvorsrøsterne udefra . Du lærte mig , at manden ikke blødagtig bør beruse sig i familjeglæder , 

således at han glemmer pligterne mod det samfund , han lever i . 
Jeg véd ikke alt , jeg sagde dig for roår siden , — måske har jeg lovet mere , end jeg har holdt — men i dag kan jeg ud af mit hjertes fuldeste overbevisning gentage , at jeg aldrig vil savne himlen , så længe jeg har dig her . Og når håret gråner , når øjet mister sin glans , og din fod bliver træt ; når vi begge ser vor sol dale og vore stjerner blegne , så lad os håbe , at hjertet må blive varmt til det sidste , og at vi må gå bort i fred med et smil på kinden og et suk , der griber vore børn , ikke som en klage , men som den sidste akkord af et lykkeligt hjems sagte hendøende Melodi  .  .  . « 
Glasset var tømt . Hendes øjne havde søgt og fundet hans . Alt længe havde hendes hovede hvilet ved hans bryst . Nu tog han lampen og lyste hende ind til børnene . Her sås en lille arm , og der stak et lille ben frem . Men i hjørnet stod en rosenrød vugge , og skjult under dens forhæng af kniplinger lå  » Baby «  og bevægede i søvne læberne , som om hun var meget tørstig — hun havde jo ikke drukket champagne . 

trofast . 
I en stor by boede en fattig skolelærer med sin kone og to små børn , en dreng og en pige , i en alder af 4 og 6 år . 
Drengen var koparret og havde røde hår , der strittede ud til alle sider , men han var en god dreng med store , blide øjne , og skønt han var døbt Peder , kaldte de andre børn i huset ham :  » Lille trofast , «  thi når han gik ud med sin lådne vinterfrakke , lignede han en pudelhund . Søsteren , som hed Ellen , havde lyse lokker og smilehuller i kinderne . Hun var så skær og smuk , at man ikke kunne lade være at kysse hende , når man så hende . Men det blev trofast slet ikke vred over , thi han holdt meget af sin lille søster og tog sig faderlig af hendes opdragelse . Han lærte hende at neje og at sige :  » Goddag «  med den  » pæne «  hånd . 
En aften kom faderen hjem og måtte gå i seng under et heftigt anfald af hovedpine . For at 

skaffe det nødvendigste udkomme havde han i lang tid været nødt til at give undervisning udenfor skoletiden , og hans helbred var nedbrudt . Om natten blev der sendt bud efter lægen , men sygdommen tog overhånd , og efter få dage var læreren død . Enken , som nu stod uden støtte , måtte sye for fremmede , men sorg og savn tyngede hende ned , og når lille trofast kærtegnende spurgte hende :  » Hvorfor græder du , moder  ? «  så kyssede hun ham tavst på panden og tørrede tårerne , der brød frem af hans tro øjne . 
Hver søndag , når vejret var smukt , tog hun børnene med ud på kirkegården , og det varede ikke længe , før trofast nøje kendte vejen gennem gaderne ud til graven , der var mærket med et lille kors . Af og til , når gode mennesker havde givet enken en lille håndsrækning til brændsel og husleje og andre store udgifter , således at hun en tid var fri for næringssorger , tog hun om aftenen børnene på skødet og fortalte dem eventyr og små rørende historier om gode engle , der fra himlen svævede ned på jorden og tog sig af de faderløse . 
Ellen holdt mest af æventyret om : heksen i skoven , der fodrede småbørn med fløde og nødde-kjerner , for bagefter at stege dem i en stor gryde og spise dem . Men en lille dreng var hende for klog , thi hver gang hun følte hans finger for at se , om han var bleven fed , stak han en hvid pind frem , 

og heksen , som havde dårlige øjne , råbte vred :  » Du er alt for mager , alt for mager lu 
trofast , der altid lyttede meget opmærksomt til , følte sig snart hjemme i alt , hvad der angik himlen og paradiset . Han drømte lidt om de små engle og så sin fader sidde i den lyse himmel , hvor den gode gud ikke fordrer betaling for brændsel og husleje . En dag , da han atter så sin moder græde , spurgte han trøstende :  » Hvorfor kan vi ikke gå hjem til fader ? «  barnets ønske blev opfyldt . Kort tid efter blev også moderen syg , og skønt hun i sin angest for børnenes fremtid kæmpede for livet , bukkede hun under for sygdommen . En fattig nabokone lagde en krans på hendes kiste og holdt lille trofast i hånden , medens moderen langsomt blev sænket ned i samme grav , der havde modtaget hans fader .  » Er moder nu i himlen ? «  spurgte trofast på hjemvejen . 
» Ja , mit barn , Vorherre har taget hende , «  svarede konen , idet tårerne randt hende ned ad kinderne . 
» Hvorfor har Vorherre ikke taget os med ? «   » Vi må vente til han kalder på os . «  nabokonen tog sig af børnene om natten , men den næste dag kom en mand fra fattigvæsenet og satte de små i pleje hos en fremmed kone , der boede i en bagbygning i samme gade . Det var en dårlig plejemoder , børnene var komne til . Hun var hård og hjerteløs og begyndte allerede den første 

dag at banke trofast , fordi barnet , der kun havde hørt kærlige ord , slet ikke forstod hendes rå tiltale . Men da hun også ville slå Ellen , sprang drengen frem og sagde :  » Hvis du slår min lille søster , så siger jeg det til Vorherre . « 
Herover blev konen rasende og stødte dem begge ind i en mørk krog , idet hun råbte :  » I kan tro , jeg skal få de nykker pillet ud af jer , i ravneunger ! « 
Lidt efter gik hun ud for at besørge nogle ærinder , men inden hun lukkede døren , vendte hun sig endnu en gang truende om og sagde til trofast :  » Hvis du vover at røre dig ud af pletten , skal jeg binde arme og ben sammen på dig , din hundehvalp ! « 
Trofast stod bleg og forfærdet og havde en tid lang helt tabt mælet , men da konen var gået , trak lille Ellen ham i frakken og hviskedee :  » Hun er vist gået efter gryden  .  .  . har du pinden ? « 
Lidt efter lidt kom drengen til sig selv igen , og hans første tanke var den at komme bort , langt , langt bort fra den onde kone . 
Hurtig listede han sig hen til et skab , hvor overtøjet var gemt , og da de begge var påklædte , tog han Ellen ved hånden og hviskedee :  » Nu går vi hjem til fader og moder . « 
De gik forsigtig ned ad trapperne og nåde over en skummel gård ud på gaden , der var prægtig oplyst af store lamper . Det var meget koldt , 

men himlen var klar , og stjernerne tindrede venligt over byen . 
Efterhånden nåde de gennem den travle menneskestrøm ud i forstaden og nærmede sig kirkegården . En gammel herre , der spadserede op og ned foran sin villa og røg en cigar , spurgte deltagende :  » Hvorhen så silde , i små ? « 
» Vi skal hjem til fader og moder ! « 
» Så skynd jer , børn , thi vi får sne ! « 
Omsider kom de til kirkegården , hvis gitterdør stod på klem , og fulgte de kendte stier til graven . Pludselig bukkede Ellen sig og gav trofast en lille , hvid pind , som havde ligget på vejen .  » Det var da godt , vi fandt den ! « 
På randen af graven satte de sig ned . De var begge blevne varme og mærkede længe ikke noget til kulden . Sneen begyndte at falde . Trofast tog Ellen på sit knæ , foldede sine hænder og lod hende sige sin aftenbøn :  » Nu lukker sig mit øje , oh fader i det pløje  .  .  . « 
» Jeg er sulten og jeg fryser , «  klagede barnet , idet hun lagde hovedet op mod trofast . 
» Hos Vorherre bager de hver dag franskbrød , og der står en stor kakkelovn , som varmer hele himlen , sagde trofast trøstende . 
Så lagde hun armene om hans Hals , men inden hun faldt i søvn for hun sammen og spurgte endnu 

en gang :  » Har du pinden ? «  og lidt senere :  » Hørte du noget ? « 
» Det var moder , som kaldte på os , «  svarede trofast og lænede sig tilbage mod korset  . . . . 
Og sneen faldt . 
Den næste dag bragte aftenbladene under rubriken : ulykkestilfælde , følgende notits : 
ihjelfrosne . To små børn , en dreng og en lille pige , fandtes ved daggry døde på kirkegården . De må i snevejret have taget fejl af vejen og forvildet sig mellem gravstederne . Drengen var tyndt klædt . Han havde dækket den lille pige til med sin overfrakke . 

den stakkels professor . 
Scene i parkettet . 
Fru a . ( efter at have lorgnetteret logerne . )  » Nej , hvor den unge Fru from er kommen til at se dårlig ud . Det kan man kalde et ynkeligt ægteskab . Jeg sagde straks , at det aldrig ville gå godt . Han var over tyve år ældre , og hun tog ham naturligvis kun , fordi han er professor og har et anset navn . Men der hører rigtignok mere til for at være lykkelig . « 
Fru b .  » Er det hende der oppe i nr . 5 med den gule silkekjole og perlehalsbåndet ? I logen lige over for sidder en ung officer , som hele tiden koketterer med hende , skønt hun lader , som hun ikke vil se ham . « 
Fru a .  » Du kender måske ikke historien ? Ak ! Du kan tro den er sørgelig . Hun kom på besøg hertil fra Sydamerika og boede hos en slægtning af professoren . Hun var smuk og livlig , og når hun kom i et selskab eller på et bal , gjorde alle herrerne 

kur til hende . Hun kunne spille og synge og danse som ingen anden , og så var hun så interessant med sin fremmede accent og sine sorte fløjlsøjne . Lieut-nanten , som nu sidder og sukker der oppe , var aldeles bedåret af hende , men enden blev , at hun tog professoren med de grå hår og gav lieutnanten en kurv . « 
Fru b .  » Jeg synes for øvrigt , at professoren ser ganske godt ud endnu . Der er noget distingveret ved ham , som jeg godt kan lide . Men hvorledes er det , har han ikke været gift før ? « 
Fru a .  » Jo vel var han gift , men hans kone døde for en fem ,’ seks år siden . Han har fra sit første ægteskab tre dejlige børn , to piger og en lille dreng , men de kom ud af huset , inden den unge Frue flyttede ind . Hun var vant til at more sig og ville ikke have vrøvlet med børnenes opdragelse . De blev sendt til et pensionat , og professoren måtte i det første år følge sin unge Frue fra bal til bal og fra selskab til selskab . Men nu ser man dem sjældent . Han er nok bleven jaloux , og man siger , at han lige frem holder hende indespærret . Nu går det hende som fuglen , der lod sig fange ind i buret . Hun har glemt at synge , og fjerene falder af hende . Det er den gamle historie . « 
Fru b .  » Det gør mig alligevel ondt for den stakkels professor . « 

scene i professorens studereværelse . ( der bankes på døren ) . Professoren :  » Kom ind ! « 
Fruen :  » Må jeg forstyrre dig et øjeblik ? « 
Prof . :  » En meget kærkommen forstyrrelse . Sæt dig ned , lille ven . Her er min bedste stol og min blødeste pude for dit lille hovede . Jeg troede , du var gået i seng for længe siden . Det er nok slutningsscenen på tteatret , du ikke var fornøjet med ? Ja , nu til dags digter digterne helst en sørgelig slutning , men heldigvis er der mere solskin i den virkelige tilværelse end i mange af vore digterværker . « 
Fruen :  » Nej , du tager fejl . Det er ikke tteatret og ikke vore digterværker , men det er netop den virkelige tilværelse , det er dit liv og mit liv , jeg ville tale med dig om . « 
» Inden vi blev gift , så du på mig med andre øjne end nu . Den gang var jeg alt for dig , men efterhånden har jeg mistet mere og mere af min indflydelse . Andre har taget min plads , og skønt du altid har været god og kærlig imod mig , føler jeg dog hos mig selv , at jeg er fremmed for dine bedste tanker . Du sagde mig en gang — den gang , da dine øjne endnu lyste , når du så mig , at jeg altid skulle have min fulde frihed til at forlade dig , når jeg ikke længere følte mig lykkelig . Den tid er nu kommen , men jeg vil ikke handle blindt . De sidste år har modnet mig , og jeg vil se klart , før jeg vælger mine egne veje . « 

» Du har tre børn , som du holder mere af end af mig . Du sendte dem bort for min skyld ; jeg bad dig om det , men jeg var selv barn og jeg vidste ikke , hvad jeg gjorde . Og så fulgte du med mig , hvorhen jeg ville . Du lod mig fortsætte mit muntre liv , indtil jeg bad dig om at lade mig blive hjemme , hos dig , med dig alene . Du troede måske , at jeg bragte dig et offer , men jeg blev hjemme for min egen skyld . Jeg kunne ikke tåle at se dig omgivet af andre kvinder . Og om natten , når alt var stille , lå jeg og lyttede for at høre dig tale i søvne . Det var Alfred og Else og Minna , det var altid dine børn , men det var aldrig — aldrig mig , du talte med . Ved natlampens skær kunne jeg se dig drømme med et smil på dit ansigt . « 
» Jeg vidste , at døren stod åben for mig til at gå — gå hvorhen jeg ville , ud i verden — uden dig , og mit hjerte græd , og jeg følte mig så fattig — så fattig . « 
» En søndag , da du havde undskyldt dig hos mig med forretninger og var gået bort alene , fulgte jeg efter dig gennem gaderne , ud af byen , ud i parken . Der løb børnene dig i møde . Jeg så dig kysse dem ; småpigerne tog din arm , og du så så glad , så lykkelig ud — uden mig . « 
» Men jeg vil ikke længere være hos dig og leve med dig som fremmed . Er det sandt , at du ikke holder af mig mere , så sig mig det åbent og ærligt . 

din veninde vil jeg ikke være . Men er der lidt tilbage endnu af den kærlighed , som drog mig til dig , er der håb om , at jeg kan vinde dig tilbage , så luk armene op , luk hjertet op for mig . Jeg vil leve dit liv og dine børns liv ; jeg vil elske alt , hvad du har kært . « 
Medens den unge kone talte , var shawlet gledet fra hendes skuldre . Perlerne glimrede i halsbåndet og det fine sydlandske ansigt lyste af alvor og elskov . Håret , fra hvilket en fin aroma strømmede professoren i møde , havde løsnet sig og faldt bølgende ned over nakken . Han havde siddet tavst og lyttet i henrykt stemning som den af trolddom forløste lykkelige konge i æventyret . Hans kærlighed for den unge kvinde var varmere end nogensinde , men han havde i sin beskedenhed haft en knugende følelse af , at hendes unge liv måske var spildt ved hans side . 
Nu kom der rødme i hans kinder og glans i hans øjne . Med en følelse af overstrømmende lykke tog han den prægtige unge kone i sine arme og kyssede hende på munden og på kinden . 
Allerede dagen efter hørtes muntre trin og jublende børnestemmer i professorens hus , og den følgende søndag spadserede hele familjen i parken . 

hun er død . 
Ude på Atlanterhavet sejlede en slank bygget bark for fulde sejl hjem efter . Vejret var smukt . En flok muntre delfiner svømmede parvis om kap med skibet , der sagte vuggende kløvede vandet og efterlod en lys , blinkende stribe i det indigofarvede hav . Grupper af mandskabet nød i magelige stillinger snakkende og rygende en velkommen hvile på dækket . Lette sølvskyer svævede over den blå aftenhimmel , og skyformationerne i horizonten lovede en dejlig solnedgang . Kaptejnen , en rask mand i trediverne , stod med sin kikkert ved siden af rattet og spejdede ud over havet .  » Vi får forandring i vejret , «  sagde han til styrmanden , idet han skød kikkerten sammen og mønstrede kompasset . 
Man så ved første blik , at kaptejnen og havet var gamle bekendte . Hans kraftige , bredskuldrede skikkelse indgød respekt , og man hørte på stemmen , at den var vant til at ringe gennem stormen . Som 

han stod der med sit solbrændte ansigt og sit kraftige mørke skæg , gjorde han et godt indtryk . Han var en af de sympathetiske sømandsskikkelser , der indtager ved første øjekast , og havde man lejlighed til at se hans ærlige , klare øjne , var selv hos den mest mistænksomme enhver tvivl om manden og mennesket afvæbnet . 
Så stærk hans røst lød i stormen , så blød kunne den blive under påvirkning af blide stemninger . Men i sin daglige færd var han alvorlig og ordknap , og mandskabet lystrede øjeblikkelig hans mindste vink . 
Som kaptejnen havde forudsagt , kom der oven på det gode vejr en række af stormfulde nætter og dage . Mange timer i træk stod han støt på kommandobroen og gjorde sin pligt , medens mandskabet skiftevis gik til ro . Når der var fare , syntes trætheden at miste sin magt over ham . Bagefter , når stormen var overstået , nød han så i en lang , velgørende søvn den forsømte hvile . 
Sommetider , når han efter en sådan udholdende vagt blev afløst af styrmanden , åbnede han , inden han gik til køjs , et lille metalskrin , som han havde medbragt fra en af de sidst anløbne havnestæder . Indholdet bestod af en lille halskæde af guld med et vedhængende sølvkors . Hvem der havde set ham i et sådant ubevogtet øjeblik med kæden i hånden , ville være bleven rørt ved et vidunderligt ømt ud 

tryk i det ellers så alvorlige ansigt . Tankerne ilede forud for skibet langt borte over havet til et lille hjem , hvor en trofast hustru og to små børn , en dreng og en pige , med længsel ventede på faderens hjemkomst . I hjemmet forlod barskheden ham . Sammen med kone og børn tilbragte han sine lykkeligste timer . Særlig øm var han mod sin lille tre Års pige , som allerede få måneder gammel , medens hun endnu lå i vuggen , havde udstrakt armene efter faderen , hver gang han kom hende nær . Han holdt meget af drengen , som var et par år ældre , og gjorde , så vidt han formåede , ingen forskel , men for moderens øje kunne han ikke skjule , at pigen havde den første plads i hans hjerte . Når hun om aftenen lagde sine små arme om hans Hals og trykkede sit lille lokkehovede op til hans solbrændte ansigt , lyste hans øjne af faderstolthed . Og faldt hun endelig efter mange kærtegn i søvn i hans arme , kunne man se den store , stærke mand med varsom hånd afklæde den lille pige og lægge hende i seng med et inderligt ønske om alt godt . 
Den lykke , der gennemstrømmede ham , medens han sagte trykkede et godnat-kys på barnets pande , gav sig ikke sjældent udtryk i et kærligt pligtkys til moderen , lige som om hans hjerte følte trang til atter og atter at takke hende for den prægtige lille skat . Og truende med fingeren kunne hun da svare :  » Efter at du har glemt os andre , kommer du nok 

pludselig i tanker om , at du også har mig og drengen . «  men hun sagde det uden bitterhed , og han lukkede smilende sin brave lille kones mund med et Kys og hviskedee :  » Tys ! Tys ! væk ikke barnet ! «  sommetider , når han ifølge sømandsvane efter få timers søvn pludselig vågnede om natten , lyttede han efter barnets åndedræt , og når han ikke hørte det , bøjede han sig over og lagde øret til hendes bryst , før han beroliget atter faldt i søvn . 
Da han sidste gang sagde farvel , holdt han den lille pige længe i sine arme . Det var , som om han ikke kunne løsrive sig fra hende , og da han endelig sprang i båden , der var mødt for at roe ham ud til skibet , søgte hans øjne atter og atter tilbage efter barnet , medens han svingende med hatten sendte hilsener til konen , der grædende stod på stranden og viftede med lommetørklædet , så længe hun kunne se ham . 
Det var disse erindringer om'hjemmet , der greb ham , når han åbnede det lille skrin . Og når han endelig faldt i søvn , drømte han om sine kære og så den lille pige glædestrålende udstrække armene efter kæden og korset . 
Omsider nærmede skibet sig den hjemlige lille provinsby , der denne gang var rejsens mål . Kendte kyststrækninger gled forbi , og besætningen havde travlt med at ordne skibskisterne , der hver især indeholdt overraskelser for familjen og vennerne hjemme . 

kaptejnen var den eneste , der ikke så glad ud .  » Gubben er dårlig , han stønner i søvne , «  hviskedee kahytsdrengen til kokken , der ikke kunne forstå , at kaptejnens yndlingsretter flere gange kom tilbage fra kahyten uden at være rørte . 
Ved indsejlingen til havnen blev skibets ankomst meldt i byen , og en lille båd roede Barken i møde . Det var kaptejnens kone , der denne gang som altid var den første til at byde manden og mandskabet velkommen . Da båden kom på siden af Barken , blev faldrebet hejset ned , og et øjeblik efter stod konen med drengen på dækket , hvor hun med venlige ord til hver især rakte hånden til styrmanden og mandskabet , før hun gik op til sin mand , der under indsejlingen ikke forlod sin post på kommandobroen . Et lille sort silketørklæde om drengens Hals fængslede kaptejnens blik , idet han bevæget tog konen og drengen i sine arme . Men han spurgte ikke om pigen og sendte dem begge ned i kahyten med løfte om at komme ned , så snart han kunne forlade sin post . Hans ordrer til mandskabet lød rolig og bestemt som altid . 
Omsider lod han sig afløse af styrmanden og gik med langsomme , tøvende skridt hen imod kahytstrappen , hvor konen halvvejs nede stod og ventede på ham . Da han efter at have sendt kahytsdrengen op var ene med sine kære , blev han overvældet af sindsbevægelse . Med den ene arm løftede han 

drengen op ; med den anden støttede han sin kone , der grædende lænede sig op imod hans bryst .  » Hun er død , «  sagde drengen med store tårer i øjnene , idet han lagde begge sine små arme fast om faderens Hals , som om han ville udfylde den tomme plads . 
I dagens løb afleverede kaptejnen sine papirer og ordnede sine forretninger . Men om aftenen lod han sig roe ud til skibet , der af mangel på bolværksplads lå for Anker ude i havnen . Han gik ene ned i kahyten og tog det lille skrin frem . Der lå endnu kæden og korset så blanke og så smukke som før . Med fugtige øjne kastede han et sidste blik på det lille smykke . Så lukkede han skrinet , steg op på dækket og lod det ubemærket glide ned i dybet . Havet havde før været det tavse vidne til hans sorger . 
På hjemvejen passerede han kirkegården , hvor han søgte og fandt sit barns grav . Der faldt regn , men han mærkede det ikke . Med hovedet støttet til hånden , genkaldte han i tankerne svundne billeder . Den reneste drøm , hans bevægede liv havde bragt ham , var endt . Men mindet om barnet ville leve med ham og aldrig forlade ham , det følte han . 
Så rejste han sig med en kraftig bevægelse fra graven og lod tungsindet vige for livets krav . Han vidste , at han ikke var ene om sorgen . 
Hjemme fandt han sin kone i færd med at afklæde drengen , der var falden i søvn i hendes arme . 

nu så han først , hvor bleg og lidende hun så ud . Måneder lang havde hun sørget dobbelt , først over barnet og så for sin mand . Mange nætter havde hun tilbragt søvnløs i gråd og fortvivlelse ved tanken om den sorg , han ville føle , når han kom hjem . Hans sidste breve havde hun næppe vovet at åbne , fordi han altid skrev om barnet . Hun ville tale , men han lukkede hendes mund med et Kys .  » Tys ! Tys ! væk ikke barnet , «  sagde han og lagde sin dreng varsomt i sengen . Så lagde han armene om hendes Hals og drog hende til sig . Regnen piskede på vinduesruderne , men han var rolig , og medens han talte til hende og strøg hendes hår , følte hun for første gang i lang tid , at nu kunne hun atter sove . 
Beskyttet af hans arme havde sorgen mistet sin magt over hende . 

hr . og Fru Meyer . 
En velstående købmand i en lille provinsby-havde taget en tolv år gammel forældreløs Neveu til sig . Drengen var opvokset i uheldige omgivelser , og onkelen , som var ugift , manglede både evnen og viljen til at tage sig af hans forsømte opdragelse . Albert , som af naturen var ret godmodig , blev at mangel på en fornuftig disciplin i sit nye hjem ødsel og indbildsk ; doven havde han været i forvejen . Om dagen sad onkelen på sit kontor og passede sine forretninger . Om aftenen gik han i klubben og lod drengen passe sig selv . Uden for skoletiden kunne Albert gøre , hvad han ville , og da han havde megen fritid og altid var rigelig forsynet med lommepenge , gjorde han som oftest lige så dårlig brug af sin tid som af sine penge . Den bedre del af hans skolekammerater trak sig efterhånden tilbage fra hans selskab , og hans få omgangsvenner tålte kun hans unoder , fordi onkelen hørte til byens bedre selskab . 

Albert sad i klasse sammen med to brødre , sønner af et jødisk ægtepar , Meyer , som drev en lille handel i byens udkant . Disse brødre , der var ualmindelig flinke og begavede , fattede Albert nag til , og han forsømte ingen lejlighed , hvor han mente at kunne såre dem . Han tiltalte og omtalte dem hyppigt med ukvemsord som :  » Jøderak «  og  » Kræmmerfrø «  , men brødrene passede deres arbejde og svarede ham med tavs foragt . 
Efter endt skoletid kom Albert på onkelens kontor og deltog flittig i selskabslivet , men han fortsatte sine udskejelser og var mere velset på værtshuse end i fanailjekredse . Da han var 19 år gammel , døde pludselig onkelen , og det viste sig ved opgørelsen af hans Bo , at hele formuen var tabt ved uheldige spekulationer . Albert måtte søge sig en plads som medhjælper , men da han ikke havde lært noget , blev han efter kort prøve sendt Bort fra det ene sted til det andet , indtil han stod hjælpeløs og manglede det nødvendigste . Da han var uden noget som helst moralsk hold , begyndte han at drikke og sank hurtig fra trin til trin , indtil ingen af hans fordums bekendte længere ville vedkendes ham . 
En vinteraften fandt et par arbejdere ham liggende syg og hjælpeløs i en grøft ved vejkanten . De hentede i et nærliggende hus en bærebør og bar ham ind i byen for at aflevere ham på fattiggårdens sygehus . Uden for jødens boutik stod Fru Meyer 

og talte med en af sine kunder .  » Hvem er det , i har der ? «  spurgte hun manden . 
» Det er , så vidt jeg kan se , den unge Albert Flindt , «  svarede den ene af arbejderne , idet han standsede og satte børen ned på gaden , således , at lyset fra den nærmeste lygtepæl faldt den syge i ansigtet . 
» Han ser svært medtaget ud , og det lakker nok ad enden med ham , men han har altid været en døgenigt , og ingen vil græde over ham , «  tilføjede den anden arbejder , idet han tog fat igen med sin kammerat for at fortsætte vejen . 
» Bær staklen ind til os , «  sagde Fru Meyer .  » Det er synd at lægge ham ind på fattiggården . Vi har fået et lille værelse ledigt , efter at vore sønner er rejst , og vi skal nok tage os af ham . « 
Da Meyer en time senere kom hjem , lå patienten under kyndig lægebehandling i hans søns seng . Efterretningen om , hvad der var foregået i hans fraværelse , greb ham så stærkt , at han måtte holde sig fast ved en stol for at beherske sin sindsbevægelse . Årerne svulmede i hans pande , og et af vrede flammende blik ramte hans kone , idet den ellers så rolige mand heftigt udstødte ordene :  » Men du vidste , at jeg hader ham . « 
» Ja , kære ven , det vidste jeg , men jeg vidste også , at du aldrig ville lade ham mærke det , så længe han er gæst i vort hus  .  .  . « 

» Nå , gamle , vil du ikke give mig hånden ? «  sagde hun efter en pause , idet hun roligt så på ham med sine store blide øjne . 
Han kæmpede endnu et øjeblik med sin bevægelse , så greb han med begge sine hænder den bløde hånd , hun havde rakt ham i møde . — 
Meyers hjem var ikke i ordets almindelige betydning et rigt hjem . Der havde ofte været trange tider . Men der var hos disse brave mennesker en rigdom på hjertensgodhed , som fyldte kræmmer-familiens små , lave værelser med stedsevarende solskin . 
I dette hus modtog Albert sin merkantile undervisning , da han efter en langvarig sygdom havde genvundet sine kræfter . 
» Det er slet ikke så vanskeligt med handelen ; man skal blot altid sørge for at få mere for varerne , end man selv har givet , «  var en af de læresætninger , som Fru Meyer indprentede sin elev . 
» Men de gav jo lige nu snedkerens lille pige 5 alen lærred , skønt hun kun havde penge med til 4 alen . Der fik de mindre for varen , end de selv havde givet . « 
» Jeg kan dog ikke give de stakkels fattige mennesker 4 alen , når jeg véd , at manden behøver 5 alen til en skjorte , «  svarede Fru Meyer i næsten vred tone , idet hun viste Albert , hvorledes han skulle bære sig ad med at rulle lærredet smukt sammen igen . 

» De véd , at de ikke må komme og tigge her ! «  råbte ved en anden lejlighed hr . Meyer til en betlerske , der stod i døren og bad om en almisse . 
» Hvor kan det falde dem ind at komme og tigge her i boutiken ? «  gentog Fru Meyer truende . . . . . . . . . . . . .  » i stedet for at gå ud i køkkenet «  , føjede hun sagte til , idet hun forlod boutiken og gav betlersken , som kom ind ad en bagdør , noget at spise . 
» Men hvis nu deres mand havde set , at de gav hende noget alligevel , var han så ikke bleven vred ? «  spurgte Albert , der havde overværet scenen i køkkenet . 
» Min mand bliver glad , når jeg i aften fortæller ham , at den fattige kone ikke gik sulten bort . Han aflægger hver dag , inden han sover , afregning på sin vis , og det piner ham om aftenen , når han om dagen har sagt et hårdt ord . Han er så hjertensgod . Hvis han blot kunne , ville han gerne gøre alle mennesker glade . «  — 
efter et Års ophold i Meyers hus udvandrede Albert til Amerika . Meyer og kone ledsagede ham til jernbanen . Hun var meget rørt , da hun sagde farvel til ham .  » Vær altid et godt menneske , «  var Meyers eneste ord , idet han rakte den unge mand hånden til afsked . — 
en række af år gik hen uden synderlig forandring i Meyers hus . Men af og til med uregelmæssige mellemrum kom der breve fra Amerika til 

Fru Meyer . Et af en hjemvendt sømand udspredt rygte fortalte , at den unge Albert Flindt havde begyndt et nyt liv , og at han var i færd med at arbejde sig op til en anset stilling . Han var kommen på kontoret hos en tømmerhandler i en af de kali-forniske kystbyer . Nye jernbaneanlæg havde forøget trafiken . Forretningen havde i få år taget et betydeligt opsving , og den unge Flindt havde arbejdet med så megen interesse , at hans principal havde givet ham andel i forretningen . Den seneste beretning gik ud på , at Flindt var bleven gift med en ung jødinde af spansk herkomst . Han boede i en prægtig villa med store drivhuse og holdt ekvipage med sorte tjenere . Men samtidig fandt fattige og trængende uden hensyn til herkomst og trosbekendelse en aldrig svigtende hjælp hos ham . 
Meyers modtog mange nysgerrige forespørgsler , men de nøjedes med at give korte svar .  » Det synes at gå ham godt , «  sagde Meyer . 
» Jeg vil håbe , at det vedblivende må gå ham godt , «  sagde Fru Meyer . 
Atter henrandt en tid , og det blev til vinter femten år , siden arbejderne havde båret Flindt op i Meyers hus . 
Byen havde fra en for almenheden ukendt hånd modtaget forskellige betydelige gaver til hospitaler , asyler og børnehjem . Uden for byen blev der på en høj , af skove omgiven bakke for fremmed reg 

ning bygget et prægtigt hus , og man lagde mærke til , at arkitekten ofte konfererede med ægteparret Meyer . Endelig , hen imod foråret , ankom en udenlandsk familje med aber , papagøjer og sorte tjenere , og nu var ingen længere i tvivl om , at det var den forlorne Flindt , som var kommen hjem , og som nu skulle bo i det nye hus med de takkede gavle . Familjen bestod af en sundt udsende , solbrændt mand midt i trediverne , en munter sydlandsk dame med ualmindelig små hænder og fødder og to livlige småpiger , der lignede moderen . 
Familjen modtog og gjengjældte høflighedsbesøg af byens honoratiores , men ægteparret Meyer , som var mødt ved ankomsten på jernbanen , og i hvis hus den fremmede familje havde aflagt sin første visit , havde øjensynlig fortrinet . Hr . og Fru Meyer kom og gik som kære venner , og småpigerne , som ellers talte et fremmed sprog , havde lært at kalde Fru Meyer : bedstemoder . 
En dag udsendte familjen Flindt talrige , med guldtryk i hjørnerne forsirede indbydelser til et middagsselskab i bakkehuset . Blandt de indbudne var byens gamle Provst , borgmesteren , rektoren , toldforvalteren , apottekeren , direktøren for sparekassen , kæmneren , kommunens vejer og måler samt andre medlemmer af den lille byes fornemme verden . Som særlig indbudte udenbys gæster sås brødrene Meyer , der begge for længe siden havde erhvervet sig et an 

set navn . For enden af bordet sad værten , Albert Flindt , med Fru Meyer . Lige over for dem sad gamle Meyer med Fru Flindt . 
Efter at de sædvanlige skåler var udbragte , rejste værten sig synlig bevæget og bad selskabet tømme et glas for ægteparret Meyer . 
» De fleste af vore ærede gæster , «  sagde han ,  » kender min fortid . Min eneste undskyldning er den , at jeg aldrig har kendt en moder . Da jeg vågnede og kom til bevidsthed under Fru Meyers kærlige pleje , følte jeg , at mit liv ville være blevet et andet , hvis jeg tidligere havde hørt en sådan blid stemme . Jeg vidste , hvor lidt jeg havde fortjent netop hendes og hendes mands godhed , og i pavserne mellem feberfantasierne lå jeg og lyttede med lukkede øjne , når hun trøstede mig med : at det værste nu var overstået , og at jeg snart ville komme til kræfter igen ; jeg måtte kun ligge ganske stille og bare have lidt tålmodighed . 
Jeg skammede mig ved at se hende ind i øjnene , men når hun sad hos mig , kom der en vidunderlig ro over mig , og når hun gik , så jeg mod døren , indtil hun atter kom tilbage . En gang , da hun havde glemt at give mig min medicin og gjorde sig selv bebrejdelser , greb jeg hendes hånd og kyssede den . Jeg havde ingen ord og kunne kun på den måde vise hende min taknemmelighed . Sommetider blev jeg overvældet af undseelse og modløshed , når jeg 

sammenlignede min fortid med det rene liv i jødens hus . Langt mere end lægens medicin hjalp mig da Fru Meyers opmuntrende ord :  » Alt det gamle er glemt . Det taler vi ikke mere om . De er ung og har hele fremtiden for dem . Nu bliver det snart forår igen , og det bliver dejligt . Når solen skinner og knopperne springer ud , så lukker vi vinduerne op , og ude i Marken og i skoven er alt så smukt , når man længe har ligget og været syg og så bliver rigtig rask igen . « 
» Når jeg så lå alene , efter at hun var gået , tænkte jeg med angest på den tid , da jeg skulle forlade Meyers hus .  » Hvad så ? «  spurgte jeg atter og atter mig selv , men mine venner tænkte på alt og forberedte alt . I det lykkelige år , jeg var hos dem , lærte jeg at få tillid til mig selv og at glæde mig ved tilværelsen . Ofte , når Fru Meyer talte til mig , følte jeg mig som en sommerfugl , der vågner med den blå himmel over sig , efter at den er sluppet ud af sit grimme hylster . 
De indtryk , jeg modtog den gang , har ikke senere forladt mig . Rundt om i verden , hvor jeg færdedes , har jeg i tankerne set Fru Meyers kærlige afskedsblik og hørt hendes mands alvorlige ord :  » Vær altid et godt menneske . « 
Har jeg end ikke altid fulgt dem så nøje , som jeg ville ønske , så tør jeg dog her i dette selskab gentage , hvad jeg ofte har skrevet i brevene til mine 

venner :  » Hvis i ikke havde taget mig op , så havde jeg været fortabt . « 
Når jeg har været fristet til at gøre noget slet , så har mindet om , hvad disse brave mennesker ville sige , hvis de så det , afholdt mig og styrket mig til at modstå fristelsen . 
Hr . og Fru Meyer har aldrig i de mange år , jeg har kendt dem , talt eller skrevet til mig om gud eller moral eller religion , men jeg følte den gang , jeg levede hos dem , og jeg føler i dette øjeblik , at jeg aldrig har mødt bravere mennesker . « 
» Der er gået mange år , siden jeg forlod byen , og meget har forandret sig . Har årene bragt sorg , så lad os i aften glemme det . Vinteren er over ; det er atter forår med solskin og fuglesang . Idet jeg på min hustrus og egne vegne opfordrer dem til at tømme et glas for vore hædersgæster , vil jeg slutte med Fru Meyers smukke ord og bede dem alle :  » Lad det gamle være glemt . « 

a . Rømer , 
detective officer . 
Skotland yard . 
Således lød adressen , og vi fandt snart vejen til hans kontor . 
» Jeg hører hjemme i Kiel , «  sagde han ,  » og gik som student med slesvigholstenerne . Efter freden blev jeg landsforvist og kom til London . Her fandt jeg ansættelse ved det hemmelige politi og blev hurtigt forfremmet til en betroet stilling . Det er nu næsten 40 år , siden jeg begyndte min farlige karriere , og jeg har oplevet meget i den tid , men jeg har aldrig lidt nogen personlig overlast . Selv i de værste smuthuller for forbryderbandens bærme har man i reglen rædsel for en détective . Desuden har jeg ved flere lejligheder aflagt prøver på usædvanlig styrke og øvet mig i den kunst aldrig at vise frygt . « 
» I de første år var jeg hidsig og meget hård . Jeg så på en fangen eller nedskudt forbryder med koldt blod , som en jæger ser på et nedlagt dyr . Men i tidens løb er jeg bleven blød om hjertet . Erfaringen har lært mig , at det ikke er ondskab 

alene , men meget ofte nød og fortvivlelse , der fører mennesker ind på forbryderbanen . « 
» Når man har et hyggeligt , sorgfrit hjem , er det sjældent , at man tænker sig ind i den Jammer , der hersker rundt omkring en og ofte nærmere , end man tror . Tusender af mennesker , der bliver rørt til tårer , når de ser elendigheden fremstillet på tteatret eller fortalt i et gribende digt , går roligt i seng , medens virkelighedens blege stakler drevne af nøden bukke under for fristelsen og hjemfalder til os . « 
» Jeg har grebet en lommetyv og rystet af sindsbevægelse , da jeg kom hjem til min kone og mine børn . Han var bleg som døden , da jeg tog ham i fersk gerning . « 
» Hvis du er menneske , «  sagde han ,  » så slip mig . Blot denne ene gang , hører du , blot denne ene gang ; jeg skal aldrig gøre det mere . Jeg har arbejdet , til jeg ikke kunne arbejde mere ; jeg har kæmpet et år med sygdom og sult ; jeg har bedt og tryglet om hjælp , men jeg bad forgæves . Jeg har i aften forladt min døende kone og fem små grædende børn . Jeg må tilbage , hører du , jeg må tilbage , blot i aften ; min kone må ikke dø alene . « 
» Jeg vidste , at manden talte sandhed ; jeg følte hans arm skælve under mit tag , og jeg så fortvivlelsens angest i hans indsunkne øjne , men han måtte med , jeg kunne ikke lade ham slippe . « 

jeg ville gøre en bemærkning , men Rømer afbrød mig .  » Hvis de har lyst til at se noget af livet i London , «  sagde han ,  » så følg med ned til dokkerne , hvor skibene lægger til ; jeg skal netop gøre en runde dernede . « 
Vi havde ikke noget bedre at bestille og gik med . Indgangen til dokkerne er afspærret med en gitterport , og passagen kontrolleres af politiet . Uden for myldrer det af arbejdere , som søger beskæftigelse . Når et skib lægger til og skal bruge hjælpemandskab , går en opsynsmand hen til gitterporten og vælger sit mandskab . Det er et sørgeligt syn at se de blege udhungrede mænd stå i klynger og vente på at tjene en ærlig dagløn . I de fleste ansigter har nød og elendighed draget dybe furer . Bagved står som oftest en familje , der mangler det nødvendigste , og så hører disse stakler endda ikke til de værst stillede . Når hvert forsøg på at skaffe sig et ærligt udkomme brister ; når nøden træder nærmere og nærmere ; når sult og fortvivlelse stirret-manden håbløst i møde fra alle kanter , hvorhen han end vender sig , så står endnu den port åben , som fører ned i afgrunden . Hvem der går ind der , kommer sjældent ud mere . Vejen går ned ad , bestandigt dybere , og ender i fængslet i selvmord eller på skaffottet . — 
medens min rejsefælle og jeg stod fordybede i disse triste betragtninger , kom en lille velklædt dreng 

hen og hilste på Rømer . Vor fører klappede ham venligt på kinden og spurgte , hvorledes hans fader og hans moder havde det . 
» Jo tak , «  svarede den lille ,  » de er begge to rask og vel , men nu må jeg gå , for jeg skal skynde mig at komme i skole . « 
» Det var en søn af min lommetyv , «  sagde Rømer , idet han nikkede til gutten , der endnu en gang så tilbage og hilste , inden han forsvandt bag det næste gadehjørne . 
» Heldigvis er der mange brave mennesker blandt Londons rigmænd , og i vor stilling kan vi i reglen skaffe hjælp , «  tilføjede han forklarende , da drengen var gået . 
Det var blevet frokosttid , og vi gik ind i en nærliggende restaurant , hvor Rømer efter endt måltid fortalte os en anden erindring fra sin virksomhed . 
» For en del år siden , «  sagde han ,  » stod jeg en gang juleaften uden for et danselokale . Det var smukt vejr , og i gaderne var det stille . Hvem der havde en familjekreds at ty til , var denne aften vært eller gæst . De udstødte samledes som sædvanligt i de offentlige lokaler , men der var intet liv . Jeg har hvert år gjort den samme erfaring . Det synes , som om juleaften selv hos rå mennesker opvækker minder , der trodser ethvert middel til at bringe dem i forglemmelse . Hvor der hos kvinderne er en rest af æresfølelse tilbage , sniger der 

sig hist og her midt i larmen en fugtig glans i øjet , og lokalerne rømmes tidligere end sædvanligt . Jeg ville lige til at gå hjem , da en ganske ung pige kom ud af døren . Hun stod et øjeblik stille , og jeg så to ting , som straks vakte min medlidenhed . Hun var næsten barn endnu , og hun var beruset . « 
» Jeg hørte hende nynne en Melodi til afbrudte sætninger , medens hun med usikre trin vankede hen ad gaden , og jeg fulgte langsomt efter . « 
» Det faldt hende vanskeligt at holde sig oprejst . Hun nåde en mur og forsøgte at hælde sig til den , men hun gled ned på knæerne . Et øjeblik efter rejste hun sig igen og slyngede i vildelse begge arme omkring en lygtepæl . Jeg var kommen så nær , at jeg kunne høre hende synge begyndelsen til en gammel skotsk sang :  » Hvis én , som var tro , ville elske mig . « 
» Kom , mit barn , «  sagde jeg , og hun tog min arm og gik godvillig med på stationen . « 
» Den næste dag kendte jeg hele hendes liv . Det var den gamle historie , hun var en stræbsom håndværkers eneste datter . En ung mand af fornem familje forførte hende . Moderen døde af græmmelse ; faderen blev drikfældig , og hun selv sank dybere . Jeg så , at hun endnu kunne reddes , og det lykkedes mig at få hende anbragt i en retskaffen familje . Hun blev modtaget med venlighed i en 

kreds af brave mennesker , der aldrig gjorde en hentydning , som kunne såre hende . Et år senere var hun helbredet . « 
» Hun havde talent for sang og musik og glædede sig , når hun kunne glæde andre . « 
» Efterhånden , som hun blev- mere kendt , blev hun mere afholdt , og hun gjengjældte den godhed , der var vist hende , ved mange lejligheder på rørende måde , men hun deltog aldrig i nogen fornøjelse . Når venner af fluset kom sammen med familjen , holdt hun sig tilbage og lod sig ikke bevæge til at deltage i samtalen . « 
» Blandt de gæster , der kom hyppigst , var en ung mand , hr . Brown , som altid så livet fra den lyse side . Han var høj og rank med klare øjne og friske kinder . Brown kunne ikke tåle at se et melankolsk ansigt og gjorde sig al tænkelig umage for at aftvinge den stille , blege pige et smil . Men det lykkedes ham ikke , tvært imod syntes det , som om hans egne kinder efterhånden tabte noget af deres friskhed , og som om hans stemme mistede noget af sin gjækkende tone , når han talte med den smukke Helene . « 
» Der var gået et år igen , og en morgen bragte postbudet blandt andre breve et for hende . Hun læste det og bragte det til mig . Det var et andragende fra hr . Brown : 

frøken Helene ! 
Siden jeg første gang så dem , fattede jeg en varm interesse for dem . De har aldrig givet mig tegn på , at de gjengjældte den , men jeg har troet at læse i deres smukke øjne , at jeg iblandt deres plageånder ikke var den , der var dem mest uvelkommen . I den sidste tid er det gået mere og mere op for mig , hvad jeg længe har anet , at mit liv ikke kan undvære de solstråler , som de måske imod deres vidende har kastet ind i det . Og hvis de vil blive min hustru , så håber jeg , at de en gang i tiden vil finde mig værdig til det smil , som de hidtil har nægtet mig . Jeg har haft en periode , da jeg førte et liv , som ikke lod sig forsvare . Men den tid er overvunden , og hvis de vil samtykke i at lægge deres bløde hånd i min , tør jeg love dem , at de i mig vil finde en trofast beskytter og en ven , som aldrig svigter . 
» De må sige ham alt , hr . Rømer , «  sagde hun bedrøvet .  » Det gør mig så ondt , at jeg ikke har kunnet undgå dette brev , men jeg er virkelig uskyldig . « 
» Sig mig allerførst , Helene , «  sagde jeg ,  » hvad ville de have svaret , hvis deres fortid ikke havde stået mellem dem og hr . Brown ? « 
» I det første år , efter at de frelste mig , levede jeg som i en drøm , og sommetider , når jeg vågnede om natten , grebes jeg af rædsel ved den blotte tanke 

om , at alt var en drøm . Senere blev jeg mere fattet og tog del i , hvad der tildrog sig i familjen . Mr . Brown havde altid et smil for mig , når han kom , og et venligt ord , når han gik . Sommetider kom han , når jeg var alene . Så var det , lige som om han blev mere alvorlig end ellers . Han talte smukt om alt , og skønt jeg sjældent svarede , så huskede jeg dog alt , hvad han havde sagt . Til sidst kunne jeg mærke , at blodet steg mig op i kinderne , når han kom ind ad døren ; og når han gik , turde jeg ikke se op . Men når jeg kom på mit værelse , hvor jeg var ene , så brast jeg i gråd . Jeg havde givet mit liv for at kunne udslette min fortid . Det er så tungt at skulle bortgræde nat efter nat uden håb , når man er tyve år . «  — 
» Jeg vidste , hvad jeg ønskede at vide , og gik endnu samme aften til Brown . Det var et trist hverv , jeg havde påtaget mig , men det måtte udføres . « 
» Kom ind ! «  råbte Brown ,  » og sæt ikke sådant et ulykkeligt ansigt op , «  fortsatte han øjensynlig glad overrasket , da jeg var kommen inden for .  » De véd , kære Rømer , at jeg ikke kan lide lange ansigter , allermindst når man kommer til sine venner med gode efterretninger . Jeg har nu siddet her og ventet i to timer på dem og på postbudet eller rettere på en af dem .  » Kommer postbudet , «  sagde jeg til mig selv ,  » så bringer han et afslag fra Helene ; kommer Rømer , så er der godt håb . Sæt dem 

nu ned , så skal jeg fortælle dem , hvad de ville have sagt . « 
» Jeg satte mig , «  sagde Rømer ,  » og Brown fortsatte uden at lade mig komme til orde «  : 
» Jeg kender Helenes liv lige fra den tid , da hun som barn modtog præmier for flid og god opførsel i skolen . Jeg véd , at en samvittighedsløs slyngel forførte hende , og jeg har for længe siden givet ham en offentlig afstraffelse for det med min ridepisk , da han en dag travede gennem Hyde park imellem en kreds af sine højbårne venner og veninder . Jeg véd , hvor de fandt hende , og hvorledes de reddede hende . Efter at jeg havde hævnet hende , fattede jeg en egenkærlig godhed for hende , og en dag mærkede jeg , at jeg holdt af hende og kun af hende . « 
» For en gangs skyld blev jeg virkelig bedrøvet . Der er en følelse af stolthed , hvis dybestemme ikke lader sig bedøve . « 
» I lang tid kæmpede jeg mod mig selv og tabte mit glade sind . Jeg rejste til udlandet og søgte at kvæle enhver tanke om den unge pige . Men selv om det lykkedes for mig om dagen , så drømte jeg om hende om natten , og til sidst så jeg hende både nat og dag for mig som en brav , men ulykkelig pige , der kun trængte til en fast hånd og et varmt hjerte for at blive igen , hvad hun var : en perle — tabt i støvet og fundet igen . « 
» Dertil kommer , at jeg selv ikke er syndfri , men 

mine egne fejltrin har gjort mig overbærende mod andre , og min filosofi har aldrig nået den højde , fra hvilken mænd med oprejst pande fordømmer kvinder for de samme synder , de selv har begået . « 
» Siden jeg kom til klarhed med mig selv , har jeg ventet et helt år , inden jeg talte til Helene . Jeg ville være sikker på mig selv , thi jeg vidste , at mit livs velfærd beroede på mit valg . Verdens dom har jeg altid underordnet min egen . « 
» Nu er skridtet gjort , og jeg kan ikke sige dem , hvor glad jeg blev , da jeg så dem komme ind ad døren . « 
» En måned senere , «  sluttede Rømer ,  » blev jeg indbudt til det unge pars bryllup . Blandt gæsterne var Helenes gamle fader . Fra den dag , da Brown begyndte at interessere sig for den unge pige , havde han opsøgt faderen . Lidt efter lidt havde han draget ham ud af den forfaldne tilstand , hvori han fandt ham , og hjulpet ham frem til en respekteret stilling igen . « 
» Her er min bryllupsgave , Helene , «  sagde han , da han åbnede døren og , selv rørt , førte den bevægede gamle ind . « 

i Amerika . 
I . 
Et eventyr . 
Et ungt ægtepar forlod i slutningen af August den gamle verden for at gøre en bryllupsrejse gennem de forenede stater . De havde tiden til deres disposition og medbragte et godt humør og gode akkreditiver . I Hamborg gik de ombord i et prægtigt indrettet udvandrerskib , der medførte over tusinde passagerer . Der fandtes ombord bi . a . et bageri , et slagteri , en barberstue og en hyggelig koncertsalon , hvor passagererne om aftenen kom sammen for at spille kort og drikke øl . I godt vejr var stemningen ikke meget gudfrygtig , men når barometret faldt , og bølgerne steg , når skibets skrog begyndte at jamre sig , og tømrets bragen overdøvede orkestrets valstoner , kunne man sommetider se blege ansigter . Troende katholiker lod kortene falde og greb deres rosenkrans ; vantro kættere sad spottende og så til ; men når mægtige brådsøer med en hvislende lyd 

skyllede over dækket og sendte en hilsen fra hajernes element ned ad kahytstrappen , glemte de af og til i en snever vending deres ugudelige vittigheder og erindrede pludselig deres fadervor . 
De nygifte sås i uroligt vejr sjældent i salonen . De stod oppe på dækket hånd i hånd og så på det oprørte hav . En storm på søen vækker alvorlige stemninger . Medens passagererne nedenunder afvekslende spotter og beder , synger og sover , står skibets årvågne officerer på kommandobroen . Spejdende til alle sider fører de dristigt skibet med ilfart gennem dagens slud og nattens mørke frem  .  .  . frem  .  .  . frem imod målet . En eneste fejl eller misforstået ordre kan i få minuter forvandle den svømmende by til en tavs fællesgrav . Der foregår da i afskedsøjeblikket rystende scener . Men stormen bringer intet bud om de synkendes sidste angestråb . Lysene slukkes ; luftbobler skyder i vejret ; bølgerne ruller videre . Men når to , som har hinanden rigtig kær , står side om side , er livet lyst til det sidste . 
Efter en stormfuld overfart er indsejlingen til New York i klart vejr af fornøjelig oplivende virkning . Medens skovklædte kysters smilende landsbyer og villakvarterer langsomt glider forbi , vidner en solforgyldt flåde af flagsmykkede sejlere om kæmpebyens nærhed . Næst efter London er New York verdens livligste havnestad . 

vort- ægtepar fortsatte efter få dages ophold rejsen vest på til niagara vandfaldet og Chicago . Den stærke varme var aftaget , og efterårets smukkeste årstid , den såkaldte indiske sommer med milde dage og kølige aftener , var lige begyndt . På torvene i Chicago sås fristende frugter , tilførte i friskplukket stand fra alle Nordamerikas zoner . Svulmende ferskener og guldgule bananer lå side om side med rødkindede æbler og store , buttede pærer . Hist og her så man i et gadehjørne en nøjsom negerinde dele en saftig vandmelon mellem sine sultne små . 
Men rejsen gik længere vest på til fredelige egne fjernt fra byernes larm . Midt ude i staten jowa ligger et for sin naturskønne beliggenhed berømt sanatorium :  » Peaks park «  ved en lille indsø , der på grund af sit klare , farveløse vand har fået navnet :  » Silverlake «  eller sølvsøen . Efter samråd med venner i Chicago valgte de nygifte dette punkt som det foreløbige mål for deres rejse . For at forkorte tiden i toget medtog de fra stationens boglade den spændende roman :  » Flodpiraterne på missisippi «  . 
» Det er dog en forfærdelig historie «  , sagde den unge kone til sin mand , efter at de havde læst bogen . 
» Der er vel desværre noget sandt i den ; vi gør bedst i at være forsigtige «  , svarede manden , der ligeledes var bleven uhyggelig stemt . Ved af og til 

under læsningen at se sig om blandt deres medrejsende havde de begge lagt mærke til adskillige individer , der efter udseendet at dømme meget vel kunne tilhøre en forbryderbande . 
Så længe man følger hovedrouterne , er det nemt at komme frem i Amerika , men når man bøjer ind på de mindre jernbaners sidelinjer , møder man ofte ulemper , man ikke i forvejen har gjort regning på . De rejsendes fred blev under jernbane-kjør-selen ikke forstyrret , men toget stoppede op en halv mils vej fra søens sydspids , og der var omtrent samme afstand mellem endestationen og den nærmeste i retning ad søen beliggende landsby . Sanatoriet lå på søens nordside , og den lille dampbåd , der om sommeren besørgede den daglige forbindelse mellem anløbsbroerne , havde på grund af den fremrykkede årstid indskrænket sine farter til to gange om ugen . Ved ankomsten på stationen sent om aftenen var der ingen drager , som kunne besørge bagagen . Det var bælgmørkt , og vejen til landsbyen var ikke oplyst . Langt om længe påtog et par skummelt udseende løsgængere sig at ledsage de nygifte til det nærmeste hotel , og omtrent kl . 11 stod de med deres bagage foran et mistænkeligt udseende hus med en mængde ind- og udgange . Forneden i stuen var der ved siden af entreen indrettet en knejpe , hvor en halv snes vildt udseende , højrøstede mænd røg og drak foran en stor , åben 

kaminild . Ved de rejsendes ankomst standsede de samtalen , og nysgerrige øjne mønstrede bagagen . 
Efter en længere , hviskende forhandling med værtinden anviste en søvnig opvarter de ankomne et aparte udseende værelse på første sal . 
Døren kunne ude fra lukkes med en jernstang , således at det var umuligt at åbne den indvendig fra . Vinduet — der var kun et — vendte ud mod en altan , der var så lav , at man med lethed kunne nå den fra vejen . Et tykt filttæppe dækkede gulvet og dæmpede fuldstændigt lyden af gæsternes trin . Kommode og klædeskab fandtes ikke ; derimod mindede en stor , gammeldags himmel-seng med fire solide søjler de nygifte om en spillehule , hvor en lignende seng ifølge en troværdig historie blev benyttet som mordredskab . Medens gæsterne sov , gled sengens top langsomt ned ad søjlerne og kvalte dem . Ligene blev derefter kastede i vandet . 
Efter at et vindpust fra en åbenstående rude tilfældigvis havde slukket lampen , viste der sig pludselig til vore rejsendes forfærdelse i et fljørne tæt ved loftet et rundt hul , gennem hvilket der faldt lys fra sideværelset . 
Det passede alt sammen . Når de intet anende rejsende var gået i seng , virkede mekanismen . Gennem llullet i loftet kunne morderne se , når sengens låg havde lukket sig over ofrene . Ligene blev da bårne ud på altanen og afleverede til 

neden for ventende medhjælpere , som nedsænkede dem i søen . 
» Hvor mange af dem , der går til Amerika , forsvinder ikke sporløst ? «   . . . .  » Hvortil behøves kommode og klædeskab , når man klæder sig af for aldrig mere at klæde sig på ? «   . . . .  » Vandfadet på servanten er tomt , og hvorfor er det tomt ? «   .  .  .  .  » De døde behøver ej at vaske sig «   . . . . 
Disse og lignende reflektioner påtvang sig den unge mand , medens han undersøgte beholdningen i sin patrontaske . 
» Var det ikke en guds lykke , Ellen , at jeg i går i Chicago købte de to revolvere ? «  sagde han , idet han uden at tabe sin åndsnærværelse forberedte sin kone på den forestående kamp . 
» Tror du virkelig , kære Alfred , at de har ondt i sinde ? «  spurgte hun med lidt mindre farve i kinderne end sædvanlig . 
» Jeg frygter for , at man har lokket os ind i en fælde , men det er for sent at tænke over , hvad vi kunne have gjort , hvis vi ikke var gået i den . Vor forsvarsplan er nu givet . Vi må flytte vor store rejsekuffert hen foran døren og stille os med ryggen mod væggen lige under hullet i muren , således , at man ikke kan se os . Så snart nogen gør forsøg på at bryde ind gennem døren eller vinduet , affyrer jeg mine seks skud , og medens jeg fortsætter med den anden revolver , lader du den første igen . Vi har 

tresindstyve patroner , og skal vi dø , skal jeg nok sørge for , at nogle af de sortskæggede skurke kommer til at gøre os følgeskab . « 
Efter at de et kvarters tid i spændt forventning havde stået mod væggen og stirret på sengetoppen , faldt det pludselig Alfred ind , at han ved at rejse kufferten på kant og sætte en stol oven på den kunne nå op til hullet i loftet og kigge ind i sideværelset . 
Ganske sagte blev den svære kuffert slæbt tilbage fra døren , og Alfred steg forsigtig op på stolen , som Ellen holdt fast for at forhindre det skrøbelige stige-apparat i at vakle . 
» Ser du noget ? «  hviskedee hun ængstelig , medens han stirrede ind til morderne . 
» Tys ! Tys ! Ti stille ! Du gør bedst i at se selv , «  svarede han sagte med en ejendommelig nervøs dirren i stemmen , medens han forsigtig steg ned og hjalp sin skælvende kone op på stolen . 
Ved et lille , af en lampe oplyst bord sad en smuk gammel kone med hvidt hår og læste i bibelen . Op imod væggen stod to små snehvide senge . Et par prægtige rødkindede børn lå i dyb søvn med hænderne foldede oven på dynen , som om de nylig havde bedt deres aftenbøn . Midt på væggen oven over sengene var der anbragt en krans af kunstige blomster , der dannede rammen omkring et broderi med de simple ord :  » Vorherre er alle vegne . « 

en halv time senere sov også Alfred og Ellen . Det var forinden faldet dem ind , at hullet i loftet muligvis var bestemt for et kakkelovnsrør . 
I . 
Alice . 
Den næste morgen traf de nygifte ved frokostbordet en gammel mand , der venligt spurgte dem , om deres hjemsted og målet for deres rejse . Det var mr . Peak , ejeren af sanatoriet ; peaks park . Han havde i anledning af en datters sygdom rådført sig med en i nærheden boende læge . Nu var han på hjemvejen og havde med dampbådens fører truffet aftale om en ekstra befordring samme dag i stedet for at afvente den planmæssige afgangstid dagen efter . Ægteparret modtog med tak hans tilbud om at tage med straks , og et par timer senere sad de alle tre ombord på det lille skib , der muntert dampede ud i søen . Vejret var klart ; solen skinnede varmt ned på dækket , og lette , sølvhvide skyer gled langsomt for en let morgenvind over den blå himmel . Søen var omgivet af tætte skove , og træernes løv viste den blændende farvepragt , der fryder øjet , når man om efteråret færdes i Nordamerika . Så langt man kunne se , viste søens bred spejlbilledet af prægtige , pyramideformede træer i fyldige blodrøde , kobber 

brune og orangegule farver . Det var ikke enkelte grene , men hele løvet , der glimrede i sollyset midt imellem grupper af høje , mørkegrønne graner . Af og til passerede skibet uregelmæssige åbninger i skoven , hvor flere alen høje , af busket løv omgivne træstubbe vidnede om , at hærgende nybyggere her havde kappet og brændt og plyndret i flæng uden at bryde sig om lov og ret og kunstens regler . 
» Hvor her dog er smukt , «  sagde Alfred til den gamle , der havde rejst sig for at vise Ellen spiret på sit hus langt ude i horizonten nord på . 
» Det fandt jeg også , da jeg for tredive år siden byggede her , «  svarede han ,  » men den gang sejlede der ingen damper , og der fandtes ingen vej i mange Miles omkreds . Jeg kom i en ung alder hertil fra Skotland og gik i kompagni med landsmænd , som drev handel med kvæg og heste . Vi samlede hele flokke i Kalifornien og drev dem tværs gennem landet over til øststaterne . Der var på store strækninger ingen vej , men kun et bredt spor , der viste os , i hvilken retning vore forgængere var gået . Mange dage og nætter i træk traf vi ingen by og intet hus . Vi måtte sove på den bare jord i vore medbragte uldtæpper og stadig holde vagtposter for at vække os , når indianere eller andre banditer nærmede sig . Alle vore folk var beredne og bevæbnede lige som vi selv . Vi tog kun landsmænd i vor tjeneste , og vi skød så sikkert , at  » den skotske clan «  , 

som man kaldte vort handelskompagni , sjældent blev angreben . Vi blev alle i forholdsvis få år velhavende folk . Hver gang en ældre deltager trådte ud , lod vi en yngre medhjælper rykke ind i hans sted . Passive deltagere kendte vi i de tider ikke . Hvem der ikke deltog i arbejdet , havde heller ikke del i fortjenesten . « 
» Jeg var med i en halv snes år og har haft det godt siden . Mine to børn har fået en god undervisning og følger med tiden , men Alice er i år bleven syg , og jeg véd ikke , hvad jeg skal gøre med hende . Lægen mener , at klimaet er for barsk og siger , at hun trænger til at komme syd på , men det er besynderligt , at hun ikke har lidt af luften før . Indtil i sommer har hun aldrig fejlet noget . Vi kaldte hende vor nattergal , fordi hun slog triller fra morgen til aften , men nu hænger hun med næbbet , og hun er bleven så bleg — så bleg . « 
Her standsede den gamle og så til den anden side , idet han tog tørklædet op til øjnene , medens han lod , som om han pudsede næsen . 
Efter en times sejlads , landsattes passagererne ved  » Peaks park «  . De sidste sommergæster var dragne bort , og Alfred og Ellen deltog i familjens måltider for ej at gøre unyttig ulejlighed . Vejret var fremdeles klart , men kulden tog til , og der måtte om aftenen fyres i ovnen . 
Under deres vandringer gennem skovene i om 

egnen fandt ægteparret resterne af transportable teltlejre , i hvilke New yorker familjer efter amerikansk skik havde holdt sommerferie . Tiden går med sport , jagt og fiskeri . Teltbeboerne møder som storstads-patienter , plagede af nervøsitet , blodmangel og søvnløshed . Efter et tre måneders ophold i skovene vender de hjem sunde og solbrændte med klare øjne og friske kinder . 
En ung student fra en af teltlejrene havde i forsommeren gjort bekendtskab med værtens smukke datter , Alice . De havde sunget , spillet , jaget og fisket sammen og fundet så meget behag i hinandens selskab , at de følte sig lykkeligst , når de var alene . Da ingen lagde dem hindringer i vejen , var de ofte alene . 
En aften var de i en lille båd taget ud på søen . Luften var varm ; hjertet slog hurtigt ; vandet var så klart , at man tydeligt kunne se bunden , og rundt om i skovene hørtes fuglesang . 
» Om få dage skal jeg rejse , «  sagde han med bevæget stemme ,  » men mine tanker blive hos dig , Alice . I New York har jeg ført et uroligt liv og deltaget meget i selskabslivet , men intet selskab har gjort mig så lykkeligt som dit . Siden jeg så dig , er jeg bleven en anden . Før var jeg stolt af min faders rigdom , og på vejen hertil lagde jeg store planer for fremtiden . Nu har jeg kun det ønske at 

blive så god og brav , at jeg kan vinde dig . Vil du være min hustru , Alice ? « 
Han greb hendes hånd , og hun trak den ikke tilbage . Et lykkeligt smil var gleden over hendes ansigt , medens han talte , og da hun nu så op på ham med rødmende kinder , lod hendes ømme blik ingen tvivl tilbage . 
Det unge , smukke par kom sent hjem fra søen den aften . De havde så meget at fortælle hinanden . Men inden de skiltes , måtte de i sanatoriets selskabssal efter gæsternes anmodning spille en duet sammen . De valgte :  » Schumanns træumerei «  . Hun ledsagede på klaveret , medens han af violinen fremdrog de dejlige toner , som man aldrig glemmer , når man en gang har hørt dem . Deres spil greb tilhørerne . En henrykt lyttende kreds drog sig nærmere og nærmere sammen om dem , og da de sluttede , blev deres stemningsfulde foredrag lønnet med almindeligt bifald . 
Få dage senere rejste studenten . Der gik uger og der gik måneder . Posten kom daglig , men den bragte intet brev fra ham . Siden den tid var Alice bleven bleg , men hun havde beholdt sin hemmelighed for sig . Juli , August og den største del af september var gået . Hun kunne ikke skjule sin sorg , men hun klagede ikke , og ingen kendte årsagen til hendes sygdom . Kun hendes Broder , der var et par år yngre , havde en anelse om sammenhængen . Han 

havde fattet venskab for studenten , og han forgudede sin søster . Ønsket om en forlovelse var opstået hos ham , før studenten havde talt . Men hans søster var vant til at handle på eget ansvar . Det varede dog ikke længe , inden Ellen bevægede Alice til at skrifte . Den unge kone og den unge pige blev ofte ene hjemme , når mændene gik på jagt , og der udviklede sig hurtig en fortrolighed , som førte til , at Alice åbnede sit hjerte . 
Et tilfælde medførte anledningen . En aften , da Alfred gennembladede en del nodehæfter , som lå på klaveret , bad han Ellen spille :  » Schumanns træumerei «  . Næppe havde Alice hørt de første toner , før hun i øjensynlig sindsbevægelse stod op og forlod salen . 
Den næste dag fandt skriftemålet sted . Ellen så studentens portræt og efter længe opmærksomt at have betragtet det , sagde hun :  » Han har et ærligt og åbent ansigt . Jeg ville i dit sted ikke så længe have forholdt mig tavs . Skriv til ham og spørg ham om hans hensigter . « 
» Nej , «  svarede Alice stolt ,  » jeg skriver ikke . Da jeg gav ham mit ja , handlede jeg under eget ansvar uden at rådføre mig med nogen . Det samme vil jeg gøre nu . Jeg har ventet og sørget uden at klage . Hvis han kom igen nu , ville jeg nægte at modtage hans undskyldning . En brav mand handler under alle forhold bravt og sætter hensynet til sit givne 

ord over alle andre hensyn . Jeg vil slette hans navn i min erindring og glemme ham , som han har glemt mig . « 
» Kære barn , hvis han kom igen og tog din hånd og så dig ind i øjnene og bad pænt for sig , så ville dit lille hjerte gøre oprør og handle aldeles på egen hånd uden at rådføre sig med din udmærkede forstand . « 
« vi skotter sætter hævnen over tilgivelsen , «  sagde Alice mørkt . 
» Vi kvinder sætter kærligheden over alt , «  svarede Ellen smilende , idet hun gik sin hjemvendende mand i møde .  , 
samme dag modtog den gamle peak med posten fra New York følgende brev fra studentens fader : 
uda George kom hjem fra sin ferie , fortalte han mig , at han havde forlovet sig med deres datter Alice . Jeg kender ikke deres familje og siger dem ærligt , at jeg var meget misfornøjet . Min sen havde ikke tidligere vist den faste karakter , der giver garantier for et lykkeligt ægteskab , og jeg frygtede for , at en flygtig forelskelse havde bevæget ham til at foretage et overilet skridt . For at sætte ham på prøve gav jeg mit samtykke til forlovelsen på den betingelse , at han på æresord forpligtede sig til i tre måneder ikke at skrive til deres datter . Jeg må tilstå , 

at han i tillid til sin forlovedes trofaste karakter har holdt sig bravt . Han har arbejdet flittigt og i enhver henseende opført sig til min fulde tilfredshed . Deres datters indflydelse har vist bedre 
virkninger end min opdragelse . Hvis de er lige så tilfreds med forlovelsen som jeg og min kone , skal vi en aj : de første dage afrejse til jovea og besøge dem i *peaks park .* 
når de sætter dem ind i mit sted , vil de måske godkende min handlømåde .* 
samtidig med dette brev kom der et andet fra studenten til Alice . Hun lukkede sig inde på sit værelse med det , og det må have været meget indholdsrigt , thi det varede længe , inden hun kom tilbage . Hendes gamle fader truede med fingeren og viste hende brevet , idet han pegede på de medicinflasker , han havde medbragt fra doktoren . 
» Hvad skal jeg nu svare , Alice ? «  sagde han halvt bebrejdende og halvt spøgefuldt .  » Rejsen er lang ; det begynder at blive koldt , og vi skotter plejer at opgøre vort regnskab efter vort eget hovede . De har ladet dig vente i tre måneder ; det er vel bedst , at vi lader dem vente seks måneder og beder dem opsætte besøget til næste forår ? « 
» George forlanger telegrafsvar endnu i dag , fader . « 
» Stakkels George i «  sagde Ellen med let ironi , idet hun deltagende lagde sine arme om veninden og så 

hende skjelmsk ind i øjnene .  » Han har forspildt sin lykke ; der er intet håb for George mere . Jeg kender indholdet af telegrammet , ikke sandt Alice ? Du telegraferer ganske kort : 
» Vi skotter sætter hævnen over tilgivelsen . 
Jeg har slettet dit navn i min erindring . « 
Men Alice havde allerede fundet en endnu kortere form for telegrammet . Det indeholdt det ene ord : 
kom 1 

gid jeg havde en herregård . 
Han var købmand og passede samvittighedsfuldt sin forretning , men hvis Vorherre havde givet ham valget , ville han have foretrukket en herregård med tårne og tinder og parkanlæg i engelsk stil . Han elskede blomster og glædede sig over roserne , der nikkede til ham fra urtepotterne i hans tredje sals vinduer , men i tankerne foresvævede ham krystalblanke drivhuse med tropiske rigdomme i glødende farvepragt , således som han havde set dem på sine rejser i udlandet . En morgenvandring efter kaffen frem mellem ranke palmer , fyrige kaktus og duftende oranger og tilbage under løvtækte glastage med store klaser af blåduggede , modne druer  . . . . ja , en sådan vandring med frugtkurven og blomsterkniven foretrak han frem for spadsereturen op og ned ad dagligstuen i slobrok og tøfler . 
Ofte , når han på sine forretningsrejser efter en vel anvendt dag lukkede prøvekasserne og vandrede hjem til hotellet , formede sig hans lønlige længsler 

ved synet af en let løbende Landauer til det suk :  » Gid jeg havde en herregård ! « 
Heldigvis skadede de noble passioner hverken hans gode humør eller hans arbejdslyst . Det var fritidstanker , der kom og svandt som sommerfugle med gyldne vinger uden at efterlade andet savn end ønsket om at se dem igen . Af og til , om end sjældent , drømte han , men så var det ikke om sommerfugle . Pengemidlerne var trods hans solide status knappe , og henimod slutningen af måneden kunne det hændes , at søvnens rige befolkedes på en for en købmand alt andet end behagelig måde . Rækker af kæmpestore , guldgalonerede bankbude med store , stirrende glasøjne i hovedet mødte foran skranken på kontoret med fedtede portefeuiller og præsenterede ham i vifteform ordnede forfaldne Veksler . Den slags vifter og syner efterlader sjældent ønsket om at se dem igen . En trøst var det da , når han efter slige drømme i opvågningens øjeblik så sig omgivet af en hel flok små lokkehoveder , af hvilke det mindste lå smuglet tæt op til moderens bryst . De truende drømmesyner joges hurtigt på flugt af jublende børnestemmer , og glad , som han var ved roserne , glædede han sig dog endnu mere over de rødmussede småfolk , der sammen med moderen tilkastede ham fingerkys fra det åbne vindue , når han om morgenen tog ind til kontoret . 
En dag , da han havde afsluttet forretningen med 

en af sine provinsvenner , indbød denne ham til en køretur i omegnen . Den adelige ejer af et større , i nærheden beliggende herresæde var for nylig død som ung enkemand , og godsets gamle gartner viste besøgende fremmede beredvillig omkring på ejendommen . Gennem en kunstfærdig udført jernport med rigt forgyldt våben kørte man ind i parken , der gennem flere generationers arbejde var bragt til en høj grad af fuldkommenhed . Prægtige trægrupper lå malerisk spredte over fløjlsbløde , grønne plæner . Blændende marmorfigurer dukkede nært og fjernt frem af buskadset , og sprudlende fontæner kastede sittrende sølvbuer og funklende diamantstøv i luften . I baggrunden lå hovedbygningen , der på grund af sit jævne gammeldags ydre ikke rigtig passede ind i de moderne omgivelser . Ved parkens udkant så man et glimt af det åbne hav , hvis fredelige bølger i blinkende striber rullede ind mod den skovklædte strand . 
Efter at hestene var fraspændte , ledsagede gartneren gæsterne ud over anlægene . Skyggefulde spadseregange førte gennem smilende plæner og frodige blomsterpartier til smukke udsigtspunkter , der i de forskelligste retninger åbnede sig mellem løvet . Hist og her var der anbragt indbydende hvilebænke i læ af rankende roser og duftende kaprifolier , og hele arrangementet henledede uvilkårlig beskuerens tanker på ungdom og elskov og paradisets glæder . 

pludselig standsedes de spadserende af en lille ruin , der lignede det sidste , faldefærdige tårn af et gammelt slot . En høj trappe førte op til et bjælkelag , fra hvilket man kunne se ud over parken og havet . Den afdøde ejers teleskop stod endnu på sin vante plads , og gæsterne så langt borte skovklædte øer og forbisejlende skibe , der ikke havde været synlige for det blotte øje . 
» Nær inde ved stranden står vraget af et skib med stævnen ragende op over vandet «  , forklarede gartneren .  » Det vrag har stået der i mange Herrens år . Gamle folk her på egnen fortæller , at skibet kom drivende ind under en stærk pålands-storm , og at tre mennesker ved den lejlighed mistede livet . Kaptajnen havde fået en af sine to både sat ud i vandet og ladet en del af folkene gå ned i den . Hans kone lå med en lille dreng på knæ ved siden af ham og ville ikke , trods hans bønner , gå fra borde , før han kom med . Den første båd nåde lykkeligt ind til stranden . Resten af besætningen gik ned i den anden båd , men i det øjeblik , da kaptejnen skulle følge efter , brast touget , og det var ikke muligt at få forbindelse med skibet igen . Fra stranden kunne man se kaptajnen bære sin kone og drengen op på" Stævnen . Der stod de alle tre sammen og så mod land , indtil en bølge klarede dækket . « 
Købmanden , der var let påvirkelig , blev grebet 

af øjeblikkets stemning og stirrede tavst på vraget , indtil gartneren mindede ham om nedstigningen . Ved en stor , åben plads midt i anlæget sås forberedelserne til en ny bygning . Midterpartiet var hævet terrasseformigt over de omgivende plæner , og store dynger af sandstens- og marmorblokke lå ophobede i nærheden . 
» Kan herrerne se den lille pæl der ? «  sagde gartneren .  » Det er stedet , hvor hovedtårnet skulle have stået . Den unge herre havde hele planen færdig , og medens fruen levede , kom de hver dag her ned for at tale med bygmesteren og glæde sig over arbejdet . De var begge to så gode mennesker , og jeg forstår ikke , hvorfor Vorherre ville tage netop dem så tidlig . De var så glade ved livet og holdt så meget af deres små børn . Men så en dag blev grevinden syg , og hun anede vel , at hun skulle dø , thi hun kaldte børnene til sig og kyssede og velsignede dem . Så sendte hun dem bort og sagde farvel til manden , og det tog han sig så nær , at han aldrig kom over det igen . Nu ligger de begge sammen i kapellet , og godset bliver passet aff'remmede , indtil stamherren bliver så gammel , at han kan overtage det . De siger , at der har været noget galt med en af de gamle grever , og at der hviler en forbandelse over ejendommen . Sikkert er det , at ulykken har væltet sig ind over det ene slægtled efter det andet , og om natten , når ellers alt er stille , hører 

man lidt en forunderlig støj i de gamle sale , ligesom om der gik nogen omkring og jamrede og sukkede . « 
» Hør , gartner , det bliver alt for sørgeligt «  , sagde købmandens ven .  » Ruiner og vrag og spøgelser , det er mere , end man kan tåle i en mundfuld . Lad os gå hen i  » Jægerhuset «  og drikke et glas øl for at komme i godt humør igen . « 
På vejen til beværtningen passerede de endnu drivhusene , hvor gartneren viste dem en Viktoria regia i fuld blomst . Der var for denne sjældne plante bygget en særskilt rotunde med et kunstigt opvarmet vandbassin , i hvilket plantens prægtige store blade med den fremspringende kant bredte sig , svømmende over vandskorpen . 
» De skal kunne bære et lille barn «  , forklarede gartneren , men han indrømmede , at han ikke selv havde prøvet det . Derimod havde han hørt fortælle , at en af greverne havde ladet sine små børn gynge på bladene , men børnene var døde kort tid efter og lå begravede i kapellet . 
I  » Jægerhuset «  , hvor vognen var opstaldet , satte gæsterne sig sammen med gartneren til et veldækket aftensbord , og værten fortalte under måltidet en mængde små historier om godsets afdøde beboere . En af de gamle grever havde været lidenskabelig spiller og ødslet sin nedarvede i ?ormue bort i udenlandske spilleknejper . For at ophjælpe sine finanser kom han af og til hjem til godset , hvor han i for 

ening med sine fremmede tjenere i stormfulde nætter lokkede nødlidende fartøjer til stranden ved hjælp af falske fyr . Vragene plyndrede og brændte de efter at have myrdet besætningen . Selv kvinder og børn blev ikke skånede . Før sin død havde greven foræret en stor del af de plyndrede summer til klostre og kirker for at købe sig syndsforladelse . Men der var ikke fulgt velsignelse oven på omvendelsen . De senere ejere havde alle været uheldige , og skønt flere stamherrer efter hverandre havde påbegyndt bygningen af et nyt slot , til hvilket spilleren havde medbragt planen fra udlandet , var man endnu ikke nået til at blive færdig med grunden . Flere af de grevelige sønner var faldne i krigen ; enkelte var gåde i kloster , og andre var omkomne på udenlandsrejser . De nylig afdøde ejere havde været brave mennesker med et elskværdigt væsen . Grevinden havde sværmet for blå blomster og sjældne græsplanter med sitrende kroner , som hun sammen med sin mand plukkede om natten i måneskin . Værten havde set hende strejfe omkring i hvid kjole mellem marmorfigurerne , og det havde set ud , som om hun midlertidig var steget ned fra en af soklerne og inden morgen ville stå på sin plads igen . 
Den ene historie fulgte efter den anden , men det var blevet sent , og gæsterne toge omsider afsked for at køre tilbage til byen . 
Næppe havde købmanden lagt sig til at sove , 

før en kusk i herskabelig livré bad ham stå op og følge med . Uden for hotellet holdt en Landauer , som købmanden steg ind i . Kusken greb tøjlerne , og nu gik det i rask , men lydløs fart gennem byens gader ud til herresædet . Ved  » Jægerhuset «  gjorde kusken holdt . Købmanden steg ud ; parkens port blev åbnet af usynlige hænder , og købmanden fulgte ene , men dog ledet , de samme stier , han var gået om aftenen . Natten var stille ; månen stod klart på himlen og kastede sit sølvskær over parken og havet . Ved vejkanten stod blå blomster og drømmede mellem ranke græsplanter med lange , bølgende blade og funklende kroner . Rundt om i buskadset vandrede marmorfigurer enkeltvis eller arm i arm hen imod den åbne plads , der havde været bestemt for den nye bygning . 
Købmanden var på sin vandring nået frem til ruinen , som han atter steg op i . Luften var så klar og ren , at han kunne se mile vidt omkring uden teleskop . Vraget lå på sit gamle sted , men på stævnen stod en høj , bredskuldret mand med mørkt skæg og store kærlige øjne . Og lænet imod hans bryst stod hans kone med barnet i armen . Der var ikke spor af angest eller sorg i deres ansigter . De så på hverandre med et forklaret blik , der lyste af fred og lykke . 
Lokket af en hemmelig magt droges købmanden fra ruinen hen imod det sted , hvor figurerne havde 

samlet sig . Ved på vejen at se ind i glasrotunden med den blomstrende Viktoria regia så han små hvidklædte børn med ligkranse om hovedet sidde og gynge på de store blade , der svømmede i bassinet . Men købmanden droges bort fra børnene , hen imod de hvidklædte grupper . 
Et smukt ungt par stod med en buket af silkeblankt , sitrende græs og blå blomster arm i arm midt på den åbne plads , hvor tårnet skulle stå . Manden pegede på planen af det nye slot , der stod aftegnet på papiret med brede marmortrapper , høje portaler og ranke , buede vinduer . Hovedindgangen var prydet med familjens forgyldte våben , og i forgrunden sendte en prægtig fontæne sine sprudlende stråler i vejret . Travle arbejdere rørte sig mellem sandstens- og marmorblokkene , og alle de hvide skikkelser samlede sig om det unge par . 
Pludselig følte købmanden et tag i armen og ved at vende sig om , så han i nogen afstand fra de andre en gammel mand med blodstænkte hænder i samtale med en hjelmklædt ledsager , der lignede en fangevogter . Den gamle var klædt i svundne tiders ridderdragt , og hans furede ansigt havde et fortvivlet udtryk af tærende sorg og fredløshed . 
» Bliver de aldrig færdig ? «  sagde han sukkende til sin ledsager , idet han pegede på gruppen foran sig . 
Månen formørkedes ; træerne skælvede ; figu 

rerne sank i jorden , og gennem nattens stilhed svarede et tusendfoldigt ekko :  .  .  .  .  » aldrig færdig ! « 
» Toget går om en lille halv time «  , gentog hotelkarlen , der havde sat købmandens blankpudsede støvler inden for døren og stod og ruskede den sovende i armen . 
» Det var den toddy i jægerhuset «  , sagde drømmeren , der gned sig i øjnene og så på uret . 
» Man skal aldrig drikke noget , man ikke er vant til . Nu har jeg ligget og fantaseret hele natten , og hvis karlen ikke havde kaldt på mig , havde jeg mistet toget . « 
» Hellere købmand med roser på tredje sal end herremand med blodpletter på hænderne «  , tænkte han , idet han tørrede sig i det snehvide hånd-klæde . 
Den følgende dag var hans fødselsdag , og om aftenen tog han hjem for at fejre festen sammen med sin familje . Børnene havde af deres sparebøsser skillinget sammen til en kringle med hans navnetræk ; midt på bordet stod en duftende blomsterbuket , og da han ved morgenkaffen under børnenes jubel sad og spiste sine egne begyndelses-bogstaver , anstillede han uvilkårlig sammenligninger mellem kringlen med sukkerbogstaverne og herregårdens port med de gyldne navnetræk . 
» Hvorfor ser du så glad ud , fader ? «  spurgte en af hans små drenge . 

» Fordi i har foræret mig den dejlige sukkerkringle «  , svarede faderen , idet han trykkede moderens hånd og klappede drengen på kinden . 
Efter kaffen tog hele familjen ud til et punkt på kysten , fra hvilket man havde en vid udsigt over havet . Denne udflugt hørte til mandens kæreste adspredelser . Der afrystede han forretningsstøvet og legede på stranden med sin kone og sine børn , medens flagsmykkede sejlere vuggede ude på havet . En gang om året lejede han sig på 14 dage ind i et fiskerhus og lod børnene løbe omkring med bare ben i mark og skov , når de ikke foretrak at vade i vandet . Hele familjen nød i fulde drag sommervarmen og friluftslivet og vendte efter ferien forfrisket tilbage til den lumre , støvede by . 
Efter en times kørsel nåde selskabet målet for udflugten . Men i stedet for at tage ind i kroen lod konen vognen køre videre og gøre holdt foran et beskedent lille hus , hvis vægge var skjulte af roser og vinløv . 
Manden spurgte forundret , hvorfor de skulle gøre holdt her . Men konen bad ham stige ned af vognen , og hele familjen trådte ad den åbne dør ind i de små blomstersmykkede værelser , fra hvilke en lukket glasveranda førte lige ud til stranden og havet . 
» Må jeg overlevere dig din fødselsdagspresent «  , sagde konen , idet hun overrakte sin forbavsede mand skødet på huset . Hun havde i årevis sparet 

sammen af sine husholdningspenge for at kunne berede ham den glæde at blive ejer af et lille sommerhus i stedet for at bo hos fremmede eller på kroen . 
» Jeg har ikke betalt det hele «  , sagde hun undskyldende ,  » men jeg bliver ved med at afbetale hvert år , indtil stedet er gældfrit . « 
» Jeg véd , du har altid sværmet for en herregård «  , føjede hun smilende til ,  » men foreløbig må du tage til takke med denne mindre udgave . « 
Børnene havde allerede fået sko og strømper af og tumlede sig nede i strandsandet . Men købmanden drog sin kone til sig og så fra verandaen ud over havet . En rigdom af lykkelige tanker strømmede ind på ham , og hans hjerte fyldtes af mange varme ønsker . Men efter den dag sukkede han ikke mere : 
» Gid jeg havde en herregård ! « 

penge . 
» Hvorfor må vi aldrig tale om penge i onkels hus  ? «  spurgte en ung pige en ældre , ugift slægtning , der sad og arbejdede på et kunstbroderi . 
» Lige som en ubehændig hånd ved nogle få falske sting kunne forstyrre mit arbejde , således kan man ved nogle få uagtsomme ord forstyrre stemningen hos følsomme mennesker , «  svarede den ældre dame , idet hun et øjeblik standsede sit arbejde og med et kærligt blik så op på et portræt af sin Broder , den mand , der var tale om . 
» Men hvis det er sandt , at onkel driver en stor forretning og har tjent millioner , så må han jo dog stadig have med pengesager at gøre uden for sit hjem , «  indvendte den praktisk anlagte unge pige , idet hun lagde armen om tantens Hals og truende med fingeren fortsatte :  » Kære tante , jeg har nu været konfirmeret over et helt år , og jeg synes , du 

skulle snart begynde at tale til mig som til en fornuftig person . Lad mig nu en gang høre hemmeligheden og kom ikke med nye udflugter . Fortæl ! « 
Og tanten fortalte : 
» Min Broder var i sine yngre dage meget pedantisk og søgte at gennemtvinge en systematisk orden ikke alene i sin tænkning og sit arbejde , men han formåede også for systemets skyld at båndlægge sine følelser . Hjertet var meget ømt , men det blev behersket med en ubøjelig viljestyrke . 
Han havde kun et barn , en vakker dreng med store , drømmende øjne . Ingen havde den magt over faderen som dette lille fire Års barn . Millionerne var den gang langt borte ; indtægten var ringe , og min nøjsomme svigerinde førte et meget beskedent hus . Få år efter sit giftermål havde min Broder begyndt en selvstændig virksomhed under meget vanskelige forhold . Han beklagede sig aldrig over arbejdet og afviste spøgende vor ængstelige omsorg for hans befindende , men vi så med bekymring , at en stadig tiltagende spænding og overanstrengelse nedbrød hans sundhed . Øjnene havde sommetider det udtryk af træthed , som fremkaldes af søvnløse nætter , men ansigtet genvandt hurtigt sit lykkelige udtryk , når han var sammen med sin dreng . Når barnet sad på hans knæ eller legede omkring ham i det lille tarvelige arbejdsværelse , der den gang tillige var dagligstue og stald for gyngehesten , glattedes 

rynkerne på panden ; øjnene lysnede , og stemmen genvandt sin friske , ungdommelige klang . 
Naturligvis skulle barnet opdrages til et pragt-exemplar af et menneske , og min Broder søgte i lærde skrifter om børneopdragelsen reglerne for drengens karakterudvikling . Den lille havde en besynderlig forkærlighed for penge og vågede med gnieragtig omhu over en lille æske med sølv og kobberskillinger , som han dels havde fået foræret og dels tigget sig sammen ved sagte , så ofte han fandt lejlighed dertil , at hviske anmodningen om en skilling ind i øret på husets intimere omgangsvenner . Denne farlige tilbøjelighed måtte ifølge min Broders opdragelsestheorier rettes straks , men drengen , der instinktmæssig kendte sin magt , hørte moralen uden at adlyde . Kom det en gang imellem til en heftig scene mellem faderen og barnet , var det altid i anledning af pengene . 
» Herre gud , lad dog barnet i fred . Lad ham glæde sig over de blanke skillinger . Den slags små passioner retter sig af sig selv . En moral , børn ikke forstår , nytter det ej at tvinge ind i deres små hoveder , «  har jeg hørt min svigerinde sige , når min principfaste Broder uden at blinke havde udøvet sin myndighed og bagefter halvt forknyt , i nedtrykt stemning ventede på det øjeblik , da han atter kunne blive gode venner med synderen . 
Men min Broder tålte ingen modsigelse og fast 

holdt efter en mæglende indblanding kun mere hårdnakket sin opfattelse . 
En gang var drengen bleven holdt et par dage i sengen på grund af et ildebefindende , der lignede et anfald af forkølelse . Han sad og snurrede sine skillinger rundt på en bakke , da hans gudmoder kom for at se til ham . 
» Gudmoder , giv mig en skilling , «  hviskedee barnet og tog med glædestrålende øjne en blank daler ud af hendes åbne pengepung . 
Da gudmoderen var gået , kom faderen ind også den nye , store sølvmønt . 
» Har du bedt gudmoder om den ? «  spurgte han vred . 
» Ja , jeg har , «  svarede barnet . 
» Nu sender jeg gudmoder ind igen til dig , og så skal du straks give hende daleren tilbage og bede hende om forladelse , fordi du har tigget om penge . « 
Gudmoderen måtte , så nødig hun gjorde det , tage sin daler tilbage . Derefter talte min Broder længe heftig til drengen , der forskrækket samlede sine skillinger sammen i æsken . 
» Du må gerne tage dem alle sammen , fader , «  sagde den lille patient til sidst , idet han brast i gråd , foldede de små bløde hænder og lagde hovedet træt tilbage på puden . To dage senere var drengen død uden at have talt igen . 
Slaget ramte min stakkels Broder så hårdt , at 

han næsten mistede forstanden over det . Man påstår , at tiden læger sorgerne , men den har ikke læget hans sorg . Der er gået mange år , siden barnet døde , men jeg kan endnu se det fortvivlede , melankolske udtryk i hans øjne , når han sidder og ser på billedet af sin dreng . 
Og så har heldet fulgt ham som en hån i alt , han senere har foretaget sig . Rigdommen er så at sige væltet ind over ham tilligemed borgerlig anseelse og høje hædersposter . Et anstrengende arbejde har forkortet ham tiden , og sorgen har gjort ham mild og god og overbærende , men han har aldrig , selv medens min svigerinde endnu levede , haft en lykkelig time siden . For nogle år tilbage besøgte han et tysk badested . Lægerne mente , at en forandring i de vante , daglige forhold og omgivelser ville virke oplivende på hans flumør og styrke hans svækkede helbred . Efter flere måneders fraværelse kom han tilbage , mild og stille , som han var gået . Hverken lægerne eller jeg kunne spore nogen forandring . Men en dag , da jeg tilfældigvis ordnede papirerne på hans skrivebord , så jeg i en halvåben skuffe den lille , runde papæske med barnets opsparede skillinger . På låget , der før havde været hvidt , stod nu begyndelsesordene af det dejlige tyske digt : 
» Es ist bestimmt in gottes ratt , Dass man vom liebsten , was man hat muss scheiden . « 

det var det eneste , synlige minde om hans ophold i Tyskland . — 
» Men , kære tante , du har rent glemt at fortælle om den smukke enke , hvis børn onkel har interesseret sig så meget for i de senere år , «  sagde den nysgerrige unge pige , efter at hun bevæget havde hørt tantens fortælling . 
» Vi søskende , «  fortsatte denne ,  » har , som du véd , i mange år plejet at tilbringe juleaftenen i din onkels hus . En gang blev der , medens vi sad ved aftensbordet , ringet på klokken , og pigen , som åbnede døren , fortalte , at der uden for stod et barn , som ville tale med Herren . Min Broder gik ud og fandt en lille fire Års pige , der bleg og rystende af kulde gentagende fremstammede det ene ord :  » Penge «  ,  » Penge . « 
Han tog den lille ved hånden og fulgte med for at se , hvor hun hørte hjemme . Uden for huset , lænet op imod muren , stod barnets moder og græd . Plun havde forsøgt at tigge selv , men uden held . Nu havde hun taget barnet med for at prøve , om ikke i juleaftenens feststemning et varmt følende hjerte skulle blive rørt ved synet af den lille forladte pige . Min Broder fulgte med og fandt på enkens kolde kvistværelse to børn til , som var krøbne sammen i mørket og græd af sult og længsel efter moderen . Hun havde efter mandens død kæmpet bravt for sine børn , men mistet alt og var i sin 

hjælpeløshed nær ved at fortvivle . Nu blev der tændt lys , og inden en time var gået , fejrede enken med sine børn juleaften på kvisten . Min Broder havde , medens vi sad ved aftensbordet , bragt glæde og solskin ind i et fattigt hjem , der har været fredlyst siden . Vi lagde alle mærke til hans glade stemning , da han kom tilbage , men det varede længe , inden vi hørte , hvor han havde været , og hvad han havde gjort . 
Men samme juleaften , efter at alle gæster var gåde , sad han ene i sit værelse foran drengens billede og fejrede jul på sin vis . 

st . Patrick . 
I en lille irsk landsby lå en gammel kone for døden . I det mindste havde naboerne opgivet hende , og præsten , den gode fader Andrew , havde efter hendes opfordring givet hende sakramentet . Læge havde hun aldrig brugt , og det eneste lægemiddel , hun kendte , var en patentmedicin , der kurerede for alle menneskelige sygdomme . Sommetider , når en af grisene fejlede noget , fik også den et par dråber af medicinen med i trugen , og virkningen havde også for grisenes vedkommende altid været meget tilfredsstillende . Det var heller ikke medicinens eller alderdommens skyld , at Mary Anne ikke denne gang kunne komme sig . Hun havde en stærk konstitution og var kun nået lidt op i tredserne endnu . Hendes liv havde dertil været så regelmæssigt og så rent , som forholdene tillod . Huset var bygget af lér og bestod kun af et eneste værelse . Et stengulv havde hun ikke haft råd til , men med undtagelse af 

hønsenes hjørne og den bås bag ildstedet , i hvilken grisene sov , var lérgulvet i tørt vejr altid holdt i upåklagelig stand . I regnvejr blev det lidt fedtet , men det kunne ikke undgås , siden der ikke fandtes nogen skorsten . Røgen steg fra det åbne ildsted lige op i luften gennem en åbning i taget . Nogle få stole , et bord , et skab og en til væggen fastgjort seng , der om dagen kunne klappes sammen , var i forening med lidt køkkentøj og fajance alt , Mary Anne på det huslige udstyrs område havde behøvet for at befinde sig vel ved tilværelsen . Og i sammenligning med mange andre var hun også en holden kone . Hun havde aldrig behøvet at sulte . Hendes salige mand , som havde haft navn for at være lidt kneben i pengesager , havde sørget samvittighedsfuldt for hendes udkomme , og på sin dødsseng havde han trøstet hende med , at hun , så længe hun levede , aldrig ville savne kartofler , hvis hun vedblivende var flittig og sparsommelig og ikke gav for meget bort til sine fattige naboer . 
Det , der havde tæret på Mary Anne og bragt hende på sottesengen , var længsel efter hendes eneste barn , der som femten Års dreng var gået til Amerika for at gøre sin lykke . Så længe han var hjemme , havde enken aldrig beklaget sig . Han var en brav søn med blide , blå øjne , og alle , der kendte ham , måtte holde af ham . Og så var han en klog dreng , som kunne læse og regne , længe 

førend mange af hans jævnaldrende havde lært deres lille tabel . Både skolelæreren og præsten havde spået drengen en lys-fremtid , men da han drog bort , var det , som om alt solskin var gået ud af Mary Annes liv . Når grisene gryntende kom og slikkede hende på hænderne , klappede hun dem ikke mere kærligt på bagen som før , og når hønsene glemte husets gode sæder og opførte sig utilbørligt på stolene eller bordet , kunne det hændes , at Mary Anne blev vred og truede ad dem med fejekosten . 
I de tre år , der var forløbne , siden Tommy drog til Amerika , havde hun kun nogle få gange hørt fra ham . Det syntes ikke , at lykken var ham gunstig , og skolelæreren , som læste brevene for hende , fordi hun ikke selv havde lært det , rystede flere gange betænkelig på hovedet . 
» Vi må sætte vor lid til st . Patrick , «  sagde han trøstende .  » Tommy har altid været en god dreng , og Vorherre vil nok hjælpe ham , når st . Patrick beder ham om det . « 
Men skønt enken morgen og aften havde bedt til denne ærværdige helgen , der er irlændernes særlige skytspatron , var der nu næsten gået et helt år uden efterretning , og det var mere , end Mary Anne havde kunnet tåle . 
» Vi må se at holde på kræfterne , så længe vi kan , «  sagde en af nabokonerne , der kom for at 

se til den syge enke , idet hun efter at have rakt hende sin fyldte snustobaksdåse , ud af sin kurv fremtog en tallerken med frisk kogt havregrød og nogle delikate skiver røget flæsk . 
» Det er synd for den gode mad , «  sagde Mary Anne , der for nylig havde fået sakramentet og lå og ventede på , at st . Patrick skulle komme og lukke himmerigets porte op for hende . 
Men den dejlige Duft af den varme grød og det røgede flæsk drog dog et øjeblik tankerne tilbage til jorden , og med lidt hjælp fra nabokonen rejste hun sig op i sengen for at hædre den gode giver . I begyndelsen gik det lidt langsomt , men hvad enten det nu var nabokonens trøstende ord eller sakramentets virkning , så kom der lidt efter lidt nogen farve i de blege kinder . Og da det meste af grøden og en Skive af flæsket var spist , sank Mary Anne styrket tilbage på puden , idet hun gentagende lod perlerne på sin rosenkrans glide mellem fingrene . 
Om hun derved tænkte mest på sin søn eller mest på sin skytspatron , blev ikke opklaret , thi hun bevægede læberne uden at udtale sine tanker . Udtrykket i ansigtet tydede snarere på trods end på from hengivenhed i skæbnen . 
» Hvis jeg blot endnu en eneste gang kunne se min dreng , «  sagde hun efter nogen tids tavshed til veninden , som sad og holdt hendes hånd ,  » så ville jeg dø rolig . Fader Andrew har skrevet til ham , at 

jeg lå for døden , og jeg er vis på , at Tommy vil komme , så hurtig han kan . Men vejen er lang , og rejsen er dyr , og jeg havde ingen penge at sende ham . « 
» Med st . Patricks hjælp kommer han nok , inden det bliver for sent , «  sagde nabokonen deltagende , idet hun rettede på hovedpuden og rejste sig for at sige farvel .  » Se nu at få lidt søvn oven på maden , så skal jeg komme igen hen ad aften . « 
Derefter tændte hun sin kridtpibe , jagede hønsene og grisene uden for huset og lukkede døren efter sig for at skaffe den syge et par timers ro . 
Tommy havde ganske rigtig modtaget præstens brev og var straks gået om bord i en engelsk damper , hvis godlidende fører efter at have hørt hans historie gav ham fri passage , mod at drengen skulle hjælpe med i maskinrummet . Efter ankomsten til Liverpool opnåede Tommy på lignende vilkår fri overfart til Dublin . Men derfra skulle han videre med jernbanen , og da hans få penge ikke slog til , satte han sig resolut på en af pufferne af den bageste vogn og dampede uden billet med iltoget ud af stationen . 
Uheldigvis havde en af jernbanens embedsmænd opdaget den blinde passager . Der blev telegraferet til den næste by , og ved ankomsten dertil stod en politibetjent parat for at kræve synderen til regnskab . 

trods sine indtrængende bønner og tilbudet om at aflevere sin sidste Penny for at slippe fri , måtte Tommy , der nu kun var nogle få mil fra sit hjem , følge med på politistationen . Den følgende dag blev han kaldt frem for skranken i den åbne retssal , og skønt den raske , blåøjede gut ved sit rørende simple og dog veltalende forsvar øjeblikkelig vandt alle tilhørerindernes hjerte , blev han dog dømt skyldig til enten at betale en større pengebøde eller at afsone sin brøde med 8 dages fængselsstraf . 
Den ubøjelige dommer , hvis stærkt markerede , røde ansigt skinnede truende frem af en lang , hvid paryk , havde affærdiget sagen uden at forandre en mine , men inden han kaldte den næste synder frem , vendte han sig om og hviskedee nogle ord til en af retssalens tjenere . 
Dommernes hustru og datter var som sædvanlig komne ind fra landet i deres ekvipage for at hente faderen hjem . Vognen ventede uden for domhuset , medens damerne efter at have overværet en del af retsmødet besørgede nogle ærinder inde i byen . 
Ved deres tilbagekomst var ekvipagen forsvunden , men dommeren , der ventede uden for retssalen , havde sendt bud efter en drosche . 
» Jeg overlod vor vogn til en af mine politiske venner , som kom hertil i et diplomatisk ærinde og trængte til en hurtig befordring «  , forklarede sagte og hemmelighedsfuldt den værdige rettens mand , der 

havde afført sig den alvorlige dommerdragt og så en hel del mildere ud i høj silkehat og lys paletot med en rose i knaphullet . 
Hans fødselsstolte frue , der med endnu større interesse , end manden selv , fulgte de politiske begivenheder og ivrig længtes efter at se sin mand i parlamentet , siden hun som kvinde ikke kunne få sæde selv , forklarede om aftenen efter théen for en lyttende kreds af husets udvalgte venner sammenhængen mellem hjemkomsten i drosken og di-plomatiken . 
» Jeg er ikke berettiget til at udtale mig om detaillerne , «  fortsatte hun med et advarende sideblik til sin lattermilde , kådmundede datter ,  » og selv angående det lidet , jeg har meddelt , må jeg bede dem iagttage den strengeste diskretion . Politiken kræver stor forsigtighed , og det var min mands ven meget magtpåliggende , at hans navn og hans besøg her på egnen ikke med et ord blev omtalt i bladene . « 
» Kære moder , hvorledes har du dog kunnet lade fader binde dig den historie om diplomaten på ærmet . Jeg har taget kusken under forhør , da han kom hjem , «  sagde datteren leende ,  » og nu skal jeg fortælle jer hele historien . « 
» Fader har som sædvanlig ladet sit gode hjerte løbe af med sig . Han har naturligvis haft den største vanskelighed med at holde øjnene tørre , da den 

smukke , unge knøs talte om sin gamle , syge moder . Og oven på den strenge dom har han ud af sin egen lomme betalt bøden , løsladt fangen og ladet ham befordre hjem til sin gamle moder i vor ekvipage . « 
» Der har vi hele hemmeligheden , ikke sandt fader ? «  råbte hun til dommeren , der lige var trådt ind i døren , idet hun kærtegnende og beundrende lagde armene om hans Hals og så kærligt ind i hans vakre , af hjertensgodhed lysende øjne . 
» Og om nogle dage kommer han til mig , for at jeg på en eller anden måde kan hjælpe ham frem , men det bliver en hemmelighed mellem os to , «  hviskedee han sagte ind i datterens øre , medens moderen under selskabets munterhed halvt fornærmet gav ham nogle straffende småslag med sin vifte . — 
Mary Anne følte sig forfrisket efter søvnen og lå og tænkte på Tommy : pludselig hørtes den usædvanlige støj af en ilbefordring på landsbyens lidet befærdede gader , og et øjeblik efter lå drengen i hendes arme . Tårer væltede ud af hans øjne over hendes blege kinder . 
» Nu må du ikke dø , lille moder , «  sagde han med blid stemme , idet han kærligt glattede hendes sølvgrå hår . Og Mary Anne tog endnu samme aften en stor ske fuld medicin for at vise sin gode vilje . 
Virkningen var aldeles mageløs . Da nabokonen 

næste morgen kom for at se til hende og hørte , hvad der var foregået , udbrød hun forbavset :  » Det kan du takke st . Patrick for . « 
» Her er han , «  sagde Mary Anne , idet hun drog et i træ udskåret helgenbillede frem under sin hovedpude .  » Men jeg lod ham også i går vide , at hvis han ikke skyndte sig med at hjælpe , så ville jeg putte ham i ilden og blamere ham over hele landsbyen . « 

manden med småpengene . 
Iltoget standsede klokken 8 om aftenen ved en lille station i Holland , og vor vogndør blev åbnet for en skummelt udseende passager , der stod på perronen og skændtes med restavratøren om en hånd fuld småpenge , denne havde givet ham tilbage på en guldmønt . 
» De må ikke tro , de kan snyde mig «  , råbte manden på engelsk , idet han på fingrene foretog et regnestykke over leverede fortæringsgjenstande . Men togføreren fløjtede , og passageren måtte overlade valpladsen til sin trivelige modstander , der blev stående med himmelvendt åsyn og flænderne i bukselommen og lod , som om han ikke forstod et ord af den arrige rejsendes beskyldninger . 
Vi sad i forvejen tre i kupéen , men den ny tilkomne fjerde mand fyldte med sin voluminøse bagage mere plads end alle vi andre tilsammen . Der var fulgt en ubehagelig , gennemtrængende tranlugt med manden , og ingen af os talte til ham . Tvært imod 

trak vi os længst mulig bort fra ham og genoptog vor afbrudte konversation . 
Et par timer senere nåde vi damperen , som skulle føre os over Nordsøen til anløbsstationen på den engelske kyst . Fortælleren sikrede sig en soveplads og steg op på dækket for at ryge en cigar . Vejret var stille og klart , og den kølige søluft virkede forfriskende oven på den lange jernbanekjørsel . Et øjeblik senere kom en medrejsende og bad om tilladelse til at tænde sin cigaret , det var manden med tranlugten , men hans ansigt havde ved nøjere betragtning et mindre frastødende udtryk , og øjnene lyste af energi og intelligens . 
» Det forundrede dem måske «  , sagde han ,  » da de før så mig optræde så heftig på den hollandske station , men manden havde bedraget mig . Han antog , at jeg som fremmed ikke kendte den hollandske mønt og gav mig en halv gylden for lidt tilbage på en sovereign . Man vinder vel som oftest ikke stort ved at være så nøjeregnende , men jeg har nødtvungent gennem bitre erfaringer lært at sætte pris på punktlighed i pengesager , og desuden bør man principielt aldrig lade en sådan slyngel slippe for tiltale . « 
» Hvor jeg har rejst , har jeg sjældent haft grund til at beklage mig over mangel på ærlighed «  , svarede jeg noget køligt , idet jeg satte mig på en af dæksbænkene . 

» Så har de rimeligvis ikke rejst i lande , hvor uærlighed hører til dagens orden ? «  sagde han roligt , idet han vendte sig om for at gå . 
» Vil de ikke sidde ned ? «  sagde jeg i venligere tone , idet jeg gjorde plads for ham og spredte min plaid over bænken . 
Han fulgte min opfordring , og medens det prægtige , store skib i pilsnar fart skød gennem bølgerne , fortalte han mig nogle tildragelser af sit liv . 
» Min fader var forretningsmand af den gamle skole og opdrog mig til at følge i sit fodspor . Kun klagede han over , at jeg var alt for ligegyldig med hensyn til ordningen af mit pengevæsens detailler .  » Du har haft for let ved at blive selvstændig «  , plejede han at sige .  » Havde du som jeg begyndt med tomme hænder , ville du være mere forsigtig , end du er . Det er lettere at skabe en formue en at bevare den . « 
» Skønt jeg ikke tillagde disse gamle , lidt hørte regler synderlig betydning , lykkedes det mig dog temmelig hurtigt at danne mig en lønnende virksomhed . I begyndelsen af halvfjerdserne havde jeg bi . a . oparbejdet en betydelig forretning i russiske pelts-varer , som jeg købte gennem kommissionærer i st . Petersborg og Moskov og solgte i de forenede stater . Køb og salg reguleredes kontant ved varernes modtagelse , og i den døde tid mellem saisonerne havde jeg altid større beløb disponible , som jeg på grund 

af den lave rentefod ikke kunne være tjent med at lade stå på folio i bankerne . Jeg plejede derfor at købe spekulationspapirer , men for ej at løbe nogen større risiko valgte jeg aktier i en hel del forskellige foretagender , således at jeg ikke kunne lide noget synderligt tab , selv om et enkelt af dem skulle vise sig usolid . « 
» Blandt andre papirer havde jeg tilfældigvis fået overdraget en enkelt » Glasgow-bank «  aktie på £ . 100 , som jeg gemte i mit pengeskab sammen med andre værdipapirer uden at lægge mærke til , at disse aktiers ejere til enhver tid med hele deres formue var forpligtede til solidarisk ansvar lige over for bankens kreditorer . « 
» Da jeg i 1876 en dag sad hjemme og læste min morgenavis ved kaffen , så jeg til min overraskelse , at  » Glasgow-banken «  dagen i forvejen havde standset sine betalinger .  » Det er heldigt , at jeg kun har £ 100 i det papir , «  tænkte jeg hos mig selv , da mit øje pludselig faldt på en redaktionsnotits , ifølge hvilken jeg forfærdet sprang op og løb til pengeskabet for at undersøge aktiens ordlyd . « 
» Det er højst beklageligt , «  skrev bladet , at denne affære rundt om i landet bringer ruin over mangfoldige familjer , der næppe nogensinde har anet , at de med hele deres formue var ansvarlige for bankens forpligtelser , selv om de kun sad inde med en eneste aktie . « 

» Ved med bankende hjerte at undersøge aktiens ordlyd fandt jeg desværre bladets notits bekræftet , men endnu nærede jeg det håb , at betalingsstandsningen kunne være midlertidig , og at underbalancen i hvert tilfælde kun androg et mindre beløb i forhold til bankens samlede aktiekapital . Få dage senere viste imidlertid statusopgørelsen , at der ved vanvittigt letsindige og til dels ligefremt bedrageriske dispositioner fra direktionens side var tabt et så svimlende beløb , at jeg tillige med tusende andre aktionærer ville tabe alt , hvad jeg ejede , uden at dette endda ville forslå til at skaffe kreditorerne fuld dækning .  « 
» Der rejste sig over hele England og Skotland et råb af harme over denne lumske ansvarsfordeling . Bankens direktører arresteredes og straffedes , og der blev fra lovgivningens side gjort skridt til for fremtiden at beskytte det store , i pengesager lidet indviede publikum mod lignende katastrofer . « 
» Jeg kunne måske , om ikke helt , så dog delvist have sneget mig fra mit ansvar . Men hvis jeg ville være en ærlig mand , så var jeg en ruineret mand . og jeg valgte det sidste . Mit smukke hus , til hvilket der knyttede sig mange af mine kæreste erindringer , måtte jeg opgive , og min familje måtte tage til takke med et tarveligere hjem . Men jeg havde venner , som hjalp mig over det værste , og 

min kone og mine børn har aldrig fået at vide , hvor fattig vi i virkeligheden var blevne . 
Det stod straks efter krisens indtræden klart for mig , at jeg for fremtiden måtte arbejde langt mere ihærdigt end før for at kunne vedligeholde et nogenlunde sorgfrit hjem og lade mine børn fortsætte deres omgang og deres undervisning i samme spor som hidtil . Jeg gav mig da i kast med fremmede sprog og rejste efter få måneders forløb selv på indkøb til Rusland i stedet for at henvende mig til mine gamle kommissionærer . 
De vil have lagt mærke til min store bagage . Det er mine sengklæder , som jeg på disse rejser altid må føre med mig . Østen for Moskov begynder luften at lugte af asiaterne . Man støder sjældent på et hotel , i hvilket der findes opredte senge for de rejsende . En for os vestevropæere ufattelig urenlighed og ophobning af utøj og uhumskheder gør det til en bydende nødvendighed , at hver rejsende må medføre sine egne sengklæder . Dertil kommer så den højst ubehagelige og usikre befordring , man er henvist til , så snart man forlader jernbanelinjen . Fire heste spændes i gåselinje foran postvognen , der som oftest er en firkantet kasse uden fjedre . Vejen går gennem lange skovstrækninger , hvor man har ryddet krattet og afhugget træerne , men ladet stubbene stå . I regnvejr synker hjulene ofte i mo-radsen til op over akslerne , og formår kuskens og 

passagerernes forenede anstrengelser ikke at hale vognen igennem æltet , tilkaldes der assistance fra skovbønder , der møder med heste og folk for at hjælpe postkusken frem , til han atter når farbar bund . Om natten ligger man udstrakt i den hårde trækasse med hovedet på den bare bund eller på sin vadsæk . Og når hjulene i farten støder på stubbene , hændes det ofte , at man slår hovedet mod vognkassen og vågner forskrækket og fortumlet , indtil man træt og udmattet atter vover at lægge sig . Kusken er meget medgj ørlig , især når man kan tale russisk og af og til giver ham en slurk brændevin . 
Om vinteren er rejsen endnu værre end om sommeren . Når befordringen om natten passerer skovene , kan man høre ulvenes uhyggelige hvin og se deres øjne lyse gennem mørket som bevægelige ildgnister . Kommer der for mange , skræmmer man dem bort med pistolskud . Hestene giver for hvert skud et ryk i vognen og passagererne får ingen hvile . Overfaldes befordringen af snevejr , og viser det sig umuligt at komme frem , så føres hestene og passagererne ind under træerne , hvor sneen er mindre dyb , og kusken opsøger da det nærmeste skovhus , hvor der gøres ophold en eller flere dage , indtil rejsen kan fortsættes . I disse russiske skovhuse står der midt i værelset «  en stor , flad kakkelovn , på hvis top familjen har sit sovekvarter . Der er hele døgnet igennem skodder for vinduerne , og når 

man behøver lys , tændes der en træspån . De rejsende behandles med megen venlighed og får anvist de bedste pladser på ovnen . For ophold og kost beregnes der som oftest kun en halv og aldrig mere end en hel Rubel om dagen . 
Man kan i disse bluse få et ægte russisk dampbad . I et særskilt , aflukket rum findes store stene , som ved hjælp af et uden for anbragt ildsted opvarmes til glohede , hvorefter de overhældes med vand , indtil rummet er fyldt med damp . Kvinder og mænd afbenytter disse baderum uden synderligt at ændse vore vestevropæiske begreber af blufærdighed , og russerne generer sig heller ikke for de fremmede rejsende . « 
» Ved indkøbet afpeltsvarer må man altid være på sin post . Sælgerne forsøger på alle mulige måder at gøre sig en ulovlig fordel , og lykkes det for dem at bedrage en køber , roser de sig åbenlyst af deres snuhed . Jeg har haft det tilfælde , at en mand , der kaldte sig min ven og havde gjort forretninger med mig i flere år , en aften ved toddyen med tårer i øjnene lettede sin tyngede samvittighed for mig . « 
» Du er min bedste ven , «  sagde han rørt , idet han greb begge mine hænder ,  » og jeg holder grumme meget af dig , men jeg har alligevel ikke kunnet lade være at snyde dig . Hver gang jeg har solgt dig mine skind , har jeg lagt færre stykker i bundterne . « 

» Det skal du ikke tage dig så nær , min ven , «  svarede jeg ham trøstende .  » Jeg har hver gang betalt dig mindre for bundterne , fordi jeg meget godt vidste , at du snød mig med styktallet . « 
» Denne oplysning hævede mig øjensynlig i hans agtelse , og han omtalte mig senere med stor respekt for sine russiske bekendte . Vort venskabelige forhold blev heller ikke i mindste måde forstyrret ved denne gensidige åbenhed . Tvært imod omfavner vi hinanden efter russisk skik ved ankomsten og afskeden , som om vi kunne være brødre . « 
» Når jeg har sluttet min tur og samlet alle mine skind , akkorderer jeg med et speditionsfirma om befordringen . Varerne går i samlede ladninger til Hamborg og afskibes derfra til mine aftagere i New York . Ved at besørge indkøbet selv , har jeg opnået så store fordele , at jeg har god udsigt til efterhånden at erhverve mig en formue igen . På min sidste rejse købte jeg ulveskind for 3 rubler , medens jeg før har betalt 16—20 rubler for stykket . 
» Alligevel vil det vare adskillige år endnu , inden jeg indvinder det beløb , jeg tabte ved  » Glasgow-banken «  og får råd til at tilbagekøbe det hus , i hvilket jeg selv og mine børn er født , og i hvis have jeg kender hver plante og hvert træ . « 
» Jeg er ingen kryster , men den dag , da jeg som fremmed måtte forlade mit prægtige , gamle hjem og 

så porten lukke sig efter mig , behøvede jeg hele min kraft for at skjule min bevægelse . « 
» Jeg synes , løverne på trappen nikkede tilos , «  sagde min ældste lille pige , der grædende havde vendt sig om for endnu en gang at sige farvel til sin lille have , der lå indrammet af roser under et af vin . duerne . «  — 
» Hvert år tilbringer jeg fire måneder i Rusland , og de uvante savn og anstrengelser har givet mig grå hår før tiden . Men når jeg så kommer hjem til min kone og mine elleve børn , glemmer jeg alle genvordigheder . Jeg lader dem så vidt muligt ikke mærke , hvor meget jeg må gennemgå for at holde dem fri for savn . En af mine småpiger spurgte mig for nogen tid siden i sit brev , om jeg ikke havde været i selskab og mødt kejseren , hvis billede hun havde set i et af de illustrerede blade . Jeg måtte uvilkårligt smile over barnets naive forestillinger , men jeg tænkte samtidigt :  » Hvis mine børn så det russiske selskab , deres fader færdes i , ville de græde . « 
» Selv har jeg efterhånden vænnet mig til det omflakkende liv . Men jeg beder dog af og til Vorherre om at stryge de fire måneder , jeg er i Rusland , fra min levetid , «  tilføjede han med et vemodigt smil , idet han rejste sig og så ud over søen frem mod horisonten , der skjulte Englands kyster . 

hans skæggede ansigt havde under den sidste del af fortællingen fået et vidunderligt mildt udtryk , og vi skiltes med et hjerteligt håndtryk , da vi sagde hinanden godnat . 
Den næste morgen nåde vi London , hvor vi tog ind på et hotel , i hvilket han var kendt , og jeg lagde mærke til , at den gamle , hvidhårede vært modtog skindhandleren med udsøgt forekommenhed . 
I løbet af dagen besørgede jeg nogle forretninger , men ved middagsbordet genfandt jeg min luvslidte rejsefælle klippet og barberet og iført fint linned og en elegant ny rejsedragt . Han var lige frem bleven en smuk mand med indtagende træk , og hele hans væsen var som forvandlet og frigjort . 
» Igår så de russeren , «  sagde han venlig , da han lagde mærke til min forbavselse ,  » men min familje kender mig kun , som de ser mig i dag . I England er jeg så vidt muligt gentleman . Her tæller jeg ikke mine småpenge . Hele min rejsebagage opbevares i London . Jeg henter den her i hotellet , når jeg går til Rusland , og afleverer den , når jeg kommer tilbage . Hvis min kone og mine børn så mig , som de har set mig , ville det kaste en skygge over deres lykkelige liv . Og hvorfor skulle jeg gøre dem bedrøvet ? « 
Manden rejste samme aften hjem , ledsaget at mine bedste ønsker og venligste følelser . Men af 

og til , når jeg senere har mødt et menneske , der viste sig karrig og nøjeregnende i pengesager , har jeg set en nobel skikkelse rejse sig frem af det kjøb-slående samfund og tænkt på skindhandleren med småpengene og de mange børn . 

manden med kamelierne . 
Han gik en morgentur i parken med to af sine børn , en lille pige på 10 og en dreng på 8 år . 
» Sig mig , fader , «  sagde den lille pige ,  » i gamle dage troede de på Odin og på ttor , som boede i valhalla , ikke sandt ? « 
» Ja , mit barn i « 
» Og da Odin og ttor blev gammel , så kom der en ny gud , som bor oppe i himlen , og som hedder Vorherre , ikke sandt ? « 
» Ja , mit barn . « 
» Men når nu Vorherre er bleven gammel , hvem tror de så på ? « 
» Ja , mit barn . « 
» Å , du hører jo slet ikke efter , fader , nu går du igen i dybe tanker , «  sagde den lille pige fornærmet , idet hun trak sin fader i frakkeærmet . Så spurgte hun en gang til , men svaret syntes ikke at tilfredsstille hende . 

» Hver gang Vorherre bliver gammel , så bliver han ung igen «   . . . .  » Gud er algod , almægtig og allestedsnærværende , det vil sige , han er alle vegne på en gang «   . . . .  » Han kan gøre sig stor og lille , lige som han vil , og komme ind i tivoli uden billet , ikke sandt , fader ? «  sagde den lille dreng , der , kunne sin religion på ramse og plejede at anskuelig-gjøre sine søskende de lærte sandheder i en række af levende billeder . 
» Ja , mit barn . « 
Børnene fortsatte nu samtalen på egen hånd , og faderen hørte smilende til , medens de vovede sig videre og videre på gisningernes område . 
» Hvis gud er alle vegne , så skulle han have passet bedre på i går , da snedkerens lille barn faldt ud af vinduet og døde , «  sagde pigen , som havde hørt moderen oplæse det sørgelige tilfælde af avisen . 
» Når vi dør , så bliver vi engle , og så lærer Vorherre os at flyve . Nu flyver snedkerens lille barn måske der oppe med de andre engle , «  sagde drengen , idet han stod stille og så på himlen . 
» Der kommer del «  råbte pludselig den lille pige , idet hun løb hen til en bænk ved en lille sø , fra hvilken man kunne kaste brød ud til et par svaner , som havde tilhold der . 
» Jeg kan ikke se dem , «  sagde drengen , som endnu stirrede op i luften og tænkte på englene . 
» Her er de , giv mig brødet , fader ! «  råbte den 

lille pige , og drengen , som nu havde opdaget svanerne , skyndte sig ned til søen og hjalp søsteren med at fodre dyrene . 
Morgensolen skinnede varmt ned på trætoppene . Bænken var overskygget af nys udsprunget bøgeløv , og luften var fyldt med vårduft og fuglesang . Faderen sad på bænken og glædede sig over naturen og over sine børn . De små ansigter lyste af glæde , medens de kastede brødet over rækværket . De største stykker tog svanerne , men en skare af vævre guldfisk flokkedes om de mindre brokker , og børnene jublede , når fiskene pikkende og blinkende sloges om byttet . 
» Nu skal vi hjem og drikke kaffe , «  sagde faderen , da fodringen var endt . 
» Å , lad os blive lidt endnu , «  bad børnene ,  » her er så dejligt . « 
» Vi må gå nu , moder venter på os , men hvis det bliver smukt vejr , går vi her ud igen i morgen , «  sagde faderen , og børnene , som var vant til lydighed , tog ham ved hånden og fulgte under livlig samtale med hjem til frokostbordet , som de pyntede med hjembragte anemoner og bøgekviste . 
» Vi må hænge en gren over bedstemoders billede ; hvis hun havde levet , så havde vi fejret hendes fødselsdag i dag , «  sagde moderen , idet hun trykkede sin mands hånd . Hun vidste , at han havde holdt meget af sin moder , og hjalp børnene med at pynte 

portrætet af den ærværdige gamle dame , hvis træk var gået i arv til sønnen . 
Denne tog efter frokosten afsked med familjen , for at varetage forretninger i en anden kant af byen . Da han sent om aftenen kom tilbage , gik han på hjemvejen ind i en blomsterboutik og købte en bouket af hvide kamelier . 
» Skal den være til en dame ? «  sagde den unge pige , som bandt blomsterne for ham , idet hun så på ham med store skjelmske øjne . 
» Naturligvis , «  svarede han smilende .  » De må endelig gøre den så fin som mulig . « 
» Jeg synes , lidt venushår ville tage sig godt ud med det hvide , og så burde der helst være et par smukke roser i midten for kontrastens skyld . « 
Køberen gav sit samtykke til disse og flere forslag af den unge pige . På hans let henkastede spørgsmål :  » Den bliver vel ikke alt for dyr ? «  svarede hun beroligende : 
» Det er bagateller , min herre , men for øvrigt er vi ikke vant til , at herrerne tager det så nøje med prisen for en damepræsent . Skulle bouketten være lidt for stor , så kan den deles . Nogle af blomsterne passer for håret , andre for skulderen , og så er der endda tilstrækkelig til en fin lille brystbouket . « 
Det hele blev omvundet med et flagrende silke-bånd og omhyggeligt indsvøbt i rosenfarvet silkepapir . 

» Hvor meget har jeg at betale ? « 
» Tolv kamelier å 50 øre er 6 kroner , fire roser å i krone er 4 kroner , venusgræs og bladgrønt kan vi regne for 2 kroner , silkebåndet er også et par kroner ; lad os sige 15 kroner for det hele , det er røverkøb på denne tid af året , og jeg er vis på , at damen vil blive henrykt . « 
Med disse ord rakte den driftige unge sælgerske bouketten til sin medgj ørlige kunne , idet hun fulgte med og åbnede døren for ham . 
» Plan går ud af byen med sine blomster . Gud må vide , hvem den lykkelige er ? «  sagde hun for sig selv , idet hun nysgerrig blev stående i døren for at se efter ham .  » Det var en rigtig gentleman ; ikke et ord om regningen . Bare man altid havde sådanne kunder . Men , desværre , de fleste drøvtygger sammentællingen og tænker på halvkronen , de har ofret , medens de våser om evig elskov og pynter deres kærester med gyldenlak og spinatgrønt « 
Manden med kamelierne fortsatte sin vej og bøjede lidt uden for byen ind på kirkegården . Her var alt stille . En Duft af visne kranse og spirende cypresser fyldte luften . Hist og her bevægede sig i frastand en enlig skikkelse lydløst mellem gravstederne . Så langt øjet kunne se , spredte månen sit lys over hældende kors og grånende monumenter . Stedets stemning greb ham  . . . . Lød der ikke et suk ?  . . . . Eller var det aftenvinden , der 

susede gennem bladene ?  . . . . Han stod stille og lyttede  . . . . 
Ingen luftning , intet liv , ingen lyd , alt var tavst . En dyb ro mindede om dødens rige . 
Han forlod hovedvejen og standsede foran et lille , af gamle cypresser overskygget kors . En enlig rose spirede på graven . Navnet på korset var navnet på hans moder . Her løste han kamelierne ud af det rosenfarvede hylster og fæstede bouketten til korset . Kamelien havde været hans moders ynd-lingsblomst . 
Halvt glemte barndomsminder vågnede , og en række af lyse billeder gled forbi , medens han sad på rækværket og lod tankerne vende tilbage til det hjem , i hvilket hans brave , milde moder havde spredt solskin til alle , der kom i berøring med det . Han havde gerne beholdt hende så længe , indtil hun i hans hjem kunne have set frugterne af sin livsgerning i andet slægtled , men hun var død , før han blev gift , og han vidste , at hun i sine sidste timer havde været bedrøvet på hans vegne . Hun var en troende Christen , der i alle livets forhold fandt sin trøst i bevidstheden om et faderligt forsyn , der aldrig svigter . Hun døde mildt og stille , som hun havde levet , i det faste håb om et gensyn . Han var ingen troende Christen , men han søgte ærlig efter sandheden og var ad tænkningens vej kommen til 

mange slutninger , som hans moder ville have god-kjendt , hvis hun havde levet . 
Nu sad han og mindedes hende , der slumrede under cypresserne , og så tænkte han på den tid , da han selv skulle sige farvel til alt , han havde kært hernede . Ville hans sidste time blive lige så lys , lige så fuld af håb og fortrøstning som hendes ?  .  .  . 
Han rejste sig og så op . Den samme måne , der har set tusinder af slægtled komme og svinde , lyste venlig ned fra den blå aftenhimmel . Tindrende stjerner mindede om afstande , der vækker anelser om evigheden . Og han lod tankerne tage flugt : 
» Blandt milliarder af verdensrummets levende og døde kloder gennemløber også vor lille jord sin beskedne bane . Der hviler et slør over dens fødsel , og ingen vil optegne dens sidste dag . Når den sidste mand har elsket den sidste kvinde ; når det sidste menneskehjerte har sukket sit sidste suk , så bliver der tavst , så bliver der glemsel , så bliver der fred . Men endnu lever jorden , endnu blomstrer roserne , endnu slår der varme hjerter . Insekterne summer . Hvad summer de ? Fuglene synger . Hvad synger de ? Vi forstår dem ikke , og de forstår ikke os . Når vi kæmper om det , vi elsker , og det , vi hader , om det , vi tror , og det , vi nægter , så vil efter en stakket tid vore stemmer dø hen som spurvenes kvidren . Evigheden lukker sig over dem og over os . 

stjernerne vil lyse over nye slægter med nye tanker , nye guder og nye religioner . Fra årtusend til årtusend vil erkendelsen blive friere og renere og sandere , og en gang i fremtiden vil den kamp , vi har ført om fortidens mytter og nutidens dogmer , interessere menneskeheden mindre end insekternes summen . « 
En let lyd afbrød hans tankegang . Kamelierne var faldne ned fra korset . Det var , som om den afdøde endnu en gang som ofte før havde villet nedlægge en mild protest mod hans ukristelige filosofi . Smilende tog han blomsterne og strøede dem over graven . Hans moders blide øjne havde aldrig for ham haft et fordømmende blik . De havde lyst med den ægte moderkj ærlighed , der stedse giver og stedse tilgiver . 
Da han kom hjem , stod ttebordet dækket i dagligstuen . Børnene var gået i seng . 
» Du ser så tankefuld ud , min ven , «  sagde hans kone , der havde lært at læse hver stemning i hans ansigt . 
» Jeg har været på besøg blandt de døde . « 
» Så er det bedst , at du ser noget levende , inden du drikker the , «  svarede hun opmuntrende , idet hun med lampen i hånden lyste ham ind i børnenes sovekammer . 
Der lå de i række , store og små med friske , dunede ferskenkinder . En lyslokket lille dreng med 

smilehuller i kinderne lo og talte i søvne , medens han vendte sig om på den anden side og drømte videre . 
Faderen standsede sidst ved sengen af den lille pige , der plejede at gå morgentur med ham . Hun sov trygt med foldede hænder , men det fine lille ansigt havde et eget alvorligt udtryk , som om livets mange mørke gåder var begyndt at kede og trætte barnesindet . Og medens han stod og så på hende , faldt det ham ind , hvad barnet om morgenen havde spurgt om i parken : 
» Når nu Vorherre er bleven gammel , hvem tror de så på  ? « 

home sweet home . 
Sam sawyer , en af Englands farligste og dristigste forbrydere , var undveget fra fængslet . Telegrafisk meddelelse var endnu Samme dag udgået til Samtlige landets politistationer , og flere af Londons dygtigste detectives var ledsagede af blodhunde blevne udsendte for at gøre jagt på flygtningen . Nyheden om undvigelsen spredtes hurtigt gennem bladene , og fremkaldte skræk og bestyrtelse ikke alene i selve England , men også i Skotland og Irland , thi Sam sawyer havde efterladt sig minder i alle landets egne . Ingen mur var ham for tyk , intet pengeskab var sikkert mod hans angreb , og intet Spring var ham for dristigt , når det gjaldt om at undflye sine forfølgere . 
I London havde han med utrolig frækhed udplyndret en guldsmedeboutik , der var oplyst af hundreder af gasblus og bevogtet af politibetjente , som hele natten vandrede frem og tilbage foran vinduerne . Alle efterforskninger viste sig forgæves , men gennem 

vidneforhøret blev det oplyst , at en kuldrager havde båret en sort sæk ud af huset , kort efter at døren om morgenen klokken 6 var bleven åbnet . Ved politieftersynet viste det sig , at tyven fra kælderen havde udskåret et stykke af loftets bjælkelag . Man antog , at han , hver gang politiet på sin vandring vendte ryggen , med lynsnar fart havde tømt en eller anden beholder for sine kostbarheder . Når betjentene gjorde omkring og så ind i boutiken , var den udskårne plade atter på sin plads . 
Den slags bedrifter kunne få andre end Sam sawyer udføre , men når man mente at have fundet hans spor i London , blev pludselig politiet i Skotland alarmeret af lignende bedrifter , og inden man var færdig med undersøgelsen i Glasgow eller edinborg , meldte telegrafen , at sawyer havde vist sig i Dublin . 
En gang , da politiet var lige ved at tage ham , undveg han i sidste øjeblik forklædt som grevelig brudgom i en første klasses jernbanekupé , der telegrafisk var bleven bestilt for ham og hans unge  » Gemalinde «  . Herren og damen havde , som det senere viste sig , med et nådigt nik passeret en hel række af politikonstabler , der var opstillede på perronen for at udspejde og gribe tyven mellem de rejsende . En af de dygtigste politibetjente havde oven i købet været  » de nygifte «  behjælpelig med at lukke vogndøren og forhindre uvedkommende i at åbne kupeen med de nedrullede Gardiner . 

en anden gang havde sawyer i en snever vending meldt sig som spion hos selve den embedsmand , der var bleven udsendt for at fange ham , og forsynet med embedsmandens fripas var det lykkedes ham at undslippe sine forfølgere . 
I mange år havde sawyer med undtagelse at de perioder , i hvilke han var indespærret , været politiets skræk . Hans sidste , strenge dom lød på deportation på livstid . Undvigelsen havde han indledet ved inden afrejsen at melde sig syg , og det var lykkedes ham af fængselslægen at opnå en attest for , at han var lidende af et alvorligt hjerteonde . Men efter den påfølgende , halsbrækkende undvigelse , der fordrede dristige Spring i svimlende højde fra bygning til bygning , troede ingen på hjerteondet .  » Lægen har ladet sig dupere , «  var den offentlige menings dom , og det nyttede ikke , at lægen gjorde indsigelse . 
To detectives , Smitt og Mason , var , forklædt som jægere , taget med iltoget til nordengland . Ved en lille , af skove omgivet station steg de hen ad aften ud af kupeen og lod sig anvise værelser på et i nærheden beliggende hotel . Et kobbel hunde , som fulgte med de rejsende , blev indespærret og fodret , og der blev givet ordre til ikke at åbne døren , før jægerne næste morgen selv slap dyrene løs . 
Efter at de fremmede havde spist til aften , kaldte de værten op til sig på værelset og med 

delte liam deres ærinde , idet de fremviste deres politiskilte og omtalte indholdet af et brev , som værten selv havde sendt til politiet . Sawyers fader havde været præst i en nær ved stationen beliggende landsby , og værten , som var barnefødt på stedet , havde ment i en vildt udseende , sovende vagabond at genkende sin fordums legekammerat Sam sawyer . 
» Sent i går aftes , «  sagde værten ,  » gik jeg ud til en skovsø for at se til mine fiskeredskaber . Men da jeg ville sejle ud på søen , fandt jeg vagabonden liggende på bunden af min båd . Han var mager og afkræftet , men jeg vovede ikke at vække ham , da jeg havde læst i bladene , at sawyer på sin sidste flugt havde afvæbnet og såret en politikonstabel , dei- var sprunget frem for at gribe ham . 
» Det er bedst at opdrive klappere og afsøge skovene ved daggry , «  sagde Mason , den yngste de-tective , til sin ældre kollega , der havde siddet tavst med hånden under kinden og lyttet til værtens forklaring .  » Vi har hundene her , og er fyren i nærheden , kan vi være sikker på , at de finder hans spor og flænger hans krop , hvis han rører sig fra stedet . « 
Værten gik bort for at give de nødvendige ordrer , og medens Mason i oprømt stemning med hurtige skridt gik op og ned ad gulvet , blev hans ledsager siddende med hovedet bøjet over bordet uden at sige et ord . 

» Hvad er der i vejen , gamle Smitt ? «  sagde ma-son , hvis øjne lyste af jagtlyst .  » De , som ellers altid er så ivrig i tjenesten , har på hele denne tur været som en lukket bog . Trænger de til en opstrammer , så tag en whisky . Der er ingen tid til at være forknyt . Vi har været ud sammen før , og vi slipper også nok heldigt fra historien denne gang . Om nogle timer begynder legen , og jeg har en anelse om , at vi tager banditen  » død eller levende «  , som ordren lyder . « 
» For en halv snes år siden så jeg Sam sawyer , «  sagde Smitt med et suk ,  » og jeg ville ønske , at jeg aldrig så ham . mere , i hvert tilfælde ikke som fange i mine hænder . Jeg havde forklædt som tigger skaffet mig adgang til en af Londons forbryderknejper og hørt på gæsternes rådslagninger , da en af banden pludselig greb mig i håret og trak mig frem under lampen midt i værelset . I en håndevending var jeg genkendt og bundet , og råbet :  » Ned i floden med spionen ! «  vakte rungende bifald . En sorthåret , bleg bandit , der syntes at agere fører , greb sin kniv og slæbte mig ind i et sideværelse , der havde en åbning ud mod Themsen . « 
» Jeg er fader til to små piger , som ikke har nogen moder ; lad dem ikke sulte ihjel , «  bad jeg morderen , der stod bøjet over mig med kniven i hånden . 
» Han så mig et sekund lige ind i øjnene , og 

jeg følte allerede hans knivspids på min strube . Da hviskedee han sagte med et blik og en stemme , jeg aldrig glemmer :  » Kan de svømme ? » 
Jeg nikkede . 
I et nu var mine bånd overskårne , og mit plask i vandet blev efterfulgt af et glædeshyl inde fra sideværelset . Jeg har ikke senere set Sam sawyer igen : og — jeg skærer halsen over på hundene , før jeg slipper dem løs på den mand , som sparede mit liv , «  råbte den gamle detective , idet han i heftig sindsbevægelse sprang op af stolen og lagde sin stærke hånd på Masons skulder . — 
to dage og nætter havde Sam sawyer flakket omkring i skovene uden næring . Han vidste , at hans stilling var håbløs som en jaget ulvs , og flere gange havde han følt lyst til at binde sig en sten om halsen og springe i søen . Men her i hans fødeegn var pludselig billedet af hans fromme moder vågnet , og erindringen om hende  .fulgte ham dag og nat som en magt , han ikke formåede at ryste fra sig . 
Medens han den tredje nat lå febersyg på bunden af båden , hørte han langt borte landsbykirkens klokker slå tolv . Det var midnat . Med det sidste slag begyndte tårnets klokker at spille den dejlige Melodi til hymnen  » Home sweet home «  . Den syge rejste sig halvt op i båden og lyttede . De samme klokker havde sunget den samme Melodi for 

ham før , men det var længe , længe siden . Uoverstigelige bjerge lå knugende og truende mellem den gang og nu . Men klokkerne ringede og kaldte på ham , som om de ikke vidste det .  » Hjem , hjem , mit kære hjeml «  lød det mildt og dragende gennem den stille nat , og inden de sidste toner døde hen , , havde en vidunderlig lykkelig stemning grebet forbryderen . Hovedet sank tilbage , og et lyshav bredte sig over ham . I drømme så han atter sin moders milde ansigt . Hun havde tårer i øjnene , men hun var ikke vred . Hun så på ham , som hun havde set på ham før , når han som barn lå i sin lille seng og var syg . Som den gang følte han hendes hånd i sin , og om end alverden gøs fra ham , hun svigtede ikke , det vidste han . Hun blev siddende bøjet over båden og nynnede :  » Hjem , hjeml «  medens hun sagte vuggede sin syge dreng i søvn . 
Den næste morgen fandt Smitt ham liggende død i båden og bredte sin kappe over ham . 
Banditen var død af sit hjerteonde . 

barn estue histo ri er . 
I . 
En hemmelighed . 
» Klokken er 8 , det er sengetid , «  sagde moderen , og børnene , to drenge i knæbukser og to små piger , af hvilke den ældste var en halv snes år , rejste sig fra bordet , pakkede billedbøger og legetøj sammen og sagde godnat . 
» Kom her hen til mig et øjeblik , jeg skal fortælle jer noget morsomt , inden i går i seng , «  sagde faderen til drengene . 
» Må vi ikke høre det ? «  spurgte pigerne . 
» Nej , det er en hemmelighed . « 
Drengene sprang op på faderens knæ og lyttede henrykt til hemmeligheden , som han ganske sagte hviskedee dem ind i ørene . 
» God nat , børn 1 husk nu : ikke et ord til nogen , heller ikke til moder ; det er kun os tre , der må vide det . « 

» Vi skal nok tie stille , fader , «  lovede drengene , og den mindste , en lille lyshåret 5 Års gut , lagde fingeren på læberne og gik i seng med lukket mund for at være sikker på , at hemmeligheden ikke slap ud . 
Men moderen , som var gået ind i sideværelset med pigerne , lukkede døren efter sig og tog børnene på skødet . Et øjeblik blev der ganske stille inde hos damerne , men så sprang pigerne muntert ned , dansede omkring moderen og råbte jublende ind til drengene :  » Vent bare til i morgen , vi har også en hemmelighed . « 
Det var næppe midnat , før faderen blev vækket af en lille hånd , som forsigtig trak ham i skægget .  » Klokken er vist seks , fader , husk på , vi skal tidlig op . «  der blev tændt lys , faderen så på uret , og barnet faldt i søvn igen . En time senere kom en hånd fra den anden side , og en anden stemme hviskedee :  » Er klokken ikke snart 6 , fader ? Husk på , vi skal ud til josty . « 
Således gik det flere gange i nattens løb , indtil endelig solen stod op , og fuglene begyndte at synge uden for vinduerne . Faderen og drengene sprang ud af sengen og klædte sig hurtigt på uden at gøre mindste støj . Derpå hentede de portnøglen og listede sig ganske sagte ned ad trapperne og over forgården ud i en lindeallé , som førte ud til skoven . 

duggen funklede som diamantstøv mellem løvet ; morgensolen forgyldte kronerne ; træerne blomstrede ; insekterne summede , og en prægtig lindeduft fyldte luften . Af og til kom en forsinket arbejder gående i ilsomme skridt med sit værktøj under armen ; søvnige sporvognskuske stod i træsko og skjorteærmer med morgenpiben i munden uden for stalden og vaskede vognene , medens de nynnede :  » Med solen står vi op , op , op 1 ved midnat si’er vi stop , stop , stopi «  vagthavende natbetjente spejdede ved gadehjørnerne gabende efter afløsning , og årie bøndervogne med blinkende mælkekander rullede muntert forbi ind ad byen til . Ellers lå verdens syv-sovere endnu i sengen , men røgen fra skorstenene viste , at kaffekanderne alle vegne var i opmarsch . 
Der er noget demokratisk ved menneskehedens fælles trang til denne lifligt duftende morgendrik , der glatter folderne på de alvorligste pander og lokker smil fra de tavseste læber . 
Men de to drenge holdt nu alligevel mere af chokolade . 
Hånd i hånd , med faderen i midten , skyndte de tre komplotmagere sig ud til skoven , og efter en lang Marsch nåde de rejsens hemmelige mål . 
Har du nogensinde , ærede læser , drukket din morgenkaffe hos josty ? 
Dybt inde mellem træerne ligger der en idyllisk beværtning , omgivet af en blomstrende skovbund og 

overskygget af sitrende bøgeløv . Blinkende vandløb lyser som sølv under træerne , og fløjtende nattergale næbbes og parres mellem grenene . På begge sider af hovedbygningen er der rejst rækker af åbne havehuse , hvert med sit lille indbydende bord i midten og bekvemme bænke på siderne . Årvågne opvartere med strittende hår og flyvende forklæder melder sig bukkende til tjeneste og vifter bordet med servietten , så snart man sætter sig ned . Men sommetider går man forgæves fra bord til bord og fra bænk til bænk ; alt er optaget , og man får da lov til at vente uden for og promenere under træerne , indtil der bliver plads . 
I baggrunden ligger der ganske vist nogle store barakker med borde og bænke , men det er for anden klasses publikum , som vil spise billig . Der kan man få kogende vand og selv lave the og kaffe til medbragt smørrebrød . 
Uheldigvis fandt vore tre morgenvandrere alle første klasses borde optagne . Det prægtige vejr havde lokket usædvanlig mange gæster ud i skoven , og muntre fugleskarer hoppede kviddrende om kap efter brødkrummerne , som gavmilde hænder tilkastede dem inde fra lysthusene . 
Men det kunne drengene jo ikke leve af . 
» Se , fader , der er plads henne i de store lysthuse , «  sagde den ældste af drengene ,  » hvorfor kan vi ikke sidde der ? « 

» Det er ikke fint at sidde der mellem folk , som selv laver deres kaffe . « 
» Men det gør moder jo også hjemme . « 
» Ja , hjemme , det er en anden sag , men når man er ude , ser det altid flottere ud , når man betaler . « 
» Er chokoladerne lige så store der som her ? « 
» Ja , kopperne er ens . « 
» Er kagerne lige så gode ? « 
» Ja , de tages af samme kurv . « 
» Lad os så gå der hen , hvor det ikke er fint , «  råbte begge drengene fornøjet , idet de drog deres fader med ind i anden klasse . 
» Vil de bringe to kopper chokolade med flødeskum og en halv snes friske kager , «  sagde faderen til opvarteren . Derpå fortsatte han , henvendt til drengene :  » I får flere kager , end jeg havde lovet jer , fordi i selv fandt på at tage pladsen , hvor vi kunne få den . « 
Huerne og overfrakkerne blev hængt på en knage . Bordet blev dækket med en hvid dug , og lommetørklæder blev bundne for brystet som hagesmække for ej at få pletter på tøjet . Et øjeblik efter stod chokoladen dampende og duftende på bordet , og drengenes øjne lyste , da opvarteren bragte bakken med de friskbagte , gulbrune kager . 
» Må jeg smøge ærmerne op , fader , jeg er bleven så varm ? «  sagde den mindste af drengene . 

den anden fulgte eksemplet , og efter disse forberedelser begyndte festen , som de glade gutter hele natten havde drømt om . En efter en forsvandt kagerne ; solen skinnede , fuglene sang , og ingen tænkte på overraskelser . Da hørtes pludselig hastige børnetrin , og begge søstrene råbte :  » Skynd dig , moder , her sidder de alle tre og drikker chokolade . « 
Hemmeligheden var opdaget ; herrerne gjorde galant plads for damerne , og lysthuset genlød af spøg og latter . Gensynets glæde blev selvfølgelig fejret med en ny opdækning , og medens faderen smilende trykkede moderens hånd , fordybede børnene sig i gisninger- over det mærkværdige tilfælde , der så uventet havde ført familjen sammen her ude i skoven . 
» Når nu bare Fanny var her med lille Bess , «  sagde drengene ,  » så var vi her alle sammen . «  og næppe havde de sagt det , før man hørte en barnevogn rulle gennem havegruset og så barnepigen , Fanny , komme trillende med  » lille bitte Bess . « 
Bess var kun halvandet år gammel , men hun var en yndig lille krøltop med store skjelmske øjne og smilehuller i kinderne . Fanny tog hende forsigtig op af vognen og satte hende midt på bordet mellem chokoladen og kagerne . Hun havde en hvid hat med en strudsefjer og var indsvøbt i et hvidt silke-shawl . Men da hun så kagerne , gjorde hun hurtigt armene fri , og Fanny måtte tage shawlet . 

nu sad Bess på bordet i sin fine , lyse kjole med et bredt blåt silkesherf om livet og blå sløjfer på skuldrene . På fødderne havde hun små lysegule lædersko over himmelblå strømper , og damerne , som gik forbi , hviskedee til hverandre :  » Nej , hvor hun dog er sød ! « 
» Bess , kan du klappe kage ? «  spurgte drengene , som begge gjorde kur til hende hver fra sin side af bordet . 
Bess lagde sit brød ned , åbnede hænderne og  » klappede kage . « 
» Bess , kan du gøre svensk gymnastik ? « 
Barnet løftede føjeligt sine små arme først lige op i luften , så ud til siderne og i tredje tempo ned igen . 
» Bess , kan du pege næse ? «  var det næste spørgsmål , og da opvarteren i samme øjeblik kom for at tage af bordet , blev han meget forbavset ved at se barnet sætte tommelfingeren på sin lille , buttede næse og sprede de øvrige fingre ud , medens hun med fløjtespiller-bevægelser pegede lige ad opvarterens ansigt . 
» Fruen må undskylde , «  sagde Fanny ,  » men det er drengene , som går og lærer hende alle de unoder . Forleden kom der en meget fornem herre med lyseblå vest og gule benklæder hen til bænken , hvor jeg sad med barnet , og spurgte :  » Hvad hedder du , lille yndige pige ? « 

» Abekat 1 «  sagde Bess , og fruen kan nok tænke sig , hvor flov jeg blev . Det var , som om jeg skulle synke lige ned i jorden med barnet og det hele , og det var også noget , som drengene havde lært hende . « 
» Hør , drenge ! «  sagde faderen bebrejdende , men de små syndere var borte , og da de kom tilbage , medbragte de i deres huer sirlige små blomster-bouketter , som de med et galant buk overrakte damerne . Der var også en bouket til Fanny , som ved synet af sine røde bellis’er glemte sin vrede og drog drengene kærtegnende til sig . 
Fra frokostbordet gik turen til en stor grøn græsplæne , hvis funklende dugdråber morgensolen havde drukket , medens josty serverede kaffen . Her blev der gjort holdt , og moderen kaldte børnene sammen omkring sig . 
» Hvis i nu alle er artige , «  sagde hun ,  » så skal i få lov til at blive herude hele dagen . Vi har taget mælk og brød med , og når klokken er tolv , skal i hjælpe Fanny med at koge kaffe her ude i skoven . « 
Der blev almindelig jubel . Vognen blev trillet ind under træerne , og børnenes legetøj blev draget frem af magasinkassen . Der var en hestetømme med bjælder og en rød pisk med fløjte i håndtaget . Der var store , spraglede gummiboldte , ringspil , fjerspil og en dejlig stor nissedukke til lille bitte Bess . 
Drengene legede , pigerne dansede , løvet viftede , 

og fuglene sang . Men fader og moder satte sig arm i arm på et rejsetæppe og så til . Og hvis de ikke er gået , så sidder de der endnu . 
I . 
Den sorte plet . 
Peter var 6 år gammel og havde et lyst blik på livet . Hans appetit var upåklagelig ; han kunne sit a . B . C . og sit fadervor , og hans søvn blev sjældent forstyrret af ubehagelige drømme . Men som de fleste mennesker havde også Peter sine små fejl , og skønt hans moder gjorde sig megen umage for at få dem rettet , fulgte heldet ikke altid hendes velmente bestræbelser . Blandt andet holdt gutten meget af at dele med sine søskende , når disse havde æbler , bolsjer , kager eller andre af livets goder , som han satte pris på . Derimod var han mindre tilbøjelig til at dele med dem , når han selv var den lykkelige ejer . 
En aften , da delings-spørgsmålet atter havde sat gemytterne i barnestuen i bevægelse , bad moderen sin mand om at fortælle børnene en historie , der indeholdt den for Peter nødvendige dosis dyd og moral . 
» Du har så let ved at finde på en historie , «  sagde hun ,  » og dine fortællinger fæster sig bedre til børnenes hukommelse end mine formaninger . « 

» Når du har et ønske , er det mig altid en fornøjelse at opfylde det «  , svarede faderen , idet han gav sin kone et Kys og kaldte alle sine små sammen om sin lænestol . Peter fik hæderspladsen på højre knæ . 
» Der var en gang «  , begyndte faderen ,  » en lille . Dreng , som hed hans . Denne lille dreng holdt meget af at tage , men han kunne ikke lide at give . I skolen var han ikke flittig , og hjemme var han doven . Det varede derfor ikke længe , inden han var ilde lidt af alle , der kendte ham . Når andre børn gik ud sammen for at more sig , lod de hans blive hjemme , og til sidst ville haps egne søskende ikke mere lege med ham . Herover blev hans meget vred , og en gang , da hans skolekammerater gik ud i skoven uden at tage ham med , råbte han efter dem :  » Gid fanden ville tage jer alle sammen ! « 
Men næppe havde han sagt de stygge ord , før en sort djævel med horn i panden og fjer i halen kom farende gennem luften og rørte ved hans med sin hestefod . Den uartige lille dreng lukkede forskrækket øjnene , og da djævlen atter var borte , løb han tudende hjem til sine forældre . Men da han kom ind ad døren , ville ingen kendes ved ham , thi han var sort som en neger over hele kroppen . 
» Du er ikke vor hans ; vi har ingen sorte børn «  , sagde forældrene og lukkede døren . 

da hans kom ud på gaden , løb de andre drenge efter ham og råbte :  » En trold ! En trold ! « 
Hans løb så hurtig , han kunne , ud i skoven og skjulte sig i et hult træ , indtil solen gik ned . Der sad han og græd med begge hænder for ansigtet , men det hjalp ikke noget , han var sort og blev sort . 
Da månen kom frem , krøb han ud af træet og løb omkring i skoven , indtil han træt og sulten faldt i søvn mellem buskene . 
Den næste morgen plukkede han sin hat fuld af modne bær , men da han ville sætte sig ned for at spise dem , kom der en lille nissemand med et langt , gråt skæg og bad , om han måtte spise med . 
Medens hans om aftenen løb ene og forladt omkring i skoven , havde han tænkt på , hvor god og artig han ville være , når han blot måtte blive hvid igen , som han var før . Og da han nu satte sig ned på en gren , løftede han nissen- op ved siden af sig og sagde :  » Jeg har ikke meget at give dig , lille nissemand , men du må gerne spise af mine bær , så mange , du vil . Jeg kan plukke flere , når hatten er tom . « 
» Du er en god lille dreng «  , sagde Nissen , da de havde spist .  » Bank på det hule træ og råb tre gange :  » Nissefa’er «  , når du trænger til nogen , som skal hjælpe dig . « 
Med disse ord hoppede Nissen ned at grenen og forsvandt mellem træerne . 

den næste morgen mødte hans en gammel kone , som samlede brænde under et egetræ . 
» Skal jeg hjælpe dig , lille mor «  , råbte han venlig til hende , og i en fart samlede han hende en bunke tørre kviste , som han bandt sammen og hjalp hende op på ryggen . 
» Du er en god lille dreng «  , sagde hun , idet hun klappede ham på kinden .  » Bank på egetræet og råb tre gange :  » Mallemo'er «  , når du trænger til nogen , som skal hjælpe dig . « 
Da hans vendte sig om for at se efter hende , var hun forsvunden . 
Den tredje dag kom han til et lille hus , som lå ganske ene midt ude i skoven . På en bænk uden for døren sad en gammel mand med hvidt hår og læste i en bog . Men hans øjne var dårlige , og han måtte ofte standse for at tørre dem med sit lommetørklæde . 
» Må jeg læse for dig «  , spurgte hans , idet han satte sig på bænken ved siden af den gamle og læste for ham . 
» Det går ikke så godt , som det skulle «  , sagde han , da han havde læst lidt .  » Jeg har ikke været flittig i skolen , men når jeg bare må komme tilbage igen til mine forældre , skal jeg aldrig være doven og uartig mere . « 
» Hvorledes er du bleven så sort ? «  spurgte den gamle mand , idet han lukkede bogen og så på hans . 

» Det blev jeg til straf for , at jeg råbte : fanden tage jer ! efter mine skolekammerater «  , sagde hans , medens tårerne løb ham ned ad kinderne . 
» Det var heldigt , du kom til mig «  , sagde den gamle ,  » thi jeg er troldmand , og jeg har en sæbe , som kan tage en hel del af det sorte bort . Når du vil love mig , at du altid vil være god og hjælpsom imod andre , så følg med mig til åen , som løber bagved huset , og vask dig med min sæbe . « 
Hans fulgte henrykt med den gamle , klædte sig af og gned sig dygtig med sæben over hele kroppen . Vandet i åen blev helt mørkt af det sorte , som blev vasket af , og da hans havde tørret sig , var han en hel del lysere . Men han manglede endnu meget i at være så hvid som før . 
» Jeg har et par venner her i skoven «  , sagde troldmanden ,  » som har bedre vand end jeg . Den ene hedder  » Mallemo’er «  , og den anden hedder  » Nisse-fa’er «  . Prøv på , om du kan finde dem og vis dem min sæbe , så hjælper de dig nok . « 
Hans takkede troldmanden og skyndte sig , det bedste han kunne , hen til egetræet . 
» Mallemo’er ! «  råbte han tre gange , og da han vendte sig om , stod den gamle kone bagved ham . Da hun havde hørt hans ærinde , førte hun ham til en kilde og lod ham gnide sig med sæben over hele kroppen , lige som han havde gjort før . Vandet 

blev smudsigt , og huden blev lysere , men hans var ikke hvid endnu , 
» Du kommer til at tale med min ven med det grå skæg «  , sagde konen , idet hun viste hans vejen til det hule træ . Her bankede han på og råbte :  » Nissefa’er i «  efter at han havde råbt tredje gang ,-stod Nissen foran ham , og da han havde hørt , hvorfor hans var kommen , førte han ham til en bag buskene skjult kilde og lod ham vaske sig i dens sølvklare vand . 
Da hans var kommen op af vandet og havde tørret sig , var han lige så hvid og ren som før . Kun var der bleven en eneste lille sort plet tilbage på et af hans ben , og den plet kunne han ikke få af , hvor meget han end gned den med troldmandens sæbe . 
» Den plet beholder du , så længe du lever «  , sagde nissemanden .  » Den skal minde dig om , at du altid bør være imod andre , som du ønsker , de skal være imod dig . Mærker du , at pletten bliver større , så er det et sikkert tegn på , at du atter har begyndt at glemme dine gode forsætter . « 
Inden hans fik tid til at takke , var nissemanden borte . Men om aftenen , da hans kom hjem , løb hans søskende ham i møde , og om natten sov han igen i sin lille seng ved siden af sin fader og sin moder . « 

bag efter . 
Peter havde siddet meget opmærksomt og lyttet til fortællingen , men han sagde ikke et ord , før han kom i seng . Da hans fader kom for at sige ham godnat , drog han ham ned til sig og hviskedee ganske sagte :  » Var det en sand historie , fader , eller var det en af dem , som du laver selv ? « 
» Det var en af dem , som jeg laver selv , min dreng . Sov du ganske rolig , der kommer ingen og gør dig fortræd . « 
» Moder har altid sagt , at jeg var en flittig dreng , «  fortsatte barnet , der ikke ville slippe faderens hånd . 
» Det er du også , lille Peter , men luk nu øjnene og sov , det var jo ikke dig , der var doven . « 
» Og jeg har aldrig sagt :  » Fanden tage jer i «  har jeg vel , fader ? « 
» Nej , mit barn , det er kun uartige drenge , der siger sådant noget , og du er jo en god dreng . « 
Barnet faldt beroliget i søvn , og da hans små fingre slap faderens hånd , gled der et smil over det lille ansigt . — 
» Hvorledes gik det så med Peters historie ? «  spurgte moderen , der i mellemtiden havde bragt de andre børn i seng . 
» Det gik godt , men vi må være varsom og vogte os for at såre drengens æresfølelse . Der er en prægtig karakter i den lille fyr , og hans påholdenhed 

er ikke mere ondartet , end at vi med et eneste alvorligt blik kan få ham til at åbne begge hænder . Han følte instinktmæssig , at historien gjaldt ham , og han blev rød i hovedet , hver gang han mærkede , at hans søskende så på ham . Jeg var nødt til at trøste ham og drage bråden ud af historien , inden han faldt i søvn . « 
Da faderen nogle dage senere en aften kom hjem , fortalte moderen ham , at Peter af egen drift ganske uopfordret havde bedt hende om at tage en 25-øre ud af hans sparebøsse . For disse 25 øre havde han købt kager , som han fordelte mellem sine søskende .  » Moralen har gjort sin virkning «  , sagde moderen fornøjet . 
Men en time senere , da faderen som sædvanlig kom for at sige godnat til Peter , mærkede han , at barnet trak vejret tungt , som om noget knugede på brystet . 
» Hvad er der i vejen , lille Peter  ? «  sagde han .  » Du har jo været en rigtig god dreng i dag . « 
Barnet tog hans hånd , men svarede ikke . På faderens gentagne spørgsmål brast lille Peter til sidst i gråd og hulkede i afbrudte sætninger :  » De spiste alle kagerne ; jeg beholdt ikke en eneste selv . « 
» I morgen aften , når jeg kommer hjem , så skal du ganske alene komme ind med mig i mit værelse og få en i o-øres napoleonskage . Sov rolig ind , du véd , du er din faders egen dreng . « 

få minuter senere kom smilehullerne trem på Peters kinder . Sorgen var slukket . Han drømte om sin napoleonskage . — 
der var atter gået en uges tid . Peter var siden 25-øre-dagen stegen betydeligt i sine søskendes agtelse , og hans påholdenhed havde ikke senere vist sig . Så hændte det en dag , at barnepigen med Peter ved hånden besøgte en veninde , som boede hos en gammel , meget gerrig dame i nabolaget . Foran huset lå en lille have med en dobbelt række af stikkelsbærbuske langs indgangsstien . En rigdom af svulmende røde , gule og grønne bær blinkede fristende frem under løvet , og medens barnepigen stod og talte med sin veninde , så Peter den gamle dame med en moppe i armen komme frem ved det åbne vindue . 
» Må jeg plukke nogle af dine stikkelsbær ? «  sagde han , idet han høfligt tog sin hue af og hilste på hende . 
» Nej , du må ikke «  , svarede hun gnaven ,  » jeg vil beholde mine stikkelsbær selv . « 
» Du får nok en sort plet på dit ben «  , sagde Peter , idet han satte sin hue på og gik tilbage mod havelågen . 
» Hvad er det , du siger , din fandens dreng ? «  råbte den gamle arrig , medens moppen bjæffende fo’er ud af vinduet efter Peter . 

» Når du siger :  » Fanden «  , så bliver du sort over din hele krop «  , svarede Peter , der lige havde fået lågen smækket i efter sig , inden hunden kunne nå ham . — 
» Det var en kedelig historie «  , sagde moderen , efter at hun om aftenen havde fortalt sin mand , hvad der var forefaldet . 
» Nej , det er en fornøjelig historie «  , svarede hendes mand leende ,  » og der er efter min mening ikke mindste grund til at bebrejde barnet noget . Sagen er meget simpel . Vi har givet Peter en lektion i dyd og moral , og Peter har vist , at han har lært den . «   ; 

drøm igen . 
Når man er tyve år og har hele fremtiden for sig , så er der smukt at leve . Øjet er klart , hjertet er frit , og håbet ser tusinde veje , der alle fører til målet . 
Om efteråret , når stormen suser , og løvet falder , glæder man sig til vinteren . Man ser i tankerne ilden i ovnen forgylde væggene , og medens sneen dækker markerne , tænker man sig vennerne samlede i lune værelser , hvor de i varmt følte ord og med tindrende øjne tømmer et bæger for idealerne , for friheden og for kvinden . 
Og når så vinteren kommer , og sneen falder ; når dagene er korte og nætterne kolde , så tænker man på foråret og ser i drømme dejlige piger med friske kinder og sølvklare stemmer titte fristende frem bag blomstrende rosenhegn . Strålende , dragende øjne vækker vidunderlig lykkelige anelser ; svulmende læber mødes ; evighedsløfter gives og modtages ; løvets susen , kildens rislen , fljertets 

banken , stemmens hvisken , alle livets og naturens toner , smelter sammen i gribende akkorder og himmelske harmonier . 
Man drømmer med tyve år sin dejligste drøm . Og når man vågner , hvisker sagte stemmer :  » Drøm igen 1 « 
Når du er tredive år og har set idealerne briste . Når kinden har ophørt at rødme , og hjertet har glemt at sukke ; når lidenskabernes bæger er tømt til bunden , og bærmens gift har virket , så slukkes lyset i forårslængslernes skønne rige . Himlen formørkes ; nattens stjerner blegne , og naturens dejligste toner mister deres dragende magt og tryllende klang . 
Når havet bruser og truer , når stormen hviner , og lynet rammer , så føler du kuldegysninger og udmåler ængstelig elementernes ødelæggelser . Men du har mistet øret for de sagtnede vindes klagende suk ; du lytter ikke længere til de neddæmpede bølgers forsonende sang . Kilden risler , og droslen lokker , men du hører dem ikke . Du har tabt din lyre og glemt melodierne . 
Havets storladne pragt og naturens ensomhed ængster dig . Du flygter bort fra skovens skygger og den skummende strand for at skjule din tomhed i menneskevrimlen . Selv smittet , smitter du andre . 

du nægter det , du en gang så , og håner i kor med hoben det , der var dig helligt . Hjemme og ude , fjernt og nært , alle vegne hører du skurrende mislyde af brustne strenge . 
Giften tærer . Der er ingen glans i dit øje og ingen flugt i dit arbejde . Rundt om i verden ser du sorg og Jammer , nød og elendighed , frafald og skuffelser . Kampen trætter , viljen slappes , panden fures , og tvivlens tåger lægger sig knugende og tyngende over tilværelsen . Du føler dig midt i larmen som fremmed blandt fremmede . Du længes efter hvile , men din søvn er fredløs . Nattens drømme er gengangere af dagens spøgelser  .  .  .  . 
. . . .  » Lød der et skud ? «   . . . .  » eller var det en drøm ? «   . . . .  » Hvorfor ikke ? «   . . . . Det går så hurtigt , når man sigter varsomt og rammer lige i hjertet  . . . . 
Men når du mandigt og modigt frigør dig for feighedens favntag og ryster dæmonerne fra dig , så vinker der et lys i det fjerne . Om end du var dødssyg , og om end lyset er langt , langt borte , følg frejdigt kursen . Hvor længslen efter et tabt Paradis endnu lever , der er der atter et Paradis at vinde . 
Lyt til melodierne fra den anden side af kløften , sønderbryd dine lænker , drag med frigjorte fjed over broen , og du vil atter høre kendte stemmer hviske :  » Drøm igen ! « 

når du er fyrretyve år og står i din fulde manddomskraft , så er det værd at leve . Tanken er klar ; viljen er hærdet , og frejdigt og dristigt kaster du dig ind i tidens kampe og brydninger for at forfægte din overbevisning og vinde og hævde din plads i verden . Hån og foragt , mistro og modgang , frafald og skuffelser svækker ikke din kamplyst , men ægger dig til stadig ny udfoldelse af modet og kræfterne . Du følger sandheden ikke alene i bedømmelsen af andre , men du erkender den også der , hvor den skånselløst afslører dine egne fejl . Kryberi og smiger lønner du med ringeagt ; målet lyser højt over vrimlen ; skjoldet holdes pletfrit , og ud af kampens tågegrå rejser sig i dine fremtidssyner en mand , som har højnet sit liv og gavnet sit land . 
Men har du et hjem , har du en fredlyst , solforgyldt havn at ty til , så giv ikke verden alt , hvad du ejer . Verden er glemsom ; roserne falme ; lykkens favntag glipper , men hjemmets fagreste blomster spirer frem i trængsel og modgang . Intet håndtryk er så varmt , intet blik er så inderligt som det , du mødes med hos den kvinde , du elsker . Og ingen himmel er så vidunderlig dyb og ren som et elsket lille barns troskyldige øjne . Lær i tide din kone og dine børn at forstå dine tanker og agte dit arbejde . Drag dem til dig , elsk dem og hold dem fast , så længe du kan . I dag et smil og 

et Kys , i morgen — måske en krans og et kors . Ingen ved , når det ender . Men frygt ikke mørket ; tro på lyset og lad håbet leve gennem alle livets brydninger . 
Og har du sorger og bekymringer ; føler du , at tilliden skuffes , ser du heldet briste og vennerne svigte , så lær i dit hjem den store kunst i tavshed uden klage at tåle og lide , medens du viser vennerne og verden et frejdigt ansigt . Har du ved din side blot et eneste hjerte , som altid tror og aldrig svigter , så er du ikke fattig . Vækkes du end hver morgen til en dag fuld af sorger og savn , så vil du ofte , når dit øje er træt , og du trænger til ro , midt i mørket føle skyggerne vige for fredens lysning , medens kendte stemmer hviske :  » Drøm igen ! « 
Når du er gammel og træt . Når døden har holdt sin høst , og der er blevet ensomt og stille omkring dig , så er det dejligt at tænke på fred og hvile . Livets larm lyder i frastand som havets brusen . Bølgerne skummer , og brændingen truer , men du kender havnen og ængstes ikke af stormen . Om end du står ene , føler du dig ikke forladt . Du har venner , som aldrig svigter . Stjernerne tindrer på himlen tavst og klart og forjættende som før . Bølgerne synge den gamle , lokkende , dæmpede sang , 

og luegyldne skyer drage i blændende pragt lysende hen over havet . 
Vinterens sne smeltes af forårssolen ; blomsterne titte frem ; lærkerne synge ; løvet vifter ; nattergalen fløjter ; kilden risler ; alle de gamle dejlige melodier vågner på ny , og du standser og lytter og glemmer , at du er gammel . Synet klares ; tidens tåger brister ; svundne længsler vækkes , og i et øjeblik fuldt af henrykkelse hører du atter roserne hviske deres evig unge , livsglade budskab : hvert år har sin vår , og hver vår spreder dug og Duft og lys og varme over tilværelsen . Glæd dig med roserne , bad dig i bølgerne , indånd foryngelse , barn af naturen 1 
men — illusionerne briste . Du er bleven gammel  ; hovedet er bøjet ; håret er hvidt ; tiden er gledet fra dig . Nye slægter kæmper og brydes ; nye lidenskaber ryster samfundet ; nye verdensbrande kaster flammeskær over himlen . Fjernt fra de kæmpende står du som tilskuer , og medens dagens helte krones med hæder og kranses med laurbær , mønstrer du vemodigt ungdommens skarer og tænker på fordums dage , da du selv lod dig kåre . 
Nu er vennerne borte , og fjenderne forstyrrer dig ikke mere . En for en gled de ud af rækkerne og forsvandt under grønsværet . Det går så stille selv med de største . Et suk , et savn , en tåre ved kisten , en krans på en sten i en lille krog . 

1 åren tørres ; kransen visner , og vinden suser videre . Fra vår til vår er høsten glemt . 
Også din egen plads under grønsværet er mærket . Dagen helder . Efter tusmørket kommer natten . Kan du trygt sige farvel og gå til hvile i fred ? Har du levet med åbne øjne og sørget for at holde hjertet varmt til det sidste ? Har du lyttet med åbne øren og gennem naturens livsglade toner hørt ekkoet af den lidende menneskeheds klagesuk ? Har du hørt fortvivlelsens angestråb og efter evne bidraget til at sprede solskin der , hvor trangen var størst , og skyggen var mørkest ? 
Ringe tak fortjener den , der glemmer andres nød i selvisk livsnydelse og ruger over sin rigdom , til døden tvinger ham til at slippe den . Klokkerne vil ringe , og verden vil ofre ham virak og røgelse , når han stedes til hvile . Han vil få sit monument og sit eftermæle , og en mindetavle med gyldne bogstaver vil pryde hans grav . Men gennem klokkernes klang vil der høres en skurrende mislyd af falske toner og brustne strenge . Og når i nattens stilhed vinden suser over graven , vil der ud af dens dyb trænge sælsomme lyde , der minder om menneskesuk . 
Men har du , rig eller fattig , høj eller lav , stedse gjort , hvad du kunne for at lindre dine medmenneskers nød ; har du uden frygt og uden fordom standset tårer og styrket modet ; har du bestræbt dig for 

selv i den værste synder at se det vildledte , lidende menneskebarn , der trænger til medfølelse og trøst og støtte , så frygt ikke døden men tag afsked i fred . Når du lægger dit hovede til hvile , vil du slumre ind stille og rolig som et barn . Stjernehimlen hvælver sig over dig som et lysende fremtidsløfte , og i dødens øjeblik vil du endnu en gang høre et sagte ekko af vårmelodiernes dejlige vuggesang : drøm igen 1 

hjemmets musik . 
Juigtere taler om tonernes verden og om hjemmets musik . Men hvem der ikke har Sans for musik vil aldrig forstå dens fængslende og dragende virkning . Når tonerne skiftevis lokker smil og tårer fra andres øjne , vil han stå kold og føle sig ene og utilpas . På lignende måde vil hjemmets rigdom på idelig vekslende , menneskevarme følelser og stemninger kun påvirke den , der står medfølende og forstående over for familjelivet . Hvem der lever uden for dets påvirkning og mangler evnen til at fatte følelsernes dybde og værd , vil som barbaren foretrække sine egne muslingeskaller og glasperler frem for guldet og sætte ekkoet af sin egen larm over genklangen fra lyren . 
Af alle instrumenter er hjemmet det mest fuldkomne . Det kan frembringe de højeste og de dybeste , de dejligste og de mest gribende toner , men det bedste instrument giver mislyde , når der spilles på det med kejtede hænder . 

og selv hos dem , der føler sig dragne og grebne af rene akkorder , kræver hjemmets melodier i endnu langt højere grad end alle andre stadig øvelse og varsomt sammenspil . Den mindste dissonans forstyrrer harmonien ; de bedste strenge kan briste , og de fineste må skånes mest . Mangt et jublende menneske-hjerte er blevet tavst , og mangen blomstrende kind er bleven bleg , fordi en eneste ubesindigt fremkaldt mislyd drog et ilde varslende følge af falske , skærende toner efter sig ind i hjemmet . — 
en ung pige forlader sine forældre for at følge sin mand til et nyt hjem . Faderen og moderen tager rørt afsked . De ved , at de aldrig mere vil sé hende uforandret , som hun var . Nye følelser og nye pligter vil vokse frem og fylde en del af hendes liv . Forældrene beholder en datter , men de mister et barn . 
Den unge kone medtager på sin rejse uforglemmelige indtryk fra sin lykkelige barndom og pryder i tankerne sit fremtidshjem med blomster og stjerner . Liun ser sig og sin mand uadskillelige , arm i arm . Kærlige og hengivne deler de livets solskin og skuffelser , stedse rede til at hjælpe og glæde og trøste hinanden . Og tankerne drager videre . Rosenrøde og himmelblå vugger befolkes med små elskelige væsener , der ligner ham , og de små lukker om aftenen de klare øjne og kysses i søvn , efter at moderen knælende med foldede hænder har bedt Vorherre værne og bevare dem . 

et år senere har 'den unge kones øjne mistet deres glans . Han svarede ikke til hendes ideal . Måske er hun selv skyld i skuffelsen . Mange andre ville i hendes sted være veltilfredse . Hun har fundet velstand og adspredelser , og han har ikke svigtet hende som ven og beskytter . Men hun har ikke fundet et af poesi og blomsterduft fyldt hjem , således som hun havde tænkt sig det . Han er hverken kold eller ligegyldig , men han står uforstående overfor hendes rige , kvindelige følelsesliv . Blide ord , som han ikke ændser , er barnligt elskelige udtryk for hendes lønlige tanker , og suk , som han overhører , bringer bud om blegnende stjerner og bristende håb . Medens de var forlovede , bragte han hende glødende roser og berusende elskovsvers . Han lyttede henrykt til hendes ord og fulgte med lykkelige , lysende øjne enhver af hendes bevægelser . Som ægtemand sætter han sig efter middagen i sin lænestol , tænder sin cigar og læser i sin Avis , indtil øjnene lukker sig . 
Efter at hun har tilbragt hele dagen ene og glædet sig til at se ham komme hjem om aftenen , affærdiger han hende med et flygtigt Kys og nogle spredte spørgsmål om huslige anliggender . Hun ser bedrøvet på ham . Hendes tanker drager tilbage til barndomshjemmet , og medens han sover , triller tåre på tåre langsomt ned ad hendes kinder . Og hvis man kunne spørge tårerne , ville 

og hvis man kunne spørge tårerne , ville de svare :  « hans poesi var ikke ægte ; han mangler Sans for hjemmets musik . «  — 
hun kommer på besøg hos sine forældre . Kinderne er blege ; stemmen har mistet sin klang ; øjnene er trætte ; hun må skrifte for sin fader . 
» Kære barn , «  svarer han , efter at hun har udøst sin sorg for ham ,  » Du har ikke meget at beklage dig over . Hvis du føler dig skuffet , er skylden nærmest din egen . Et hjem , fuldt udstyret med fortrin , således som du og mange andre unge piger tænker sig det , findes ikke færdigt . Det må bygges , og dertil udfordres hos begge ægtefæller stadige ydelser af arbejde , tålmod , kløgt og selvbeherskelse . Dette glemmes meget ofte af kvinderne , der er tilbøjelige til i alt for høj grad at stole på deres indtagende ydre . Men en sådan selvtillid er ikke berettiget . I burde vide , at den smukkeste Melodi mister sin trylleklang , når man hører den daglig , og lignende går det med samlivets lykke og det dejligste digt . Til lykkens nydelse og digtets forståelse udfordres en modtagelig stemning , og den kan ikke til enhver tid være til stede . Skønhed og ynde kan vel fængsle og beruse en mand , men beruselsen er ikke stedsevarende . Den vil afkøles , og har konen ikke til hjemmet medbragt andre og varigere egenskaber , vil det i længden ikke lykkes hende at fængsle sin mand . « 

» Har du aldrig tænkt over den gamle sandhed , at jævne kvinder , der slet ikke tiltaler i første øjeblik , ofte bliver smukke og indtagende ved nærmere bekendtskab , medens priste skønheder ved daglig omgang taber deres tiltrækning ? Et er det at vinde en mands kærlighed , et andet at bevare den . Og dog er den sidste kunst ingen hemmelighed . Reglen er meget simpel : tænk på din mand , inden du tænker på dig selv . » 
« således , som du nu klager , kunne din moder også have beklaget sig og måske med større grund . Men hun er en fornuftig kone , hun indså , at ægteskabet var noget andet end en fortsættelse af forlovelsen , og hun følte sig ikke forurettet , fordi hun som kone måtte give afkald på en del af de små opmærksomheder , jeg havde vænnet hende til , før vi blev gift . Ganske på samme måde som din mand plejede også jeg at sove ind i min lænestol , når jeg om aftenen kom hjem træt og medtaget af dagens anstrengelser . Jeg indrømmer at en sovende mand med en cigar i munden og asken drysset over brystet ikke er et oplivende syn . Men i stedet for at blive vred på mig dækkede din moder mig omhyggelig til med et blødt tæppe og spillede mine yndlings-melodier sagte på pianoet , indtil jeg faldt i søvn . Og når jeg vågnede , havde hun altid et venligt ord og en varm kop the og et ansigt så mildt og fornøjet , at jeg hurtigt glemte alle dagens bryderier . 

hun var altid kærlig og opofrende , når det gjaldt om at skaffe mig fred og hvile , og hun var aldrig træt , når det gjaldt om at opmuntre mig . Ved tusinde småtræk viste hun sin stadige omsorg for mit velbefindende , og der udviklede sig hos mig efterhånden en erkendelse af , at jeg i grunden aldrig befandt mig rigtig vel , undtagen når jeg var sammen med min kone  « 
» Siden jeg nu som de fleste mænd ikke er umodtagelig for fortsatte beviser på godhed og hengivenhed , kom det meget snart dertil , at også jeg til gengæld gjorde mig umage for at glæde din moder med små opmærksomheder og kærkomne overraskelser . Min kærlighed forandrede karakter , men den blev ikke mindre ægte , efterhånden som jeg lærte at værdsætte hendes prægtige egenskaber . Jeg blev i en ny forstand forelsket igen , og min sidst vågnede beundring bundede dybere end den første . Der kom atter en tid , hvor jeg om aftenen hjembragte roser , og hvor jeg i stedet for at sove oplæste digte lige som i forlovelsesdagene . Og der var det mærkelige ved omvendelsen , at den gjorde os begge langt lykkeligere , end vi havde været i forvejen . Da du blev født , havde din moder og jeg bygget vort hjem på det eneste varige grundlag : gensidig agtelse , gensidig kærlighed , gensidig tillid og gensidig overbevisning om , at ingen af delene nogensinde ville kunne gå tabt . Det er det hjem , vi den gang 

skabte , som du og dine søskende er voksede op i , og det har hidtil vist sig stærkt nok til at modstå alle truende indflydelser . « 
» Men dermed er hjemmets opgave ikke afsluttet . Nu er den tid kommen , hvor i drager ud i livet hver især på egne veje , og nu skal det vise sig , om vore principer kan stå deres prøve . Vi har i ordets bedste forstand opdraget dig og dine søskende i frihed , vi har søgt tidlig at udvikle en rig og lykkelig fantasi , et varmt følelsesliv og frie , frejdige tanker , der , så langt fatteevnen nå'r , dristigt gennembryder alle kunstige skranker . Vi har tænkt os vore børn udviklede ikke til sygelige drømmere men til sunde , virksomme mennesker med et væsen og en optræden , der vidner om selvbevidst sjælsadel i tænkning og handling . « 
» Hos os har du kun set livets solsider . Vi har holdt skyggerne borte , og hvis du skulle blive ulykkelig i dit ægteskab , så bærer din moder og jeg medansvaret . Andre forældre har helt igennem opdraget deres børn strengt og tiltalt dem i kommandotone med det formål for øje at disciplinere dem til pligtmennesker . Vi undgik hårdhed og strenghed og søgte så længe som muligt at bevare barnevinger-nes sommerfuglestøv . Vi levede og glædede os med jer og bidrog efter evne til at samle eder en skat af lyse , lykkelige minder , som ingen , hvorledes end skæbnen former sig , vil kunne tage fra eder . Vi 

har tænkt os , at i således udrustede med et rigt indhold og bevidstheden om eget værd skulle for-må at rejse eder til fuld højde , når det gjaldt om selvstændigt at overvinde vanskeligheder og tilkæmpe eder en plads i verden . Og hvis i efter at have forladt hjemmet føler jer fremmed og nedtrykt og ude af stand til at se og tage og beherske livet , som det er , så er vor opdragelse forfejlet , og vort livssyn uholdbart . « 
» Men endnu giver vi ikke tabt , mit barn . Man må lære at forstå en opgave , inden man kan lære at løse den , og ægteskabets opgaver forstår man først , når man er gift . « 
» Erindrer du den hvide kamelie , som din moder en gang forærede mig til min fødselsdag ? Den var lige kommen fra gartneren og var oversået med knopper og blomster . Alle vore venner beundrede den , men det viste sig hurtigt , at den ikke kunne tåle luften uden for drivhuset . Knopperne faldt af , og blomsterne visnede , og vi flyttede den mismodigt ind i et andet værelse . Der stod den i flere år uden at komme i blomst , indtil din moder en gang tog den frem for at pleje den på sin måde . Hun gav den ny jord , frisk luft , solskin og vand , men så måtte den for resten hjælpe sig selv . Der kom knopper en gang og to gange , men de faldt af igen . Din moder søgte og udfandt årsagerne og undgik 

dem , men hun sendte ikke blomsten tilbage til drivhuset . Og til sidst lykkedes hendes bestræbelser . Netop på min fødselsdag stod den atter i fuld blomst , og den har blomstret hvert år siden . « 
» Du må pleje din mand , som din moder plejede kamelien . « 
» Men skulle nu opgaven ikke lykkes for dig . Skulle det vise sig , at al din kunst er forgæves , og at lykken er veget fra dit hjem for bestandigt , ja , mit barn , så véd du , at du , så længe dine forældre lever , stedse har et hjem , hvor du er velkommen . Om end du kom til os ulykkelig og brødefuld , i mig vil du aldrig finde en dommer . Jeg modtager dig med åbne arme , under hvilke forhold du end kommer . Du véd , at du altid vil være mit eget kære barn . Kom uden frygt . Du kan trygt lægge dit hovede til mit bryst og være overbevist om , at hvad end verden dømmer om dig , hos dine forældre er du fredlyst . Der lukkes døren ud ad til . Der lever vi vort eget liv , og hvilke sår end skæbnen har tilføjet dig , vi skal pleje dig som den gang , da du var lille , og søge at læge dem . «  — 
den unge kone rejste tilbage til sin mand . Uger og måneder kom og svandt . Hun skrev mindre hyppigt end før , men der syntes at være en livligere stemning i hendes breve . 
Et år efter besøget var det atter hendes faders 

fødselsdag . Han sad om morgenen med sin kone ved kaffebordet og talte med hende om datteren . 
» Det synes , gud ske lov , at gå bedre «  , trøstede hun ham . Hun havde lagt mærke til , at der i den senere tid var noget , der trykkede ham , og skønt han ikke talte om det , anede hun , at han i stilhed gjorde sig samvittighedsbebrejdelser , fordi han måske alt for selvsikkert havde fulgt sine frie ideer og ledet sine børns opdragelse med alt for løse tøjler . 
Hvor ofte havde han ikke før med sejrssikker overbevisning forkastet rekrutopdragelsen efter pædagogiske universalrecepter , medens han med lysende øjne dristigt havde styret sin egen ideale kurs fremad . — og hvis det nu skulle vise sig , at han havde taget fejl ; hvis det skulle vise sig , at tvangen , hårdheden  .  .  , ? 
Det var denne stille kamp imod opdukkende tvivl , som hans kone læste i hans ansigt , når han efter at have siddet tavst og sukket pludselig sprang op og med hæftige bevægelser vandrede frem og tilbage på gulvet . 
Inden kaffekanden var taget fra bordet , blev der ringet på klokken og pigen kom med et telegram , som moderen åbnede . 
Hun så forbavset på indholdet og rakte tøvende papiret til sin mand .  » Det er fra Ellen , »  sagde hun ,  » men hvad mener dog barnet ? « 

manden greb depeschen . Den indeholdt kun de to ord :  » Kamelien blomstrer . « 
Men næppe havde han læst dem , før han i løftet fødselsdagsstemning omfavnede sin kone og med den gamle klang i stemmen glad bevæget udbrød :  » Jeg vil forklare dig , hvad de to ord mener . De mener , at du er den prægtigste lille kone i hele den vide verden , og at dine børn slægter dig på . « 

en frihavn . 
Hvert menneske har den opgave at bygge sig en frihavn . 
Digtere sammenligner livets vekslende tildragelser med havets bølgegang . For somme går sejladsen let og fredelig ; andre må kæmpe sig frem imod stormvejr og brændinger ; alle finder de til sidst et hvilested . Men vejen til hvilestedet kan være lang og trang , og arbejdet lettes , når man véd , at man et steds på jorden har en havn , et fristed , som man stedse trygt kan tye til . Et sådant fristed findes i et lykkeligt hjem . Der véd man , at man er velkommen , når man kommer , og savnet , når man går , om end man føler sig fremmed og forladt i hele den øvrige verden . 
En af de tungeste skæbner , der kan knuge mennesket , rummes i bevidstheden om at være hjemløs . For den hjemløse har jorden ingen blomster og himlen ingen stjerner . Men hjemløs kan man kun blive , når man frivillig opgiver sig selv og lader sig 

synke . Og svælget man synker i , behøver ej at være synligt . Livet har andre dyb end fængsler og fattigdom , hån og foragt , nød og forglemmelse . Det rigeste hus og det højeste slot kan rumme menneskesjæle , der ved egen skyld håbløst er sunkne ned og druknede . Livet lever på læberne , men sindet er sygt ; døden har tag i hjertet . Pengemagt , adel og kongebyrd kan skabe gyldne rammer , men de kan ikke fremtrylle billedet ; de kan ikke skabe pljemmet . Dertil udfordres hjertensgodhed , troskab , hengivenhed og tillid . Alle disse egenskaber er fælles eje . De kan spire og udvikles alle vegne og under alle forhold fra den stolteste Borg ned til den usleste hytte . Selv eneboeren kan adle sin celle og føle sig fredlyst og lykkelig i den , når han lever som hjælpende medlem af den store , lidende menneskelige familje . 
Uden hjem er hjertet fattigt . Inden for hjemmet mister skæbnen sin magt og sorgen sin bråd . Ulykken lammet' ikke ; skilsmissen skiller ikke . Foran hjemmets dør står selv døden magtesløst . Minderne lever , om end lyset slukkes . Kærligheden gør mirakler . Hjertet kalder ; tågen brister , og den ensomme glemmer i frigørelsens øjeblikke sin ensomhed og føler sig lykkelig i selskab med lyse , forklarede skikkelser . 
Derfor er også hjemmet verdens stærkeste fæstning . Dets rigdomme er uudtømmelige , og de 

vokser gennem titlerne med den menneskelige erkendelse . I hjemmet når forskerens tænkning sin reneste sfære , sin rigeste skakt og sin højeste flugt . 
Et hjem , mit hjem , vil trods alle samfundsomvæltninger være løsenet og ledestjernen for alle kommende slægter . Når solen går ned for stedse over det sidste hjem , har menneskeheden nået sit mål . 


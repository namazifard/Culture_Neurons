I 
præstegårdens dagligstue var et stort , lavloftet 
værelse med vinduer både til gårdspladsen 
og til haven , tre fag på hver ydervæg . Der var 
noget trykkende ved det alt for lave , hvidmalede 
bjælkeloft , og der var noget vist ubehageligt ved 
synet af det altid hvidskurede , sandbestrøede fyrretræsgulv , 
thi selv om man havde tørret sit fodtøj 
nok så godt af på månen i forstuen , stod man 
alligevel et øjeblik og betænkte sig i døren , og 
allerhelst var man gået ind på hosesokker . 
Noget lignende havde også Jørgen falk følt , 
da han for en del år tilbage som nybagt præst 
var rykket ind med sin unge hustru i Høgholm 
præstegård . Han turde i begyndelsen , høj som 
han var , slet ikke rette sig i stuerne , indtil hans 
kone en skønne dag fik ham til at stille sig op i 
fuld højde under en af loftsbjælkerne og viste ham , 

at der endda var et godt stykke igen , og selv efter 
den tid kunne det hænde , at han dukkede nakken , , 
når han kom ind udefra . Hun havde også vidst 
at hjælpe på hans skræk for det hvidskurede gulv . 
Tæppe over det hele blev der naturligvis ikke råd 
til , men et lille smalt løbetæppe fra forstuedøren 
tværs over gulvet hen til præstens studereværelse 
gjorde jo i den henseende samme nytte , thi når 
Jørgen falk først var kommen ind på sit Kammer 
og havde fået hjemmeskoene på , så gik han trøstig 
rundt , hvor han ville , selv om den skrattende fornemmelse 
af sand under fodsålerne ikke var ham 
nogen egentlig nydelse . 
Da den lille præstekone således i deres ægteskabs 
første tid ved små midler havde forøget sin 
mands velbefindende , havde denne taget hende henrykt 
om livet og sagt : 
» Hvis vi skulle få en søn , Karen Margrethe , 
så ville jeg ønske , han måtte arve dine evner ! « 
» Hvad er det for evner , jeg har , Jørgen ? « 
» Jeg kender ingen , der som du forstår at tage 
livet op , hvor du står og går , og altid få det 
bedste ud af det . «  — 
møblerne i det store rum var få og tarvelige 

nok . Mest fyldte et gammelt , taffelformet klaver 
på spinkle ben og med en underlig pedalindretning , 
hvis hovedbestanddel var en lang , tynd stok , der 
regelmæssigt faldt på gulvet , hver gang pedalen 
brugtes . Sofa var der ikke , men der var en puf , 
hvorpå var anbragt en enlig pude , stillet skråt 
op imod væggen . Det så ikke meget mageligt ud , 
man kunne næsten blive rundrygget bare af at se 
på det , men Fru falk , den eneste , der benyttede 
puffen , var heller ikke magelig anlagt . Hun sad 
altid lige ret op og ned , selv når hun i selskab 
hos lægens eller en sjælden gang på Høgholm 
Hovedgård blev anbragt i den rummeligste bedstefaderstol . 
På skrå i et hjørne af værelset stod 
et spillebord med opslået plade , hvorpå fandtes 
en lille udstilling , bestående af en gammel , høj 
lampe og nogle få nipsgenstande . Så var der 
et mahognitræs skuffemøbel , et lille ovalt bord 
foran puffen og nogle beskedne stole langs væggene . 
Der var ikke mange billeder i stuen , men 
det var gode billeder , de få , der hang . 
En septemberaften sidst på ugen sad præstens 
kone på puffen foran det ovale bord og strikkede 

småstrømper til knægten Viggo , der for nylig 
var bragt til sengs . Det gamle arvestykke af en 
lampe , der stod foran hende , var alt for svagtbrændende 
til blot nogenlunde at lyse op i det 
store , tomme rum . Koldt var der også , men det 
virkede ikke uhyggeligt på hende , thi det var en 
af Fru falks mange sparsommelige egenskaber , at 
hun aldrig frøs . En anden en ville være sunken 
hen i håbløst tungsind ved at sidde der ganske 
alene , overladt til sine egne tanker , og ville forknyt 
have stirret hen på døren til præstens studerekammer , 
hvor to sprækker i fyldningen lyste 
i halvmørket som to ildstriber . Der var noget 
så hyggeligt og indbydende ved disse to streger 
lys i den utætte dør — men Fru falk lod sig 
ikke friste . Hun vidste , hendes mand skrev på 
præken og måtte ikke forstyrres . Når hun ikke 
hørte ham gå op og ned ad gulvet derinde , vidste 
hun , at han stod ved pulten og arbejdede . På 
den måde kunne hun med sine snart fem Års 
erfaring så omtrentlig regne ud , når han var 
færdig . I aften gik han meget op og ned — der 
var vist langt igen . Men med et åbnede han 
døren ind til hende . Der kom et skær af lys 

og en Duft af bøgetræsvarme ind i dagligstuen . 
Selv stod han i døråbningen i slåbrok og med 
hænderne på ryggen og stirrede et øjeblik åndsfraværende 
ud for sig . 
» Du må jo sidde her og fryse , Karen Margrethe 
 !  « 
» Er du allerede færdig ? «  spurgte hun og så 
tvivlende på ham . 
Pastor falk trak vejret dybt , næsten sukkende 
og sagde så  : 
» Jeg kan ikke — det vil slet ikke gå . Og 
hvordan skulle det også kunne blive ved at gå ? 
Det ville jo være det rene vanvid , om det kunne ! « 
Så gik han langsomt hen til et af vinduerne 
og kiggede ud i gården . 
» Kunne du ikke bruge en ældre præken , Jørgen ? « 
Forsøgte hans kone ængstelig . 
» Tror du , jeg ville kunne tage de ord i min 
mund , jeg sagde i fjor ? Ja , hvis det kun var ordene , 
det gjaldt om , kunne jeg såmænd gerne skrive en 
hel mønstersamling af prækener . Og jeg var måske 
også skuespiller nok til at kunne holde dem , 
så tårerne stod menigheden i øjnene derved . 
Jeg kunne såmænd godt være bleven modeprædikant 

i hovedstaden , havde jeg villet . Men så tror 
jeg også , jeg måtte have spyttet mig selv i ansigtet , 
når jeg kom ind i mit lønkammer . Så 
vidt er det ikke kommet med mig endnu . « 
Fru falk sænkede hovedet og strikkede febrilsk 
videre . Noget efter sagde hun : 
» Jeg synes , du skulle lade prækenen hvile for 
i aften — det kunne jo være , det gik bedre i 
morgen . « 
Pastor falk rystede overbærende på hovedet . 
» Du forstår mig ikke , Karen Margrethe . Hvorfor 
skulle det gå bedre i morgen ? Det må jo dog 
snarere blive værre og værre , for hver dag der 
går . Og heldigvis , kunne jeg fristes til at sige . 
For en dag må det da ende på en voldsom måde , 
enten i den ene eller den anden retning . Som 
det er , kan det ikke blive ved . Det er ikke til 
at holde ud . « 
Falk gik urolig op og ned i værelset og så 
ikke på sin kone . 
» Jeg tror , du gør dig for mange skrupler , Jørgen . 
Jeg kender jo noget til det fra fader . Han fortalte 
os tit , han i sin ungdom havde haft svære 

anfægtelser , men så havde han hver gang bedt 
til gud , og så gik det over . « 
Falk stod et øjeblik stille og så atter medlidende 
og hovedrystende hen på sin hustru . Så 
sagde han : 
» Kæreste Karen , hvad skulle jeg bede til gud 
om ? Ja , hvis jeg anså den tro , jeg står i begreb 
med at miste eller — hvorfor ikke sige det rent 
ud ? — har mistet , for et kosteligt klenodie , så 
ville jeg bede i angst om ikke at tabe den . Men 
når jeg nu anser den for en løgn og en vildfarelse , 
som menneskelægten har slæbt med sig atten 
århundreder igennem . — nej , min ven , der er 
kun en ting , jeg kunne trænge til at bede gud 
om , og det var om kraft og mod til at tage den 
beslutning at melde mig fra og se at komme ud 
af det . Der bliver aldrig menneske af mig , før jeg 
står fri — uden for det hele . « 
Egentlig overraskende kom disse ord ikke Fru 
falk , og alligevel — sådan lige ud havde han jo 
ikke sagt det før . Hun sad længe bleg og stum . 
Så brød det ud af hende med grådkvalt stemme : 
» Det er så forfærdeligt , Jørgen . Hvis du nu 
mister troen , sådan helt giver slip på den , hvordan 

8 
skal så jeg kunne bevare den ? Jeg har ikke andet 
til at holde mig oppe — og lille Viggo . Det er 
så forfærdeligt . « 
» Du gør det så svært for mig , Karen Margrethe , 
og jeg ser ingen anden frelse for mig end 
at komme ud af det . Jeg ville så gerne være 
en ærlig mand . « 
Så blev der igen tyst i stuen . Fruen søgte 
at undertrykke sin gråd , og præsten gik tavs op 
og ned med hænderne på ryggen . 
Noget efter sagde Fru falk med dæmpet stemme : 
» Jeg forstår ikke længer , Jørgen , at du i sin 
tid turde indlade dig på at søge kald . Tvivlen 
må jo allerede have været oppe i dig dengang . « 
» Jo , ser du , dengang gjorde jeg mig ikke skrupler 
nok , lille Karen ! « 
Og efter at have gået et par gange tavs op 
og ned fortsatte han : 
» Men det har langt dybere grund endnu . Det , 
der nu spirer frem , så at snart alle må se det , 
det har ligget og groet i de mange , mange år . 
Mit liv har været forkludret , fra jeg var barn og 
til nu , fordi jeg altid har levet på halvheder . Det 
er det sørgelige ved det , lige så langt jeg kan 

huske tilbage — aldrig andet end halvhed og usselhed . 
Når jeg tænker på min barndom , så er 
det ikke andet end en stor fortrykthed og forknythed . 
Jeg har aldrig været barn , Karen , for 
vi havde ikke råd til det hjemme hos os . Du 
aner ikke , hvor fattigdom kan gøre mennesker 
sølle og usle . Aldrig har jeg som barn haft lov 
til at være mig selv , altid skulle jeg være pæn og 
artig og beskeden for at tækkes de mennesker , der 
tog sig så godgørende af mig . Endnu den dag i 
dag kan jeg gribe mig selv i had til de personer , 
af hvis nåde jeg som barn og ungt menneske var 
afhængig , for alle de ydmygelser , jeg har lidt . Og 
da jeg blev student — ja , gud bedre for frihed ! 
Barndommen om igen , blot på en værre måde ! 
Hvad tror du mine studenterår var ? En lang 
kæde af sløvende slid og slæb og ydmygende 
taknemlighed ! Ja , at jeg ikke segnede under det ! « 
» Det gør mig så ondt for dig , Jørgen ! « 
Fru falk lod strikketøjet hvile og så forknyt 
op i lampen . 
» Når jeg tænker på mig selv som student , « 
Begyndte falk igen ,  » så er det et usselt , forkrøblet 
menneske , der altid er ude at rende i snesjap , 

i o 
evig og altid snesjap ! 1 den usleste , lurvede sommerfrakke 
render jeg fra manuduktør til forelæsning , 
fra forelæsninger til informationer , hvor jeg for 
halvtredsindstyve øre per time sidder og plager 
en stakkels dreng med at høre ham i lektier , 
eller jeg render til gratis middagsbespisning hos 
bedrestillede , godgørende familier , og så ud og 
rende igen i snesjappet , for det var altid snesjap 
i de tider . Så piler jeg rundt fra den ene ende 
af byen til den anden for at skaffe anbefalinger 
til mine ansøgninger , for jeg søgte jo altid legater 
og stipendier . Og så det at være bunden af hensyn 
på hænder og fødder , aldrig turde være sig 
selv , aldrig turde sige sin mening rent ud  ! Man 
mærker sig , hvor man er , man tør ikke støde folk , 
og før man ved af det , er man af bare usseldom 
bleven den foragteligste hykler , sådan et stykke 
udvandet pjask og pjat af et mandfolk , der falder 
i alles smag . Var der i de dage blevet oprør 
i staden , jeg tror , jeg var gået med blandt den 
værste bærme bare for at få lov til at rase ud og 
sparke fra mig . Jeg ville næsten ønske , jeg havde 
begået en eller anden forbrydelse dengang , jeg 
tror , det ville have renset mig , så der kunne 

være blevet noget af mig alligevel . Men jeg var 
som en droskehest under pisken fra morgen til 
aften . Den kan have nok så oprørske tanker 
under det daglige slid — når den kommer i stald , 
segner den om af træthed . — jeg ville betakke 
mig for at få min ungdom og barndom igen , jeg 
har ikke et eneste lyst minde at se tilbage på . 
Næsten ikke et . « 
» Det er så forfærdeligt at tænke på , Jørgen ! « 
» Jeg har aldrig før fortalt dig det så sort , som 
det i virkeligheden var . Men nu kan du måske 
forstå , under hvad forhold jeg blev kandidat , da 
jeg næsten var de tredive . Jeg kan misunde sådanne 
mennesker , der har fået lov til at udvikle 
sig frit fra deres barndom af . Hvilken sikkerhed 
må de ikke have erhvervet sig , når d e bliver 
tredive . Det er det eneste , der trøster mig i disse 
dage , denne trygge fornemmelse af , at nu er min 
tid kommen , at nu er jeg bleven moden nok til 
at bryde den skal , der har hæmmet min udfoldelse . « 
Falk tav nogen tid som for at samle tankerne 
på ny . Så fortsatte han  : 
» Hvordan jeg turde søge kald ? Det fulgte 
naturnødvendigt oven på alt det andet . Jeg skrupliserede 

ikke mere over det end over at indmelde 
mig til eksamen . Det var jo bare endemålet på 
den skure , jeg var kommen ind i . Vist havde 
jeg tvivl , det var jo overhovedet det eneste selvstændige , 
der var dukket op i mig i de mange 
år . Tvivl har jeg haft , så længe jeg kan huske , 
men jeg har aldrig haft tid til at tænke over 
sagerne før nu . Det eneste udbytte af mine mangeårige 
såkaldte studier var en række uløste spørgsmål , 
men jeg kunne da ikke sulte , til jeg fik dem 
klaret . « 
» Men hvad skal det blive til , Jørgen ? « 
Falk svarede ikke , men fortsatte sin egen tankegang : 

» Så kom der jo også det til , Karen Margrethe , 
at jeg lærte dig at kende . Det bragte mig på 
så mange praktiske tanker , det stillede mig så 
mange nære mål . Jeg glemte for en tid , det 
havde været regnvejr og snesjap , jeg blev så optagen 
og så let om samvittigheden . Det klarer 
sig nok , tænkte jeg , det klarer sig nok ! « 
» Du var så glad dengang , Jørgen . « 
Fru falk rejste sig , gik hen og tog sin mand 
om livet og lagde hovedet ind til hans skulder . 

h 
» Kan du huske , hvor vi var glade dengang , 
Jørgen ? Det var , som om hele verden stod os 
åben . Kan du huske , hvor vi glædede os til at 
skulle herud ? Hvor vi udmalede os præstegården 
ved vintertid  ! Inde i stuerne skulle der være lunt 
og festligt oplyst , men udenfor skulle det være 
skingrende frost , og gæsterne skulle komme kørende 
i en lang , bjældende kanerække ! Der skulle altid 
komme gæster kørende . Det er , ligesom det var 
noget , vi har drømt engang . Jeg synes aldrig , her 
har været hyggeligt , Jørgen — i alt fald ikke som 
vi tænkte os . « 
Så rev hun sig løs og satte sig hen på en 
stol og græd . 
» Du skal se , «  sagde falk ,  » vi bliver glade igen , 
om end på en anden måde . « 
» Det er så fortvivlet , Jørgen , jeg kan ingen 
udvej se . « 
» Det kommer kun an på en ting , Karen Margrethe , 
det kommer an på , om du har mod til at 
bryde op . « 
» Du taler om at bryde op , Jørgen , men hvor 
skal vi hen , vi skal jo dog leve ? « 
» En ting har jeg lært i dette fattige sogn , 

Karen , og det er , hvor utrolig lidt mennesker kan 
leve af , når det kniber . Jeg skal leve af det bare 
brød uden at kny , når jeg blot slipper ud af det 
væv af løgn , jeg dag for dag spindes tættere 
ind i . « 
» Ja , men det bare brød , Jørgen , det skal jo 
dog også komme et sted fra . « 
» Ja , den er jo så ussel , den fremtid , jeg kan 
byde dig , Karen Margrethe , at jeg skammer mig 
ved at tale til dig derom . Det er jo det fortvivlende 
ved det , at det , der for mig betyder vejen 
til frelse^ det betyder jo for dig ikke andet end 
at synke ned til den dybeste fattigdom . Men jeg 
ser ingen anden udvej . Og det må jo siges . Så 
meget ejer vi jo nok , at vi kan leje et lille hus 
med lidt jord til et sted på landet , og så meget 
ejer vi jo også , at vi ikke behøver at sulte det 
første år . Men det bliver fattigmandskår . « 
» Tror du , du vil kunne holde det liv ud , 
Jørgen ? « 
» Hellere tusind år i hytten med en god samvittighed 
end en dag længer på dette forbandede 
sted  ! Du kan ikke tænke dig , hvad for en velsignelse 
det ville være for mig at komme bort , ud af det 

hele — uden anden forpligtelse end at tjene det 
daglige brød . Jeg skulle grave jorden i mit ansigts 
sved og juble derved . Jeg tror , jeg ville 
synge med lærken hver evige sommerdag af taknemlighed 
og glæde . Jeg tror , jeg ville få det 
humør igen , jeg må have haft , inden godgørenheden 
fik sine fingre i mig . Sikken glæde det 
måtte være at stå op og begynde sin dag i guds 
fri natur uden andet formål i verden end at 
skaffe os brødet . Jeg forsikrer dig , Karen , den 
dag jeg forlader Høgholm præstegård , vil jeg for 
første gang i mit liv føle mig som en fri mand . 
» Søger først guds rige og hans retfærdighed , 
så skulle og alle disse ting tillægges eder . «  jeg 
tror , der er noget i det gamle ord . Jeg tror , 
der i hver mands liv kommer en tid , da han 
føler , at springet må gøres . Den , der i det øjeblik 
gør skridtet og gør det fuldt ud , han får 
også sin løn . Al stræben i verden efter sandhed 
og ærlighed har sin løn i sig selv , og guds velsignelse 
fås kun gennem kamp . Derfor står der 
også skrevet , at himmeriges rige skal tages med 
vold ! « 
Falk standsede og lyttede , og lidt efter hørtes 

en vogn rulle ind i gården . Så kom karlen 
ind og meldte , at der var vogn fra Høgholm Hovedgård , 
om ikke pastoren med det samme ville 
køre derop , baronessen måtte endelig have ham 
i tale . 
Præsten og hans kone så et øjeblik tvivlrådige 
på hinanden . Hvad kunne der være i vejen 
— på den tid af aftenen ? 
» Det er baronens fødselsdag , Jørgen , det skulle 
da vel aldrig — « 
» Hvor vil du hen ! «  sagde falk .  » Men mærkeligt 
er det . Nå , jeg tror , jeg ser indenom til 
Mariane med det samme , hun har vist ikke langt 
igen , den stakkel . « 
Derpå gik han ind i sit studereværelse og tog 
slåbrokken af . Da han igen stod i dagligstuen , 
iført sort frakke og støvler , sagde han : 
» Du skulle sætte dig ind hos mig , Karen Margrethe , 
der er både lyst og varmt . Og sid så 
ikke og bliv alt for trist ved tanken om det lille 
hus på heden . Du skal se , det går nok alt 
sammen  !  « 
Men ude i forstuen bestemte han sig for at 
tage ornat på , og hans kone fik travlt med at 

hjælpe ham . Da han så endelig tog afsked , sagde 
hun til ham : 
» Kan du huske fortællingen om savl , da han 
var på vejen til Damaskus ? Nu går jeg ind og 
beder til gud , for din og min og lille Viggos skyld , 
at det må komme til dig som en røst fra himlen ! « 
Falk så på sin kone med et opgivende smil : 
» Jeg tror ikke , det vil hjælpe , Karen . Så let 
får ingen troen i vore dage . « 

il 
så sad da præsten i herregårdens opslåede 
kaleschevogn og kørte . Vejen gik i bue uden 
om den lille by , hvis få og fattige huse lå i Klump 
omkring bakken , hvor den hvidkalkede kirke med 
det galvtakkede tårn stod og lyste i mørket . Så 
bøjede den af ind over åbent land med vidtstrakt 
udsigt til bølgedannede bakkedrag og hist og her 
lidt småkrat af skove . Men over det hele den 
kolde septembernats himmel med et utalt Mylr af 
skarpt blinkende stjærner . Der var noget så forstandig 
koldt og bestemt ved alt . Hver bakke , 
hver skov stod klart tegnet med sikre linier i omridsene , 
og selv det uendelige virvar af lysende 
prik ved prik på himmelkuppelen gjorde så ordnet 
et indtryk , at der ikke kunne være tvivl om , at 
der jo var en , der havde tal og regnskab på 
dem også . 

har sommernatten hos os en synd på sin 
samvittighed , og det har den , når dens tågede 
damp og berusende Duft hidser mennesker fra samling 
og Sans , så gør vore koldklare , styrkende 
efterårsnætter det godt igen , idet de som et forstandens 
kølende styrtebad fryser rent ihjel vore 
syndige drifter og længsler . — 
det gjorde Jørgen falk så usigelig godt at 
sidde ene i den halvåbne vogn i den stille nat . 
Der var noget så velsignet forsvindende ved at 
sidde der , fortabt i skuet af de talløse stjærner , 
og så at tænke sig , at hver af dem måske var 
sol i en verden som vor . Gud blev så stor , så 
uendelig , så fjern . Og dog ser vi så lidt af alverdens 
storhed . Hver gang det lykkes os at lave 
en kikkert , der rækker længer ud i rummet end 
den foregående , straks ses igennem den en ny 
uendelighed af verdener . Der var noget så betagende 
for falk i den svimlende tanke om verdensrummets 
endeløse størrelse . Og han følte i sig en 
ydmyg taknemlighed imod ham , der havde skænket 
os mennesker evnen til at ane denne vidunderlige 
uendelighedstanke — hvad gjorde det så , at vore 
hjærner var for små til at rumme den ? 

falk kunne ikke lade være at tænke på menneskene , 
der et stakket liv igennem nusser rundt fra 
morgen til aften , nagede af deres mangeslags små 
bekymringer og ængstelig fyldte af deres mangehånde 
små , snedige planer . Hvor mange af dem 
finder på blot en enkelt nat i deres liv at gå 
ud i det fri , for en gangs skyld rette ryg og stirre 
op på uendelighedens lysende vidner ? 
Han tænkte på en lille skriftlærd , hvis værk 
han havde læst forgangen aften , og han kom til 
at smile . For ramme alvor havde her et lille iltert 
væsen af en teolog sat sig for at tage gud i forsvar 
overfor en mindre rettroende Broder i kristo , 
som om gud var en anklaget for en højesterets 
skranke , og den lille skriftkloge hans beskikkede 
defensor . Han ville ønske , han havde dem her , 
begge de gæve stridsmænd . Så ville han tage 
dem i nakkestroppen , en i hver hånd , og i overnaturlig 
kraft føre dem i stiv arm et par millioner 
mile ud i verdensrummet . Så ville han sætte 
dem ganske rolig ned igen på landevejen og sige : 
» Gå nu hjem og se til , i kan forliges . En ting 
er i vel blevne enige om -— jer egen ringhed ! » 
For øvrigt må det siges , at falk aldrig havde 

interesseret sig for stridigheder og kævl inden for 
kirkesamfundene . Det havde altid forekommet ham 
som det ynkeligste lappeskrædderi . Der sad alle 
disse små vimse skræddere og syede fingrene af 
sig for at plante den ene mere umulige lap end 
den anden på en udslidt kjortel , af hvis fordums 
skønhed der intet mere var at se for bare reparationer . 

nu kørte de forbi et lille ensomt hus , hvorfra 
der stod lys gennem et enkelt vindue , og falk 
kom til at tænke på sin hustru , og hvad hun og 
han havde talt om , inden han tog hjemmefra . Blot 
han havde haft hende med på denne natlige køretur  ! 
Denne hærdende kølighed og denne dragende nattehimmel , 
måtte det ikke have ranket hendes mod 
og lært hende at tænke stort over tingene ? Han 
var så bange for , at hun nu sad derhjemme og 
tænkte småt og forknyt på det alt sammen . Hun 
var så let at kue . Ikke sådan , at hun just nemt 
sank sammen under det daglige livs tryk — han 
var endda vis på , at blev hun anbragt i den snævreste 
celle , ville hun , før dagen var omme , have 
indrettet sig det bekvemt og på livstid inden dens 
fire nøgne vægge . Men tanken om noget nyt og 

uvant kunne gøre hende så forknyt , der var så 
lidt nybyggernatur i hende , både på den ene og 
den anden måde . 
Og så det med hendes tro — hendes angst 
for at miste den . Hun var troende , som , de fleste 
kvinder er troende , på andres autoritet . Hun 
var vokset op med troen som noget selvfølgeligt . 
I hendes barndomshjem i præstegården var de 
alle troende , både moderen og søstrene , ikke en 
gnist af tvivl havde nogen sinde ulmet i deres 
bevidsthed . Når de bare troede , stod jo fader 
inde for resten . Da hun så blev gift , var det 
naturligvis falk , der trådte i faderens sted som 
den , der stod inde for det . 
Til at begynde med havde falk holdt sin kone 
uden for sin tvivl og sine granskninger , men jo 
dybere han selv blev greben af åbenbaringens 
uholdbarhed , og jo friere han viklede sig ud af 
vildfarelsernes filtrede væv , des mindre kunne han 
holde igen . Efterhånden som kristusskikkelsen formede 
sig for hans fantasi i al sin storhed som 
menneske betragtet , tifold stor , fordi det kun var 
et menneske , fyldtes han af en betagende begejstring , 
der måtte meddele sig . Hvor kunne han 

gå rundt og tie stille med alt det herlige , der 
optog ham  ! Aldrig havde han følt sig så salig , så 
mandig ydmyg i sit forhold til gud , denne store , 
fjærne , ubegribelige gud , som mennesker aldrig 
havde set og dog dag og nat havde for øje i 
hans ufattelige værk , og i hvis hånd de trygt 
kunne vide deres skæbner . Ja , det var sådan for 
ham , at for hver tomme hans kristentro sank , 
steg og steg hans gudsfrygt i det uendelige . Og 
så denne lettelse , denne ånden frit for første 
gang i sit liv ! Var det ikke , som om han havde 
været levende begravet i en af det gamle jødelands 
klippegrave og stenen pludselig var væltet 
fra ? Og han var kommen ud i solens klarhed og 
luftens renhed , endnu svimmel og ør af den uvante 
frihed , men vidunderlig dejlig til mode ! Og han 
skulle gå rundt og tie , tie over for det menneske , 
der stod ham nærmest ! Så sad da præsten de lange , 
lange timer og gendrev med en nyomvendts hele 
Iver sin kones spagfærdige og forknytte indvendinger . 
Han talte sig varmere og varmere og så ikke , at 
hans tilhører var en bleg og lidende kvinde , der 
sad og skælvede i angst for sin tro . 
Det gjorde ham så ondt for hende nu , men 
n 

det skulle nok blive godt alt sammen . Ligesom 
der måtte være fuld klarhed dem imellem , således 
måtte hun selv nødes til fuld klarhed for sit eget 
personlige vedkommende , og enten hun gik ud af 
denne trængselens tid med en tro , der betød 
noget , fordi den var vunden gennem kamp , eller 
hun gik ud af tvivlen med hans livssyn — i 
begge tilfælde syntes falk , det var en vinding , der 
vel var uroens timer værd . 
I de første beruselsens dage , da alt var så 
nyt , og det nye så altopslugende , havde falk 
egentlig ingen videre skrupler gjort sig angående 
sin præstelige virksomhed . Naturligvis havde han 
ikke i sine søndagsprækener i den lille landsbykirke 
sagt rent ud til menigheden :  » I tror fejl , og 
jeg har troet fejl , Kristus var ikke guds søn i 
ordets egentlige betydning . «  der var så meget 
løftende bare i dette , at Kristus var menneske , og 
falk følte , at han aldrig havde fundet mere lovprisende 
ord til hans forherligelse . Og så var 
der det , at falk aldrig før i sit liv havde fornummet 
inden i sig et sådant levende væld af 
personlig gudsfrygt , af denne unærmelige ærefrygt 
for det højeste væsen , det var jo , som om han var 

kommen gud uendelig nærmere , nu da Kristus 
ikke længer stod i vejen mellem gud og ham . 
De få mærkværdige søndage i den lille fattige 
kirke , hvor alt det nye talte ud af ham med 
uimodståelig kraft , uden at han røbede for sin 
menighed , at det var noget nyt , i de få , vidunderlige 
dage havde han haft en fornemmelse af , at han 
talte som den , der havde myndighed , og at det hus , 
han stod i , var et sandt guds hus . Og menigheden 
 ? Herre gud , den lille klynge fattige stakler , 
der sad og hørte andægtig til , dem var det vist 
ikke engang gået op for , at der var sket en forvandling 
med manden . Havde de sporet nogen 
forandring , var det måske snarere den , at de 
havde følt sig mere end almindelig opbyggede af 
hans ord . 
Men en skønne dag var det jo gået op for 
ham , at det at være præst i folkekirken , det var 
ikke så meget det at være guds tjener som at 
være Kristi tjener . Med et så han klart den 
løgn , han stod og gik i , og han følte snart en så 
utålelig lede ved sin stillings smuds , at han 
mærkede , det måtte briste med det første . De 
dage , der nu kom , var de mest fortærende , han 

havde gennemlevet . Han , der al sin tid havde 
levet sit liv på halvheder , han havde aldrig lært 
at tage en mandig beslutning . Så langt han kunne 
huske tilbage , havde han ikke gjort andet end opsætte , 
hvad opsættes kunne , fra dag til dag og fra 
måned til måned , aldrig havde han vovet et Spring , 
altid var han kommen krybende til det eller havde 
lusket sig fra det . Hans prækener blev nu så 
flove og flade , så kemisk rent og udelukkende 
humane — det var jo så yderst lidt , det han 
turde sige og alligevel stå ved som edsvoren embedsmand 
— at han skammede sig ved at holde dem , 
og det kostede ham en usigelig pine at få dem 
skrevne . 
Men nu skulle det være slut . Han havde truffet 
sit valg . 
» Vil de holde et øjeblik her , «  råbte falk til 
herregårdskusken .  » Jeg skal straks være her igen . « 

Iii . 
Vognen standsede uden for et lille husmandshus , 
hvor der var lyst op i et par usle små vinduer 
bag nogle sammentrukne tynde sirtses Gardiner . 
Præsten lagde lammeskindspelsen fra sig i sædet 
og gik derind . Skønt han bukkede sig dybt i døråbningen , 
var indgangen så lav , at hans høje hat 
blev reven af og trillede hen ad gruset til trods 
for hans forsøg på at fange den i faldet . Han 
samlede den op og trådte ind , og til en gammel 
mand , der var kommen ud i forstuen og bad 
præsten så mange gange om undskyldning for 
uheldet , sagde han , at det skulle han ikke tage 
sig nær . 
» Hvordan går det , Jens Klausen ? «  spurgte 
falk Marianes gamle , krogryggede fader . 
Den gamle tørrede med bagen af hånden sine 
små farveløse øjne og snøftende næse og sagde 
så håbløst : 

» Det går kun småt , hr . Pastor , men guds 
almægtighed er jo stor ! « 
Så kom præsten indenfor i sygeværelset . På 
en lille kommode stod en slags køkkenlampe og 
brændte . I stedet for kuppel var den forsynet 
med en avispapirsskærm , der hang i noget ståltrådsvæsen 
fra en gammel sodavandsflaske . Den 
øverste kant var helt sort- og brunbrændt af varme 
fra lampeglasset . Der var en egen forvirrende 
belysning i stuen . En del af loft og gulv var 
fuldt oplyst , mens resten af rummet lå i halvmørke . 
På en plet af loftet , hvor der var særlig 
lyst og varmt , krøb et par halvdøde , væmmelige 
spyfluer dvaske omkring . 
1 sengen lå den unge pige , bleg og udtæret . 
Det gav et sæt i hende , da hun så præsten . Det 
var , ligesom denne høje magre mand i den lange 
sorte kjole og med den hvide pibekrave om halsen 
på en eller anden hemmelighedsfuld måde stod i 
pagt med døden . Hun havde hørt vognen standse 
— de holdt da ikke allerede udenfor med kisten  ? 
Lige inden præsten kom , havde hendes fader måttet 
love hende , at hvis hun døde , skulle hun blive fri 
for at blive puttet ned i en sort kiste . Al dødens 

j 
rædsel syntes hende udtrykt i sådan en lang , 
snæver , sodfarvet fattigkiste . Efter dette løfte 
havde hun så ligget en stund og forgæves prøvet 
på at forsone sig med den tanke ; at hun skulle 
dø . Hun ville ikke dø , hun ville ikke tænke 
på at dø , og alligevel kredsede alle hendes tanker 
kun om dette ene , døden . Og da nu præsten 
pludselig stod uventet i kammeret , høj , sort og 
alvorlig , var det hende , ligesom han bragte en luft 
med sig af liglugt og gravkapelsmug . Hun kom 
til at ryste over hele kroppen ved synet af ham . 
Falk så det , og det gyste i ham af rædsel . 
» Har fader haft bud efter dem ? «  spurgte hun 
mistænksom , og tænderne klaprede i munden på 
hende . 
» Nej , vist ikke , Mariane , «  sagde falk beroligende . 
» Jeg skal blot op på herregården , og så syntes 
jeg , jeg fik lyst til at se ind på vejen for at 
høre , hvordan du havde det . Det går nok ikke 
rigtig godt endnu . « 
» Er der nogen , der skal dø på herregården ? « 
Spurgte Mariane ligesom med et gnist af håb . 
» Men hvorfor dog det , Mariane ? Det håber 
f 

eg da ikke . «  falk tog plads på en stol ved 
sengen . 
» Det er så forfærdeligt at skulle dø — jeg 
tør ikke — «  * 
» Ja , men det er der jo heller ingen , der siger , 
du skal . Det er jo bare noget , du selv ligger og 
falder på , Mariane , i stedet for at være fornuftig 
og se at blive rask . « 
Den unge pige lå et øjeblik og stirrede stift 
ud for sig . Så sagde hun bestemt : 
» I morgen vil jeg op . Jeg vil sidde henne ved 
vinduet og se ud . Så længe folk holder sig 
oppe , dør de ikke . Å gud , å gud , jeg tør 
ikke dø ! « 
» Nu skal du være fornuftig , Mariane , og gøre , , 
hvad doktoren siger , så kommer du dig nok . « 
Men nu blev hendes ord helt heftige : 
» Det er bare for at lokke mig til at blive liggende 
og dø . Præster kan godt lide , når folk 
dør . Men jeg vil op i morgen ! « 
Falk vidste ikke , hvad han skulle sige , og 
Mariane hulkede . Den stakkels præst var i en 
frygtelig vånde . Begejstringen over hans nye beslutning 
var ligesom blæst væk , og hans tro forekom 

ham så usigelig lille her i dette Kammer , hvor 
han sad overfor et menneske , der lå og skulle dø 
og ikke turde . Han havde ikke mandsmod til at 
bekende kulør , og han sad i sit stille sind og 
overvejede , om han endnu engang skulle tage løgnen 
på sin samvittighed . Hvor han angrede , han var 
gået herind . Han kunne jo bare have ladet være . 
Men løgnen vendte sig i munden på ham , han 
kunne ikke få den frem . 
» Jeg kan ikke forstå , Mariane , du er så bange 
for døden . Enten er jo døden ingenting , en 
stor fred — « 
Mariane for op i sengen  : 
» Jeg vil ikke blive til ingenting , og jeg bryder 
mig ikke om fred — jeg vil leve , jeg vil leve ! « 
» Tror du , Mariane , eller har du mistet din 
tro  ? « 
Mariane foldede hænderne , og det lød så klangløst , 
så altopgivende : 
» Jeg tror på gud fader , søn og den helligånd . « 

» Så ved du jo også , Mariane , at der er lovet 
dig et evigt liv . « 
Der blev så underlig højtideligt stille i det 

lille Kammer ved disse ord . En spyflue svirrede 
summende rundt under loftet , ellers hørtes der 
ikke en lyd . 
Mariane var bleven ligbleg , og hun skælvede 
over hele kroppen af feberkulde . Så sagde hun 
næsten uhørligt : 
» Jeg er så bange for gud og det evige liv 
— jeg tør ikke gå derop alene . « 
Falk gik ind på hendes tankegang , greb hendes 
iskolde , magre hånd og sagde stilfærdig men så 
overbevist , han kunne : 
» Når du engang går herfra , Mariane , så vil 
din moder være der og tage imod dig . Og hun 
vil føre dig derop , du kommer ikke til at gå alene . 
Hun står måske allerede nu på den anden side 
livet og glæder sig til at skulle favne sin lille 
pige igen . « 
Mariane så vantro på præsten . 
» Hvorfor kommer hun så ikke herind , så jeg 
kan se hende , og tager mig med , så vil jeg ikke 
længer være bange ? « 
» Det er måske , fordi du slet ikke skal dø 
denne gang , Mariane — timen er ikke kommen 
endnu , «  sagde falk i sin fortvivlelse . 

Mariane rejste sig igen op i sengen og knugede 
hænderne  : 
» Ja , men engang skal jeg jo alligevel dø , og 
jeg tør aldrig dø — det er så forfærdeligt . « 
Der kom nogle underlige pletter i hendes ansigt 
ligesom på en dødsdømt , der skal henrettes . 
» Jeg vil op , jeg vil sidde oppe i nat . Jeg tør 
ikke falde i søvn . Det er , ligesom man skulle dø , 
når man falder i søvn — jeg vil ikke sove , før 
jeg bliver rask igen . « 
Falk rejste sig . Han kunne ikke holde det ud 
længer , han måtte ud i den friske luft , skulle 
det ikke svimle for ham . 
» God nat , lille Mariane , se nu at falde lidt til 
ro , du har ikke godt af at være så ophidset . « 
Dermed forlod falk stuen . Men tilbage i 
sengen lå Mariane , hvid i ansigtet og med store , 
stive øjne . Præsten havde naturligvis været inde 
for at prøve hende , og det kunne hun jo nok indse , 
at det langtfra var sømmelig og kristelig tale , hun 
havde ført i munden . Og nu lå hun og var så 
skrækslagen sikker på , at præsten gik hen og 
meldte hende et eller andet hemmelighedsfuldt sted , 
så hun kom lige ned i helvede , når hun 

døde . Da hun hørte vognen køre , var hun sikker 
på det . Han skulle slet ikke op på herregården , 
det var bare noget , han havde bildt hende ind . 
Nu kørte han lige derhen for at melde hende . 
Døren til forstuen stod på klem , lampen på 
kommoden flammede op i trækvinden og sværtede 
glasset . Så med et åbnedes døren knirkende 
af sig selv . Mariane udstødte et skrig af rædsel . 
Det var , ligesom der var kommet nogen ind , hun 
ikke kunne se . Men så hørte hun faderen komme 
tilbage . Han skruede lampen ned , ønskede hende 
god rolig nat og lukkede døren forsigtig , idet 
han gik . 
Mariane vendte sig om i sengen ind imod væggen 
og trak dynen op over hovedet . Hun turde ikke 
se hen på døren af angst for , at hendes moder 
pludselig skulle stå der og ville have hende med . — 
i den halvåbne herregårdsvogn , der atter 
skumplede hen ad vejen , sad falk sammensunken 
og frøs . Det var begyndt at blæse op , og den 
før så klare stjærnehimmel sløredes nu af drivende 
skyer . 
Falk var så bange for , at Mariane skulle dø 
' X . .ti . ÿ \ i i  i_'2 i » 

— han turde ikke tage det på sin samvittighed . 
Når hun bare måtte holde livet oppe , til han var 
vel ude af embedet . Forgæves ledte han efter sin 
begejstring fra før , det var ham ikke muligt at få 
fat i den på ny . Hvor havde han ikke følt sig 
hjælpeløs og lille , da han stod i det snævre Kammer 
ansigt til ansigt med døden ! Var da den gud , 
han troede på , kun en gud i fri natur , var det 
kun en gud for dem , der i nattens stilhed grebes 
af beundringens andagt ved synet af stjærnernes 
lysende vrimmel , eller som svimlede ved tanken 
om det uendelige rum , men var det ingen gud 
for den , der lå mellem fire vægge og skulle dø ? 
Eller var det bare menneskeslægten , der i tidernes 
løb var bleven så forkludret , at tro for de fleste 
betød — ikke noget til at leve sit liv på , men 
noget til at tage ind og dø på ? Kom det mon af , 
at slægt på slægt havde fået indprentet på ny , 
at alt det i livet , det var stolt og herligt at hige 
efter , var synd , og at syndens sold er døden ? 
Disse frygtelige ord  » Syndens sold er døden , « 
Lå de ikke som en tyngende mare over menneskenes 
liv ? Blev der nogen sinde til at ånde , 
før de blev slettede ud ? 

• 56 
men i det øjeblik vognen kørte ind i Høgholm 
skov , svandt både den vide udsigt og de 
fjærne tanker , og der blev kun dette ene , nærliggende 
spørgsmål tilbage : hvad i alverden kunne 
baronessen have at tale med ham om på denne 
tid af døgnet ? 

v„  . L . & jli . . . 1 = 4 » 

Iv 
Høgholm Hovedgård var ved tilbygninger i 
tidernes løb bleven en underlig tingest af 
en bygning , noget for sig selv , noget på trods af 
al stil . Hver ejer af gården , og den havde haft 
mange ejere , thi det var en gammel gård , havde 
engang i sit liv drømt om at rive den ned til 
grunden og opføre noget tidssvarende i stedet , og 
dog var ingen af dens mange herrer nået så 
vidt . En for en havde de med sorg måttet opgive 
deres ungdoms drøm og nøjes med ligesom 
deres forgænger at bygge til . Der var altid blevet 
bygget til på Høgholm Hovedgård , aldrig revet 
ned . Og dog var den , som den lå nu , langt 
skønnere at se til end de drømmeslotte , hver af 
dens ejere i sin ungdom havde tænkt sig i dens 
sted , eftersom tilfældigheden ofte er en større 
kunstner end mange små udspekulerede bygmestre 


tilsammen . For den , der engang havde fået øjet 
op for dens skønhed , var det en nydelse mere at 
se , hvor tilfældig det alt sammen var blevet , som 
det var , hvor det var vokset op så rent af sig 
selv . Der var intet villet , intet pinlig anstrengt 
over høgholmgård , den virkede som et stykke 
natur , der havde fået lov til at skøtte sig selv . 
Men helst skulle den ses i støvregn . Der var 
noget ved en sådan tilslørende regntåge , der 
stemte så fint med dens skidengrå murflader og 
ligesom faldt i klang med det vemodige indtryk , 
den gjorde , af begyndende forfald . Kom en livstræt 
vandrer forbi Høgholm Hovedgård en sådan 
dag , standsede han uvilkårlig og så stille og mildt 
på den gamle bygning . Måske gjorde han sig 
det ikke klart , hvad det var , der fængslede ham , 
hvad det var , der trøstede ham ved dette syn , 
måske gik det også op for ham , at høgholmgård , 
som den lå der i gråvejr og væde , var som et 
billede på den sørgelig skønne og så uendelig 
trøstende tanke , der ligger i ordene : alle tings 
forgængelighed . 
Eller også skulle Høgholm herregård ses om 
nat i diset luft , helst når der skinnede et ensomt 

lys i fruens sovekammervindu . Gården lå på 
Toppen af et bakkedrag og kunne skimtes langvejsfra . 
Men den , der ikke havde set den før og en 
nat pludselig kom svingende ud af skoven og fik 
øje på den for første gang , blev sært uhyggelig 
til mode . Hvad var det for en underlig tingest , 
der stod der i halvtågen borte på bakken ? Det 
var som et vældigt , uformeligt fabeldyr , der stod 
med ludende hoved og græssede . Og det ensomme 
lys i den ene ende , der flød ud i tågen som en 
rødlig klat , det var som et ondt dyrs gloende øje . 
Der var dem , der kaldte Høgholm Hovedgård 
helhesten på heden . 
Faderen til den nuværende frue på gården 
havde købt den for godt og vel en halv snes år 
siden . Inden da havde den tilhørt en gammel tyndblodet 
adelsslægt , der havde været halvdød i umindelige 
tider , og hvis sidste ætling var en gammel 
dame , der på slutningen havde haft så lidt igen 
af liv og kraft til at gøre sig gældende , at ingen 
egentlig bestemt havde kunnet sige , når hun var 
død . Man var enig om , at hun i grunden havde 
været lige så meget død om tirsdagen som om 
onsdagen , og for en sikkerheds skyld lod man 

hende sidde i pudestolen til om torsdagen , inden 
man ulejligede sig med at foretage videre skridt . 
Det var endda med besvær , at det daværende 
gamle nus af en husbestyrerinde fik et endnu ældre 
nus af en kusk gjort begribeligt , at det vist var 
bedst at hente doktoren . Man kunne da for fanden 
aldrig vide , indvendte han , om ikke den gamle 
kunne finde på endnu engang at give et kvæk 
fra sig , og så længe hun kunne sidde oppe i en 
pudestol , var der da ikke sket noget afgørende 
endnu . Det ville jo da også blive en sær indviklethed , 
om dçn gamle vågnede op næste dag 
og fik øje på sin egen ligattest . Han syntes , 
man skulle bare lade hende sidde , så længe hun 
ikke ligefrem faldt fra hinanden — så havde man 
da tag over hovedet i den tid . Da så tiden 
kom , blev hun begraven — og gik ikke igen . 
Den mand , der købte gården efter nådigfruens 
død , var en mand med en dunkel fortid , 
men med rede penge på lommen . Han var indehaver 
af et stort handelshus i hovedstaden , der i 
de sidste år , navnlig efter en mystisk brand af 
lageret , havde taget et fantastisk opsving . Han 
var dengang en mand på de halvtreds og 

mand med en eneste datter på tyve år . Og nu 
mente han , han var rig nok , til at hans datter 
kunne blive adelig gift . Når han leverede gods 
og gård og kapital , skulle det være mærkeligt , 
om der ikke fandtes et skud af ædel rod , der 
kunne ønske på en bekvem måde at få sin 
ungdomsgæld klaret . Glad blev han derfor , da 
han så Høgholm udbudt til salg , og det var med 
store forventninger , han tog over for at se på sagerne . 
Men fælt skuffet blev han rigtignok , da han 
første gang så gården . Han havde jo tænkt 
sig noget i retning af tårne og spir og vindelbro . 
Og så var der ikke engang tegltag , men 
noget underligt spånvæsen , der var irgrønt som 
store sten i skoven og hist og her dækket af Mos , 
og folkestuen var i selve hovedbygningen . Dog 
forsonede han sig lidt efter lidt med den . En 
fordel havde jo skramlet — det var gammelt , det 
havde historie . Og var der noget , han kunne 
ønske sig , så var det en fortid , han kunne være 
bekendt . Han syntes , det var , som om han købte 
sig eller i hvert fald sin datter en fortid , da han 
blev ejer af høgholmgård . 
I en anden henseende led han en dybere skuffelse . 

han havde nemlig alle sine dage været af 
den formening , at en herregård var ingen rigtig 
herregård , når der ikke gik sagn om natlige 
besøg af adelige genfærd . Han henvendte sig i den 
anledning , som han syntes på en fin måde , til gårdens 
gamle kusk , inden han endnu havde bestemt sig . 
» Hør , Mikkel , «  sagde han —  » det er rigtignok 
en fæl skummel kasse , den kan se ud til allehånde . 
Det spøger vel ikke på salene  ? « 
» Herren kan være ganske rolig . Ikke det der 
ligner af den slags . Og hvad den gamle angår , 
hende kan jeg love for , for hun fik lov til at dø 
færdig . Man skal bare lade folk dø færdig , så 
er der ikke tale om den slags . « 
Så købte han gården alligevel og tog hjem , 
og en skønne dag indfandt frieren sig . Efter at 
svigerfader og svigersøn havde ført lange forhandlinger 
ligesom to fjendtlige , krigsførende magter , 
blev brylluppet fejret . 
Det var en sjælden opbyggelig fest . Hovedstadens 
fineste kirke blev lejet og pyntet til forhøjet 
pris . Og for at ikke noget af gadens råhed 
eller af hobens nysgerrighed skulle virke forstyrrende 
på den højtidelige andagt , var der kun 

adgang for dem med kort forsynede . Alligevel 
kunne det naturligvis ikke hindres , at der sneg sig 
ukaldede ind , som havde købt sig kort til fabelagtige 
priser af billetgrosserere . Men selve den 
ublu pris var en vis garanti — det var kun virkelig 
pæne folk , der kom med . Og de , der måtte 
stå udenfor , kunne næste morgen læse i byens 
blade , hvor nydeligt og værdigt alt var gået til . 
Det var heller ikke hver dag , en kirke rummede 
så glimrende en kristelig forsamling . Der var 
herrer i de dejligste uniformer , og der var damer , 
som til skaberens pris mødte så nedringede , som 
det overhovedet var muligt . Og da præsten , som 
skulle vie det unge par , så ud over denne fornemme 
menighed , følte han sig greben af begejstring 
over kristendommens triumf . Han kunne ikke 
lade være at tænke på , hvor fattig og jævnt den 
kristne menighed oprindelig var begyndt som en 
lille foragtet småmandssekt i jødeland , hvorledes 
den var stegen og stegen gennem tiderne og sad 
på tronerne rundt om den dag i dag . Det var 
aldrig gået op for ham som i dette øjeblik , hvorledes 
i grunden kristendommen var det eneste i 
verden , som havde bud til alle , både fattige og 

rige , og han forekom sig selv , som han stod der 
foran højalteret , som repræsentant for den eneste 
virkelige lighed på jorden , ligheden over for 
gud . Noget af denne svulmende stemning gød 
sig også over hans ord , så hans brudetale til 
de to , der nu havde fundet hinanden , blev både 
bedre og længere , end den var bleven , hvis det 
havde været et almindeligt par fattige mennesker , 
der havde stået for ham . Men det var også alle 
enige om , at det havde været en sjælden gribende 
handling . Et par ækle smudsblade af dem , fattigfolk 
køber i mørkningen på gader eller i kældere , 
og som havde kaldt denne forestilling en gudsbespottelse , 
var nær blevne beslaglagte . 
Så lyst og lovende så det ud for det unge 
par , der snart efter tog høgholmgård i besiddelse . 
Noget skår i denne lykke gjorde det dog , da 
fruens fader ikke længe efter døde pludselig , og 
navnlig tog svigersønnen ham det ilde op , at han 
netop døde på et tidspunkt , hvor han tilfældig i 
øjeblikket ikke havde mange rede penge . Han 
havde nemlig i de senere år spekuleret så vildt 
og lunefuldt , at han ikke til enhver tid på dagen 
var lige meget værd mellem brødre . 

fruens gemak på Høgholm var det eneste værelse , 
hvor der var højt til loftet . En af de tidligere 
ejere havde ladet dets gamle , lave loft rive 
ned , ofret det ovenover liggende gæsteværelse og 
deraf dannet et højt og luftigt rum , bestemt til 
ryge- og billardstue . De gamle små vinduer var 
samtidig blevne erstattede af to høje , smalle kirkeruder 
med farvet , blyindfattet glas . Midt i rummet 
hang en ikke ret stor , men dejligt formet lysekrone 
af malm , støbt af en tysk gørtler i århundredets 
begyndelse . De lysestumper , der endnu 
sad i den , var gulnede af ælde som tænderne 
på en tobaksryger — de havde ikke været tændte 
i lange tider . 
Men værelsets pragtstykke var den gammeldags 
kamin , som var muret ind i den ene sidevæg . 
Når de svære , knortede brændeknuder knitrede 
og knaldede og rakte lange tunger af røgrøde 

flammer , som ustandseligt sugedes af skorstenens 
sorte svælg , eller når ilden døde hen , og de forkullede 
brændestykker endnu glødede ligesom i 
enkelte seje ledemod , så havde de , gæst efter 
gæst i de svundne århundreder , været utrættelige 
i at prise den kostelige Arne . Men beboerne selv 
havde altid bandet den , thi når kulden var hårdest , 
var der ikke tale om at få fodvarmt i stuen , og 
med visse vinde var der ikke til at være for røg . 
Og dog havde denne kamin i mangen lønlig time 
været beboerne , en for en , en tilflugt og en fortrolig 
ven . Her havde de siddet , mænd og kvinder , 
i tankefulde stunder og stirret , med ildens 
glans i deres blanke øjne , og tænkt og tænkt , de 
unge fyldte af sære , æventyrlige forhåbninger , de 
gamle af ganske almindelige skuffelser , og deres 
drømme , både de gamles og de unges , var ligesom 
flammerne gåde op i røg . Og så kan 
det jo nok være , at de har forsømt timeglasset , 
der endnu stod som en fortidslevning på kaminhylden . 
Men jo mere gæsterne i høje toner priste 
husets hyggelige Arne , des mere bagtalte og hadede 
beboerne den — ligesom man kan komme til at 
afsky en god ven , hvem man har betroet for meget . 

denne septemberaften var det husets frue , der 
sad sammenbøjet på en lav stol ved det døende 
bål . Hun støttede fødderne på kaminens lave 
kant og sad , uden at tænke over det , og legede 
med et hårspyd af sølv . Den smule rødlige 
skær , der kom fra ilden , var for dødfødt til at 
kunne trives længere ude i stuen . På kaminhylden 
stod der , foruden timeglasset fra fortiden og et 
moderne , nervøst dikkende , levende lille taffelur , 
et par høje malmlamper med runde , matslebne 
kupler . Den ene af dem var tændt og sendte et 
spøgelsesagtigt , blegt skær ud i det store skumle 
værelse , dobbelt hæsligt i sammenligning med det 
røde halvlys fra bålets rester . Det ene hjørne 
af det store tæppe , der lå midt på gulvet , var 
bøjet om som et æseløre i en bog . 
Pludselig var det , ligesom hun vågnede . Hun 
så et øjeblik uforstående på sølvspydet , som 
hun sad med i hånden . Så stak hun det ind i 
håret . Hendes hænder rystede lidt , inden hun fik 
det sat fast . Som for at give sig noget at bestille 
rodede hun op i ilden med messingrageren , opgav 
at lægge flere knuder på , fik øje på gulvtæppets 
ombøjede hjørne og gik hen for at rette det . Men 

da hun stod og skulle glatte det ud med foden , 
var det , ligesom hun havde glemt , hvorfor hun var 
gået derhen . Så tog hun sig sammen og fik det 
gjort , men stod meningsløst længe og stirrede på 
det bagefter . Endelig skred hun langsomt , med bøjet 
hoved og pegefingeren på de lukkede læber , 
hen til en lang , broderet klokkestreng ved siden 
af den ene dør og trak lyttende i den . Og da 
så pigen kom , var det , ligesom hun havde glemt 
igen , at hun havde ringet . 
» Gik der bud efter præsten ! «  spurgte hun . 
» Han må snart være her , Fru baronesse . Det 
er længe siden Erik kørte . « 
» Nå , der er altså gået bud efter ham . « 
Så satte hun sig igen foran kaminen og så 
på de brændestykker , der var brændte ud . Nogle 
af dem havde endnu i døden bevaret hele deres 
oprindelige form . Men når hun rørte ved dem 
med messingrageren , faldt de sammen til en hob 
hvid bøgeaske . Så hakkede hun i asken og 
glattede den , til den blev fin som sommerstøv på 
landeveje . Men i folkestuen nedenunder lød dansemusik 
op igennem gulvet . 
Med et rejste hun sig i sin fulde højde , knugede 

ildrageren i sin smalle , årede hånd , som 
om den var en kårde , og sagde halvhøjt , men 
bestemt :  » Jeg tør ! « 
I det samme trådte præsten ind . 
» Jeg forstår dem ikke , frue , «  sagde pastor 
falk , da de havde siddet og talt sammen nogen 
tid .  » Jeg er i alt fald ikke sikker på , at jeg 
forstår dem . « 
» Jeg vil heller ikke have , de skal forstå mig 
— på den måde . Det vil sige , de skal nok forstå 
mig , men de må ikke lade dem mærke med , 
at de forstår mig . Det er jo netop derfor , jeg 
så gerne ville tale med dem . De er den eneste 
mand på egnen , jeg tør forudsætte , nogen sinde 
har tænkt nogen tanker selv . « 
Falk vidste ikke , om det var meningen , han 
skulle rejse sig og bukke . Han vidste i det hele 
taget ikke , hvor hun ville hen , og han svarede 
derfor ikke . 
Så sagde hun lidt efter : 
» Er det sandt , hvad jeg tror at have hørt eller 
læst , at katolske præster sælger aflad ikke blot 
for de synder , man har begået , men også for 
dem , man agter at begå ? « 

falk så noget tvivlrådig på hende . 
» Jeg tror det ikke — men hvor falder de på 
den tanke ? « 
» Jo , for så ville jeg gå over til katolicismen 
på stående fod — « 
Falk rejste sig som for at gå . Han havde 
pludselig fået en fornemmelse af , at hun sad og 
gjorde nar af ham . Og det lød både bittert og 
koldt , da han sagde : 
» Nådigfruen kan jo begå lige så mange synder , 
de lyster , de kan jo altid bagefter gå over 
til katolikkerne og få syndsforladelse . Jeg kan 
ikke se andet , end at det bliver en sag mellem 
dem og deres samvittighed . Mig angår det ikke . « 
Men så brast fruen til Høgholm pludselig ud 
i en nervøs , hulkende gråd , så hendes hvide 
nakke dirrede . 
Falk blev . 
» Er de ikke vel , frue ? «  spurgte han deltagende . 
» Tilgiv mig , hvis jeg har såret dem . Jeg troede 
at forstå af , hvad de før sagde , at der er opstået 
en lille misforståelse mellem dem og deres mand , 
måske en lille scene . Og jeg fik den tanke , at 
de havde sendt bud efter mig , som en fornem 

dame sender bud efter husets læge , når hun 
har kedet sig hovedpine til . Og det fandt jeg 
mig for god til . « 
Fruen rejste sig fattet og stolt : 
» I et fortvivlet øjeblik sendte jeg bud efter et 
menneske , som måske ville hjælpe mig . Blot et 
menneske , som måske kunne forstå mig og ville 
dømme mig mildt . Det var ikke en præst eller 
en embedsmand , jeg søgte . « 
» Men hvad vil de da , frue ? Betro dem kun 
til mig — jeg troede ikke , det var sådan fat . « 
» Hvad jeg vil ? Jeg vil begynde livet forfra 
— på bar bund ! « 
Falk studsede . Det var jo det samme , han 
ville . 
» Har de tålmodighed til at høre på mig ? 
Det vil ligesom lindre mig at få talt ud engang . « 
Så tog de plads igen . 
» De brugte før ordet  » Misforståelse «  mellem 
mig og min mand . Det er ikke det rigtige udtryk . 
Det forudsætter i alt fald en tidligere forståelse . 
Men sådan noget har der aldrig været imellem os . 
Vi har altid vendt den tomme side ud imod hinanden . 

for resten tror jeg også , han er tom på 
den anden side . « 
» Ja , men engang må der jo dog «  — indskød 
falk bleg og med usikker stemme . 
» Aldrig siger jeg dem , aldrig ! « 
» Hvad er det , de siger ? «  brød det ud af falk . 
» Ved de , hvordan vi blev forlovede ? Han , 
baronen , lod sig indføre i faders hus , forhørte 
sig nøje , hvor stor en sum han kunne vente sig 
for overtagelsen af forpligtelsen , fandt den sikkert 
latterlig lille i betragtning af hans eget værd og 
hans store gæld , men slog dog til , da det kom til 
stykket . Det vil sige , først mønstrede han mig jo 
adskillige gange gennem monoklen for at se , om 
pengene og jeg tilsammen alligevel ikke var for 
lidt i sammenligning med den ære , han viste huset . 
Det undrer mig såmænd , han ikke forlangte , jeg 
skulle klæde mig af , for at han kunne sikre sig 
mod mulige skjulte fejl . Ja , det lyder så råt , 
nu jeg siger det , og det er dog for intet at regne 
mod den råhed , der lyste i hans anløbne øjne , 
når jeg nu som moden kvinde tænker tilbage på 
dengang . « 
» Ja , men de selv , frue , — dengang — lod 

de dem virkelig sælge , eller hvad skal jeg kalde 
det  ? « 
» Jeg lod mig dåre . Der var så meget , der 
blændede . Fyren var en flot Karl at se på i sin 
stramme uniform . Han var jo noget at vigte sig 
med over for veninderne , baron , levemand . Å 
gud , hvor det må have været længe siden — jeg 
kan ikke forstå , at det ikke er mere end ti år . « 
Baronessen sank et øjeblik hen i sin tungsindige 
erindring . 
Falk ligesom kæmpede med noget i sig selv , 
så sagde han behersket : 
» Der er vist mange ægteskaber , der begynder 
på samme letsindige måde , og folk holder det 
alligevel gående . « 
Fruen blev ivrig : 
» Synes de selv , det er noget ideal — det 
med at holde det gående ? Er da ægteskabet 
som en rådden skude , der for enhver pris skal 
holdes oven vande ? Hvorfor ikke forlade skuden ? « 
Falk spurgte lidt nølende : 
» Har de grund til at mistænke deres mand 
for at have været dem — utro ? « 
» Det er meget muligt , han har været det , men 

det ved jeg ikke noget om , og det interesserer 
mig heller ikke . « 
» Jeg mente kun , hvis de muligvis tænkte på 
at søge skilsmisse — « 
» Ja , men det tænker jeg slet ikke på . Det 
ville være at vise ham for stor ære . Vi er jo 
for så vidt skilte , som vi jo overhovedet ikke har 
noget med hinanden at gøre . Jeg vil simpelt hen 
have ham væk , væk herfra , inden det bliver for 
sent . « 
» Jeg forstår dem ikke rigtig , frue — « 
» Jo , ser de , om end hans åndsevner er sløve 
nok i øjeblikket , og han i det hele taget er det 
mest unyttige mandfolk , der nogen sinde har været 
til , så kan han dog til nød endnu gå og gælde 
for et normalt menneske . Men doktor Funch betroede 
mig forleden dag , at det var hans pligt at 
forberede mig på det værste . Så meget forstod 
jeg i hvert fald , at baronen på grund af et for 
anstrengt ungdomslevned en skønne dag går hen 
og bliver komplet idiot . Derfor må der handles 
straks . En idiot gør man sig skrupler ved at 
kaste på gaden , og jeg har skrupler nok i for- 
vejen . « 

55 
» De vil altså affinde dem med ham mod en 
bestemt sum engang for alle — « 
» Ja , hvis det var gjort med det ! Men baron 
Løwe forlader ikke høgholmgård , så længe han har 
sit underhold her —• « 
Falk blev lidt underlig til mode : 
» Men hvad har de da i sinde ? Jeg forstår 
ikke — « 
Fruen rejste sig og så et øjeblik stift på 
præsten , men så var det , ligesom hun betænkte 
sig og sagde ikke noget . Hun gik blot tavs et 
par gange op og ned ad gulvet . Pludselig standsede 
hun foran ham igen og sagde : 
» Står der ikke noget om i biblen , at hvo , der 
lader sig skille uden for hors skyld , bedriver selv 
hor ? « 
» Det er ikke ganske de ord — « 
» Så er det noget lignende . Tror de virkelig , 
de ord er en direkte befaling fra gud ? « 
» Nej  ! « 
Hun så forbavset og uforstående på præsten . 
» Jeg tror overhovedet ikke , gud nogen sinde 
har givet menneskene direkte befalinger , «  tilføjede 
falk . 

» Det er også lige meget , «  fortsatte baronessen , 
» jeg kan ikke bruge det skriftsted . « 
Der blev en lille pause . De sidste toner af 
tyrolervalsen trængte op igennem gulvet . Så 
døde også de hen . 
Så spurgte fruen til Høgholm usikkert og 
med let skælvende stemme , som var det noget 
dybest inde fra , hun for første gang betroede et 
menneske  : 
» Står der ikke skrevet et sted , at hedningerne 
har loven skreven i deres hjerter ? « 
Pastor falk nikkede . Fruen stod atter ved 
kaminen med ildrageren som en sænket kårde i 
hånden . Det gav et susende hvin , da hun lod 
den skære igennem luften . Så kastede hun den 
fra sig og sagde med blussende kinder : 
» Det må være stolt at være hedning ! « 
Der var noget så smukt over hende , som hun 
stod der rank og fri , med beslutningens fasthed 
over hele den modne skikkelse , at blodet uvilkårligt 
rullede raskere i præstens årer ved synet . 
Så sagde han : 
» Jeg tror nok , Paulus sagde mere om hedningerne , 
end han ville stå ved . Men også jeg 

synes , at de mennesker må være de største , som 
har loven skreven i deres hjerter . « 
De så et øjeblik forundrede på hinanden . 
Så spurgte hun smilende : 
» Hvor kan de egentlig være præst , pastor 
falk ? En mand med deres anskuelser ! « 
» Det kan jeg heller ikke , og det vil jeg heller 
ikke . Jeg tager min afsked i morgen — for at 
begynde livet forfra på bar bund . « 
Baronessen så med et eget tankefuldt blik hen 
på den høje , magre mand i det sorte ornat . Men 
hun sagde blot : 
» Nå — de også ! « 
» Men nu deres fremtid , frue «  — det var , 
ligesom falk ikke ville ind på sine egne forhold 
—  » har de tænkt over den ? Når de får baronen 
jaget væk fra gården — på hvad måde de vil 
gøre det , ved jeg ikke , og jeg bryder mig heller 
ikke om at vide det — de skal stå frit , når de 
handler -— men har de tænkt over deres fremtid ? « 
» Nej , jeg har ikke , og jeg agter heller ikke at 
gøre det . Hvis man skulle have sin fremtid klar , 
inden man blev sin fortid kvit , så blev der ikke 
udrettet meget i denne verden . « 

falk så på hende og undrede sig . 
» Jeg vil bare ud af det , og så vil jeg leve . 
Alt det , jeg er bleven bedragen for , vil jeg leve , 
og alt det , jeg har til gode , vil jeg leve — jeg vil 
leve det alt sammen på engang . Herre min gud , 
jeg er da ung endnu , jeg er da smuk endnu — 
skulle der ikke være liv til for mig ! « 
Hun lagde hænderne foldede bag nakken , skød 
brystet frem og strakte sig velbehageligt , og idet 
hun stirrede op på lampekuplen med tindrende 
øjne , sagde hun halvt for sig selv : 
» Alt det , jeg har til gode ! « 
Men falk følte , at nu måtte han herfra . Det 
begyndte at røre sig så underligt inden i ham . 
Og da baronessen gav ham hånden til afsked , 
var det på en måde , som om der slet ikke var 
sket noget . 

vi 
da pastor falk var gået , var det for baronessen , 
ligesom der var noget i hende , der 
sank sammen . Ikke blot følte hun , at der blev 
tomt i stuen , nu der ikke længer var nogen , hun 
kunne hævde sig overfor , men hun kom også til 
at fryse . Og så var der så ækelt halvmørkt i 
det store rum . Hun tændte den anden lampe 
på kaminen og syntes , der blev endnu hæsligere 
end før . Det var sådan et grimt og råt skær , 
der kom fra de to matte kupler . 
Kunne hun ikke få det varmt , ville hun i det 
mindste have det lyst . Hun så et øjeblik op på 
den gamle malmkrone med dens gulnede lyserester . 
De skulle brænde — alle sammen . Så trillede 
hun et hjørnebord hen under den , satte en pudeskammel 
ovenpå , klatrede op og tændte lysene 
et for et . Til at begynde med ville de slet ikke 

6o 
brænde , men bare gløde i de sorte tanespidser , 
men til sidst gik det . Så trillede hun hjørnebordet 
tilbage og satte skammelen på plads . Der 
var flere lys endnu i værelset , og de skulle alle 
sammen tændes . På klaveret var der to . På 
et hjørnespejls konsol stod to kandelabre med 
mange lys . Det var helt morsomt at væde tanerne 
med lidt spyt på fingeren — det knitrede 
så hyggeligt i små sprut , når de blev tændte . 
Men det var nær gået galt , da hun tabte en 
brændende tændstik ned i en gardinfold . I første 
øjeblik blev hun bleg og ligesom stivnede ved at 
se det , men så tog hun sig sammen i en fart og 
fik den slukket . Men endnu , da der ingen fare 
var , rystede knæene under hende . 
Så stod hun længe og stirrede på de mange 
blussende lys . Så festligt havde der ikke set ud 
siden hin aften , da hun for første gang betrådte 
dette værelse med sin mand ved armen , lige hjemkommen 
fra bryllupsrejsen . Det var ikke med 
vemod , hun tænkte tilbage på det øjeblik . Hun 
havde allerede da levet længe nok sammen med 
ham , til at glansen var gået af ham . 
Da hun havde stået nogen tid og kigget op i 

lysekronens blus , gik hun hen foran spejlet for 
at se , hvordan stuen tog sig ud , set inde i det . 
Så drejede hun hovedet nedad og kiggede nedenfra 
opefter og syntes , det tog sig festligere og 
højtideligere ud på den måde , næsten ikke til at 
kende igen . Men hun blev hurtig svimmel og 
måtte holde op med det . Da kom hun til at 
tænke på , hvor morsomt det ville være , hvis hun 
kunne narre spejlet ved at slukke alle lysene , 
uden at det opdagede det , og så se dem blive 
ved at skinne inde i spejlet . 
Da hun et øjeblik så sit eget ansigt derinde , 
gik der ligesom en gysen igennem hende . Hun 
syntes med et , hun så så ældet ud , men hun 
kunne ikke afgøre , om det kom af , at trækkene 
var for slappe eller for spændte , og hun vendte 
også snart hovedet bort — hun kunne ikke lide 
at se sig selv lige i øjnene . Men når det nu 
først var overstået , blev hun nok ung og smuk 
igen- 
og der var , gud ske lov , ikke så langt igen . 
For det havde hun bestemt , da hun tændte før , at 
når det sidste lys var brændt ned , skulle det 
ske , og selv det længste af lysene var ikke stort 

mer end en stump . Så slukkede hun de to 
kaminlamper , gik ud i forværelset og hentede sig 
sin aftenkåbe , og svøbt i den satte hun sig i en 
lænestol med udsigt til det ene klaverlys , der var 
det længste af dem alle . Sådan ville hun sidde 
ganske rolig og vente , mærke , hvorledes det blev 
skumlere om hende for hvert blus , der gik ud , 
indtil der kun var en lille flamme tilbage — som 
en eneste stjærne i natten . 
Nu , da der var så stille , hørte hun igen mumlende 
dæmpet , op igennem gulvet , larmen fra 
folkegildet nedenunder . Så kom der et par meningsløse 
strøg på violinerne , der blev stemte , inden 
de spillede op igen . Hun lyttede . Hun havde 
hørt rigtig . Det var brudevalsen af  » Et folkesagn . « 
Hvor de lød underlig fjernt , disse dejlige 
toner , ligesom fra en verden , hun var sat udenfor . 
Hun kom til at drømme , drømme sig tilbage til 
den tid , da hun selv var med i den verden , midt 
i brudevalsens toner , svævende over blanke gulve , 
ung og uerfaren glad . Hun syntes , det var længe 
siden . Det var jo også ti lange , lange år . Og 
så kom hun til at tænke på den eneste gang i 
sit liv , hun havde elsket . 

hun havde naturligvis haft bejlere nok , og der 
havde været sære skikkelser iblandt . Som hun 
kunne se ham for sig i dette øjeblik , dette halvgamle 
væmmelige mandfolk , der havde voldet hende 
mest besvær . Nu kunne hun jo le af det , så 
komisk det havde set ud , når han satte munden 
i lave til elskovs søde ord . Da havde han mest 
af alt lignet en gammel fed guldfisk , der i vandskorpen 
snapper efter en bid brød , og der sev 
spyt af hans mundvige . Og når han så kom 
til det rørende punkt , da han fortalte hende , at 
hun grangivelig lignende hans salig , ak alt for tidlig 
afdøde , første kone , så drev der tårer , virkelige 
tårer , ned ad næsen fra inderkrogene af hans 
alkoholfugtige øjne . 
Men så var der ham , den eneste , hun havde 
elsket . Sådan to øjne havde hun aldrig set . Der 
var det samme håbløst bedende over dem som 
over en hunds , der sætter sig tålmodig og bare 
ser på en , når man sidder og spiser . Men han 
var fattig , ludfattig , og hun kunne mærke , at hendes 
rigdom trykkede ham og gjorde ham forsagt . Han 
var så tavs i hendes nærhed , bare så på hende . 
Kærlighed havde hun ikke følt over for ham , men en 

egen sviende medlidenhed . Det kunne endnu knuge 
hende i brystet , når hun tænkte på ham , som 
han var dengang . Egentlig friet til hende havde 
han aldrig , det vil sige i ord , men hans blik havde 
bejlet , stilfærdigt og håbløst . Noget egentlig afslag 
havde hun aldrig givet ham , men ved en bestemt 
lejlighed havde hun alligevel antydet sin 
mening tilstrækkeligt . Gud skal vide , det var med 
en forbryderisk samvittighed hun gjorde det — men 
hvor kunne hun andet , hun måtte jo da også 
tænke på sig selv . Og det kunne da ikke være 
lykken , den kom da ikke så forsagt og stille , 
den måtte jo da komme som et strålende solvejr . 
Baronen var allerede da i farvandet . Men 
næste dag elskede hun ham , den beskedne , fine og 
tungsindige mand , så det var som pinende uro , 
hvor hun stod og gik . Og hun havde på fornemmelsen , 
at han kom aldrig mere igen . I sine 
første , tomme ægteskabsår , når hun havde tænkt 
tilbage på ham , var det hende en trøst , at for 
ham havde det været en sorg , for de andre havde 
det kun været en skuffelse , en mislykket pengespekulation . 

men stadig lød op til hende brudevalsens toner 

ligesom fra en verden , hun havde været borte fra 
i mange , mange år . Men nu ville hun ud igen 
— ud i det lokkende ubekendte . Og lysene sluktes 
rundt om hende , et for et , og der blev skumlere 
og koldere i fruens gemak på høgholmgård , 
indtil der kun var et lys igen , som med en egen 
trolddomsmagt fastholdt hendes stirrende blik . Hun 
vidste , hvad det lys betød . Og hun sad og stirrede 
og stirrede ligesom styrmænd på skibe i 
natten , der drages af et enligt fyr i det fjerne . 

vi 
medens samtalen mellem præsten og fruen fandt 
sted i gårdens ene fløj , sad baronen og to 
af hans venner fra de glade ungdomsdage og fejrede 
fødselsdag i den anden fløj . 
Baronens værelse var et underligt , langt og 
smalt , lavloftet rum med et fag smårudet vindue 
i hver endevæg . Dette værelse var baronens eget 
værk . Oprindelig havde det været to aflange Stuer , 
men skillevæggen imellem dem var bleven fjærnet , 
for at der kunne blive plads til en salonkeglebane . 
Takket være den lykkedes det undertiden baronen 
og hans bedste ven i omegnen , proprietær Sandberg , 
ofte hele dage igennem at glemme sorgen 
over de dårlige tider . Det øvrige indbo , der var 
af egetræ og for stolenes vedkommende forsynet 
med læderbetræk med våbenmærke i brandmaleri , 
bragte nærmest tanken hen på en gammeltysk ølstue . 

midt på det svære egetræsbord i værelsets 
ene ende var anbragt en syvarmet lysestage , hvis 
rødlige , søvnige blus flød ud i den tætte , svagtbølgende 
tobakståge . En spredt gruppe af støvede , 
tømte flasker stod tavst og vidnede , og i de usædvanlig 
høje vinglas stod muskatelleren og dovnede , 
fordi ingen længer gad røre den . Der var indtrådt 
en pause i de tre herrers meningsudvekslinger , 
men ingen af dem fandt den åbenbart trykkende . 
Den var kommen naturnødvendig , som af sig selv . 
Baronen , der i dag fyldte sine syv og fyrretyve 
år , sad og gloede ind i lysene med sine absolut 
tanketomme øjne . Et slasket , langhåret overskæg 
af samme sejlgarnsfarve som på blonde dukkehoveder 
hang bedrøveligt ned langs mundvigene . 
Et ordensbånd i kjoleknaphullet behøvedes egentlig 
ikke , men det understregede alligevel . Hvis man , 
som han sad der , havde fået at vide , at denne mand 
om et år eller to ville blive idiot af selverhvervet 
hjærneblødhed , ville man have undret sig højligen , 
såsom han allerede gjorde indtryk af at have været 
idiot i en længere årrække . Han sad ved bordenden 
nærmest vinduet , sådan rent legemlig talt , 
thi hans sjæl var i nirvana . 

for bordets ene langside sad en sirlig , lidt 
spinkel herre stærkt foroverbøjet . En snorlige , omhyggelig 
holdt midterskilning fra pande til nakke 
ligesom flækkede hans sorte , pomadeblanke fladhoved . 
Af bar utidighed sad han og pustede sit 
vinglas fuldt af tyk , gulig cigarrøg . 
Han havde for øvrigt en egen måde at behandle 
en cigar på . Efter et par kraftige tag , 
der fremkaldte en stærkt lysende , ædende ildring , 
som forrykkede grænsen mellem Aske og tobak , 
førte han i sin ualmindelig hvide venstre hånd 
cigaren ud fra sig , så langt armen ville svinge , 
når albuen hvilede på bordet . Røgen lod han 
enten gå gennem næsen i to tynde stråler eller 
ud af munden i sagte dansende ringe . Dernæst 
fattede han cigaren midt på mellem tommelfinger 
og pegefinger , lukkede sine øjne bag lorgnetterne 
og førte den med løftet lillefinger vandret et par 
gange frem og tilbage under næsen for at indsnuse 
dens blålige selvrøg . Han nød ikke blot 
cigaren , men også den måde , han behandlede 
den på . 
Når han ikke netop havde andet brug for sine 
hænder , var det blevet ham en vane med korte 

mellemrum at føre begge hænder samtidig op til 
lorgnetdupperne og med et lille rask ryk fjerne 
klemmerne et øjeblik fra hinanden for derpå at 
anbringe dem igen i en noget forandret stilling . 
Tog han lorgnetterne helt af , blev hans øjne så 
underlig stikkende og små , og det ene skelede 
endda en lille smule . Hans glatragede kinder 
havde et stærkt blågrå ! Skær af de mange sorte 
skægprikker , mens hans mund kronedes af en velholdt 
sort moustache med kunstig opadbøjede spidser . 
For en mand som ham har den borgerlige livsstilling 
naturligvis mindre at sige , men han fragik 
aldrig , at han kun var kontrollør i postetaten . I 
ubevogtede øjeblikke kunne der over hans ansigt 
komme et drag af sørgmodighed , som man kan 
iagttage det hos mennesker , der engang på et bestemt 
punkt har lidt en skuffelse i livet . Hans lønlige 
sorg var den , at han ikke var bleven kammerjunker . 
Det ville også være vanskeligt for et 
almindeligt menneske at afgøre , hvorfor det ikke 
var lykkedes ham , da han ikke i nogen måde adskilte 
sig fra andre , virkelige kammerjunkere . Men 
det er , ligesom der er visse mennesker , for hvem 
alting i livet skal gøres så forfærdelig vanskeligt . 

?o 
han havde fra sin tidligste ungdom så vidt muligt 
kun omgåedes adelige og havde i tidens løb 
næsten selv glemt , at han oprindelig var af borgerlig 
æt og hed Schmidt . Skønt han var over de fyrre , 
var han først nylig bleven forlovet , og uagtet det 
i alle måder måtte siges at være et godt og forsvarligt 
parti , var der det kedelige ved det , at 
hans kæreste ikke var født noget , i alt fald ikke 
noget videre , men hed slet og ret Petersen . Ganske 
vist var det den bekendte velhavende og indflydelsesrige 
slægt Petersen , hun tilhørte , men det var 
både generende og omstændeligt for Schmidt hver 
gang selv at skulle gøre folk opmærksomme på det . 
Men lige over for Schmidt sad i en for tilfældet 
fra et andet værelse hentet meget rummelig 
armstol pragtstykket frem for alle af baronens 
ungkarlekreds , den rent ud guddommelige , halvhundredårige 
bobsebit . Hvorfra det navn stammede , 
vidste ingen rigtig , men han kaldtes aldrig 
anderledes . Der var ødslet med kød på hans 
syndige krop , ja , der var mere end kød nok til 
hele to nervesystemer . Som han sad der og halvsov , 
med hovedet sænket til hvile i de mange overflødige 
Hager , lignede han et mæskesvin . Hans 

7' 
hår var en forviltret , i alle retninger strittende , 
samling hvidgrå børster . Hans sparsomme øjenbryn 
ville ikke have været synlige på grund af 
deres farveløshed , hvis de ikke havde dannet en 
lysende modsætning til hans stærkt brunrøde , blodsprængte 
og vejrbidte ansigtshud . Hans øjne 
var små og sad lidt skråt indefter mod næsen , 
der sammen med underansigtet dannede en fuldstændig 
tryne . Havde man engang fået fat i 
ligheden , kunne man ikke lade være at forfølge 
den i alle enkeltheder , selv de hvidlige , stride 
skægstubber var rene svinebørster . Til tider , når 
han havde drukket , kunne det fedtede , rødblussende 
skær over hans ansigt få i den grad overhånd , 
at han mest af alt lignede et letrøget svinehoved . 
Men sådan havde han ikke altid set ud . Et ungdomsportræt 
af ham , der hang i baronens værelse , 
viste , at hans hoved engang havde været kuglerundt , 
ja , selv hans øjne havde været store og 
runde . En vis lighed med et andet dyr slog en , 
når man betragtede det billede . Der var noget , 
der mindede om en sælhund , der i et bassin stikker 
sit blankvåde hoved op over vandet for at snøfte 
lidt i fri luft . Der var ingen anden forklaring 

mulig , når man sammenholdt to så forskellige udseender , 
end at tyngden i tidens løb havde trukket 
hans ansigt nedefter med et så kraftigt tag i 
næsen , at denne selv var bleven tryneagtig lang , 
og at endog øjnene var blevne spalteformede og 
skæve derved . Hvad livsanskuelse angår , var han 
en forhærdet skeptiker i alle livets forhold , og 
han havde , som han selv udtrykte det , hørt op 
at se objektivt på tingene — han betragtede dem 
fra et rent subjektivt synspunkt . 
I øjeblikket sad han og halvsov . Han havde 
samme tilbøjelighed som hunde , der kommer ind 
i varmen , eller Almuesfolk og soldater , der kommer 
ind i en jærnbanekupé — han faldt straks i søvn , 
når han sad stille . Men nu vågnede han pludselig , 
ved at han skulle nyse . Hans hoved gjorde 
ligesom af sig selv et ryk bagud , og med stirrende 
øjne og åben mund afventede han det første 
anfald . Det voldte ham en forfærdelig anstrengelse , 
da det kom . Blodet for op og svulmede 
hans over hele ansigtet vidtforgrenede årenet , 
mens halsåren fyldtes som en brandslange . Endnu 
et anfald , der efterfulgtes af hans tre berømte 
sprut af nys , der fik ham til at virre med hovedet 

som en hund i samme situation , og dem hans 
venner kaldte fedtenys . 
De to andre herrer vækkedes ligeledes af deres 
fjærnhed , og siestaen var forbi . Alle tre så de 
på hverandre med vågne øjne og med en fornemmelse 
af , at der burde gøres eller siges noget . 
Da slog Schmidt til lyd på sit glas med et slag 
af forlovelsesringen og rejste sig . Lorgnetten fik 
et lille ryk med en hånd , og han begyndte : 
» Mine herrer ! Jeg har egentlig siddet og ventet 
på , at en anden og mere værdig end jeg skulle 
tage ordet i dagens anledning . Jeg er bange for , 
det skal falde lidt ensformigt , at det hvert år er 
mig , der udbringer skålen , om end jeg hvert år 
gør det med lige stor glæde . Kære ven og baron  ! 
Jeg har regnet ud , at det i dag akkurat er den 
syttende fødselsdag , jeg har nydt den ære at fejre 
dig , og det må jeg sige til din pris , at du er 
komplet den samme i dag som for sytten år siden , 
da jeg lærte dig at kende , den samme på legeme , 
endnu mere den samme på sjæl . Der er jo i vor 
tid desværre så meget , der ikke er til at kende 
igen fra det ene år til det andet , men når jeg 
ser på dig , så er det , ligesom tidens bølger ikke 

har kunnet nå dig . Hvor mange har ikke lidt 
brænding på skærene , hvor .mange har ikke fået 
stænk af sprøjtet , som har sat pletter på livstid 
— men det var det , jeg ville sige , ikke et stænk 
har nået dig . Når jeg ser dig for mig , er det , 
ligesom tiden aldrig havde været til . « 
» Hør ! «  brølede bobsebit . 
» Ja , det var egentlig det , jeg ville sige til din 
ære . Jeg har set mangen en blive en anden en i 
ægteskabet , men du er den samme som før , og — 
det var egentlig det , jeg ville pointere — når du 
er den samme nu som før , så tilfalder en del af 
æren din smukke hustru , baronessen , hvem vi 
desværre ikke havde fornøjelsen af at se til middagen 
i dag . Det skal være hendes ære den , at 
hun har ladet dig blive deroppe , hvor du var . « 
» Hør ! Det er fan’eme hørt ! «  rungede bobsebit 
ude af sig selv og måske for at holde sig bedre 
vågen . 
» Hvis jeg ikke tager fejl , siger digteren så 
skønt et sted :  » De dage ville komme , der ikke 
skulle behage eder . «  lad os håbe til gud , det 
ikke må ske , thi et er , hvad digteren spår , et 
andet , hvad gud rå’r , og når du hidtil er bleven 

forskånet for onde tider , så er jeg ikke et øjeblik 
i tvivl om , at det er efter guds udtrykkelige 
vilje . « 
» Bravo ! «  lød det begejstret fra bobsebit . 
» Og derfor vil jeg sige , og det var egentlig det , 
jeg ville have frem , at det er med god grund , 
når vi atter i dag ønsker dig mange år som det 
sidste . Skal vi hæve vort glas på vor fælles ven 
og vært , se fremad , se opad , baron Løwe hans 
velgående  ! « 
Baronen og kontrolløren , der begge var frimurere , 
klinkede forstående . 
Så rejste baronen sig : 
» Det er mig af hjertet en nydelse at takke 
for de gribende og velvalgte ord , hvormed min 
ringe skål nylig blev udbragt . Hvis jeg virkelig 
er den samme , jeg altid har været , og intet skulle 
glæde mig mere , så er det en anden og højere , 
jeg har at takke derfor . Derfor har det også 
altid , både i godt og ondt , været mit valgsprog : 
gud alene æren ! Ham er det , der ene og alene 
har gjort mig til , hvad jeg er . Så meget tror jeg 
nok , jeg tør sige uden forklejnelse for hans majestæt . 
Og når du i dine ord så smukt hentydede 

til min hustru , så undlod tanken ikke at vende 
sig i mig med henblik på din egen nærforestående 
eventualitet i bemeldte retning , som , hvis 
du vil lyde en vens råd — gud alene æren . 
Længe leve frk . Rasmussen ! « 
Stakkels Schmidt bed fejltagelsen i sig og tav 
rørt , idet han klinkede . 
» Sytten år ! «  sagde bobsebit tungsindig , hensunken 
i erindringer .  » Vi er sgu snart nogle gamle 
drenge , vi tre . Nej , da vi var unge , da jeg var 
ung ! Der grønnedes palmer og mangotræer , der 
grønnedes palmer og — og som de kunne spille 
komedie dengang ! Om de så stod på hovedet 
nu , kunne de ikke gøre det efter . Hvad var det 
nu , hun hed — nå , det er lige meget , men sikken 
et par lægge , hun havde ! Jeg glemmer aldrig et 
stykke — hvad fanden var det nu , det hed  ? Jeg 
tror , det hed  » Bagdelen eller den anden ende . « 
Å gud , ja — der er sgu lige godt noget kønt i 
at holde sammen , når man bliver ældre . « 
Der var ligefrem tårer i bobsebits skæve øjne . 
Så faldt der lidt ro igen over de tre herrer , 
indtil bobsebit , der i mellemtiden havde drukket tæt 

og siddet og spekuleret sig gal på sine egne tanker , 
pludselig blev højrød i hovedet og sagde : 
» Jeg eksploderer , fanden revne mig , en dag 
med et knald , så jeg flyder over hele gulvet , af 
ærgrelse . For er der noget , jeg hader , så er det 
humanitet . Forholdene er sgu meget bedre i dyreverden , 
for der har de holdt sig på poterne . Men 
der burde aldrig have været fugle til , det er dem , 
der har sat folk nykker i hovedet . Sådan nogle 
småbæster , der kan sætte af og holde sig svævende , 
så man kan blive helt dimmelim af at se 
på det . Og så fluer — hvad fanden skal fluer 
til ? Sådan noget rak . Sumsumsum , altid skal 
de lige ind i ørene på en . Og når man så vil 
smadre dem ! Klask ! Næven i væggen — men 
fluen er sgu fløjen . « 
Baronen og Schmidt så forstående på hinanden . 

» Nej , er der noget jeg hader , så er det humanitet . 
Nu ham , degnen , du talte om før , der ville 
have højere løn . Sidder han ikke der i forvejen 
med kone og otte børn — har jeg råd til at 
holde kone og otte børn ! Det er jo en ren gevinst 
med de otte børn , de samler jo oldenborrer , 

de samler min salighed hele vognmandslæs af det 
skidt — og så har den mand oven i købet gratis 
altergang . Ja , i griner , men fem og tredive øre 
her og frem og tredive øre der , det er sgu da også 
penge . Men du er alt for human , baron , i stedet 
for at sige til sådan en dvadderik :  » Hold dig på 
poterne . Vil du have mere , så stjæl , slå ihjel 
og stjæl ! «  der er dog allenfals mere mandfolk i en 
tyv og en mordbrænder end i sådan en fedtebuks 
af en tigger . Jo pyt , god morgen ! Skabningens 
herre ! Menneskene burde på bare knæ 
og alle fire kravle op til Vorherre og bede om , at 
de måtte blive dyr igen — thi uden i bliver som 
dyr igen , kommer i ingenlunde ind i Paradis . Ja , 
er det ikke til at revne af ! Der går de og tror 
på udødelighed . Har i kendt mage ti ! utrolig 
vigtighed og overvurdering af deres egen betydning ? 
Menneskene tror min salighed , de er udødelige . 
De værste usselrygge , skaberen har frembragt — 
det manglede bare , de oven i købet skulle være 
udødelige ! Har i nogen sinde set en ræv — ja , 
for løver har vi jo ikke her til lands undtagen 
sådan en human fesendasker af en løve som 
baronen der — men jeg vil bare sige en ganske 

gemen rød ræv på sin alderdom henvende sig til 
et sogneråd for at blive forsørget ? Nej , dyrene 
er sgu snart de eneste adelsmænd , der er igen . 
Og en anden en , der endnu holder en smule på 
traditionen , han bliver bare til grin . Det er fanden 
fortære mig snart sådan , at jeg , når jeg er i 
bedre selskab må sætte mig hen i en krog og 
skamme mig over mig selv , sådan som jeg er udgået 
fra skaberens hånd . Men det går til en 
tid med al den humanitet , det går til en tid . . 
Så har vi socialisterne , og det skal ikke genere 
mig — jeg skal ikke lægge dem et halmstrå i 
vejen . Jeg skal tage hatten af for dem , det er 
da folk , , der endnu har lidt bestialitet i sig . Så 
vil 1 komme til at sande , hvad jeg har sagt : vi 
skulle have holdt os på poterne . Ja , det er nu 
min mening . « 
Dermed kylede bobsebit sit halvfulde glas hen 
ad bordet , rejste sig og gik drønende op og ned 
ad gulvet . 
» Puh , sikken en varmeos ! «  sagde han lidt 
efter og åbnede fløjdøren ud til den rummelige 
trappegang . 

8o 
» Det er sandt , Schmidt , «  begyndte baronen , 
» du var jo til bryllup i Næstved . Hvordan forløb 
det  ? « 
» Å jo , menuen var noget tung , «  svarede Schmidt 
og slog med et smæld af lillefingeren asken af 
cigaren . 
» Tendensen går i den retning i den senere 
tid , «  gabede baronen . 
» Jeg ved ikke , hvad du giver mig , vedblev 
Schmidt .  » Først en meget kraftig suppe , næsten 
jus , helleflynder — « 
» Helleflynder er en tung fisk , «  vidnede baronen . 

» Gåsesteg , dyreryg , budding — karamelbudding 
og ingen entre-mets , ikke spor af entre-mets . 
Jeg tror også , der var almindelig misfornøjelse . 
Ja , hvis det endda var blevet holdt hjemme , men 
det var jo på hotellet , må du huske . Herre 
gud , entre-mets koster jo ingen verdens ting andet 
end lidt ulejlighed . « 
» Og vinene ? «  spurgte baronen . 
» Rødvinen var god , i hvert fald drikkkelig , 
og der var rigeligt  ; men de hede vine , — nå 

de hede vine har jo altid været Næstveds svage 
punkt . « 
» Mærkeligt nok — gammel garnisonsby , «  indskød 
baronen . 
» Ja , er det ikke det , jeg siger ! «  ivrede pludselig 
bobsebit .  » Aldrig andet end entre-mets i vore 
dage . Er det noget for voksne mandfolk ? Jeg 
kan fanden fortære mig snart ikke holde det civiliserede 
liv ud længer . Jeg siger , har man engang 
fra skaberens hånd fået så og så mange 
kvadratfod hud , så er det sgu ens forbandede 
pligt at fylde den . Jeg ved fanden ikke , hvordan 
det er , jeg spiser og spiser , men slask er det og 
slask bliver det . Jeg kan snart ikke samle folderne 
omkring mig , sådan skrumper jeg selv ind . 
Jeg har spekuleret på det , og en skønne dag gør 
jeg det . « 
» Hvad gør du ? «  spurgte baronen . 
» Så tager jeg Blanka og en anden tæve med , 
bøssen på nakken og så til Norge . Og så 
skyder vi bjørne og steger dem hele på spid . 
Så kunne det måske lykkes en at komme til 
førlighed igen . « 

82 
nu rejste også baronen og Schmidt sig for at 
rette benene . Blandt andet var de henne at se 
på baronens geværsamling , som bobsebit erklærede 
for noget skidt , medens Schmidt holdt sig i 
en tilpas sky afstand , så længe de to andre stod 
og klikkede med låsene . 

Viii 
da baronen under denne beskæftigelse kom til 
at se ud igennem den åbne fløjdør , fik han 
øje på pastor falk , der netop i dette øjeblik 
havde forladt baronessen og nu ville prøve på at 
liste sig ubemærket ned for at komme hjem . 
Skønt det højligen undrede baronen at se præsten 
på trappegangen ved den tid og oven i købet i 
ornat , fandt han det i sin halvtågede tilstand 
rent instinktmæssig klogest at lade , som det var i 
sin orden , gik endda ud at hilse på ham og ville 
endelig have ham indenfor et øjeblik . Falk var 
på nippet til at lave en nødløgn om et sygebesøg , 
der hastede — men lod sig alligevel overtale . 
Det var rigtignok ikke pænt af ham sådan at 
gå døren forbi , men nu skulle han drikke et glas 
med fødselsdagsbarnet . Baronen tog selv et glas 
frem fra et hjørneskab og forestillede præsten for 

sine venner . Bobsebit bad om undskyldning for 
en forfærdelig hikke , han pludselig havde fået , og 
holdt sig noget fjernt fra de andre , henne i den 
mørke del af det lange værelse . Han var ikke 
nogen ynder af præster , som han nu engang ikke 
anså for rigtige mandfolk . Og var der noget , 
bobsebit satte pris på , så var det at være mandfolk 
helt igennem — han formelig struttede af mandfolk 
som en lysten kalkunsk hane . Her i halvmørket 
gik han og kæmpede med det forbandede 
hikkeri , der kom som rene vulkanske udbrud , ledsagede 
af jordskælvslignende rystelser over ansigt 
og Hals . 
Falk stod lidt usikker overfor situationen . Det 
hele så ikke rigtig hyggeligt ud . Så bad han de 
tilstedeværende herrer ikke tage det fortrydeligt 
op , at han afførte sig ornatet så længe — de 
forstod nok . 
Selvfølgelig . 
Baronen hjalp ham det selv af og hængte kraven 
og kjolen op på en stumtjener henne ved døren . 
Så skænkede baronen i glassene og bød cigarer . 
Imens stod bobsebit i al lumskelighed og pillede 
ved præstekjolen og skævede nysgerrigt op til pibekraven . 

det morede ham at se på nært hold , hvordan 
sådan noget egentlig var indrettet . 
Nu greb baronen sit glas , og stående frit på 
gulvet sagde han henvendt til pastor falk : 
» Deres velærværdighed ! Som sognets største 
jordbesidder er det mig en ære at se dem i mit 
hjem . Vel hører jeg ikke til dem , der hver søndag 
søger guds hus og hans fornødenheder , men derfor 
er jeg ingenlunde blind for den velsignelsesrige gerning , 
de øver iblandt os . Thi er der noget , der 
styrker følelsen opefter , så er det sandelig kirken . 
Derfor har det også altid været mit valgsprog : 
gud foroven , kongen forneden ! Og jeg tror , jeg 
taler i guds udtrykkelig kristelige ånd , når jeg 
siger , at det , det gælder om , det er frem for alt 
at udbrede den sande kærlighed til kongen og 
fødelandet , som , hvis vi svigter den , så vil det 
gå Sodoma og gomorrha liderligere på dommens 
dag . Må jeg hilse på dem , pastor falk ! « 
De klinkede begge og så meget alvorlige ud . 
Skønt falk var adskilligt over de tredive , havde 
hans livsforhold og hans kald ført det med sig , 
at han altid havde opfattet livet uhyre alvorligt . 
Altid havde han taget så tungt og omstændeligt 

på alting , aldrig havde en lille lysende gnist af 
humor kastet et forsonende skær over hans tilværelse . 
Han havde jo aldrig haft nogen egentlig 
barndom eller ungdom i den betydning , lykkeligere 
stillede mennesker lægger i ordene , når de 
tænker tilbage på den tid , da kåd leg og gale 
spilopper var de mål , de ødslede en overflod af 
kræfter på . Et lille blegt , gammelklogt væsen , 
der unaturlig tidlig fik øjnene op for , hvor opslidende 
en kamp hans moder i sin enkestand førte 
med en såkaldt hæderlig fattigdom — sådan 
havde han været som barn . Og som student 
havde han , optagen som han var af slid for føden 
og slid til eksamen , manglet den sorgløse ungdoms 
ypperste gode , den fri rådighed over sin 
tid . Og endnu et : hans uddannelse og kald havde 
ført det med sig , at han betragtede alting fra den 
moralske side . De lodder , han vejede med , hed 
godt og ondt , og når han gennemgik balancen i 
livets hovedbog , læste han på den ene side synd , 
på den anden side nåde . Han havde ikke for 
ingenting gået og lært moralsk bogholderi . Dertil 
kom endnu det : han havde kun lært menneskene 
at kende fra en side , den side , de vendte ud 

imod præsten . Lige meget hvor han traf sine 
sognebørn , på veje eller i Stuer , straks lagde de 
et helligt åsyn an , og der for dem gudelige ord 
ud af munden . Men sammen med al den tvivl , 
der nu havde endt med at kvæle hans kristentro , 
var der også spiret andet op i ham . Han havde 
følt det før , da han talte med baronessen . Hvor 
var hans to gamle moralske vægtlodder henne i 
det øjeblik ? Havde hun ikke stået der ligesom 
med doven længsel i alle ledemod og nydt forud 
i tanken alt det liv , hun havde til gode , og var 
det ikke , ligesom hun blev skønnere i hans øjne 
derved  ? Men i samme nu var der skudt en længe 
kuet livstrang op også i ham . Han havde følt 
blodet blive varmere i sine årer , var bleven bange 
for sig selv og var gået . På den måde kunne 
han og hun ikke være i stue sammen . 
Og nu her . Inden han havde sat sig blandt 
disse mennesker , havde han hængt kraven og kjolen 
fra sig , og han sad nu med en fornemmelse , som 
om han med det samme havde smøget præsten af 
for tid og evighed . Men de andre kunne jo ikke 
vide det , og han mærkede tydeligt , at også på 
dem lagde hans nærværelse en dæmper . Ingen 

88 
skulle bilde ham ind , at det væsen , de viste ham , 
var ægte . Han lagde også mærke til , at den 
svære herre noget demonstrativt holdt sig henne i 
værelsets afsides krog . Men skønt han således 
følte det ubehagelige ved at være tilovers eller til 
ulejlighed , var det , ligesom der var noget , der 
bandt ham til stedet . Han kunne egentlig godt 
have haft lyst til at bede dem blot for en stund 
optage ham i laget . Han troede næsten , det ville 
have moret ham at høre dem fortælle sjofle historier , 
hvad han 'ikke et øjeblik tvivlede om , de 
gjorde , når de var alene . Han havde pludselig 
fået en ham selv uforklarlig lyst til at lære menneskene 
at kende , som de var , til at betragte dem 
fra et rent æstetisk synspunkt , uden spor af moralsk 
målestok . Men det blev naturligvis kun til 
tanker , der for igennem hans hjerne , de ville jo 
ikke forstå ham , selv om han prøvede på at forklare 
dem , hvordan det stod til med ham . 
Da han havde siddet en passende tid og drukket 
et par glas , rejste han sig altså for at gå , og 
baronen takkede ham for æren . 
Men da han ville have sit ornat , kunne han 
ikke finde det . Det var da mærkeligt , syntes baronen , 

han huskede tydeligt , han havde selv hængt 
det op på stumtjeneren . Det kunne da aldrig 
være faldet ned . Næ — der lå ikke noget på 
gulvet . Det var da højst mærkeligt , syntes baronen 
og hentede den syvarmede lysestage for at se 
bedre . Men han havde nær tabt den af forskrækkelse 
ved det syn , han nu fik øje på , i den anden 
ende af værelset . Der sad i et sofahjørne bobsebit 
og snorksov med hænderne foldede over sin 
hængende mave , indsvøbt i præstekjolen og med 
pibekraven om sin mæskede Hals . Svinehovedet 
hældede lidt til den ene side , og der var et eget 
fiffigt smil over den sovendes ansigt , som om han 
drømte noget smigrende . 
De tre herrer så et øjeblik forbløffede på 
hverandre , indtil falk brast ud i en befriende latter . 
Det var første gang i al sin tid , han havde fundet 
livet komisk . Bobsebit halvvågnede ved lysskæret , 
nyste sine tre fedtenys og faldt tilbage igen . Men 
baronen tog sagen alvorligt . 
» Deres velærværdighed , «  sagde han ,  » dette er 
helligbrøde , hvis det da ikke er synd imod den 
helligånd . Men jeg tager Herren til vidne på , 
at jeg er uskyldig . Jeg forsikrer dem , mine knæ 

ryster under mig , over at dette er sket på høgholmgård . « 

» Det skal de ikke tage dem nær , der er såmænd 
ingen skade sket , «  sagde falk beroligende . 
Men baronen , der af sindsbevægelse ikke engang 
kunne holde lysestagen lige , afbrød ham : 
» Deres velærværdighed ! Uden at undervurdere 
deres elskværdige optræden med henblik på bemeldte 
beklagelige optrin , som , hvis det ikke var 
en god ven af mig — deres velærværdighed , det 
ornat er og bliver vanhelliget for tid og evighed , 
og det skal blive brændt i flammende luer , når 
det svin vågner og kommer til en bedre erkendelse . 
De behager at sende mig en regning . « 
Og dermed tog pastor falk afsked , uden at 
det lykkedes ham at trøste den forfjamskede baron . 

Ix 
Klaus træskomands menighed i Høgholm sogn 
talte ikke så få tilhængere , skønt den knap 
var mere end et par år gammel . Til at begynde 
med i sin tid havde det kun været enkelte kvinder , 
der lyttede til ham , naturligvis mest sådanne , der 
af forskellige grunde følte sig forurettede og skuffede 
af livet . Men efterhånden var det også lykkedes 
ham at få enkelte karlfolk til at deltage i møderne , 
der tit afholdtes flere aftener ugentlig . 
Som de fleste lægprædikanter yndede han at 
præke over de dunkleste steder i biblen , johannes’ 
åbenbaring og Esaias , og da ingen i menigheden 
kunne kontrollere hans udlægninger af de gådefulde 
skriftsteder , kunne han uhindret give efter for den 
trang til kraftige og hårrejsende udtalelser , som 
det ligefrem var ham en legemlig nødvendighed at 
blive lettet for nu og da . Ofte bukkede han under 

92 
for den fristelse at lade , som om han vidste mere , 
end han sagde , men dette bidrog kun yderligere til 
at forøge hans ords vægt , og da hans levevis var 
sær og uopklaret i enkelthederne , var han ligesom 
omgiven af et eget mystisk skær , så at man tillagde 
den simpleste ytring af ham en gådefuld 
mening . 
Skønt han lignede en ganske almindelig skipper , 
var ingen af menigheden i tvivl om , at sådan 
havde de gamle profeter set ud . Der var også 
adskillige ydre egenskaber ved ham , der måtte 
virke betagende på let modtagelige naturer . Hans 
små stikkende , grå øjne kunne , når han talte sig 
hidsig , lyse i halvmørket — og der var altid halvmørkt 
i forsamlingssalen — som katteøjne i natten , 
og ligesom der siges , at fugle kan blive helt hypnotiserede 
af kattens stirrende blik , så de til slut 
af sig selv flyve ind i gabet på den , således er 
der ingen tvivl om , at han havde den magt i hvert 
fald over kvinderne blandt sine tilhørere , at han 
kunne have fået dem til i Herrens navn at begå , 
hvad det skulle være . Tit blev han i prækenens 
løb således henrykket , at han fik hæslige krampetrækninger 
i alle lemmer , og det kunne da undertiden 

ende med , at han faldt om som død , og skønt 
han ikke selv lagde skjul på , at han led af ligfald , 
var der dem , der troede , at han i sådanne 
øjeblikke havde åbenbaringer . 
Så var der også det mærkelige , at der engang 
i hans liv var sket et mirakel med ham . Som 
ungt menneske , da han endnu levede i syndige 
lyster , var det ham en plage , at han altid , navnlig 
når han var sammen med unge piger , blev til 
grin , fordi han stammede . Da havde han bedt 
inderlig til gud om at få mæle som andre mennesker , 
men hans bøn var først bleven opfyldt den 
nat , han havde lovet at ville bruge sin mund til 
Herrens pris . Da var det , som sprang der et 
hæmmende bånd i hans svælg . Og skønt Klaus 
træskomand endnu stammede og hakkede i ordene , 
så bråden tit stod ham i munden derved , og 
skønt det tit så uhyggeligt ud , når han højrød i 
hovedet måtte fægte med arme og ben for at 
få ordene frem , så troede menigheden dog på 
miraklet , thi jo højere han skreg , og jo længere 
han kom frem i talen , desto lettere gik det for 
ham . 
Det særlig lokkende ved hans ordets forkyndelse , 

som han kaldte sin tale , lå ikke i , at han prækede 
kærlighedens evangelium , for det gjorde han slet 
ikke , det måtte snarere søges i den trøst , disse 
fattige stakler følte ved tanken om , at verdens 
undergang var nær . Hvad gjorde det , de frøs og 
sultede og led en tid endnu — det måtte jo 
snart være slut . Så var der også det , at disse 
fattigfolk befandt sig bedre i forsamlingsstuens 
halvmørke blandt ligestillede end i den store lyse 
kirke , hvor man var så overgloet , og som man 
helst måtte holde sig fra , når man ikke var pæn 
nok i tøjet . Hos Klaus træskomand følte de , at 
de udgjorde menigheden , oven i købet den eneste 
sande menighed siden Kristi egen tid , i kirken 
havde de en fornemmelse af , at de ligesom sad i 
fattiggårdens stadsstue , hvor de kun fik lov at 
komme om søndagen , når der var fine fremmede . 
Også denne aften havde der været vækkelsesmøde 
hos Klaus træskomand . Han havde præket 
over Esaias det første , Vers fire og tyve til fem 
og tyve :  » Derfor siger den herre zebaoth , den 
mægtige i Israel : ve ! Jeg vil mætte min vrede 
på mine modstandere og hævne mig på mine 

fjender . Og jeg vil atter vende min hånd imod 
dig og udsmelte dine slagger som med ludsalt og 
borttage alt dit tin . «  vældigt havde ordene lydt , 
og der blev ikke sparet på hadske udfald mod 
denne verdens rige og mægtige , som i deres vederstyggelige 
levned spottede gud lige op i hans 
åbne ansigt , og heller ikke blev de fattige skånede , 
der fulgte hines eksempel og kun levede i 
kødets lyst , tilbedende Babylon , den store skøge . 
Verdens undergang var nær , hævnens time stod 
for døren , tegnene var der . Men de hellige , som 
skulle råbe halleluja i himlen , når Babel faldt , 
det var Klaus træskomands lille menighed . For 
deres begrænsede synskreds var Høgholm sogn 
verden , og denne verdens rige og mægtige , det 
var herregårdsslænget . Og netop i aften vidste 
de , at der var Dans og anden uterlighed på gården 
— skriftens ord kunne aldrig passe bedre . 
Da mødet var endt under hallelujaråb og salmesang , 
samledes deltagerne i klynge uden for huset , 
og hver og en trykkede Klaus træskomands hånd 
og takkede for det velsignede møde . Men det var , 
ligesom de ikke rigtig kunne bekvemme sig til at 
gå hver til sit endnu , og uden at nogen egentlig 

vidste , hvem der førte an , var flokken lidt efter 
på vej op ad herregården til . 
Der er , også for de hellige , noget sært magnetisk 
ved denne verdens syndige gerninger . Deres 
tanker drejer sig ikke om andet end de andres 
synder . Det er en nydelse , de svælger i , at udmale 
sig i deres fantasi og i alle de vederstyggeligste 
enkeltheder de djævelens og nattens gerninger , 
de andre begår . De er tit forbavsende 
bedre inde i alle lastens krinkelkroge end de arme 
syndere selv . Men hvordan skulle det også være 
anderledes  ? Synden selv er dem forment , og de 
har kun forargelsen tilbage . Ære være forargelsen 
og den , fra hvem forargelsen kommer — den fylder 
manges sind . Om forargelsen blev udryddet af 
verden — den ville efterlade et savn . Og selve 
de steder , hvor mørkets gerninger drives , har 
noget vist pirrende ved sig , som heller ikke de 
hellige altid kan modstå . 
Ad en bagvej kom den lille flok luskende , og 
de hviskedee sagte sammen , nu da de nærmede sig 
herregården . Det var , ligesom de var ude på 
noget ulovligt . De stillede sig samlede op i passende 
afstand på et sted , hvor de var nogenlunde 

ubemærkede , selv om der skulle komme nogen ud . 
Der stod de og småfrøs i nattekulden , og kvinderne 
trak de tynde sjaler tættere om sig , og så 
stirrede de hen på folkestuens oplyste , duggede 
vinduer . Nu og da tegnede der sig et par sorte 
skygger på ruderne . Den nærsynede Sidse Mortensen 
påstod , hun aldeles tydeligt havde set et 
mandfolk og en ung pige omfavne hinanden midt 
for vinduet , men der var ingen af de andre , der 
havde bemærket det . 
Situationen begyndte kort sagt at blive lidt flov . 
Det eneste , der var at sige , var , at de hellige stod 
ude i mørket og frøs , mens der bag vinduerne 
så ud til at være både lyst og varmt — hvad 
jo egentlig ikke var noget til at forarges over . Men 
så begyndte musikken , gud ske lov , at spille op 
derinde , og der kom atter humør i de hellige , thi 
nu vidste de , hvad der foregik . Så liderlige dansemelodier 
havde de aldrig hørt før , det lød , ligesom 
satan selv strøg på violinen , syntes de . Sidse 
Mortensen måtte ligefrem stemme fødderne hårdt 
imod jorden , sådan trak den onde i dem . 
Nu begyndte forargelsens galdesyre ret at piple 
op i dem . At Vorherre ikke greb ind ! Der var 

egentlig ingen af dem , der sagde noget . Men hver 
især stod de i deres stille sind og ventede , at Klaus 
træskomand skulle sige det forløsende ord . Men 
også han tav . Han begyndte at få sådan en 
underlig flov fornemmelse af , at han vist i grunden 
stod i fare for at miste noget af sin myndighed 
iblandt dem ved således at stå på Lusk her som . 
Vidne til de vederstyggeligste laster uden at gøre 
noget , uden at optræde . Han følte selv et vist 
misforhold mellem sine tordenbuldrende ord på 
mødet om Herrens nidkære vrede og hævn og 
så den ugenerthed , hvormed denne verdens ugudelighed 
gik i svang lige for deres øjne . 
» Hvad var det ? «  sagde en af de hellige . 
» Hvad for noget ? Hvor ? «  spurgte andre . 
» Der oppe bag de kulørte ruder — ja , nu er 
der mørkt igen . « 
De kiggede alle op efter de høje vinduer i 
fruens værelse og så ikke noget . Men da kom 
der pludselig sådan et underligt lysskær og derefter 
en hel sværm af lysende gnister .  » Der er 
ild ! «  hviskedee de forfærdede , og der blev uro og 
røre iblandt dem . Det var , ligesom hjertet et 
øjeblik stod stille i dem for så at slå des voldsommere . 

deres åndedræt blev unaturligt .  » Det 
brænder ! «   » Hovedbygningen brænder ! «   » Det er 
Herrens straf over de syndige ! «  råbte en med 
skælvende stemme . Og nu så de hen på Klaus 
træskomand , der stod ligbleg og stum iblandt dem . 
Han havde lige stået og bedt til Herren om et 
tegn fra himmelen , havde ligefrem opildnet Herrens 
vrede , og nu , da det var sket , følte han sig 
ussel og bange som en dreng , der har gjort noget 
galt . Han turde ikke , nu da det kom til stykket 
— han fortrød .  » Herren være dem nådig ! «  bad 
han højt .  » Herren være os alle nådig ! «  stammede 
han fortvivlet .  » Herren være mig arme synder 
nådig ! «  tiggede han næsten uhørligt .  » Vi må ind 
og vare dem ad , de danser jo endnu , de brænder 
jo inde — de ved ikke noget ! « 
Han ville igennem klyngen for at komme hen 
til folkestuen og råbe alarm , men hans egen 
menighed stillede sig i vejen for ham .  » Lad os 
holde os borte fra de onde og ikke besmitte os ! « 
» Herrens vilje ske ! «  råbte de i munden på hverandre , 
mest kvinderne .  » Tør vi sætte os op imod 
gud  ? «  råbte sidste Mortensen , der nu også kunne 
se , det brændte . Klaus træskomand svedte af angst . 

han vidste hverken ud eller ind . Menigheden havde 
taget magten fra ham , disciplene overgik deres 
herre og mester . 
Da lød et dumpt bulder , fulgt af klirrende brag 
af glasskår mod stenbroen . Og ud af vindusrummene 
foroven vældede tykke , polstrede skyer 
af kvælende , rødbrun røg . Og lidt efter slikkede 
gloende og blændende flammer til vejrs . En ulidelig 
brandstank begyndte allerede at fylde gårdspladsen . 
I samme nu var alle på gården alarmerede , 
og der blev en løben , skrigen og skrålen . 
Gud ske lov , så går der da ikke menneskeliv 
tabt ! tænkte Klaus træskomand lettet , men han 
sagde ikke noget . 
Imidlertid greb ilden mere og mere om sig , og 
der blev hurtig for lyst og for hedt , hvor de hellige 
stod . De fortrak derfor og samledes i nærheden 
af den modsatte fløj , hvor det endnu ikke brændte . 
Ilden bredte sig forbavsende hurtigt i den flere 
hundredår gamle bygning , og snart var taget et 
vældigt flammehav med bølgesprøjt af knitrende 
ild , hvis skumkamme af tunger løsnede sig og for 
til vejrs som kæmpemæssige , dansende lygtemænd , 
indtil de sluktes i natten . Og nu og da sprøjtede 

der som fra et krater et helt fyrværkeri af tusinde 
gnister og glødende ildkugler , der af vinden bares 
langvejs bort for at dale ned i det fjerne som en 
regn af guld . 
Det storartede skue begyndte nu at interessere 
de hellige sådan rent menneskelig talt . Optagne 
af det storladne ved denne brand ved nattetid 
glemte de helt , at det var himlens straffedom over 
de ugudelige . Der lød jo heller ingen basuner i 
det fjerne , og de fleste af dem havde måske heller 
ikke , når det kom til stykket , noget imod at få 
dommedag opsat lidt endnu . De begyndte nu at 
drøfte så udelukkende jordiske ting som , hvor 
meget vel kassen var assureret for , hvad der nu 
skulle bygges i stedet osv . Selv Klaus træskomand 
fik mere ro i sindet og var ikke længer 
vis på , at ilden var opstået , fordi han havde anråbt 
himlen om et tegn . 
Da lød der pludselig en række eksploderende 
knald . Det gav et sæt i de hellige , så de for 
længere tilbage , og kvinderne udstødte ængstelige 
hvin . Men en af menighedens ældste , Kirsten 
Madsdatter , som engang havde tjent på gården , 
beroligede dem med , at det måtte være baronens 

patroner , der futtede af . Ilden havde nu nået 
den yderste fløj , hvor dennes værelse lå . Næppe 
var de imidlertid komne sig af den forskrækkelse , 
før opgangsdøren til sidefløjen , lige foran det sted , 
hvor de hellige stod , blev sprængt indefra med et 
vældigt rabalder . Og nu viste der sig for dem et 
rædselsfuldt syn . Da døren var sprængt op , tegnede 
der sig på den oplyste baggrund en vældig 
skikkelse , iført præstekjole og pibekrave . Skikkelsen 
virrede med hovedet og slog ud med armene 
som en sindsforvirret , tumlede ned ad de høje stentrin 
og satte i Spring lige hen imod dem . 
Men da greb forfærdelse de hellige .  » Antikrist ! 
Antikristen kommer ! «  råbte nogle , andre 
istemte i deres angst en gudelig sang , og der var 
dem , der af bar forfjamskelse råbte halleluja , men 
alle flygtede de over Hals og hoved , som om satan 
selv var i hælene på dem . 
Kun Klaus træskomand blev tilbage . Han var 
styrtet om af ligfald . 

X 
i stadsstuen eller salen på sognefogedens gård 
var der sent om natten bleven redt seng på 
en stor gammeldags bondesofa . Det langstrakte , 
kolde værelse med det lave bjælkeloft oplystes kun 
af et enkelt stearinlys , anbragt i en tung , irret 
messingstage med skyder på et langt , smalt bord . 
For enden af dette bord sad fruen til Høgholm 
ganske alene , indsvøbt i sin aftenkåbe og stirrede 
stift frem for sig . 
Naturligvis havde både hun og baronen fået 
adskillige tilbud om natteleje fra mere standsmæssig 
side , men det var hendes udtrykkelige vilje at 
overnatte hos sognefogedens . Hun ville ikke for 
alt i verden til huse hos nogen dannet familie i 
omegnen . Deres hjælpsomme medlidenhed , deres 
beklagelser og muligvis nærgående spørgsmål — 
alt sådant ville hun helst forskånes for . Hos 

sognefogedens stirrede de kun på hende som på 
et fremmed dyr , men sagde ikke noget . Baronen , 
der ikke ville forlade sin gemalinde i nødens nat , 
som han udtrykte det , skulle sove i et lille værelse 
ved siden af , hvis der da i det hele taget blev 
tale om søvn . 
Bleg og sammensunken sad hun , stirrede ud i 
rummet uden at fæste sine øjne på noget , og en 
gang imellem gennemrystedes hun af en feberagtig 
kuldegysen . 
Nu var det sket . Høgholm var slettet ud , nu 
skulle livet begynde . Sådan føltes det altså 
oven på et stolt øjeblik i ens liv ! Hun trak 
kåben tættere om sig , søgte at ranke sin ryg i 
spændstig kraft og knytte sin lille højre hånd i 
fast trods , men hånden var ude af stand til at 
knuge . Hun havde samme mathedsfornemmelse i 
den , som man kan have om morgenen , når man 
vågner og ikke med al magt kan få den knyttet . 
Og da hun ville skrige ud i stuen : leve ! leve ! 
Klaprede tænderne i munden på hende . Sådan 
havde hun ikke tænkt sig det , men det kom vel 
alt sammen . Godt var det , at køerne var blevne 
reddede , men hun havde med egne øjne set duerne 

'05 
flyve lige ind i flammerne . Det var det , hun ikke 
kunne tåle at tænke på , syntes hun . 
I det samme bankedes der på døren , og baronen 
trådte ind . Hun så op , men sagde ikke 
noget . Han stod et øjeblik stille og betragtede 
hende skarpt . Han så noget medtagen ( ud , og 
skægget hang mere slaptjavset end sædvanligt ned 
over munden , vådt som det var af nattekulden . 
Så klemte han monoklen fast i venstre øje , der 
blev helt unaturlig stort at se til , og løftede højre 
hånd . 
» Charlotte , «  sagde han ,  » dette har været en prøvelsernes 
nat på mange måder , men et faktum er 
et faktum , og jeg bøjer mig for det , som om det 
med henblik på mange ting var et fingerpeg fra 
oven . Men det siger jeg udtrykkelig , at hvem der 
end har stukket ild på gården eller ej — gud 
alene æren  !  « 
Dermed strakte han to fingre i vejret på den 
løftede hånd og så højtidelig på hende , men 
hun åbnede ikke munden . 
» Du trænger til noget styrkende , «  sagde han 
så og forsvandt af stuen . Noget efter trådte 
han ind igen med en flaske cognac og to glas . 

men baronessen holdt hånden over glasset , da 
han ville skænke . Så tændte han sig en cigaret 
og satte sig ved den modsatte ende af bordet . 
» Dette har været en betydningsfuld nat for os 
begge , Charlotte , og det tør jeg sige uden overdrivelse , 
jeg har aldrig oplevet noget lignende . Sådan 
at gå ud af sin dør og fem minutter efter 
ikke kunne komme ind ad den igen ! Det er noget i 
sin slags enestående . « 
Nu rejste baronessen sig og sagde : 
» Du har ret , dette er en betydningsfuld nat 
for dig og mig , «  og med stærkere betoning tilføjede 
hun ,  » mere betydningsfuld , end du måske aner . « 
Baronen smilede overlegent og sagde : 
» Du undervurderer mine evner , ma chere , du 
har altid undervurderet dem . For at sige det rent 
ud — vi er reddede . Der kan ligge redning i 
en svovlstik , og sådan en lille svovlstik kan 
komme belejligt . Det tør jeg sige nok entre nous 
-— men ikke mine ord igen . Hvordan det for 
øvrigt er gået til , aner jeg selvfølgelig ikke . De 
må jo have været fulde , de bæster , men det må 
de jo klare , som de bedst kan , og jeg håber også , 

i oy 
de bliver eftertrykkelig straffede — humanisme 
har vi haft nok af . « 
Baronen så prøvende hen på sin hustru . Hans 
vrøvl irriterede hende . Hun havde tænkt sig , at 
det , hun nu skulle sige , skulle fare igennem ham 
som et elektrisk stød , og så sad han der og våsede 
tvetydigt . 
Så sagde hun dirrende i stemmen : 
» Jeg ved ikke , hvad du sigter til med dine 
forblommede udtryk . Her er ingenting at lægge 
skjul på . Det er mig , din hustru , der efter 
modent overlæg har stukket høgholmgård i brand . 
Nu ved du det ! « 
Det gav alligevel et sæt i baronen , da han 
hørte ordene . 
» Du siger det så brutalt , Charlotte , husk på , 
vi er i fremmed hus ! Naturligvis behøver du ikke 
at skjule noget for mig , du ved , jeg er diskret . 
Men man må være endnu forsigtigere med sine 
ord end med sine svovlstikker , men tout de même 
med det , vi er reddede . Og med guds hjælp 
kommer vi nok over det — tout de même med det , 
det går nok . « 
Baronessen rystede af harme  : 

» Må jeg spørge , anser du mig for en kæltring ? « 
» Ja . Det vil sige , sådan som alle kvinder er 
kæltringer , når det gælder en sag , de à tout priks 
vil have igennem . Sådan som vi alle kan blive 
kæltringer for en god sags skyld . Men ordet 
vil ikke blive anvendt på dig . Du vil ikke engang 
blive erklæret for sindssyg . 1 værste fald 
vil det blive konstateret , at du lider af ildebrandsmani . 
Du har jo altid skullet se alting brænde . 
Selv mine egenhændige kærestebreve til dig har 
du brændt . Det går nok — mes kompliments . Vi 
er reddede . Du skal bare nægte . « 
Baronen tændte sig en frisk cigaret . 
Der havde været et øjeblik før , da baronessen 
havde følt sig så grædefærdig , at hun havde måttet 
stemme imod af al magt for ikke at briste i hulken . 
Så uforklarligt , så forvovent , så rent ud 
vanvittigt havde det syntes hende , som havde 
været'hendes fikse idé i snart et år , og som nu 
var en fuldbyrdet kendsgerning . Men nu stod det 
igen for hende som et veludført værk . 
Så sagde hun lige i ansigtet på ham : 
» Du er en topmålt kæltring , moden til tugthuset 
 !  « 

baronen så fjottet og uforstående ud . 
» Hvad mener du , kære ? « 
Triumferende fortsatte hun : 
» Du er på vildspor , min fine ven . Du overvurderer 
din egen sporsans . Når jeg har brændt 
høgholmgård , så er . det , fordi den ikke skal opføres 
igen . « 
Det ramlede for baronen . 
» Du agter dig måske til Amerika for assurancesummen 
eller hvad fanden — ? « 
» Nu er du igen på vildspor . Jeg har brændt 
gården med samme ret , som man brænder en 
gammel stråhat . Jeg skal sige dig , den var ikke 
længer assureret . Har du nu forstået mig ? « 
Monoklen faldt af sig selv ud af baronens ansigt . 
Så for han op med et sæt , så stolen væltede 
bag ham , og sagde ude af sig selv : 
» Fader Gott im himmel ! Du må jo være 
sindssyg , Charlotte , rent ravgal . Ja , du må jo 
ligefrem være gået fra forstanden . Hvorfor fanden 
svarer du ikke ? Har det været din mening at 
ruinere os ? Gud fader forbarme sig over dig — 
jeg kan ikke . « 
Men da lo baronessen , så det skingrede uhyggeligt 

i den lille stue . Sådan en latter slog hun 
op . Og så sagde hun stolt : 
» Nu er jeg hævnet ! « 
Baronen så et øjeblik tvivlrådig på hende . 
Så knappede han kjolen forneden om maven og 
sagde  : 
» Nu lader vi spænde for , Charlotte , og kører 
til distriktslægen . Noget overtøj kan vi vel altid 
få til låns her i huset . « 
Men baronessen stillede sig i vejen for ham 
og spurgte : 
» Tror du nu også , distriktslægen kan hitte 
ud af , hvem der kommer kørende med hvem ? « 
Baronen følte sig afvæbnet og lod sig med et 
håbløst suk glide ned på en stol . Der sad han 
så og trommede med fingrene på bordfladen og 
småfløjtede . Han havde opgivet det hele . Han 
vidste ikke , om han drømte eller var vågen , eller 
hvem af dem der var gået fra forstanden . Men 
det måtte vel give sig i morgen , når der kom sol 
på himlen — hvis der da kom sol på himlen , 
thi sikker på det kunne man jo ikke være i sådan 
en forrykt verden . 
» Jeg vil råde dig til at søge en plads ved . 

postvæsenet , «  sagde baronessen lidt efter . Og da 
baronen så på hende , alt imens han vedblev at 
tromme med fingrene i bordet og fløjte nogle 
meningsløse toner , tilføjede hun :  » For du kan vel 
nok forstå , at fra nu af må vi sørge for os selv , . 
Hver for sig . « 
» Sig mig , Charlotte , «  sagde han så ,  » hvornår 
begyndte symptomerne ? Hvornår mærkede du for 
første gang noget ? Så megen fortrolighed kunne 
du da have haft til mig , at du havde fortalt mig , 
at det var galt fat . Sådan noget kan jo helbredes , , 
når det tages i tide . « 
» Nu skal du få de forønskede oplysninger , « 
Sagde baronessen roligt og satte sig til rette på 
sin stol . 
» Ser du , det liv , vi to har levet sammen , 
hvis jeg da kan bruge det udtryk , har nu varet i 
ti år , hvad der akkurat er ti år for meget . Da 
du i sin tid giftede dig med mig for at få din 
ungkarlegæld klaret og for at blive forsørget resten 
af dit liv , mente du sikkert , at du steg et par 
trin ned og ligesom hævede mig op til dig , og 
hvad der er lige så uforklarligt og latterligt — 
jeg følte mig virkelig beæret ved , at du tog mig . . 

nå , for mit vedkommende varede den følelse jo 
ikke ret længe , du var snart opdaget . Å , tjen 
mig i at holde op med det trommeri , jeg bliver 
helt nervøs ! Da jeg nu var kommen på det rene 
med , hvor langt du stod under mig i alle henseender , 
forsøgte jeg ærligt og redeligt at hæve dig 
op til mig , og at det mislykkedes , er ikke min 
skyld . Så lod jeg dig en tid sejle din egen sø 
og satte mig , så godt jeg kunne , selv ind i landvæsenet , 
for at gården ikke skulle gå rent i 
hundene . Hvor du drev tiden hen , bekymrede 
jeg mig aldrig om — du var i det hele taget det 
foragteligste mandfolk , jeg kendte . Men da du så 
kom hjem fra din sidste vidtløftige sejlads og havde 
gjort gæld i massevis bag min ryg , så var jeg 
så fornuftig at sige stop og selv tage styret . Det 
var dengang , du skiftede valgsprog . Nå , det har 
du måske glemt — ja , du har jo haft ikke så 
få af dem . I dine velmagtsdage , da du øste mine 
penge ud til drik , damer og gode venner , da hed 
det altid  » Adel forpligter «  — du yndede den 
danske form . Men da du blev sat på fast kost 
og så og så mange lommepenge per måned , så 
blev det til  » Gud alene æren «  . « 

i b 
baronen for op ude af sig selv af raseri og 
højrød i hovedet . Så sagde han dirrende , idet 
han gik op og ned ad gulvet : 
» Gener dig ikke , bliv bare ved ! « 
» Det agter jeg også at gøre , mon frère . Sæt 
dig kun ned , der er langt igen . Se , det liv , vi 
nu førte , havde jeg virkelig haft i sinde at leve 
til mine dages ende , og jeg holdt det jo også ud 
i adskillige år , skønt gud skal vide , der hørte 
mer end kristelig tålmodighed til at sidde og 
spilde sin bedste ungdom i selskab med dig . Men 
jeg betragtede min skæbne som et kors , der nu 
engang skulle bæres , som en guds tilskikkelse , 
det var synd at knurre over . Jeg burde være 
kanoniseret , var jeg død dengang . Det hjælper 
ikke , du fløjter , min fine ven , du hører alligevel , 
hvad jeg siger . Jeg skulle såmænd have tilgivet 
dig de tusinde nålestik , din ondskabsfuldhed — 
gud må vide , hvad du egentlig var ondskabsfuld 
over — tilføjede mig daglig . Den hellige Sebastian 
døde mildere , end jeg levede . Men så var du så 
dum en aften at lade din råhed gå over grænsen . 
Du husker måske ikke , hvad jeg sigter til . 
Nå ikke . Du var lidt svirende , ja , og lige kommen 

hjem fra proprietær Sandberg — det er også en 
sød sjæl — og så begyndte du at fable om , at 
det var en adelsmands pligt at sætte børn i verden . 
Du husker vel ikke tilfældig de udsøgte ord , 
du brugte om min formodede goldhed , du antydede 
blandt andet delikat , at det egentlig var gyldig 
skilsmissegrund . Se , den nat svarede jeg ganske 
kort , at hvis du ville skilles , stod det dig frit for . 
Den tilladelse kunne jeg rolig give dig , du havde 
ganske simpelt ikke råd til at benytte den , sådan 
en sølle stodder som du var . « 
Gråhvid i ansigtet som et lig spurgte baronen 
 : 
» Har du mere på hjerte ? « 
Men baronessen lod sig ikke forbløffe : 
» Der er lidt til . Nu er der nemlig den kedelige 
omstændighed derved for dig som mandfolk 
og specielt som adelsmand betragtet , at jeg siden 
den nat har ladet mig undersøge og fået vished 
for , at fejlen ikke ligger hos mig . « 
Baronessen slog en hånlatter op . Så rejste 
hun sig og sagde langsomt , som var det noget , der 
godtede hende inderst inde : 
» Siden den nat har jeg hadet dig af mit ganske 

' » Mr ?-- 
"5 
hjærte og af min ganske sjæl . Og jeg svor på , at 
den hævn , jeg engang tog , skulle ikke blive nogen 
almindelig hævn . Jeg kunne måske have ladet mig 
skille fra dig på grund af din goldhed — jeg kender 
ikke lovene i det spørgsmål , men det ville have 
været så omstændeligt , og så var jeg måske oven 
i købet bleven forpligtet til at forsørge dig resten 
af dit liv . Ligefrem jage dig på porten var jo 
sådan sin egen sag , og godvillig havde du vel 
aldrig forladt Høgholm , så længe du havde dit daglige 
tilhold der . Se , derfor var det , jeg brændte hytten 
af over hovedet på dig . Nu kan du jo se , om 
du kan finde den . For øvrigt synes jeg , du gjorde 
klogest i at forføje dig bort fra egnen snarest muligt 
for ikke at blive for meget til grin i nabolaget , 
når sagens sammenhæng kommer ud iblandt folk . « 
» Tør jeg spørge , om der er mere ? «  spurgte 
baronen med en mine , der tydede på , at han bare 
sad og ventede , at turen skulle komme til ham . 
Han sad stadig og trommede med fingrene i en 
idiotisk uendelighed . 
Baronessen stod endnu oprejst midt i stuen , 
men hendes stemme var ikke længer så sikker 

116 
som før , og hun kæmpede med en nervøs gråd , 
der var lige ved at tage magten fra hende . 
» Du aner ikke , Ulrik , hvad du kunne have 
fået ud af mig . Der blev jeg din brud som en 
ung , uberørt pige med den bedste vilje af verden 
til at gøre dig og mig lykkelig . Jeg var ung , 
smuk og glad dengang , vi var rige på gods og 
guld — hvad kunne livet ikke være blevet for os , 
havde du bare været en lille smule af en mand . 
Hvad har du ikke spildt og ødelagt for mig af 
ungdoms og lykkens år . Jeg kunne græde , når 
jeg tænker på , hvordan de er løbne ud i sandet , 
alle de mange år , der aldrig kommer igen , dag 
for dag , time for time , til ingen verdens nytte . 
Men gud ske lov , jeg er ung endnu , jeg er smuk 
endnu , der er måske endnu nogen lykke til for 
mig i verden — — — « 
Baronen rejste sig som en , der agter at skride 
til værket . Han var rød af ophidselse , og hans øjne 
var rødsprængte . Det var tydeligt nok , at han 
ikke var herre over sig selv i øjeblikket . Han 
slog med knyttet hånd i bordet , så glassene 
dansede : 
» Du er smuk , ja , men du skal fanden gale 

mig blive smukkere endnu , inden du kommer til 
sengs  !  « 
» Ja , hvis du rører mig , «  skreg baronessen , 
» du kan jo bare vove — « 
Det var sikkert ikke endt fredeligt , hvis ikke 
tilfældet var kommet til hjælp . Idet baronen ville 
fare frem , var han nemlig så uheldig at snuble 
over den væltede stol . Baronessen benyttede øjeblikket 
og slap ud . 
Så styrtede hun ind i værelset ved siden af , 
hvor baronen skulle have ligget . Til alt held 
sad der en nøgle indvendig i døren , som hun i 
en fart fik drejet om . Der kastede hun sig på 
sengen og hulkede . 
Således endte det tiårige ægteskab mellem 
baron Ulrik Løwe til høgholmgård og hans hustru 
Charlotte , født Melsted . 

Xi 
efter det usædvanlige optrin i baronens værelse , 
hvor den gudsbespottelige bobsebit uværdigen 
havde iført sig en Herrens tjeners ukrænkelige 
ornat , havde Jørgen falk skyndsomt taget afsked , 
og baronen , der var gennemrystet af den pinlige 
og meget ukorrekte scene , havde med mange undskyldninger 
personlig fulgt ham til vogns . 
Da falk forlod høgholmgård , anede han ikke , 
det var sidste gang , han havde set den . Det var 
naturligvis mangehånde tanker , der fyldte ham , da 
han kørte hjem sent på natten . Det mærkelige 
ophold på herregården , den forvirrede samtale 
med den hysteriske , men såre indtagende baronesse , 
slutningstableauet i baronens værelse , den lille lette 
vinrus , han uforvarende havde pådraget sig — alt 
havde virket så befriende på ham . Han kunne 
ikke rigtig i sine tanker finde ord for , hvordan 

han følte det , men det var da sådan noget som , 
at han egentlig for første gang havde fået et indtryk 
af , at livet var mangfoldigt , at det ikke sådan 
var til at konstruere i lige linier med lineal 
og passer hjemme i et studerekammer . Gud ved , 
om det i det hele taget sådan lod sig løse ud fra 
en given formel ? 
Men synet af bobsebit i præstekjolen , det havde 
virket med en nysens befriende og forfriskende 
kraft . Det var , ligesom der med et var blevet 
åbnet for en kilde i hans indre , så han for første 
gang i sit liv havde set komisk på tilværelsen . 
Var der egentlig grund til at tage det så alvorligt ? 
Det hele var måske , når det kom til stykket , 
en stor komedie — undtagen for dem , der endnu 
tog det for ramme alvor . 
Men først og fremmest beskæftigede baronessen 
hans tanker . Hvad i al verden havde hun for ? 
Ville hun sælge gården med alt , hvad dertil 
hørte , inventaret , kreaturene , baronen og jordene ? 
Eller flygtede hun bort fra gården i denne nat ? 
Holdt der måske på den anden side skoven i dette 
øjeblik en lukket vogn og ventede ? Og sad der i 
den en dristig ungersvend , rede til at tage hende 

i favn og køre med hende ud i æventyrets land  ? 
Eller var hun gal ? 
Men smuk var hun . Dejlig som en hedning 
uden anden lov end den , der stod skreven i hendes 
hjærte . Som en hedning — ja , for var det ikke 
bogstavelig sådan , at legemlig dejlighed afkristenfolk 
betragtedes som synd og djævelsk blændværk ? 
Stakkels hellige Antonius  ! Sikken et liv det 
havde været for dig , om du var kommen til verden 
i oldtidens gyldne arkadien , under hvis blånende 
himmel og blændende sol menneskenes børn favnedes 
den dag så lang i blomsterduft og fuglesang , 
den nat så kort i måneskin ved kildevæld 
uden moralske skrupler dagen derpå ! Sikken du 
havde rettet ryggen , din stakkel , og strakt dine 
sunde lemmer velbehageligt  ! Du var bleven et 
naturbarn , et rent friluftsmenneske i stedet for , 
at du nu måtte sidde der i din klamme kristencelle 
og plages af dine lyssky fantasier ! 
Ja , smuk var hun , smuk som ingen sinde før . 
Det manglede bare , man ikke skulle have lov til 
at finde en kvinde smuk , når man så godt som 
havde taget sin afsked som præst ! — men hans 
egen kone derhjemme . Hvad var det også for et 

højkirkeligt præg , der var over hende . Hvorfor 
gik hun altid med håret strøget glat tilbage ? Og 
så den evindelige sorte , kedsommelige kjole og 
den tynde , meget tynde guldkæde om halsen og 
ned over brystet . Men hun skulle fikses op , hun 
skulle fikses op . Hun så måske slet ikke så 
gal ud , når hun fik krøller i panden og en anden 
kjole på . Hvorfor skulle hun altid se så højtidelig 
ud ? Der var såmænd ingen grund til at 
tage livet så alvorligt . 
Var det ikke et varsel , at han kom hjem uden 
ornat , var det ikke et fingerpeg om , at han var 
færdig som præst , også i det udvortes , thi indvendig 
— herre jemini , hvad var det dog for 
tanker , han sad her og havde ! Eller var det måske 
det sande menneske , der nu dukkede op i ham ? 
Skulle han nu først til at udfolde sig , og havde 
alt det andet været tvangsforestillinger ? Det var , 
ligesom der spirede modstridende lyster frem i 
ham . Han kunne have lyst til for en tid at stille 
sig uden for tilværelsen , uden for nummer , bare 
se på livet , så mangfoldigt som det var , uden 
at behøve at give menneskene karakter for deres 
opførsel . Men så kunne han også på den 

anden side have lyst til at være med , til at kaste 
sig ud i livets bølger , prøve , om de ville bære 
oppe , erfare , hvad det var værd , for at være klar 
over , hvis vandene ville lukke sig over ham , om 
det også var umagen værd at holde sig oppe og 
nå land , eller om man lige så godt kunne lade 
stå til og synke til bunds . Han ønskede sig tredive 
mands liv for at prøve det alt sammen . — 
på Toppen af en lyngklædt bakke noget borte 
til højre for vejen , han kørte hen ad , lå et hvidkalket , 
enligt hus og lyste i mørket . Der stod 
lampeskin ud gennem det ene gavlvindu — det 
lignede et fyr i natten . Deroppe , vidste han , levede 
en gammel eneboer , om hvis fortid der gik de 
særeste og æventyrligste rygter . Han havde nok set 
manden , men da han ikke søgte kirken , havde han 
ikke haft noget med ham at gøre . Hvorfor havde 
han aldrig fundet på en sommereftermiddag , når 
han strejfede om i egnen , at gå op og give sig 
i snak med ham . Den mand måtte da kunne 
fortælle . Hvorfor havde han slået sig ned her , 
hvorfor havde han valgt at bo netop sådan på 
Toppen af en bakke i et enligt hus ! 
Men hvad var dog det for et rosenrødt skær , 

der pludselig farvede den hvidkalkede gavl  ? Det 
blev stærkere og stærkere . Falk rejste sig uvilkårligt 
og så bagud . Du gode gud ! Himlen 
over skoven var jo et brandskær . Kusken holdt 
hestene an i det samme , han havde vel også i agt 
mærke til noget . 
» Det må jo være Høgholm , der brænder ! « 
Sagde falk til kusken . 
» Ja , tænkte jeg ikke nok , det måtte blive enden 
på det , sådan som de dansede og svirede , «  — 
sagde kusken , der havde siddet og været gnaven 
over , at han måtte køre , mens de andre morede sig . 
Satan til fruentimmer ! tænkte præsten , men 
tog sig i det samme i det kraftige udtryk , han 
havde benyttet . Ingen af dem ytrede lyst til at 
komme tilbage til stedet . De kunne jo nok tænke 
sig , at inden de nåde den vej tilbage , var gården 
brændt ned . Lidt efter kørte de altså igen . 
Når de nu kom igennem skoven der lige for , lå 
Marianes hus straks ved vejen . Falk havde af 
og til under det foregående tænkt med et vist 
ubehag på , at han skulle forbi det , inden han 
nåde hjem . Havde der været en anden vej , ville 
han have foretrukket den . Men nu lagde brandskæret 

fra høgholmgård i den grad beslag på 
alle hans tanker , at han var forbi husmandshuset , 
før han vidste af det . 
Mage til kvindemenneske havde han aldrig truffet . 
Thi at branden kunne være opstået på anden 
måde , end at hun havde stukket ild på gården , 
faldt ham ikke et øjeblik ind . Men hvordan i al 
verden skulle det ende ? Hun måtte jo være fuldstændig 
fra Sans og samling . Han bebrejdede sig 
stærkt , at han ikke var trængt nærmere ind på 
hende . Han kunne måske have afværget ulykken . 
Men hvor kunne han på den anden side have 
anet noget sådant ? Nu undgik han måske ikke 
engang at blive dragen med ind i sagen . Stakkels 
frue  ! Der havde hun stået for ham og set så 
stolt og selvsikker ud ! Det hele forekom ham så 
frygteligt , at han helt rystede ved at tænke på 
det . Hvad skulle der dog komme ud af den historie 
 ! 
Det var først , da han svingede ind i præstegården , 
at hans egne bekymringer fik tag i ham 
igen . Han havde været helt borte fra sig selv i 
mellemtiden . Men da de kørte ind gennem den lave 
port i ladebygningen , huskede han pludselig , hvad 

der ventede ham . Nu skulle altså afgørelsen træffes . 
Men han syntes , den ligesom var svunden ind i 
betydning , siden han kørte hjemmefra . Eller rettere , 
for hans eget vedkommende var sagen egentlig afgjort 
sådan et sted i baghovedet , men det var jo 
hans kone , der skulle bringes til fornuft , hvad 
han for øvrigt slet ikke følte sig oplagt til i øje- 
blikket . 

Xii 
falks kone sad oppe endnu , da herregårdsvognen 
rumlede ind i gården . Da hun hørte sin mand 
komme , lagde hun strikketøjet fra sig og rejste sig . 
Men hvor han så ud , øjnene stirrede så underligt 
på ham  ! 
» Jørgen , «  sagde hun ,  » du får ikke lov at 
være præst en dag længer — dette her kan jo 
ikke gå . « 
» Nej , dette her kan ikke gå , «  gentog han 
åndsfraværende og så uforstående på hende . 
» Jeg har jo ikke tænkt på andet , siden du 
kørte , kan du nok forstå . Jeg har siddet og bebrejdet 
mig det så forfærdeligt , Jørgen , hele tiden . 
Men det har da ikke været min skyld , at du ikke 
har taget beslutningen før , vel Jørgen ? Sig , at det 
ikke har været min skyld ! « 
» Nej , vist ikke , Karen Margrethe , du har jo 
altid , du har jo aldrig — — — « 

» Du ser så dårlig ud , Jørgen , du har vist 
frosset på turen . Sæt dig ned , så skal du høre . 
Jeg har allerede tænkt på , hvorledes vi kunne 
indrette os . « 
» Synes du ikke , her er forfærdelig varmt , Karen 
Margrethe ? Skal vi ikke tænde i dagligstuen ? « 
Præstefruen gik øjeblikkelig ind og tændte . Mens 
hun puslede ved lampen derinde , spurgte hun : 
» Hvordan havde baronessen det , så hun lige 
så dårlig ud som sidst ? « 
» Nej , hun så ualmindelig godt ud , «  sagde falk 
med overbevisning . 
» Så ? Ja , hun er jo i grunden ganske køn , « 
Sagde fruen og satte kuppelen på .  » Se så , nu 
er her i orden , men her er vist for koldt for dig . 
Skal vi ikke lade døren stå åben ? Kom nu ind , 
så skal du høre , hvordan jeg havde tænkt mig , vi 
skulle indrette os . Men sig mig først , hvordan 
går det Mariane ? « 
Falk trådte hen i døråbningen : 
» Mariane ? — nå Mariane — -— « 
» Du er så underlig fraværende , Jørgen . « 
» Ved du , hvad der er sket , Karen Margrethe ? « 
Fruen så forskrækket hen på ham . 

» Høgholm er brændt ! « 
» Men hvad siger du , Jørgen ! Hvornår ? « 
» Nu i nat . Vi så brandskæret , da vi kørte 
hjem . « 
» Men det er jo forfærdeligt , Jørgen ! Og du 
mærkede ikke noget , da du var der ? Og der var 
jo fest for folkene . Gud , bare de nu ikke har 
været svirende og uforsigtige . Tænk , jeg er helt 
kommen til at ryste derved . Men der er vel godt 
assureret . « 
» Det er der vel , ja — ja , naturligvis er der 
godt assureret , det skulle jo være mærkeligt andet , « 
Sagde præsten og gik urolig op og ned ad gulvet . 
» Naturligvis er der godt assureret , «  gentog han 
helt mekanisk . 
» Jeg kan ikke komme mig af det igen , «  sagde 
hans kone .  » Tror du ikke , der er noget at se 
på himlen ? « 
Hun gik hen til et af vinduerne og kiggede ud . 
» Å gud , nej — den er sikkert brændt ned 
for længe siden , «  sagde falk ,  » det var jo en gammel , 
skrøbelig bygning . « 
» Skal jeg ikke lave dig en kop te , Jørgen ? 

jeg kan vist få vandet til at koge inde i din 
kakkelovn . « 
» Nej tak , Karen Margrethe , nu skal vi se at 
komme i seng . Det er sent . « 
» Ja , men Jørgen , du glemmer jo helt dig selv . 
Vi må jo dog tale om , hvad der forestår . « 
» Ikke i aften , min ven . Jeg er så træt og 
uoplagt . Gå du nu blot i seng , så skal jeg 
straks komme . Jeg skal blot — jeg har noget , 
jeg skal have skrevet — det er snart gjort . « 
Da han sagde godnat til sin kone , kunne han 
se på hendes øjne , at hun havde grædt , medens 
han var borte . Da han blev alene , tog han sin 
slåbrok på og gik ustandselig frem og tilbage i 
stuen . Men det blev lys morgen , inden han kom 
i seng . 

Xiii 
det var hen på eftermiddagen , da falk den 
næste dag kom rigtig på benene og havde 
spist frokost . 
Nu stod han i sit Kammer i sin rare gamle 
slåbrok og så gennem vinduet ud i præstegårdshaven , 
hvor en grundig efterårsregn for længst havde 
begyndt sit dagværk . 
Et og andet vissent blad , der måske godt 
kunne have siddet søndagen over , løsnedes langsomt 
af den ætsende væde og faldt tyst ned i det 
pjuskede græs eller på de opblødte gange , hvor 
det , vådt og blankt som det var , lagde sig fladt 
ned for at rådne videre , ligesom klistret fast til 
den lerede jord . 
Der kan være noget vist hyggeligt ved at stå 
lunt inden døre en sådan dag og se alt , hvad der 
har glædet en sommeren igennem , smuldrende dø 

hen , hvis man da føler med sig selv , at man har 
noget at stå imod med de lange , trange aftener , 
som nu stunder til , inden det første pust af forår 
igen vækker ens slumrende udvé . Men man kan 
også få noget helt andet ud af en efterårsdags 
regnvejr , noget så trøstesløst , at man synes , det 
ene er ikke værre end det andet , og at livet er 
bare gråt i gråt . Hvilken stemning der skal komme 
ud af det , beror ganske på , hvad der fylder en i 
øjeblikket , thi i sig selv er påvirkningen for svag 
til at omforme noget . Der er kun en ting i 
verden , der har kraft til at skabe om i sit eget 
billede , og det er solen . En solskinsdag kan være 
så strålende , at selv et livstræt gemyt giver for 
tabt og erklærer sig overvundet . 
Falk så kun gråt i gråt , fordi han var misfornøjet 
med sig selv . Grunden hertil var vel 
nærmest den , at han følte , han burde være glad 
og ånde frit , nu da han havde taget sin beslutning 
om at melde sig ud af kirken — og så følte 
han ikke spor af befriende glæde ved tanken . 
Udsigten til den attråede frihed stod slet ikke 
så lokkende for ham , som han syntes , den burde . 
Men hemmeligheden ved hele misfornøjelsen , den 

han måske ikke engang rigtig ville være ved over 
for sig selv , var , at hans kone havde gjort langt 
mindre modstand , da det kom til stykket , end han 
havde ventet . Hvis hun havde strittet imod , var 
det kommet helt anderledes . Der havde han ventet , 
at hovedslaget skulle stå , og netop til det brug 
havde han samlet masser af kraft sammen , som 
han nu ingen anvendelse fik for . Og det er jo 
altid en flov fornemmelse , når man har dampkraften 
oppe , at måtte lade den slippe ud som 
spildedamp . Falk var gnaven — på sin kone . 
Det , at hun var klar til opbrud , når som helst 
han måtte ønske det , og allerede i tankerne var 
begyndt at indrette sig på et nyt sted , som om 
det helte ikke var mere end at flytte et pæretræ i 
haven , det var ikke den lydighed og interesse , 
en god hustru skyldte sin mand , det var simpelt 
hen mangel på forståelse af sagens vigtighed . 
Der var dog forskel på at flytte et pæretræ og 
at bryde op fra sin livsstilling for at drage ud i 
det uvisse . Hvad kunne det nytte , han var stål , 
når hun ikke var flint ? Det kom der jo aldrig 
gnist ud af . 
Til et vist punkt gjorde falk sin hustru uret 

i sine tanker . Hun havde virkelig kæmpet en 
kamp , mens han var ude den foregående aften 
og nat , havde med gråd i halsen og angst for 
fremtiden taget afsked med hver enkelt af alle de 
mange småting , der for en kvinde udgør hjemmet , 
havde ofret det alt sammen , fordi hun indså , at 
hendes mands hele åndelige vel stod på spil . 
Men i dag havde hun ikke været længe om at opdage , 
hvordan det stod til med falk , og rent instinktmæssig 
havde hun på fornemmelsen , at det 
bedste , hun kunne gøre , var at vise sig så ivrig 
som muligt for planen — så kunne det godt være , 
at det hele drev over . Hvordan hendes mand 
ville klare det med sin samvittighed , tænkte hun 
ikke videre på , thi i den henseende lignede hun 
de fleste brave kvinder — de anerkender ærlighed 
som en god ting i al almindelighed , men i det enkelte 
givne tilfælde kan de nok tillade sig at lirke 
lidt ved den . Hun gik rundt og puslede fredelig 
som sædvanligt , havde det ligefrem helt hyggeligt 
og tænkte , at hun måske , når sommeren kom , 
atter skulle få lov at sidde i præstegårdshaven 
under de blomstrende æbletræer og lege med lille 
Viggo . Det drev nok over . 

ved middagsbordet vovede hun sig til at undersøge 
terrænet . Hun kom med et par praktiske 
spørgsmål i anledning af det nærforestående opbrud . 
Falk følte sig helt ilde berørt derved . 
» Kæreste Karen «  , sagde han ,  » du sidder her 
og taler om det , som om det slet ingenting var . 
Og her går jeg og bestiller ikke andet end at 
tænke og overveje . Ikke mindst tænker jeg over 
det hensyn , jeg skylder dig . Det er sin egen 
sag med en kvinde i din stilling . Jeg er slet 
ikke vis på , at du vil kunne holde det liv ud , 
som vil blive følgen deraf . « 
Nu kunne hun ret passende have sagt : vi bliver 
jo ganske simpelt nødte til det , min ven . Du kan 
jo ikke blive ved at være præst , når du ikke tror 
længer . Men hun var klogere end så og sagde : 
» Ærlig talt , Jørgen , af os to tror jeg , jeg bedst 
vil kunne finde mig i det , men jeg er ikke så 
sikker på dig . Hensyn til mig er aldeles overflødigt . 
Du skal se , jeg klarer mig nok . « 
Falk ligesom dukkede nakken , men svarede 
ikke . Han blev blot end mere misfornøjet med sig 
selv og gnaven på sine kone . Han syntes , hun 
var så lille i alle mere åndelige forhold . Hendes 

uventede beredvillighed kom ham virkelig på tværs . 
Det lod sig nemlig ikke nægte , at der var begyndt 
at dukke en fristende tanke op i ham , om det 
muligvis ikke var gørligt under en eller anden 
form at blive boende en tid endnu i præstegården , 
foreløbig ved hjælp af en kapellan fritagen for de 
sædvanlige embedspligter , indtil hans anskuelser 
klarede sig . Det kunne jo være , provsten ville 
stille sig venlig i så henseende . Men dette forslag 
undså han sig nu for at meddele sin kone . 
Men så med et , ligesom han i skumringen 
stod i sit værelse og kiggede ud i regnvejret , 
troede han pludselig at gennemskue sin kones manøvre . 
Han knyttede hånden i trods . Den triumf 
skulle hun ikke få . Nu måtte det komme til 
opbrud . Hans værdighed som mand afskar alle 
andre muligheder . Dog end ikke denne kraftbeslutning 
forjog hans misfornøjelse . Han havde 
alligevel en fornemmelse af , at en sag af den 
alvorlighed ikke burde afgøres på trods , for at 
han kunne hævde sig over for sin kone . Han 
kunne ikke undgå . at få en ydmygende følelse 
af , at han , når det kom til stykket , ikke var den 
overlegne natur , han gerne ville gælde for i sine 

egne tanker . Og så den evindelige , åndssløvende 
regn derude  ! Han sank træt om i sin kurvestol 
og stirrede ud i luften . Det var så knugende for 
ham . Han mærkede jo godt , hvor langt han var 
nede , men han følte ikke kraft i en eneste muskel 
til at komme op igen . 
Der sad han så og drømte , han var smed og 
stod ved ambolten . I venstre hånd holdt han 
tangen med det hvidglødende jærnstykke , i højre 
arm svingede han den vældige forhammer og slog 
i det bøjelige jærn , så gnisterne sprudede lystigt 
omkring . Jærnet blev rødere i glød , og hvert 
slag , han slog , gav det mere form . Det var en 
egen vellyst at mærke , hvorledes musklerne spændtes 
i den senestærke arm . Nu var jærnet mørkt , for 
nu var det formet . Så dyppede han det i vandbaljen 
ved siden af , så der stod sydende damp 
op i smedjens rum . 
Han ville ønske , han var bleven smed , så 
var han vel også bleven mand ! Det måtte være 
en ren fornøjelse at være smed , når man en dag 
var gnaven og vred . At kunne hamre al sin harme 
ud i det glødende jærn , måtte det ikke føles lige 
så lettende vellystigt , som når der går hul på 

en pinende byld ? Viggo skulle være smed , Viggo 
skulle være smed —ikke tale om , at den knægt 
skulle få lov at sidde og hænge over bøger ! 
Naturligvis havde falk den ganske dag alt 
imellem tænkt på Høgholm og baronessen . Han 
var gået i seng med den overbevisning , at det 
var hende , der havde stukket gården i brand . 
Men jo mere fantastiske ens tanker har været ved 
nattetid , desto mere nøgterne plejer de at være 
den følgende dag , tilmed når denne har regnvejrets 
ædruelige virkelighedsskær . Falk var slet 
ikke så sikker på det i dag . Sådan noget skete 
ikke i denne jammerlige verden . Folk kunne svælge 
i de ravgaleste ideer , hidse sig selv op til begejstring 
for de mest samfundsrystende planer — når 
de handlede , var det gerne ud fra den pæreste 
snusfornuft , i hvert fald her til lands . Desuden 
havde intet rygte nået præstegården , skønt det 
allerede var sent på dagen . 
Men kort efter kom distriktslægens frue styrtende , 
helt revnefærdig af nyheder . 
» Har de hørt det ? Har de ikke hørt det ? « 
Hun kunne dårlig skjule sin glæde over at være 
den første , der kom med nyheden .  » Baronessen 

har brændt hovedgården af lige til grunden . Jeg 
ved ikke , hvad de giver mig ? « 
Fru falk blev målløs af forfærdelse og så 
hen på sin mand . Også han så ud , som om 
han så spøgelser ved højlys dag . 
» Ja , men er hun da sindssyg — hun kommer 
jo i tugthuset ! «  sagde præstefruen ude af sig selv . 
» Pyt , gården var ikke assureret . Min mand 
siger , de kan vist ikke gøre hende noget . Men 
sagen er nok den , at baronen i mange år' har 
haft en søn udenom , og ham ville han nok have 
anerkendt som arving til godset . Der skal have 
været voldsomme scener imellem dem . Så skal 
baronen have ladet sig forlyde med , at det hastede 
heller ikke med anerkendelse af stamherren , det 
kunne jo altid ske , når baronessen engang var 
død . Og hun har jo virkelig skrantet i det sidste 
par år . Ork ja , jeg siger , et par børn der 
havde været en ren guds velsignelse — — —  « 
» Hvor opholder herskabet sig nu ? «  spurgte falk . 
» Baronen er rejst til Norge . Han rejste i Morges . 
Baronessen har installeret sig hos sognefogedens , 
hvor hun holder kontor . Hun gør afregning med 

'59 
folkene og ordner det hele . Det er en rask dame , 
ikke sandt ? « 
Falk svarede ikke . Han var falden i tanker . 
Hans kone fandt det højst ukvindeligt . Men distriktslægens 
frue følte sig meget skuffet . Når hun 
skulle sige sin mening , var præstens nogle underlige 
stødere . Der var ikke spor af fornøjelse 
ved at komme med en nyhed til dem . De sad 
bare og gloede hver for sig og sagde ingenting . 
Det ’var umuligt at komme i ånde , når man talte 
med dem . Så lod hun sin sidste bombe springe . 
» Ved de , hvad man siger , baronen har ladet 
sig forlyde med ? At hans kone har holdt stævnemøder 
med præster i ornat !  » 
Da denne bombe tilsyneladende også faldt til 
jorden uden at springe , opgav lægefruen det hele 
og tog hurtig afsked . 
Temaskinen stod og surrede hyggeligt på den 
snehvide dug , da falk om aftenen kom ind i spisestuen . 
Hans kone var der ikke i øjeblikket , hvorfor 
han gik tankefuld op og ned ad gulvet så længe . 
Da hun trådte ind , så hun skarpt på ham og 
sagde  : 

» Hør , Jørgen , hvad ville baronessen dig egentlig 
i går ? « 
Falk vågnede af sine tanker . 
» Nå — baronessen ! Det var et rent personligt 
anliggende . « 
» Mærkede du ikke noget på hende ? « 
» Jo , hun var lidt nervøs , nu du siger det — 
hun var virkelig noget nervøs ? 
» Men hvad siger du da til hele historien , Jørgen ? 
Du er så underlig tavs . « 
» Jeg siger , det er storartet gjort , Karen Margrethe , 
rent ud beundringsværdigt . Jeg tager min 
hat af for hende . « 
Præstekonen tabte tesien ned på en tallerken . 
» Jeg forsikrer dig , «  fortsatte falk ,  » jeg føler 
mig som en ren pjalt i sammenligning med dette 
kvindemenneske . Her er da for en gangs skyld 
et menneske , der har kunnet tage en beslutning 
og sætte den i værk . Der var noget , man i oldtiden 
kaldte at brænde sine skibe — det er blevet 
et sjældent syn i vore dage ! « 
Så drak de te sammen en stund i tavshed , 
indtil fruen pludselig sagde : 

» Det er sandt , Jørgen , hvor har du gjort af 
kjolen og kraven ? Jeg kunne ikke finde det før . « 
Falk holdt inde med at smøre det stykke brød , 
han var i færd med , og lod kniven synke . Han 
havde helt glemt historien med ornatet , så optagen 
havde han været af andre tanker hele dagen . 
» Du siger noget , Karen Margrethe . Det må 
jo være brændt med . « 
» Tog du det af hos baronessen ? « 
» Jeg var inde på baronens værelse en times 
tid og drak et glas med ham og hans venner . Der 
hængte jeg det på stumtjeneren . « 
» Og du fik det ikke med , da du gik ? « 
» Nej , jeg fik det ikke med . « 
Præstekonen drak mekanisk af sin kop uden 
at mærke , at der ikke var mere i den . Falk sad 
og stirrede ind i hængelampen . 
» Det er så underligt , Karen Margrethe . Det 
er , ligesom det var et varsel , at præstekjolen er 
brændt . Og så er det ved et rent tilfælde , den 
er bleven brændt — mærker du hånen ? — jeg 
selv havde vel aldrig taget mig sammen og gjort det . « 
» Ja , det er underligt , sagde hans kone , «  og 
det var ikke langt fra , at en lille tåre havde løsnet 

sig i hendes øje .  » Jeg sad såmænd i aftes , da 
du var borte , og tænkte på den også . Der kunne 
måske engang i tiden være blevet et konfirmationssæt 
af den til lille Viggo — når vi nu tager 
herfra . « 
Falk nænnede ikke at le . 
» Viggo skal være smed — han skal ikke konfirmeres . « 

men da brast præstens kone i gråd . — 
lidt før sengetid kom der bud fra baronessen 
med en pakke til pastor falk . Hans kone , der 
havde taget imod den , kom ind med den i dagligstuen 
og åbnede den . Det var præstekjolen og 
pibekraven . 
Fru falk så forbavset på sin mand , og idet hun 
glattede kjolens folder omhyggeligt ud , sagde hun  : 
» Det er , ligesom det var et varsel , Jørgen — 
det er det eneste , der blev reddet , sagde budet . « 

Xiv 
det kan undertiden hænde en , helst en dag i 
vår eller høst , når man tilfældig uden spor 
af bagtanke om at komme i stemning eller sådan 
noget , har sat sig ved et bord i en have , ja , for 
at sige det rent ud , en beværtnings- eller krohave , 
at man da for en stund ligesom mister den bevidsthed , 
man har om den omgivende verden , så at træer 
og buske ikke mere er træer og buske i almindelig 
dagligdags betydning , og borde og bænke ikke 
længer er , hvad de plejer at være . Det begynder 
med , at der sænker sig en usigelig fred over en , 
at en lind olie ligesom breder sig glattende ud 
over ens ønskers oprørte vande . Ens hjerne hviler , 
men alligevel dæmrer der i en ligesom en fornemmelse 
af , at man for et øjeblik er dumpet ned i 
et tredje rige , et der hverken er'drøm eller virkelighed , 
et rige som menneskene har forsømt , og 

som rummer en lykke , de ikke aner . Thi menneskene 
har enten elsket naturen , eller ' de har hadet 
den , eller også har de udforsket den , men altid 
har de stået over for den — de har aldrig sluppet 
det sidste gran af bevidsthed , som hindrer deres 
væsen i at opløse sig og blive til natur . De har 
aldrig turdet lade sig glide . 
Der har været mange kække opdagere , som er 
trængte dybt ind i ukendte jordens egne , men har 
der egentlig været så stort ved deres mod  ? Er 
de ikke alle dragne ud i håbet om at vende tilbage 
igen og tilbringe deres alderdom i en lunende 
krog ? Men den , der vil opdage og erobre hint 
tredje rige , som hverken er drømmens eller virkelighedens , 
han må engang for alle opgive håbet 
om at vende tilbage . Han må vove springet , som 
ikke gøres om igen . Thi dyrene og menneskene 
og tingene i naturen vil aldrig mere være for ham , 
hvad de var . — 
det var lørdag formiddag , og det var solskin , 
ja , det var næsten sommersol , der skinnede . Falk 
sad ved et lille træbord i en krohave , som lå 
ved landevejen en halv mils vej fra præstegården . 
Hans kone sad tavs ved siden af og hæklede . De 

havde lige drukket kaffe . Der stod kopper og 
kande endnu på bordet . Det var falk , der om 
morgenen , da vejret var så dejligt , havde fået 
den underlige idé , at de skulle drikke kaffe i 
bangtrup kro . Ude på grusgangen stod lille Viggos 
kørevogn , som den kaldtes , og fyren selv trissede 
fredelig rundt ved siden af den og samlede små 
flintesten og glasskår op , og hvad der ellers lå 
og blinkede i solen . 
Falk sad og røg og stirrede tankeløst ud i 
luften . Der var ikke nogen kendelig grænse mellem 
haven og landet , der var måske en grøft , som 
falk ikke kunne se . Men hvad han kunne se , 
var en hvidspættet gedebuk , der ikke rigtig kunne 
finde sig til rette i alt det meget høje græs , den 
havde fået lov at traske rundt i . Så mærkede 
falk på engang , at et par bedende øjne så på 
ham nedenfra . Det var en sort pudelhund , der 
tiggede . Der var noget uendelig både komisk og 
rørende ved dyret . Dens indfiltrede , forsømte Pels 
var sort i samme forstand , som en vinterfrakke 
er sort , der i tidens løb er bleven rød som af 
rust , og den var ikke rigtig klarøjet . For øvrigt 
tilhørte den den race , man kunne kalde beværterracen , 

og hvoraf eksemplarer stadig kan ses i Nyhavn 
kælderen . Den fik sukker , og den gnaskede . — 
der er noget , man ofte forsømmer , når man 
går i rette med skæbnen , og som i grunden er 
så sundt . En gammel vismand har engang sagt 
de ord  : grib i din egen barm  ! Her går du , 
tænkte falk , og er så misfornøjet ( ned tilværelsen . 
Du ved , hint tredje rige er til , til for den , der 
erobrer det — men har du mod ? Har du i det 
hele taget nogen sinde i dit liv sat alt ind på at 
nå noget , en af de tinder , der vinker så strålende ? 
Hvad har du at bebrejde skæbnen , du har 
jo aldrig villet betale , hvad det koster ! 
Så så han igen på den lille gedebuk , der 
havde så meget Mas med alt det græs , den gik 
og strittede i , og på den sølle sjover af en hund , 
der stod og slikkede sig om sin savlende mund 
efter mere sukker , og han så på træerne og sol- 
skinnet og på lille Viggo , og der påkom ham en 
uendelig kærlighed til denne ufuldkomne verden og 
alt , hvad dens er , at han følte , han aldrig fik mod 
til at vove springet . Og han bad en stille bøn 
om , at dyrene og menneskene og tingene i naturen 
måtte blive ved at være for ham , hvad de var . 

så brød de op , falk og hans kone , og gik 
hjemefter til præstegården . Falk kørte barnevognen 
foran sig hen ad landevejen og så på sin lille 
søn , der sad så fredelig og legede med sine småsten . 
Og han tænkte ved sig selv , når knægten 
blev gammel nok til at forstå det , ville han sige 
til ham : hvis du er af den slags naturer , der 
lader sig nøje med halvheder , så er der ikke andet 
for , end at du tager livet op , hvor du står og 
går , og ser at blive lykkelig på det . — 
1 skumringen sad falk ved klaveret i dagligstuen 
og fantaserede , mest i moll og i bassens toner . 
Hans kone sad ved vinduet og kiggede ud i haven , 
hvor der blev mørkere og mørkere . Hendes ene 
albu hvilede i karmen , og hun holdt hånden under 
kinden . Det lød så sørgelig smukt , syntes hun , 
det hendes mand sad og spillede . Alt imellem slog 
han nogle underlige dystre akkorder , der opløstes 
i noget , som hverken var dissonans eller harmoni , 
og når han så åbnede pedalen , så tonerne 
bruste , til de døde hen af sig selv , lød det som 
orgelspil i kirken . Men så med et , uden overgang , 
slog han om i den letsindigste dansemelodi . 

det gav et helt sæt i Fru falk . Hun syntes , det 
klang så råt . Hun kom næsten til at ryste derved . 
» Men Jørgen da ! «  sagde hun og rejste sig . 
Men Jørgen blev ved , og hans spil blev vildere 
og vildere . Han lod pedalen stå åben uafbrudt , 
til alle klaverets toner bruste mellem hverandre i 
en øredøvende larm . Fru falk skyndte sig at 
tænde dagligstuelampen . Så holdt han endelig op 
og rejste sig . Men da så hans kone , at han var 
helt bleg i ansigtet . 
Da der ligesom var kommet lidt mere ro i stuen , 
spurgte Fru falk i en tone , hun helst ville , skulle 
lyde så ligegyldig og en passant som muligt : 
» Fik du så prækenen færdig , Jørgen ? « 
» Prækenen , «  sagde falk , «  ikke spor af præken 
har jeg færdig . « 
» Men hvad vil du da gøre i morgen , min ven ? « 
» Ja , hvad vil jeg gører jeg vil gøre , som det 
blev pålagt apostlene , Matthæus det tiende , attende 
Vers : bekymrer eder ikke for , hvorledes eller hvad 
i skulle tale ; thi det skal gives eder 1 den samme 
time , hvad i skulle tale ! «  « 
Fru falk lagde ikke eller ville ikke lægge mærke 
til den halvt hånende tone , hvori det blev sagt . 

» Tør du også løbe an på det , Jørgen ? «  sagde 
hun troskyldig . 
» Jeg indrømmer , det var nemmere for apostlene 
— de havde ikke svoret på den augsburgske confession , « 
Svarede falk .  » For resten har jeg tænkt 
at sende bud til Henriksen og bede ham holde 
gudstjeneste med salmesang , bøn og fadervor og 
dagens tekst , så er jeg da vis på , at der ikke 
bliver talet noget utilbørligt ord ved den lejlighed  « 
» Går det også an , Jørgen , så tror de , du 
er syg ? « 
» Det er jeg også , Karen Margrethe . Jeg er 
syg , og gud ved , om jeg nogen sinde bliver rask 
igen . « 
» Er det ikke på tide , Henriksen får det at 
vide ? «  spurgte Fru falk bekymret . 
» Du har ret , min ven , «  sagde falk ,  » du tænker 
da også på alting . Nu skal jeg med det samme 
skrive et par ord til ham . « 
Da falk igen kom ind fra sit studereværelse , 
var det med et brev i hånden , som hans kone 
straks gik ud med for at lade det besørge hen til « 
Degnen . 
Fru falk var unødvendig længe borte . Da hun 

kom ind igen , så hun så nyvasket ud i ansigtet . 
Øjnene var^ lidt røde , men hun sagde ikke noget . 
Hun satte sig blot stille hen på puffen og hæklede . 
Falk sad og vippede på en stol . Han havde 
trukket det ene ben op over det andet og fattede 
med begge hænder om det , en ved knæet , en 
ved anklen . Sådan sad han gerne , når hans 
tanker var langvejs borte . Så sagde han , da der 
var gået nogen tid , halvt for sig selv ud i rummet , 
halvt henvendt til sin kone : 
» Jeg tænker så tit på fristelsen i ørken . 
Jeg ved knap noget mere betydningsfuldt sted i 
det ny testamente — det er , ligesom man kom 
dybt ned på bunden af Jesu sjæl . Det er i hvert 
fald det betydningsfuldeste punkt i hans liv , det 
øjeblik , da han traf valget .  » Da blev Jesus ført 
af ånden i ørken at fristes af djævelen . «  det 
drev ham ud i ørknen , i den døde ensomhed — 
der , følte han , måtte kampen kæmpes . Og han 
fastede , og han bad , og tvivlen var oppe i ham . 
Er du guds søn , er du ikke guds søn ? Havde 
han taget fejl ? Var alt det , han havde gået og 
båret på i løndom , alt det , der havde hvisket i 
ham med tusinde tunger , var det bare forfængelighed 

og forfængelighedens røst — eller var det 
kaldet fra oven  ? Var han den udsete , den af Herren 
benådede — eller skulle der komme en anden ? 
Og han fastede og bad , og i stærke stunder følte 
han kaldet i sig . Men den , der skulle komme , 
skulle jo være guds søn . Han kunne ikke få de 
ord ud af sine øren igen . Guds søn , guds søn . 
Hvad om han nu — han turde ikke tænke tanken 
ud . Den var så frygtelig , den var så formastelig . 
Men jo mere han bad og stred , des mere fristed 
den ham . Og sulten skreg i ham . Da tænkte han 
tanken ud : er du guds søn , da sig , at disse 
stene blive til brød . Men da han ville gøre alvor 
af tanken og råbe i ørknens uendelige øde om 
tegnet fra himlen — da turde han ikke . — men 
fristelsen kom over ham igen . Syg indtil døden 
sad han på tinden af en mægtig klippe , helt ude 
på den yderste rand , og stirrede med gru på 
det svimlende dyb dernede . Er du guds søn —  , 
er du ikke guds søn ? Var du guds søn , da ville 
englene bære dig på deres hænder , om du kastede 
dig selv derned . Og han stirrede og stirrede , indtil 
svimmelheden greb ham . Da klamrede han sig fast 
i dødsens angst med hænderne om klippens skarpe 

sten og råbte til fristeren i sig : der står skrevet , 
du skal ikke friste Herren din gud  ! Men siden den 
tid kaldte han sig aldrig selv guds søn . Men 
tvivlen dukkede op i ham på ny , om han også 
havde kaldet fra Herren . Der er jo så mangt , 
der lokker og drager , når et menneske svigter sit 
kald . Der er jo så mange fristende muligheder 
at sige farvel . Verden er så stor og så herlig , og 
den vej , der fører bort fra verden , er så snæver 
og trang . Men en aften ved solens nedgang sad 
han på det* højeste bjærg ved ørknens grænse . 
Der nede lå det alt sammen , alt det , han skulle 
sige farvel : alle verdens riger og deres herlighed . 
Og fristeren i ham lokkede og sagde : alt dette 
vil jeg give dig , om du vil falde ned og tilbede 
mig ! Men da rejste Jesus sig i beslutningens vældige 
kraft og råbte som den , der har valgt : vig 
fra mig satan ; thi der står skrevet , du skal tilbede 
Herren din gud og tjene ham alene ! Men 
det øjeblik afgjorde menneskeslægtens skæbne i 
årtusinder . — held den , der , når fristeren kommer , 
kan sige : vig fra mig satan ! « 
Falk gik op og ned i stuen . Der var tyst 
efter hans ord . Hans kone havde rejst sig og 

'55 
stod og så så inderlig velmenende på ham . Så 
standsede han , og deres øjne mødtes . 
» Du er så køn , Jørgen ! «  sagde hun betagen . 
» Og jeg gør dig så megen sorg , min ven , 
ikke sandt ? « 
Han holdt hende beskyttende om livet . 
» Jeg er så stolt af dig , Jørgen , og jeg er slet 
ikke bange for fremtiden . Men bort herfra må 
vi . Du er ikke skabt til at sidde i en præstegård 
på landet . « 
» Men da Kristus var bleven klar over sit kald , « 
Begyndte falk igen , idet han fortsatte sin tankegang , 
 » gik han ned til søen , hvor nogle fiskere 
kastede garn . Dem bød han følge sig , og han 
sagde til dem : fra nu af vil jeg gøre eder til 
menneskefiskere  ! Der lå altid sådan en forunderlig 
dybde i hans ord . Men til dagenes ende vil han 
stå som et forbillede for menneskene , som den 
der lærte os , at for at vinde livet må vi give 
afkald på verden . « 

Xv 
om søndagen skulle det komme , der gav Jørgen 
falk det afgørende stød . 
Sammensunken i sig selv sad han inde på sit 
værelse og hørte klokkerne ringe til kirke . Først 
prøvede han på at lade , som om de ikke kom 
ham ved — de havde jo ikke bud til ham . Han 
stod udenfor . Men hvad nyttede det , han kunne 
forklare sig klokkeringningen ganske naturligt ? Den 
lyd måtte jo fremkomme , når halte Per Lassen 
stod og trak i rebet — det ville jo være naturstridigt , 
om den ikke gjorde det . Det var ikke 
engang muligt at høre , at halteper var et syndens 
menneske og forfalden til drik — klokken klang 
lige rent . 
Og så var det så underligt at tænke på , at 
nu ringede klokkerne i det ganske land , og mere 
end tusinde præster stod rede til at gå til kirke 

og forkynde . Kun han sad alene tilbage . Skulle 
han virkelig være den eneste af landets tolv hundrede 
præster , som tvivlen havde fået bugt med ? 
Skulle virkelig alle de andre kunne stå på prækestolen 
og vidne med god samvittighed  ? Eller skulle 
der være hyklere iblandt  ? Var det måske ikke 
bedre bevendt med dem end med halteper , der 
søndag efter søndag stod i en bimmelim og trak 
i rebet — og klokken lød lige rent for det ? 
Ringningen holdt inde , og falk blev nervøs . Nu 
sang de derovre . Falk så på uret og beregnede , 
hvornår det omtrent måtte være forbi . Han var 
til mode næsten , som når han som skoledreng 
havde benyttet lidt utilpashed til at blive hjemme 
— der var alligevel ingen rigtig fornøjelse ved en 
sådan friformiddag . Han huskede tydeligt , hvor 
det ligefrem lettede i humøret dengang , når det 
blev eftermiddag , og skoletiden var forbi . 
Nu måtte de være færdige med salmerne . Han 
kunne høre Henriksens lammebrægende stemme . Han 
kunne se ham stå i kordøren . Han kunne høre 
ham pjatte fadervor af . 
Falk følte virkelig en vis lettelse , da gudstjenesten 
var overstået . Når nu blot Henriksen 

og andre af menigheden ville lade være at komme 
op og spørge til hans befindende . — 
slæbende langsomt gik søndagen i præstegården . 
Vejret var så lokkende , men falk måtte holde 
sig inde . 
Om aftenen sad han og hans kone i den sparsomt 
oplyste dagligstue . Han sad foroverbøjet og 
stum og tænkte på , hvad provsten mon ville sige , 
hvis han nu gik op og talte åbent og ærligt med 
ham . Gud ved , om han nogen sinde havde følt 
ringeste tvivl . Han var så gammel , at han vist 
stammede fra den tid , da den luthersk-evangeliske 
tro var en given sag for den , der var født her i 
landet . Det kunne jo være , han ville råde ham 
til at se tiden an . Fremfør alt ville han sikkert 
bede ham om ikke at vække nogen som helst opsigt 
— han var sådan en underlig gammel , pertentlig 
herre . 
Falks kone sad også og tænkte , alt mens hun 
strikkede på en barnestrømpe . Hendes håb var 
bristet . Dette her kunne ikke blive ved at gå . 
Mon ikke falk skulle kunne blive lærer ved en 
eller anden skole i hovedstaden ? 
De tav begge . Der hørtes ingen anden lyd 

end strikkepindenes og langt borte den voksende 
lyd af en vogn , der kørte hen ad landevejen , 
nærmere og nærmere . Men da falk og hans kone 
hørte vognen sagtne fart uden for præstegården 
for derefter at buldre dumpt og hult gennem ladeporten , 
inden den skumplede larmende over gårdens 
toppede sten — da så de på hinanden . 
Fru falk rejste sig og gik ud . Et øjeblik 
efter kom hun ind igen . 
» Det er bud fra Jens husmand , «  sagde hun 
efter at have lukket døren fast i efter sig .  » De 
tror ikke , Mariane lever natten over . Om du ikke 
ville følge med og give hende alterens sakramente . « 
Jørgen falks ansigt blev askegråt . Han stirrede 
på sin kone , som om hjælpen skulle komme 
fra hende . 
» Du må selv bestemme , Jørgen . Jeg vil intet 
ansvar have i denne sag . « 
Falks mund dirrede . 
» Jeg kan ikke — sig til dem , jeg er ikke præst 
længer .  « 
Dermed gik falk ind på sit værelse . 
Hans kone gik ud til vognen og sagde , at 

pastoren var ikke rask , han havde heller ikke holdt 
gudstjeneste i dag . 
Men inde på sit værelse stod falk med armene 
på pulten op hovedet begravet i hænderne 
og hørte vognen skumple larmende ud af gården , 
buldre dumpt et øjeblik gennem porten for derpå 
at rasle i skarpt trav hen ad den letfrosne landevej , 
fjærnere og fjærnere . Og i sin fortvivlelse bad 
han til gud , at Mariane måtte leve natten over , 
indtil der kunne gå bud efter provsten . 

Xvi 
om eftermiddagen havde lægen været inde at 
se til Mariane , og da han gik , sagde han til 
Jens husmand , der fulgte ham ud , at det var på 
det sidste . Mariane måtte få at nyde , hvad hun 
havde lyst til , det var i det hele taget bedst at 
føje hende så vidt muligt . 
Inde i det usle sygeværelse , hvor Mariane lå 
i en underlig halvdøs , sad Jens husmand sammenbøjet 
på en lav træstol uden ryg . På hans knæ 
lå en opslået gammel bibel , som han endnu ikke 
havde fået læst i . Hans foldede hænder lå langt 
ud over bogen , hornbrillerne havde han skubbet 
op på panden . Han sagde ikke noget , men stirrede 
med sine små våde øjne hen på sit eneste 
barn . I døren til den lille forstue stod to nabokoner 
med hænderne samlede over maven inde under 
forklædet . 

der var en knugende fortrykthed over alle . 
Mariane skulle dø . Og alle ventede de med en 
underlig hjærteklemthed på dødens forløber — 
præsten . 
Mariane havde føjet sin gamle fader . Der var 
gået bud efter præsten . Da hun mærkede det 
uundgåelige nærme sig , som hun forgæves havde 
stridt imod , var hun selv klar over , at der måtte 
hentes nogen . Men præsten ville hun ikke høre 
tale om til at begynde med . Det skulle være 
Klaus træskomand , for folk sagde , han var stærkere 
end præsten . Og en stærk en skulle det være , 
sådan en stor synder hun havde været . Men gamle 
Jens husmand talte milde ord til hende . Hun måtte 
huske på , at præster var indsatte af Vorherre i 
det øjemed , hvorimod Klaus træskomand havde 
indsat sig selv . Når præsten kom med brødet og 
vinen , fik hun en mild forløsning . Hun skulle 
ikke være bange for Vorherre . Hun skulle ikke 
ligge og ængste sig med , at hun var en stor synder , 
for hun havde alle sine dage været en god datter 
mod sin fader , og det så Vorherre meget på . Så 
havde Mariane givet efter , og der var kørt bud 
til præsten . 

da Mariane noget efter vågnede af sin halvdøs , 
sagde hun med svag stemme :  , 
» Han kommer ikke ! Jeg kunne aldrig svare 
på hans svære spørgsmål , da vi læste til konfirmation . 
Han kommer ikke . « 
Så vendte og drejede hun sig et par gange i 
sengen uden at finde hvile . Den ene af nabokonerne 
spurgte , om ikke Mariane havde lyst til 
noget . Hun kunne godt gå ind og lave pandekager 
med puddersukker på . Men Mariane ville 
ikke have pandekager , heller ikke øl . 
» Skal jeg læse for dig , Mariane ? «  spurgte hendes 
fader og lod brillerne glide ned . 
» Læs for mig om julenat og stjærnen , «  bad hun . 
Den gamle vædede sin krogede pegefinger og 
bladede fremefter . Men da han skulle til at læse , 
kunne han ikke . Bogstaverne blev så store og 
ligesom svømmede fra ham . 
Pludselig rejste Mariane sig halvt op i sengen 
og stirrede med stive øjne ud i luften . Så sagde hun  : 
» Han kommer ikke ! Jeg kan se vognen komme 
kørende — men præsten er der ikke . Kan i ikke 
høre den på vejen ? « 
De lyttede alle , indtil de langt om længe hørte 

den svage larm af en fjærntrullende vogn . Den 
gamle rejste sig for at gå ud og tage imod præsten , 
hår han kom . Men da han så vognen uden præst 
og hørte , at han heller ikke kom , vendte det sig 
underligt inden i ham . Han kunne ikke lade være 
at tænke , at hvis det havde været en rig mands 
barn , der lå for døden , havde både præst og 
læge været til stede , men han kvalte hurtig igen 
denne syndige og oprørske tanke , og da han kom 
ind , sagde han blot : 
» Du fik ret , min pige , præsten er syg , han 
kan ikke komme . Hvad synes du , vi skal gøre ? « 
Han greb Marianes klamme hånd og spurgte : 
» Tror du , du kan vente , til vi fik bud efter 
provsten  ? « 
Mariane svarede ikke straks , men lidt efter 
sagde hun  : 
» Fader , lad mig være alene et øjeblik ! « 
Jens husmand og de to nabokoner forlod stuen . 
Da de var gåde ud , rejste Mariane sig op i 
sengen . Hun havde fået en vild idé . Der kom 
en unaturlig stærk , rød farve på hendes fremstående 
kindben , brystet bevægede sig stærkt , og 
hendes næsebor sitrede . Hun stod hurtig ud af 

i6 ? 
Sengen , men segnede i det samme af svimmelhed . 
Men da hun havde ligget og sundet sig lidt , prøvede 
hun på ny , og med en overnaturlig anspændelse 
af vilje lykkedes det hende at stå på gulvet . 
Ja , hun følte i øjeblikket ingen anden svaghed , end 
at hun rystede af kulde , så at hun ikke kunne 
holde tænderne rolige i munden . Så samlede hun 
i feberhast sit tøj sammen og klædte sig på . Det 
var hende næsten umuligt at binde et eneste bånd 
med de valne , rystende fingre , men det lykkedes , 
og da Jens husmand efter nogen tids forløb kom 
ind for at se til sit barn , sad hun til hans store 
forfærdelse fuldt påklædt på sengekanten og skælvede 
over hele kroppen . 
» Men hvad har du da for , bitte Mariane , i 
guds navn , hvad har du for ? « 
» Jeg vil hen og dø mellem de hellige . Klaus 
træskomand sagde sidst til mig , om jeg bildte mig 
ind , jeg kunne trodse Jesus . Du kommer nok , 
bitte Mariane , om du så skal komme krybende ! « 
Jens husmand vidste hverken ud eller ind , men 
syntes dog , han burde tale datteren til rette og 
få hende til at gå i seng igen . 

164 
» Du er jo dødsenssyg , Mariane , det går aldrig 
godt . « 
Men Mariane hævdede , at når hun alligevel 
skulle dø , var der jo ikke noget at risikere . Og 
den ene nabokone kom hende til hjælp og sagde , 
at hvis fattigfolk ville til himmels , måtte de selv 
sørge for det — dem kom der ingen og hjalp . 
Så megen logik kunne Jens husmand ikke stå 
for , og mens nabokonerne pakkede Mariane ind i 
alt , hvad de kunne opdrive af sjaler og tørklæder , 
gik han ud og fik gårdmandssønnen , hvis vogn 
holdt der endnu , overtalt til at køre til Klaus træskomands 
aftenmøde . 
Mariane lignede en uformelig byldt , da de bar 
hende ud . Både hendes fader og de to koner 
tog plads med på vognen , og det sørgelige tog 
satte sig i bevægelse . — 
det var i et skummelt , elendigt rum , at de 
hellige holdt møde . Rundt om på bænke sad de , 
nogle endda på det bare gulv , kvinder og mænd 
mellem hverandre , mest kvinder . Man så sjælden 
nogen stå op ved disse møder . De , der havde 
prøvet det , gjorde det ikke oftere  : de havde hele 

tiden haft sådan en ækel , flov fornemmelse af , 
at Klaus træskomands strenge ord var møntede 
på dem personlig , det var , ligesom hans tale klædte 
dem nøgne af i al deres synd og elendighed . Men 
når de sad på bænken eller på gulvet tæt op 
ad hverandre , kunne de ubemærket dukke sig , når 
de hellige ords svøbeslag hvinede gennem luften , 
og så behøvede de heller ikke hver gang møde 
hans uhyggeligt stikkende øjne . 
Klaus træskomand havde i aften en af sine 
store aftener . Ånden var over ham . Stammende 
og hakkende var han begyndt , men nu var der fart 
over hans ord . Tidernes ende var nær . Tegnene 
var der . De riges og mægtiges paladser fortæredes 
i flammende luer , og der blev kun en askehob 
tilbage . Guds klare ord forvanskedes i kirke og 
skole , ja , nu prækede præsterne ikke engang længer 
om søndagen . Enden var nær . Havde ikke menigheden 
selv set antikristen komme farende af luerne 
i en præstemands skikkelse ? Eller stod han 
her og løj — havde de ikke set det med deres 
egne øjne ? 
Da blev der med et en underlig uro i salen , 
men Klaus træskomand var for ivrig i sin hellige 

vrede til at mærke det . Men de , der drejede 
hovederne hen imod døren , så , da den åbnedes , 
et underligt syn . Der kom et par koner og mænd 
slæbende med en uformelig byldt , som de varsomt 
stillede op langs den kalkede væg . Længe stod de 
og puslede derhenne i halvmørket , og da de atter 
gik til side , så menigheden kunne se , da lød der 
et forfærdelsens skrig blandt de hellige , og af 
kvinderne var mangen en besvimelse nær . Thi 
hvad i al verden var dog det ? Hvem var de , der 
kom ved nattetid og stillede et lig op ad væggen ? 
Men snart skelnede selv de fjærnest siddende , at 
det var Mariane Jensdatter fra udhusene , og at der 
var liv i hende endnu . Hvor havde de også haft 
deres øjne henne — det var jo hendes egen fader , 
der støttede hende under den ene arm , og gårdmandssønnen , 
der holdt hende under den anden , 
ham kendte de jo også . Men da så Mariane med 
en underlig hul røst skreg :  » Jeg er kommen for 
at dø iblandt jer ! «  da rettedes alles blik hen imod 
Klaus træskomand . Også han var et øjeblik bleven 
så rystet , at sveden sprak frem på hans kolde 
pande , men han følte sig hurtig situationen voksen . 
» Står der ikke skrevet , «  råbte han ,  » i åbenbaringens 

det niende , at i de dage skulle menneskene 
søge døden og ikke finde den og begære at 
dø , og døden skal fly fra dem ? «  og så holdt 
han en tordentale til den stakkels Mariane , der 
hele sit liv havde trodset den herre Jesus . Men 
da var der mange blandt kvinderne , der hulkede , 
og selv de duknakkede mænd syntes , at Klaus 
træskomand var for hård . Fra Mariane lød et 
eneste smertens skrig :  » Nåde ! «  men da slog 
også taleren om , som når toner går fra moll 
til dur . Thi Herrens miskundhed var som havenes 
vand , der aldrig tømmes , og hans langmodighed 
var som et timeglas , hvor al ørkenens sand randt 
korn for korn i al evighed . Var hun ikke som 
den , der havde søgt døden uden at kunne finde . 
Den ? Var hun ikke som den , der havde begæret 
at dø , men døden var flyet fra hende ? Men nu 
kunne hun dø i fred , thi Jesus havde forbarmet 
sig over hende . 
Denne talens milde slutning oplevede Mariane 
dog ikke at høre . Hun var bleven tungere i deres 
hænder , der støttede hende , og da Klaus træskomand 
sagde amen , var Mariane et lig . 
De lagde hende varsomt ned på et par bænke , 

i 68 
og hendes fader trykkede rent mekanisk øjenlågene 
ned over hendes uhyggeligt stirrende øjne . Så 
vendte han sig hjælpeløst bort og hulkede . Han 
kunne ikke tåle at se hendes af skrækken fordrejede 
ansigtstræk . Men andre kom hjælpende 
til og fik hende atter ud på den ventende vogn . 
Og hele menigheden stod samlet i en tavs klynge 
og så dem køre langsomt bort i den stjerneklare 
frostnat . 
Så skiltes de og gik hver til sit . 
Men i den tomme forsamlingssal , hvortil døren 
stod åben , så petroleumslamperne osede af træk , 
sad Klaus træskomand ene tilbage , sunken sammen 
på en bænk . Han følte sig til mode , som hin 
heksemesterlærling , der havde manet alle mesterens 
ånder frem , men ikke kunne få dem til at forsvinde 
igen . Var guds vilje i ham , eller var han 
en falsk profet , hvem Herren ville ramme på 
dommens dag ? 

Xvii 
da Klaus træskomand den næste formiddag sad 
i sit stille værkstedskammer , beskæftiget med 
at skære træskobunde , ville arbejdet ikke tage 
rigtig fart . Der sad han bøjet over træklodsen 
og førte med begge hænder den skarpe båndkniv 
igennem på vanlig vis , men det var ikke nogen 
stor bunke spåner , der dyngede sig op om hans 
fødder . 
Han var egentlig slet ikke fornøjet med sin 
stilling . Ganske vist havde han på sin maner 
nået Toppen af anseelse , men hvor længe ville 
han kunne holde sig der ? Det er jo måske , når 
alt kommer til alt , adskilligt vanskeligere at holde 
sig på højderne end at nå derop . For første gang 
tænkte han med angst og bæven på dagen i morgen , 
og hvad den skulle bringe . Hvad nu , hvad så 
og hvad næste gang — det var de spørgsmål , 

der bankede på og ville have besked . For første 
gang havde han en fornemmelse af , at han var 
kommen op i noget , han ikke var voksen . 
Klaus træskomand var begyndt i det små , 
men det par tilhørere , der havde lyttet til hans 
første forkyndelse , var i tidens løb blevet til 
mange , så mange endda , at skulle man efter menighedernes 
størrelse afgøre , hvem der var sjælesørger 
i Høgholm sogn — så blev det ikke pastor falk . 
Hvad under derfor , at det til tider havde svimlet 
for Klaus træskomand , når han tænkte ud over 
fremtiden ? Hvad skulle der egentlig være i vejen 
for , at hans menighed blev til en sekt , der kunne 
brede sig over det rent lokale ? Hvad skulle der 
være i vejen for , at der fra ham og i hans navn 
udgik en sig bredende religiøs bevægelse , som kunne 
ende med at omfatte det ganske land ? At der i 
den henseende manglede en væsentlig ting , nemlig 
et særligt , for ham og hans menighed ejendommeligt 
dogme , det var Klaus træskomand ikke kløgtig 
eller vidende nok til at have øje for . Og selv 
om det var gået op for ham , havde det vist ikke 
været til videre nytte , thi dogmatiker var han frem for 
alt ikke . 

i ?' 
han var født taler . Det var selve klangen af 
hans egne store ord , der berusede og hidsede ham , 
når han stod frem på vækkelsesmøderne . De 
voldsomste udtryk var ham de kæreste . Når han 
således på henrykkelsens kogepunkt knap længer 
vidste , hvad han selv sagde , i alt fald ikke bagefter 
ville kunne have gjort regnskab for , hvorfra 
det kom — når ordene vældede fra ham med samme 
uforklarlige lethed , som vi kende fra vore drømme , 
når vi taler fremmede sprog , vi ellers ikke er 
mægtige , så havde Klaus træskomand en underlig 
fornemmelse af , at det ikke var ham , der talte , 
men en anden , der talte igennem ham . At det ved 
sådanne lejligheder tit var det rene vrøvl , han 
sagde , gjorde mindre til sagen , hans tilhørere havde 
i hvert fald lige så stort udbytte deraf , som når 
de på egen hånd læste de hellige bøger . 
Men denne ulyksalige ordflom var skyld i , at 
den bevægelse , han selv havde skabt , var ved at 
tage magten fra ham . Der er ingen tvivl om , at 
han var ærlig , men han var tillige forfængelig , han 
nød den magt , han havde over sindene . Hvad 
under derfor , at han til tider langt ude i det 
fjærne havde drømt om en egen kirke , en rigtig 

kirke — af sten ? Men for denne ærgerrige plan 
kom det eneste hos ham i vejen , der kunne ligne 
et dogme : hans stadige hævden af , at verdens 
undergang var nær . Hvorfor bygge en stenkirke , 
når den måske ikke engang kunne blive færdig , 
før enden var der  ? 
Klaus træskomand var kørt fast . 
For førstegang i sit liv tænkte han ædrueligt 
ud i fremtiden . Det , han ikke kunne klare , var , 
hvordan han skulle kunne blive ved , måske en 
snes år endnu , at præke verdens nærforestående 
undergang , når hans menighed allerede nu 
fuldt og fast gik og ventede hvert minut , at 
alting skulle ramle sammen . Tvivlens orm begyndte 
at gnave i hans overbevisnings rod . 
I dette øjeblik faldt et bundt solstråler ind i 
hans mugne værksted , og der stod Duft af friskskårne 
spåner op i hans næse . Og Klaus træskomand 
tænkte tilbage på dengang , han var ung og 
ikke havde andre sorger , end at pigerne gjorde 
nar af ham . Men da solen lidt efter forsvandt , 
kom nutiden tilbage . 
Det kunne jo ikke være andet , end at der i 
et så helligt sogn måtte dukke misfornøjelse op 

imod stedets autoriserede sjælesørger . Klaus træskomand 
havde tit hørt nogle af sine ivrigste tilhængere 
mumle om det forargelige i , at et så frodigt 
guds rige som Høgholm sogn skulle betjenes 
af en så elendig præst . Skønt han ikke selv havde 
givet ligefrem stødet til denne bevægelse , havde 
han dog aldrig gjort noget for at standse den . Måske 
der langt bag ude i hans bevidsthed var dukket 
ærgerrige tanker op om , at lykkedes det menigheden 
at få pastor falk forjaget , ville æren 
derfor tilfalde ham og hans anseelse få et mægtigt 
skub fremad . Men selv havde han som sagt aldrig 
ytret noget desangående . 
Og nu sad han og var bange for , at historien 
med Marianes død skulle give stødet . Det var 
jo vitterligt , at pastor falk havde nægtet Mariane 
alterens sakramente , selvfølgelig fordi han troede , 
hun hørte til de helliges menighed . Dette kunne 
uden tvivl nemt blive en slem historie for præsten , 
men Klaus træskomand var ikke mand for at tage 
ansvaret på sig . Personligt havde han aldrig haft 
noget udstående med pastor falk . Når han tilfældig 
så ham på vejen , bøjede han altid af i en 

stor bue for ikke at møde ham . Han gik ud fra , 
at pastor falk hadede ham . 
Men på den anden side må det siges til hans 
ære , at det ville have gjort ham ondt , om præsten 
med kone og barn blev jaget fra stillingen . Thi 
inderst inde var han et skikkeligt skrog . Når 
han holdt til på livets skyggeside , var det udelukkende , 
fordi solen aldrig havde skinnet på hans 
vej . Hans megen tale om verdens undergang , 
døden og den evige pine var så at sige bleven 
ham pånødet af ydre omstændigheder , den var 
ikke udsprungen af en særlig sort trang i hans 
indre . Det kunne hænde den skrutryggede mand , 
når han på en af vejene i sognet så et lille 
lyslokket , smilende barneansigt , og han troede sig 
ubemærket , at han da følte en uimodstålig trang 
til at klappe den lilies bløde kinder , og det gjorde 
ham så ondt , når børnene , hvad oftest var tilfældet , 
skrækslagne løb deres vej for ham . Der 
var kun et menneske , han havde noget imod , og 
det var degnen , Henriksen . Klaus træskomand 
fandt det under sin værdighed at bøje af for degnen , 
sådan som han gjorde det overfor præsten , og 

det skulle jo aldrig fejle , når han mødte Henriksen 
på vejen , at denne enten spyttede et par demonstrative 
langspyt eller fløjtede liderlige melodier , 
idet han gik forbi . At degnen var en laban , var 
han ikke i tvivl om . 

Xviii 
Jørgen falk var af de naturer , der udvikles 
langsomt og modnes sent . Han havde aldrig 
været så lykkelig stillet , at han havde haft mange 
muligheder for sig at vælge imellem . Hans livs 
ydre omstændigheder havde så at sige fra barnsben 
af foreskrevet ham det stykke vej , han daglig 
skulle tilbagelægge , og denne dagmarsch havde 
fuldt ud optaget hans tid . Han havde alle dage 
været som den skoledreng , der samvittighedsfuldt 
og støt regner de opgaver , læreren foreskriver 
ham , men som aldrig falder på selv at stille sig 
en opgave . Hvad der fandtes i ham af selvstændige 
evner , havde ligefrem aldrig fået tid til at 
udvikle sig , før han blev præst . 
Men da var det , han ligesom vågnede og så 
på verden med forundrede øjne . Spørgsmål på 
spørgsmål væltede sig ind på ham . Hvor han 

i ?7 
stod og gik , dukkede de op lige så friske og 
frodige , som var han en attenårig student . Og 
bøger fik et værd for ham , som de aldrig havde 
haft . Med forventningsfuld glæde ventede han 
posten den dag , han vidste , den havde en bog 
med til ham , som han havde forskrevet . Kunne 
han ikke holde ventetiden ud på anden måde , 
tog han hat og stok og vandrede ud i det fri . 
En sådan tur var en fest . Der var en stemning 
over den som af et stævnemødes forventning . 
Når han nu kom hjem igen , lå den længselsfuldt 
ventede pakke på hans skrivebord  ! Og hvad 
kunne den ikke alt indeholde , den gemte måske 
selve løsningen på det hele ! Med feberagtig uro 
satte han sig til at læse og læse , og hvad gjorde 
det , at bogen alligevel ikke indeholdt løsningen , 
den æggede ham jo til nye spørgsmål . Men bøger 
er som led i en uendelig kæde , og falk førtes fra 
bog til bog . Og da han lukkede den sidste bog , 
foreløbig mæt af viden , var han en anden , end da 
han åbnede den første . Men da opdagede han også 
med sorg , at han var kommen ind i en stilling i livet , 
hvor ikke engang tanker er toldfri . Det er jo så 
underligt med tanker , selv de mindst jordbundne . 

man kan gå og have dem og tro , at de er som 
børn , der tumler sig frit blot for at røre kræfterne : 
en skønne dag kommer naboen og kræver 
regnskab af en over børnene , for der er stjålet 
æbler i hans have . 
Da Jørgen falk blev præst , var han som en 
livegen , der blev fri . Men det var kun i tankernes 
verden , at friheden havde modnet ham til mand , 
hvor det gjaldt en handling , stod han vaklende og 
svag , nu da slavefogeden ikke længer var over ham . 
Sådan omtrent tænkte falk , da han om eftermiddagen 
sad i slåbrok og med pibe i et hjørne 
af præstegårdshaven og nød den milde luft . Og 
det gjorde ham godt at tænke således oven på 
al den selvforagt , han havde dænget sig over med 
i den sidste tid på grund af sin egen svaghed . 
Selv nu , da beslutningen var tagen for alvor , sad 
han og ømmede sig ved tanken om , at han skulle 
op til provsten og give ren besked . Han kunne 
mærke , det ville knibe for ham at komme over det . 
Rygtet om Marianes usædvanlige død havde 
han taget med forholdsvis ro , da den første uhygge 
havde sat sig . Hellere det , syntes han , end at 
staklen skulle have ligget i sin seng og følt sig 

forladt af gud og mennesker . Desuden gik rygtet 
om hendes død rundt i sognet smykket som en 
legende , det var næsten , som om den havde været 
til opbyggelse for menigheden . 
Bedst som han sad og stirrede over mod kirken , 
farvedes dens hvidkalkede mure røde af den synkende 
sol , og der glødede guldglimmer i dens blyindfattede 
småruder . Og ud over landet lå en 
aftenlig dis som et genfærd af sommeren , der 
/ 
svandt . Dette er et vanskeligt øjeblik for mangen 
en sjæl . Ligesom i dvælende drag nød falk denne 
aftenens fred med det vemod , hvormed man for 
sidste gang tager afsked med noget kært . Og 
da klokkeringningen i det samme begyndte , lød det 
for falk som toner fra et hjem , han engang havde 
haft . Og det kom ham for som ville han måske 
engang i tiden længes tilbage til præstegårdens 
have som til et fredhelligt sted , glemmende alt 
det , han her havde lidt og stridt , ligesom man som 
voksen , når verden går en imod , kan længes 
tilbage igen til sit barndomshjem , glemmende alle 
de mange små fortrædeligheder , det alligevel 
rummede fra dag til dag . Og han tænkte på , 
hvor fredelige hans livsens dage kunne være 

gledne hen , var ikke tvivlen dukket op i hans 
hjærne . Men den , der vælger , må vrage , og det 
skal jo aldrig fejle , at det , der blev vraget , til 
tider kan få en glans over sig , som det egentlig 
aldrig havde i virkeligheden . 
Da solen var gået ned , blev luften hurtig 
kold , og falk rejste sig og gik ind . I havedøren 
stod hans kone og viftede med et brev . 
Det var fra provsten , der ønskede en samtale med 
pastor falk . 

Xix 
det var altid med en vis ærefrygt , Jørgen falk 
betrådte Provst Lynges studerekammer . Det 
var en aldeles bestemt fornemmelse og altid den 
samme , der ligesom slog sig for brystet af ham , 
hver gang han trådte over tærskelen . 
Hvem kender ikke , hvor underligt det rører 
sig i en , når man en skønne dag læser i et blad , 
at nu er den eller den gamle personlighed død , 
som enten selv eller hvis Broder var med i de og 
de bevægelser for halvtredsindstyve år siden ? 
Der havde man gået og troet vedkommende død 
og begraven , længe før man selv blev født , og 
så har manden levet i går  ! Hvem har ikke 
engang læst i bladene , at nu var den sidste af 
Napoleons gamle garde død ? Man sprang op som 
en rasende , der for sent opdager , at han har forsømt 
noget af det vigtigste i livet . Havde man 

anet det , man havde jo spændt sin koffert , solgt 
sit indbo og var tagen af sted , om man så 
skulle have tigget sig frem det sidste stykke vej  ! 
Så gik der et år eller to , og man læste på 
ny en skønne dag , at nu var den sidste af Napoleons 
gamle garde død . Samme selvbebrejdelse , 
samme sorg over noget , der er forspildt for bestandig . 
Ja , denne gang var man virkelig lige ved 
at bryde op og rejse . Det kunne jo være , man 
med lidt fart på kunne komme tidsnok , inden 
den sidste af Napoleons gamle garde døde for 
tredje gang . 
Det var et sådant pust af historiens ånd , 
der slog falk i møde , hver gang han trådte over 
tærskelen til Provst Lynges studerekammer . Det 
var ikke ånden niogfyrre og halvtreds , 
thi den er fremmanet så tit , at falk umulig kunne 
tage fejl af den . Den Duft kender vi alle , om 
ikke af andet så af dens patchuliagtige efterligning . 
Den Duft , der lå i provstens stue , var fra tiden 
lige før — og den var ægte . 
Hvad var det dog for bøger og skrifter , der 
lå i dynge rundt om moderatørlampen på det 
gammeldags klapbord ? Der lå i uindbundne 

plarer Martensens  » Mester Eckardt «  ,  » Grundrids 
til moralfilosophiens system «  og  » Den christelige 
dåb «  , som om de var udkomne i går og lige 
læste , ja , den sidste var måske ikke læst færdig 
endnu — i alt fald lå der et papirmærke midt 
i bogen . Der fandtes jo ganske vist også et så 
nymodens skrift som  » Dogmatiske oplysninger « 
Fra 1850 , men det kunne godt se ud til ikke at 
være skåret op endnu . I de mange reoler stod 
alle de bøger , hvis titler falk havde kunnet udenad 
til sine forskellige eksaminer , og endda fler endnu , 
som ikke engang huskedes længer . Hvor væggene 
ikke dækkedes af bøger , skjultes de af et utal af 
skilderier , gulnede , jordslåede kobberstik i indadbuede , 
forgyldte rammer og en senere tids mere 
sødladne litografier i sortpoleret indfatning . 
Provsten selv var en lille spinkel , undselig 
gamling , altid sirligt sortklædt i fyrrernes dragt 
med skinnende hvidt halsbind . Egentlig var hans 
runde hoved skallet og blankt som et pillet æg , 
og man måtte ikke lade sig narre af det par lange 
rødlige hårtjavser , der lå glatte og velstrøgne 
hen over nøgenheden : det var det øverste af 
kindskægget , der fra begge sider var trukket oplv 



184 
efter og taget i brug på den måde . Men skægget 
under hagen , der stak frem over  » Halsbindet , var 
gråt og stift som krølhår . Hans øjne var lysegrå 
og milde , og der skulle ikke meget til , for 
at ansigtets virvar af rynker ordnede sig i smilende 
folder . Han var den sidste af en gammel 
anset , gejstlig slægt , og med ham gik en hel kultur 
i graven . 
Der var også en anden fornemmelse knyttet 
til provstens stue , som falk kendte så godt . Når 
han sad i den spinkle modtagelsesstol og skulle 
fremføre , hvad han nu havde tænkt sig at sige i 
anledning af de foreliggende spørgsmål , da var 
det , ligesom han måtte oversætte sine tanker på 
et fremmed sprog , et ufuldkomment oldsprog . 
Det var , som om ordene fik en anden klang og 
en anden værdi i disse omgivelser , og vendinger , 
han aldrig ville være falden på at bruge til daglig , 
faldt af sig selv i munden på ham , når han sad 
over for provsten , mens han til gengæld måtte 
stryge hele partier af , hvad han havde tænkt sig 
at sige , fordi det slet ikke lod sig oversætte . Da 
han denne gang begav sig til provsten , var det 
derfor med en fornemmelse , som om han skulle 

tale med en gammel Romer fra republikkens tid 
på klassisk latin om sådan noget som dampmaskiner 
og telegrafer . 
Provst Lynge tog venligt imod sin unge kaldsfælle 
og anbragte ham i den vante stol . Selv stillede 
han sig , som han plejede , med ryggen mod 
sin ståpult , holdt hænderne tæt op til ansigtet 
og mønstrede omhyggeligt sine negle med det ene 
øje — det andet var knebet sammen så længe . 
Moderatørlampen snurrede hyggeligt i stilheden . 
Så begyndte provsten , lidt forlegen som altid  : 
» Det er naturligvis i et ganske bestemt anliggende , 
jeg har ønsket denne samtale med dem , 
kære pastor Palk . Der er i den senere tid indløbet 
et par skrivelser til mig , betræffende deres 
gerning i kirken , og skønt de er forfattede af 
udannede mennesker , har jeg dog ment at burde tage 
et vist hensyn til dem , da det jo dog er fra medlemmer 
af menigheden , de kommer . Så vidt jeg 
har kunnet forstå klagerne , har de savnet den 
inderlighed i forkyndelsen , som netop den jævne 
mand regner for en absolut integrerende del af 
begrebet opbyggelse . « 

gud ske lov , tænkte falk , han var bange for , at 
spørgsmålet Marianes død skulle komme på bane . 
» Nu ved jeg jo nok , «  fortsatte provsten ,  » at 
det ikke er enhver givet at forkynde ordet med 
lige gribende magt , men der kan gøres meget med 
lidt god vilje . Vi må jo huske på , at vi først 
og fremmest er ordets tjenere og derefter teologer 
af fag . Jeg mener , vi må ikke lade vore 
interesser for teologiske subtiliteter fange os helt , 
så må vi hellere i guds navn lade os fange af 
poesiens uendelige verden ; thi den ædle poesi 
munder ud i gud og har altid en vis virkning 
selv på ulærde folk . Se , Vorherre Jesus , han 
var egentlig slet ikke teolog , men han var netop 
den ordets forkynder , vi skulle stræbe at efterligne 
—  » Og ordet blev kød og boede iblandt 
os «  , Johannes det første , fjortende . Jeg har for 
resten engang i mine yngre dage skrevet en lille 
opsats over samme emne i teologisk tidsskrift , 
» Om den rette varme og tilpas inderlighed i ordets 
forkyndelse i luthersk-evangeliske kirker på sønog 
andre helligdage «  . Hvis de vil låne den , har 
jeg den her «  — provsten var allerede henne ved 
en bogreol og ledte besværligt blandt en lang række 

tynde hefter —  » jeg tror nok , jeg så omtrent 
har truffet det rette . « 
• » Tak , «  sagde falk ,  » jeg tror ikke , jeg får 
brug for den . Jeg er nemlig nærmest kommen 
herop for at meddele dem , at jeg agter at søge 
min afsked med det samme . « 
Den bunke hefter , provsten havde fået halet 
frem , faldt ud af favnen på ham og flød ud over 
gulvet i en syndig uorden . 
» Hvad siger de ? Afsked ! «  provsten tog sig for 
panden .  » Sandelig , jeg havde nær glemt , hvad de 
egentlig ville mig . Nå , de har måske fået en 
valgmenighed . « 
» Nej , jeg melder mig helt fra , ud af folkekirken . « 
Det generede falk at høre , at hans stemme 
dirrede af bevægelse . 
» De går da ikke over til et andet trossamfund 
 ? «  spurgte provsten helt bekymret . 
» Nej , sagen er simpelt hen den , deres højærværdighed , 
at jeg slet ikke er troende længer . « 
Nu var det sagt . 
Provsten stod igen med ryggen til sin ståpult 
og mønstrede forlegen sine negle . Falk trommede 
med fingrene på bordet . 

umm 
188 
» Hvornår er det egentlig kommet ? «  spurgte 
provsten . 
» Ja , det er jo ikke så nemt at sige , «  svarede 
falk , «  men nu er det i hvert fald kommet så 
vidt , at jeg ikke med god samvittighed kan blive 
i kirkens tjeneste . « 
Provsten holdt hånden under hagen og støttede 
albuen i den anden hånd . Skønt falk ikke så 
lige på ham , syntes han , det var , ligesom provsten 
blev mindre og mindre eller rykkedes fjærnere og 
fjærnere . Og det lød så underlig langvejsfra , da 
han sagde : 
» Martensen gennemgik også en alvorlig krise 
i sin ungdom — for mange er det vejen . Herren 
har jo så mange måder at kalde mennesker på . « 
Så trippede provsten lidt frem og tilbage , 
indtil han satte sig ved klapbordet og stirrede 
ind i lampen . 
» Jeg har for resten aldrig selv prøvet det , « 
Sagde han .  » Jeg synes , der er visse ting , man ikke 
skal røre ved — jeg læste aldrig Strausz . Nå , 
det må de jo afgøre med deres egen samvittighed , 
kære falk — jeg hører ikke til dem , der søger 
at påtvinge folk troen på Jesus . Hvad har de 

nu i sinde at tage dem til , når de har fået 
deres afsked ? « 
» Jeg ved det ikke . Foreløbig bryder jeg op 
på det uvisse — der er så meget , jeg trænger 
til at komme til klarhed over . « 
Provsten sad en stund hensunken i erindringer , 
så sagde han uden sporlig forbindelse med det 
foregående  : 
» Det er en uhyggelig tid , vi lever i , unge 
mand . Den mangler kultur , og jeg synes , den 
bliver fattigere og fattigere . I min tid havde vi 
Oehlenschlæger og Martensen — hvad har vi nu ? 
Jeg er glad for , jeg er en gammel mand , der kan 
have lov til at lukke sig inde . Der er også 
velsignelse i at blive gammel . « 
Og der sad falk og følte sig glad , fordi han 
var en ung mand , der skulle ud i det ! Tiden 
uhyggelig , tiden fattig ! Han kunne ikke dy sig : 
» Tværtimod , Provst Lynge , jeg synes aldrig , 
tiden har været rigere . Jeg tror ikke , der siden 
renæssancens dage har været mere gæring i sindene . 
Se nu blot på det religiøse område . Har der 
nogen sinde været mage til gudstrang blandt folk 
og på den anden side mage til had imod kirken ? 

går der ikke et længselssuk gennem verden efter 
noget nyt , noget , der igen kan fylde ? Ser man 
ikke dannede mennesker i alle lande i deres nød 
kaste sig over buddhisme , teosofi og hvad det alt 
sammen hedder ? « 
Falk holdt pludselig inde . Han var ikke vis 
på , at provsten hørte efter . Da gik der et eget , 
fint smil hen over dennes milde åsyn : 
» Nej , så skulle de have hørt Martensen . Han 
gennemskuede Goethe ! « 
Falk følte sig til mode , som om han havde 
stået og talt i en lygte og længtes efter at komme 
ud i det fri . 
Nu vågnede provsten . 
» For at komme tilbage til det , vi talte om , 
kære falk — jeg indrømmer , det er ikke nemt i 
vore dage med al denne vakthed . Men jeg siger , 
når de blot ikke er ligefrem ildesindede imod 
præsterne . Og det er der ikke noget af her . De 
skriver såmænd , at de vil bede for dem i deres 
forsamling . « 
» Hvem — jeg forstår ikke rigtig ? « 
» Denne kristelige træskomandsforening , de har 
nede hos dem . Men de skal se , det går nok . 

bare lidt mere af den rette varme og tilpas inderlighed 
i forkyndelsen . Det er sandt , de fik jo 
ikke det lille hefte ! « 
Falk vidste knap , hvad han skulle sige for 
ikke at såre den gamle mand . 
Men da provsten rejste sig og så alle sine 
kære hefter ligge spredte over gulvet , huskede 
han pludselig det hele . 
» Det er sandt , det var jo afsked , de søgte ! 
Nu husker jeg det . De ved jo nok , hvordan den 
skal affattes . Jeg tænker for resten også så 
småt på afsked . « 
Endelig slap da falk ud i det fri , og den gamle 
mand lukkede sig atter inde i sin stue og i sig selv . 

Xx 
det var en lang vej at gå fra provstegården 
til Høgholm præstegård , men falk forekom 
den kort , så fordybet som han var i sine egne 
tanker , og da han et øjeblik vågnede op til fuld 
bevidsthed om tingene omkring sig , så han med 
undren , at han allerede var over halvvejen . 
Den beklemthed , han havde følt , da han for 
et par timer siden var på vej til provsten , var 
svunden som et tryk fra hjærtekulen . Det var , 
som åndede han frit og dybt efter lange tiders 
åndenød . Og som han gik der på vejen i efterårsnattens 
rene kølighed , følte han sig ligesom 
båren af en egen ubeskrivelig , anelsesfuld lykke . 
Det var ham , ligesom bar han i sig spirene til en 
ny tid . Og efterhånden som han vandrede videre , 
svulmede mødet med provsten op til en begivenhed 
af historisk rækkevidde . Det var meget mere 

end en præst , der havde talt med sin overordnede , 
det var , som om en ny tid , der ikke var født 
endnu , for sidste gang havde stået ansigt til ansigt 
med en tid , der gik i graven . Det , der dannede 
de store grænseskel i menneskeslægtens historie , 
havde hver gang været en fornyelse af den religiøse 
følelse . Hvad om tiden var inde nu til 
på ny at vise menneskeslægten vejen til gud , og 
hvad om han var manden , i hvis hjerne tanken 
først skulle tænkes ? 
Det var en af kristendommens fejl , syntes 
falk , at den havde taget for massivt på tingene , 
at den havde prøvet at sætte visheden , den åbenbarede 
vished , i håbets sted . Havde vi ikke 
alle evighedstrangen i os  ? Men var det ikke langt 
skønnere , langt mere løftende at leve i håbet end 
i den trygge vished ? En følelse som den religiøse 
kan aldrig gå til grunde , så længe døden 
er i verden , og så længe døden betragtes som 
det , den virkelig er , grænsen mellem det , vi ved , 
og det , vi håber . Men den betragtning af døden , 
at den er jordens endestation , hvor der holder to 
tog med dampen oppe , et til himmerig for dem , 
der troede på en usikker åbenbaring , og et 

til helvede for dem , der ikke troede -— den har 
alle dage været den sande religiøse følelses værste 
fjende , og det er med den , at der en dag må 
gøres op . Religioner og sekter kan vare længere 
eller kortere , de går alle til grunde , men den 
religiøse følelse varer evindelig , båren oppe af evighedstrangen , 
der hver dag fødes på ny i hvert 
nyt lille menneske , der kommer til verden . 
Den , der lever i håbet , hans liv være nok så 
fattigt , det får alligevel en betydning som aldrig 
før , det får sin egen indre rigdom gennem håbet , 
og ikke blot er håbet til at leve på , det er også 
til at dø på — den , der dør i håbet , dør skønt . 
For den , der lever uden håb , må livet 'blive 
meningsløst ; den , der lever i håbet , kan måske 
heller ikke forstå det , men muligheden for , at der 
er mening i det , og muligheden for engang at forstå 
er ikke udelukket for ham . 
Falk følte det uklare i sine tanker , de var jo 
nye for ham , men det måtte gry i ham , inden 
det blev dag , og han syntes , det gryede . 
Og som han gik videre hen ad vejen , faldt det 
ham ind , at selv om tilværelsen ikke lod sig udtrykke 
i tal , lod den sig måske tydeliggøre i 

figurer . Når han tænkte sig en streg , et vilkårligt 
stykke af den rette linie , i sammenligning 
med en cirkel , da var det , ligesom stregen var 
det meningsløse , medens den i sig selv tilbageløbende 
linie gav fuldt ud mening . 
Både den , der lever uden håb , og den , der 
lever i evighedshåbet , de ser begge ikke andet 
end tilværelsens meningsløse streg , men den , der 
har evighedshåbet i sig , aner , at denne streg kun 
er et forsvindende brudstykke af tilværelsens uendelige 
cirkellinie . 
Falk var tidligere engang ad anden vej kommen 
til denne tanke . Blandt de ting , der rokker 
tænksomme menneskers tro på en styrende gud , 
har fra Arilds tid været det daglige syn af verdens 
uretfærdighed . Også det var falk kommen ud 
over . Det , der for os mennesker med vor snævre 
synskreds står som den mest skrigende uretfærdighed , 
kunne jo godt tænkes at være retfærdighed 
i højere forstand , set fra dens synspunkt , der 
står højt hævet over det alt sammen . Vi mennesker 
ser kun uretfærdighedens meningsløse streg og 
tænker ikke på , at den bare er for en ussel stump 
at regne af den evige retfærdigheds uendelige cirkel . 

og yderligere randt det nu falk i hu , at overalt 
i naturens liv , hvor det er lykkedes grublende 
mennesker at finde forståelse og sammenhæng , 
der er det altid sket ved antagelse og påvisning 
af kredsløb — der kom først mening i det den 
dag , de opdagede , at stregen , de havde siddet og 
stirret så uforstående på , var et lille stykke af 
en afsluttet cirkel . Hvor var ikke hver sådan 
lille cirkel en triumf for menneskeligt snilde ! Var 
ikke vor hele naturopfattelse , så langt eller kort 
vi var nåde endnu , allerede en hel lille kæde 
af forståelsens ringe , den ene i den anden ? En 
stor dag for den , hvem det engang monne lykkes 
at knytte de sidste yderringe sammen , så kæden 
blev sluttet ! 
Falk havde gået sig varm . Han satte sig et 
øjeblik på en træbuk , hvis ene ende hvilede i 
en skærvedynge på landevejssiden . Som han 
sad der i månelyset og tegnede med sin stok i 
det hvide vejstøv , kom han til at tænke på en 
børneleg . Hvem har ikke som barn været med 
til at binde lykkekrans ? Det ene barn holder et 
par lange græsstrå i hånden , det andet tager 
forsigtigt og binder enderne sammen , to og to , 

så de danner lutter ringe , den ene i den anden — 
men lykkes kransen , da opløser alle de mange 
små , tilsyneladende ringe sig i en eneste stor . 
En stor mand den , tænkte falk , der i vor naturopfattelseskæde 
slutter de sidste to ringe sammen . 
Men større endnu den , der viser den undrende 
menneskeslægt , at ringenes sluttede kæde er en 
lykkekrans , der lader sig opløse i en eneste 
uendelig ring — og kanske han kommer engang . 
Falk sad og tegnede med enden af sin stok 
i det melede landevejsstøv — uvilkårlig tegnede 
han en cirkel . Om det var selvbedrag eller ej , 
vidste han ikke , men han syntes , det gryede i ham , 
som når dag er i vente . Og han så på cirkelen 
i støvet , og det var , ligesom den voksede og voksede 
i betydning , til den blev selve den uendelige tilværelses 
simple symbol . Vel er vore hjærner for 
små , tænkte han , til at rumme billedet af en 
uendelig cirkel , men vi kan ane os til den blot 
ved at se på sådan en lille en , som jeg her har 
tegnet . Det går os med det som med uendelighedstanken 
i rum og tid , der er øjeblikke , hvor 
vi synes i et enkelt nu at kunne fatte tanken 
ligesom i glimtet af et magniumslys . 

198 
falk kom til at fryse , rejste sig og vandrede 
videre hjemad . Han var nu kommen så langt , at 
han i det fjerne så det lille enlige , hvide , månebelyste 
hus på bakken . Det lå der som altid 
med lys gennem et enkelt vindue og lignede et 
fyr for søfarende folk . Det var måske denne 
lighed , der gav anledning til en idéforbindelse . 
I alt fald følte falk sig til mode som en forlist 
sømand , der vandrede hjemad til sin hytte , glad 
over at have reddet to kostbare ting fra skibbruddet 
— troen på en retfærdig gud og evighedshåbet 
i sig . Det var på de to ting , han skulle 
bygge et fartøj igen . — 
da falk kom forbi forsamlingshuset , hvor Klaus 
træskomands menighed holdt til , standsede han 
uvilkårligt et øjeblik for at lytte til salmesangen 
derinde . Han kom til at tænke på , at de jo 
havde lovet provsten , de ville bede for den Høgholm 
præst , at han måtte blive frelst ligesom de . 
Falk følte sig greben af noget på engang komisk 
og rørende ved tanken om det bagvendte i dette forhold . 
Nu sad de måske derinde og bad for ham , 
thi sangen var forstummen , og alt var tyst . Og så 
anede de ikke noget om , at han ikke længer var 

deres præst . Stod han ikke her som en afdød , 
for hvem der blev holdt sjælemesse ? Ikke en lyd 
indefra trængte ud til ham i hans ensomhed . Hvad 
mon der egentlig foregik ? 
Da lød der salmesang på ny . Det greb ham 
så underlig vemodigt , da han hørte denne lille 
lyssky menighed synge salmen  » Jeg er en rose i 
saron . «  han kunne se dem for sig , disse fortrykte 
og forkomne stakler , over hvis vej solen 
aldrig havde skinnet , som forsagede livet , fordi 
det alligevel aldrig ville stråle for dem , som 
hadede verden , fordi verden havde forskudt dem . 
Han kunne se dem sidde på de hårde træbænke , 
bøjede over salmebogens fine skrift , syngende de 
dejlige ord , de knap selv forstod . 
» Al verden nu burde sig fryde , 
med psalmer mangfoldig udbryde , 
men mangen har aldrig fornommen , 
at rosen i verden er kommen . « 
Da falk hørte disse ord , blottede han ærbødigt 
sit hoved ligesom for noget usynligt , der gik ham 
forbi , og han stod med hatten i hånden , til 
sangen var ude . 

» Lad verden mig alting betage , 
lad tornene rive og nage , 
lad hjertet kun dåne og briste , 
min rose jeg aldrig vil miste . « 
Slutningslinierne lød længe efter i falks øre . 
Hvorfor havde han aldrig som præst faldet på at 
gå ned i denne lille , fattige forsamling , lært disse 
stakler at kende og talt et par jævne og venlige 
ord til dem ? Han fik pludselig en isnende fornemmelse 
af , at hans stræben efter sandhed var 
lutter egenkærlighed , at han gik der og borede og 
gravede i sig selv , ubekymret for sine medmenneskers 
vel . Hvad ville han ikke have givet for i dette 
øjeblik at kunne træde ind iblandt dem og præke 
en ny tids glade budskab for dem , bebude dem 
et jubelår mere strålende endnu end det , der begyndte 
hin julenat i østerland ! Og så stod han 
der og frøs i nattekulden og følte sig så fattig , 
så fattig . Men hans tid var vel ikke kommen 
endnu . 
Endelig besluttede han sig til at gå hjem . — 
men falk var en drømmer , der lagde det ind 
i tingene , som ikke lå der , og ikke tænkte han 
på , at denne lille menighed , der sang forsagelsens 

vanskelige ord , som om den havde glemt alt og 
forsonet sig med alt , var mennesker som du og 
jeg , hvem livet havde skuffet på den ene eller 
den anden måde , og i hvem der endnu sad gemt 
en Brod af had , en torn af nag mod denne 
verdens lykkeligere stillede . 

Xxi 
dagen efter gik pastor falk og puslede alene 
i sit studerekammer . På pulten lå en 
stor blå konvolut , der endnu ikke var lukket . 
Det hvide , sammenbukkede folioark , som fyldte 
den , var hans afskedsansøgning . På bord , sofa og 
gulv flød det med bunker af indbundne og uindbundne 
bøger , som falk var i færd med at affatte 
liste over . Listen skulle sendes ind til en 
hovedstadsboghøker , hele hans teologiske litteratur 
skulle gøres i penge . 
Vinduet ud til haven stod åbent , og nu og 
da gik falk hen til det med en bog i hver hånd , 
som han klaskede mod hinanden , så støvet stod 
i skyer ligesom fra tæpper , der bankes , og hvirvledes 
rundt som gnistrende guldfnug i solstriberne . 
Han følte sig helt hyggelig til mode , som han gik 
der i slåbrok og dampede på en halvlang porcellænspibe , 

og udenfor sang fuglene i det smukke 
vejr . Der var oppe i ham en ganske bestemt 
fornemmelse , som han måtte have haft før for 
mange , mange år siden , men han kunne ikke 
rigtig komme på , ved hvad lejlighed . 
Da han havde listen færdig , satte han sig hen 
i vindueskarmen for at puste et øjeblik , inden 
han gav sig til at pakke bøgerne ind i velordnede 
bunker . Mens han sad her , gik det op for ham , 
hvorfra den fornemmelseserindring stammede . Ja , 
det var snart mange år siden . Dagen efter at 
han var bleven student , havde han tilbragt på 
samme måde som i dag . Dengang var det sine 
lasede skolebøger , han havde gået og puslet med . 
Hvor havde han ikke visket dem rene , lappet dem 
sammen og klistret løse blade fast — det gjaldt 
jo om at få så mange penge ud af dem som 
muligt . Når han nu tænkte tilbage derpå , stod 
der over den dag som et pust af frihed . Frihed 
for de bøger , han var vokset fra og aldrig , aldrig 
skulle plages med mere — et par måneder efter 
sad han og terpede dem igen for at banke lærdommen 
ind i hovedet på velhavende folks sønner , 
der foragtede denne ludfattige student , som spiste 

gratis middagsmad ved deres forældres bord . Ak 
ja , han tænkte ikke den dag på , at friheden 
skulle vare så kort ! Og så det , at han var 
sluppen ud af skolen , hvor han , den ærekære , 
fattige dreng havde følt sig til mode som et 
skumpelskud , der aldrig turde være med til noget 
og tavs måtte bide i sig hvert sårende og ydmygende 
ord , fordi han havde friplads . Menneskers 
nåde ! Ja , var der en stordåd , han kunne ønske 
sig at udføre her i livet , så var det at skaffe 
godgørenheden ud af verden . 
Hellere spise det tørre brød end være en afhængig 
mand ! Ganske vist var den personlige frihed 
noget af det dyreste i verden , men den var prisen 
værd . Falk gottede sig af velvære , der han sad 
i det åbne vindue . Han svøbte slåbrokken tættere 
om sig og sendte velbehagelig den ene røgsky 
efter den anden ud i den usædvanlig lune efterårsluft . 
Det var , ligesom røgen , ellevild af glæde , 
klatrede op ad solstrålerne , inden vinden fik fat 
i den . Og spurvekvidret i havens træer lød 
ligesom en hymne til friheden . Falk følte sig fri 
som aldrig før . Når han havde sin personlige 
frihed , hvor lidt behøvede han så i grunden ikke 

for at føle sig lykkelig ! Det daglige brød , en 
smule tobak og så guds fri natur omkring sig — 
hvad i al verden behøvede han mere ? 
Når han tænkte på menneskene i de store 
byer , da var det med rædsel og medynk . Rastløst 
arbejdede deres blodfattige hjærner , og de 
undte dem ikke hvile hverken dag eller nat . 
Ustandselig hidsedes de fremad , hidsede hverandre 
fremad i deres febervilde jagen efter denne verdens 
indbildte goder . Og de , der så nåde disse goder ! 
I middelalderen nævnte man tit tingene ved 
deres rette navn , man talte om folk , der forskrev 
sig til fanden , det vil sige , solgte deres sjæl for 
at tilfredsstille deres lyster . Men hvad andet var 
det , de gjorde , disse stræbende væsener i de store 
byer ? Dag for dag , stump for stump , solgte de 
deres sjæl , deres personlige frihed , deres hæderlighed , 
deres selvagtelse . Fanden er en opfindsom 
mand , tænkte falk , næsten lige så opfindsom som 
en forlægger . I gamle dage forlangte han anvisning 
på hele sjælen på engang , skreven med 
varmt blod — men så udleverede han også 
lykken ubeskåren . I vore dage har han stykket 
den ud til subskription og får mange flere til at 

gå i tøjet — herre gud , den smule afdrag nu 
og da mærker man da ikke synderlig , navnlig da 
man jo aldrig får tid til at se , hvor stor restbeholdningen 
er . Og når sådan en stakkels afdød 
subskribent under megen andagt bæres til 
graven , så er det ikke blot hans jordiske levninger , 
men det er de eneste levninger , der er 
tilbage af ham — hvad der oprindelig var af himmelsk , 
er brugt op . Og fanden gnider sig i hænderne . 
I gamle dage , da man forskrev sig med hud og 
hår , hørte der en vis kapital af mod til , og 
kunderne var sjældnere , nutildags kan den usleste 
stodder være med , og forretningen går strygende . — 
falk blev afbrudt i sine tanker ved at høre 
en vogn standse uden for præstegården . Han forlod 
uvilkårlig vinduet og lyttede . Det skulle da 
aldrig være provsten ? 
Et øjeblik efter stod baronessen i hans stue . 
Frisk og rank stod hun der i en slags lysegrå 
rejsekappe med hætte ned ad ryggen og en lille 
skindhue på det mørktlokkede hoved . Det var , 
ligesom bragte hun med sig et pust af den friske 
efterårsluft , den sad jo endnu , som var den til 
at tage og føle på , i det forblæste hår og de 

vejrbidte kinder . Så ung og så smuk havde hun 
aldrig set ud . Og hun gav falk hånden og sagde : 
» Jeg ville dog ind og sige farvel til dem , 
pastor falk , inden jeg drager videre . « 
Så tog de plads , og der gik lidt tid i forlegen 
tavshed . De havde ikke set hinanden siden 
hin mærkelige aften . Mén så med et rejste hun 
sig og drejede sig rundt . 
» Det er sandt «  , sagde hun ,  » jeg har jo aldrig 
set , hvordan de bor . « 
Falk kunne se på hende , at mens hun mønstrede 
dagligstuen , blev hun forlegen og fortrød , hvad 
hun var begyndt på . Der var jo så fattigt hos 
dem . Da hun fik øje på det opslåede spillebord 
i hjørnet med dets godtkøbs nips , troede falk 
at se , at hun undertrykte et smil . Det sårede 
ham — han syntes , det var synd imod hans beskedne 
hustru , der gik så trolig hver dag og 
puslede om det , stolt over , at der aldrig lå et 
støvgran på det . 
» Det var da et pudsigt gammeldags klaver , « 
Sagde hun , glad over at kunne sige noget . 
Så tog hun plads igen . 
» Jeg kom egentlig også for at bede dem undskylde , 

at jeg forleden i et svagt øjeblik ulejligede 
dem op på Høgholm . Jeg følte pludselig sådan 
en trang til at tale med et menneske , og da de 
så kom , kunne jeg alligevel ikke sige dem noget . « 
» Er de glad over , hvad de har gjort ? «  spurgte 
falk . 
» Jég fortryder det ikke . Og hvorfor skulle jeg 
fortryde det — jeg har jo fået min frihed igen . « 
» Hvad vil de nu leve for , frue ? « 
Hun rejste sig , gik hen til vinduet og kiggede 
ud i gården . Og medens hun stod der og i 
tanker tog vinduskrogen af og satte den på igen , 
sagde hun med ryggen til falk : 
» Har de aldrig haft en fornemmelse af , at livet 
ligesom smuldrede bort mellem fingrene på dem , 
fordi de levede under ordnede forhold ? « 
Så vendte hun sig rask om og greb med 
begge hænder fat i vinduskarmen . Hun næsten 
sad i vinduet , lagde fødderne over hinanden og 
så ned på støvlesnippen . 
» Hvad jeg vil nu ? «  sagde hun .  » Jeg vil ud 
i verden på det uvisse . Jeg vil lege tagfat med 
lykken , gribe den , slippe den , fange den igen . 
Jeg vil alt det , som er forbudt menneskene . « 

2og 
» De vil altså hævne dem på lykken «  — 
sagde falk med vægt . 
Baronessen så ikke op på ham i dette øjeblik , 
og hun kunne ikke rigtig tyde klangen i 
hans stemme . Men hun syntes , der var i den 
ligesom en lille sikker bitone af triumf eller 
skadefryd . 
» Greb jeg galt dengang , så har jeg bødet for 
det , «  sagde hun dæmpet ,  » men jeg har lært af 
livet siden da . « 
» Tror de nu også , de har lært at gribe rigtigt ? « 
Spurgte falk . 
» Om ikke just det , så har jeg lært ikke at 
binde mig . Hvad gør det så , om jeg tager fejl 
igen — jeg bøjer mig aldrig mere ind under ordnede 
forhold 1 « 
» Og nu vil de ud i verden på må og få ? « 
» Sådan en slags gæsteroller , forstår de — 
og der skal være forargelse og knuste hjerter , 
hvor jeg tager fra ! « 
Så slog hun pludselig en støjende latter op 
og sagde : 
» Nå , hvorfor slår de ikke kors for dem , 

hvorfor taler de ikke skriftens ord til mig — 
de er jo præst ! « 
Falk så et øjeblik medlidende på hende , så 
sagde han  : 
» Hvorfor er de så ond imod dem selv ? « 
Baronessen rejste sig fra vindueskarmen og gav 
sig til at knappe på sine handsker . 
» Hører de hestene skrabe på stenbroen derude 
— de bliver utålmodige ? « 
» Å , de kommer vel tidsnok der , hvor de 
agter dem hen , «  sagde falk lidt bittert . 
» Ak ja — der er jo ingen , der venter mig . 
Det er egentlig så underligt at tænke på , men 
havde det været for år tilbage , dette her var 
sket , så havde jeg måske haft et sted at tage 
hen , og «  — hendes stemme fik sådan en bristende 
klang —  » så havde der måske også siddet en 
og ventet . « 
» Er de også vis på det ? «  sagde falk med 
skælvende røst . 
Baronessen gav sig igen til at knappe handsker , 
så sagde hun på en egen sørgmodig måde : 
» Der kom engang en ung mand i min faders 
hus — « 

» Men han var ikke fin nok , «  sagde falk bittert . 
» Men nu tænker jeg , han har fået oprejsning . 
Farvel , pastor falk ! « 
Idet falk greb hendes hånd , så han ind i 
hendes øjne , og han syntes , de blev så vidunderlig 
store og dybe . — 
da falk kom til sig selv igen , stod han i 
slåbrok og med bart hoved på højen i præstegårdshaven 
og stirrede ud over landevejen , hvor 
en vogn var ved at forsvinde mellem bakkerne i 
det fjerne . 

Xxii 
da falk på ny vågnede op til bevidsthed , 
stod hans kone med lille Viggo ved hånden 
i døren til hans stue . 
» Hvem har her været ? «  spurgte hun . 
Havde falk spurgt hende , hvoraf hun sluttede , 
der havde været nogen , ville hun have været i 
vilderede . Der var ikke en stol flyttet fra plads , 
der var ikke spor af fremmed Duft i stuerne , og 
hun var vant til at se sin mand sidde hensunken 
i tanker . Rent instinktmæssigt slog det hende , at 
der havde været fremmede . 
» Baronessen var her for at sige farvel . Nu 
er hun rejst . « 
» Kan man sådan uden videre rejse fra sine 
gale streger ? «  spurgte Fru falk . 
Falk så et øjeblik på sin kone , som hun 
stod der foran ham i sin uangribelige hæderlighed 

og i sit hjerte opkastede sig til dommer over 
den bortrejste , og for første gang i sit ægteskab 
følte han noget ligesom had blusse op i sig . Havde 
han i farten kunnet finde nogle rigtig sårende 
ord , havde han sagt dem . 
» Du taler om ting , du ikke har forstand 
på , Karen Margrethe . Der er mennesker , som 
ikke kan dømmes efter almindelige love — gud 
ske lov ! « 
» Det er virkelig en bekvem moral , Jørgen . 
Jeg er nu vokset op i den anskuelse , at en kvinde , 
der løber fra sin mand ikke er — agtværdig . Men 
der gælder måske en anden målestok , når det 
er en smuk kvinde , der gør det . « 
Falk kunne have lyst til at slå sin kone . 
Lød ikke hendes stemme , som om hun gottede 
sig over noget ? Han vidste , hun altid havde tænkt 
småt over livets forhold , men at hun også tænkte 
lavt — han gik et par gange op og ned ad gulvet , 
så sagde han : 
» Ser du , Karen Margrethe , vi , der aldrig har 
gjort andet end at slå af og slå af , indtil vi fandt 
det næstbedste godt nok , vi kan ikke dømme de 
mennesker , der ikke vil stemme fordringerne ned . 

de er skabte af et andet stof end vi , vi er ikke 
upartiske , når vi dømmer dem , vi er misundelige . « 
» Du vil altså virkelig tage den — du tager 
hende virkelig i forsvar ? « 
» Jeg dømmer ikke , og jeg tager ikke i forsvar , 
men jeg siger , gud ske lov , der er den slags 
mennesker til . Vi , der er blevne avede og optugtede , 
vi , der har lært at indskyde det mellemled 
mellem idé og handling , der kaldes overvejelse — 
hvad udretter vi ? Ja , vi kommer måske ikke i 
konflikt med lovene , men jeg synes , det er lidt 
fattigt , når ens regnebræt skal opgøres , at man 
så ikke har andet at sige end , jeg stødte aldrig 
an . Jeg forsvarer hende ikke , Karen Margrethe , men 
der er noget ved den kvinde , jeg bøjer mig for . « 
» Hvor skulle hun nu hen ? «  spurgte Fru falk , 
hvem denne udvikling interesserede mindre . 
» Nu drager hun ud i verden for at friste lykken , « 
Sagde falk hensunken i erindringer . 
» Ja , men hun skal vel først et enkelt bestemt 
sted hen , sådan rent nøgternt set . « 
» Hvad ved jeg , Karen Magrethe , og hvorfor 
spørger du — du forstår ikke den slags naturer . 
Hun har stået her i stuen , og nu kører hun ud 

i verden på lykke og fromme — der er noget 
i et sådant øjeblik , der ikke lader sig gribe og 
fastholde , og som alligevel rummer noget skønt . « 
» Skal vi to lavere væsener , Viggo , gå ud og se 
til middagsmaden , så tager vi os noget bestemt for . « 
Den lille fyr , der hele tiden havde stået med 
en forknyt mine og holdt moderen i kjolen , traskede 
nu med ud , stadig i skørterne på hende . 
Men falk sad ene tilbage med tvedelt sind . 
Disse to kvinder — var de ikke ligesom to 
sider i hans eget væsen ? Hun , der nu sad i 
vognen og kørte ud i det bundløse blå , var hun 
ikke ligesom hans drømme , dem hans hjerte hang 
ved ? Men hvad kunne det nytte at sidde og 
fortabe sig i noget , der aldrig var blevet til noget 
og aldrig ville blive til noget ? 
Falk stod et øjeblik i døråbningen og stirrede 
på det lange smalle løbetæppe , der gik tværs 
over gulvet fra dør til dør , og han så op på 
det lave loft og de trykkende bjælker . Og han følte , 
at han så på det nu med samme øjne , som da 
han første gang stod i disse Stuer . 
Der havde hans kone gået i disse år og 
fået ham bildt ind , at der var mere end højt nok 

til loftet , men gud ske lov , han så med sine egne 
øjne igen . Og han syntes , hans kone var ligesom 
det i ham , der trak nedefter og holdt igen , alt det 
i ham , der ville slå sig til tåls . Men nu var 
hendes magt forbi — han var en fri mand igen , 
på sin vis lige så fri som den kvinde , der kørte 
ud ad vejene . 
Falk gik hen til sin pult , og med en vis højtidelighed 
vædede han gummien på den blå 
konvolut og lukkede den sammen . 
Så gav han sig i lag med sine bøger igen . 
Han ordnede dem i små stabler , pakkede dem 
ind i papir og slog sejlgarn om pakkerne . Han 
gik stadig med sejlgarn i munden , og medens han 
tyggede på det , fornemmede han en egen glæde ved 
at rydde op — også i sit eget indre . Det var , 
ligesom han i dag havde mere mod til at se 
virkeligheden i øjnene , end han nogen sinde havde 
haft . Der er tit så meget , man går og ikke 
tør gøre klart for sig selv — nu var det , ligesom 
han turde . 
Hans kone var en brav kone , hun var en 
ganske udmærket kone på mange måder — det 
var der ikke spor af tvivl om , men det , han i dag 

21 ? 
Turde sige sig selv lige op i sit eget åbne ansigt , 
det var , at når en mand først skal ræsonnere sig 
til at holde af sin kone , så er der ikke meget 
tilbage af sådan egentlig kærlighed . Falk følte 
en noget lignende tilfredshed over for denne opdagelse , 
som den kan føle , der har fået sit regnskab 
gjort op , selv om resultatet viser underskud . 
Om eftermiddagen greb falk flere gange sig . 
Selv i , at han behandlede sin hustru med en vis 
opmærksom høflighed , den slags afvejet elskværdighed , 
som en herre viser en fremmed dame . 
Det smertede ham ikke — efter formiddagens 
selvopgør var der noget vist nøgternt tilfredsstillende 
i dette , noget der lovede godt for et fremtidigt 
illusionsløst samliv . Hvad skulle der også være i 
vejen for , at to dannede , hver på sin vis fornuftige 
mennesker skulle kunne leve et tåleligt liv sammen , 
endog til gensidig behagelighed  ? Ydermere var de jo 
også knyttede til hinanden gennem en fælles kærlighed 
til deres barn . 
Men da de var samlede alle tre ved kaffen 
efter middag , spurgte pludselig lille Viggo sin moder : 
» Hvad sagde hestene , da de så det lille barn 
Jesus ligge i krybben ? « 

2 i 8 
det gav et sæt i falk . Det var altså disse 
ture uden for haven , langt ud i det fri land , 
som moder og søn havde foretaget i den sidste 
tid ! Fru falk så ikke op , og falk sagde ikke 
noget . Men han så ligesom i et syn sit kommende 
liv . Han så sin lille søn som et tvistens æble 
mellem fader og moder . Og han så , at en kamp 
mod kristendommen ville blive en kamp mod små 
børns mødre . 

Xxiii 
der var gået nogen tid , og vinteren stod for . 
Pastor falk havde fået sin afsked og havde 
allerede lejet et lille hus nogle mil fra Høgholm 
til foreløbigt opholdssted . 
Han stod nu en eftermiddag ene i den lille 
landsbykirke for at sige farvel til det sted , hvor 
han i over fire år havde præket guds ord for 
menigheden . Den næste dag skulle han bryde 
op til sit nye hjem . Der var noget , der havde 
drevet ham ind i kirken , han syntes , han måtte 
se den endnu en gang . 
Han stod i en af sidegangene og støttede 
hænderne med den bløde hat imellem til en af 
de brysthøje træstolper , der var anbragte mellem 
de lukkede kirkestole . Solstriberne faldt i brede 
bundter sidelængs og næsten vandret ind gennem 

de smalle vinduer . Nogle af dem faldt ind over 
alteret og spruttede guld , hvor de ramte , guldglimt 
fra altertavlens ramme , skarpe blink fra de blanktpolerede 
messingstager , varmtglødende pletter fra 
den forgyldte figur , der stod midt på den hvide 
alterdug . Denne figur , der glødede i sollyset , 
forestillede et menneske med optrukne ben , sænket 
hoved og udspilede arme , naglet til et kors . Det 
var Jesus fra nazarethby , som af jordisk retfærdighed 
blev funden værdig til henrettelse for mere end 
atten århundreder siden . 
Falk stirrede og stirrede på de skarpe solblink , 
til det smertede hans øjne , men han ænsede det 
ikke , thi der udgik fra dem en egen dragende , 
bedøvende magt , så både sanser og syn betoges 
ham . Og det var , som om skikkelsen på alteret 
blev både større og fjærnere , det var , som om 
kirkens tag og vægge svandt , og han stod i fri 
luft på stenet mark langt , langt herfra , for mere 
end atten århundreder siden . 
Ved korsets fod stod den selvglade pøbel 
og nød den døendes pinsler . Og de slyngede 
hånsord og spot imod ham :  » Er du guds søn , 
da stig ned af korset  ! Nå , lille guds søn , skal 

du ikke ned af korset ! «  ordene sved i den forpintes 
sjæl . Og han ønskede sig bort derfra , 
tusinde mile bort , lige meget hvor , blot et sted , 
hvor han kunne dø i ensomhed og fred . Og så 
var han naglet fast , hang der som på åben gade 
for at dø , og der var frislag for pøbelen . Han 
havde end ikke et sted at skjule sit ansigt — så 
sænkede han sit hoved og lukkede sine øjne . 
Men det , der smertede mest , mere endnu end 
sårene og pøbelens hån , det der gjorde døden 
så tung , det var den forfærdelige tvivl . Endnu 
i dødens stund ville han tro , at underet skulle 
ske . Gud kunne da ikke lade ham hænge der 
og dø og lade pøbelen få ret . Underet måtte 
ske . Men endnu er der aldrig sket noget under i 
verden for at hjælpe en uskyldig til hans ret . 
Og tvivlen sved i hans sjæl . Det var altså for 
en indbildnings skyld , han havde sat livet til  ! 
Og så skaffede han sig luft for sin sorg , sin 
smerte og sit livs store skuffelse i et eneste forpint 
skrig , de sidste ord , før han døde :  » Min 
gud , min gud , hvi har du forladt mig ! « 
Da var det for falk , som om han vågnede fra 
en drøm , og han stod igen i den lille landsbykirke 

og så hen på alteret . Men de sidste ord 
lød endnu for ham , de havde ligesom brændt sig 
ind i ham . Og han tænkte på det underlige i , 
at den mand , der blev stifteren af den kristne 
tro , selv døde i tvivl . 

Xxiv 
mens falk stod i kirken , gik solen ned i 
gloende rødt , og da aftenen kom , var det 
både stormvejr og piskregn . I dette Herrens vejr , 
som det blev , gik en lille sammenkrøben mandsskikkelse 
uden for præstegården i mørket og stred 
en kamp med sig selv . 
Det var jo ikke sådan , når man altid var 
gået udenom i en stor bue , så pludselig at skulle 
gå lige på . Men det måtte gøres , og det var i 
den elvte time . 
Intet steds havde rygtet om pastor falks afsked 
som præst gjort dybere indtryk end i Klaus 
træskomands lille menighed . Vel havde dens 
medlemmer altid haft den dybeste ærefrygt for 
deres apostels forkyndelse , vel havde de altid set 
op til ham som til en af Herrens udvalgte , men 

at hans magt ligefrem var af denne verden , at han 
var stærk nok til at afsætte præster , når han 
ville — sandelig verdens undergang måtte være 
nær , og Klaus træskomand var mere end et menneske . 
Sådan gik det til , at pastor falks afsked 
hævede Klaus træskomand til magtens tinde . 
Men manden selv , der gik frem og tilbage i mørket 
og ikke kunne bekvemme sig til at gå ind , han 
var begyndt at tro på sin egen overnaturlige magt . 
Og han følte sig atter til mode som hin heksemesterlærling , 
der havde tryllet ånderne frem , men ikke 
havde magt til at mane dem tilbage igen i deres 
huller . Han følte sig så ussel og lille som aldrig 
før , han turde ikke tage ansvaret på sig . 
Endelig tog han mod til sig , så sig endnu 
engang om til alle sider , at ingen var i nærheden , 
og så luskede han ind i præstegården . 
Falk stod i sit studereværelse og pakkede forskellige 
småting ned i kasser og kurve , da Klaus 
træskomand blev vist ind til ham . 
» God aften og guds fred , amen ! «  sagde 
denne og blev stående på hosesokker i døråbningen , 
forlegen og drivvåd . 
» Tak i lige måde , Klaus træskomand ! «  sagde 

falk og så noget forundret på ham .  » Vil de 
ikke sidde ned ? « 
» Tak , jeg kom ellers blot for at sige farvel til 
hr . Pastoren «  , sagde Klaus træskomand , stadig lige 
forlegen . 
» Det var pænt af dem , «  sagde falk ,  » vi to 
har jo ellers ikke haft meget med hinanden at 
gøre , vi har jo sådan passet hver sit . Men vil 
de ikke sidde ned ? « 
Endelig satte Klaus træskomand sig meget 
yderlig på en stol og kiggede rundt i værelset , 
hvor alt tydede på opbrud . Så sagde han : 
» Hvad skal nu ellers pastoren leve af , når 
de tager herfra ? « 
» Det er skam mere , end jeg selv ved , «  svarede 
falk .  » Foreløbig kommer jeg vel ikke til at sulte , 
men hvordan det skal gå i fremtiden , det overlader 
jeg til Vorherre . Det kan jo være , jeg ender 
med at skære træsko ligesom de . « 
Om dette skulle være en spydighed , vidste 
Klaus træskomand ikke — præsten havde i alt 
fald ingen særlig grund til at være behagelig over 
for ham . På den anden side var der noget i den 
tone , det blev sagt , som rørte Klaus træskomand . 

i det samme kom Fru falk ind med noget 
indpakningspapir til sin mand . Hun var som alle 
koner ærgerrig på sin mands vegne , og denne 
sekt i menigheden havde altid været hende en 
torn i øjet — det kunne jo ikke nægtes , at 
falks tilhørere havde været få , og at de var 
blevne færre med årene , og denne Klaus træskomand 
havde hun lumsk mistænkt for al slags underfundighed . 
I øjeblikket betragtede hun ham fuldstændig 
som luft . 
Klaus træskomand havde rejst sig ærbødig , da 
hun trådte ind , og så forlegen på de mange 
våde pletter , der var drevne fra ham ned på 
det renskurede gulv . 
» Jeg står og sviner fruens gulv til , «  sagde 
han undskyldende ,  » det er et stygt vejr . « 
» Det kan være det samme «  , svarede Fru falk , 
» vi skal jo alligevel ikke være her mere . Bare ikke 
vort smule indbo bliver rent ødelagt i morgen ! « 
Fortsatte hun henvendt til sin mand og med en 
bekymret stemme . 
. Disse ord skar Klaus træskomand i hjertet . 
Og da hun var gået , følte han , at nu måtte det 
siges , det , han havde gået og udspekuleret , inden 

han vovede sig ind i præstegården . Men han 
havde vanskeligt ved at finde tonen . 
» Jeg er ellers kommen for at tale et alvorens 
og forsonlighedens ord med pastoren , «  begyndte 
han , da han havde sat sig igen . 
» Har de noget på hjerte , Klaus træskomand , 
så kom kun frem med det — det generer dem 
vel ikke , at jeg går og pusler så småt imens . « 
Det kneb svært for ham , og han hakkede og 
stammede i ordene : 
» Jeg er rent ked af det , hr . Pastor . Men det 
var jo heller ikke meningen , det skulle tage den 
ende . Vi har jo aldrig sådan klaget over pastoren 
på den vis . « 
Det begyndte at gå op for falk , hvad manden 
sigtede til . 
» Det skal de såmænd ikke tænke på , min 
gode mand . De var jo i deres gode ret på en 
måde . Og nu er det jo forbi . Jeg var virkelig 
helt rørt over deres omsorg for mig . « 
Klaus beundrede den måde , præsten tog det 
på . Han syntes , han sankede gloende kul på 
hans hoved . 
» Men nu var det , pastor falk , at jeg nede i 

vores lille menighed havde tænkt mig , at vi burde 
gøre godt igen , hvad vi har gjort ondt , for det var 
jo slet ikke meningen . Og så var det , jeg havde 
tænkt mig , at vi ville bede pastoren se tiden an 
og blive et par dage endnu , indtil vi fik lavet en 
slags adresse med underskrifter og alt muligt ind 
til provsten , at vi ville gerne beholde pastor falk 
alligevel sådan på den gamle måde , at vi hver 
passede sit . « 
Falk havde holdt op med sit indpakningsarbejde 
og så på Klaus træskomand , rørt over hans gode 
hjærte og liden forstand . 
» Jeg kan berolige deres samvittighed på en 
langt nemmere måde , Klaus træskomand . De er 
nemlig fuldstændig på vildspor . Jeg har ikke fået 
min afsked , men søgt den af egen fri vilje , fordi 
jeg ikke længer bekender mig til kirkens tro . « 
Det var et knusende øjeblik for Klaus træskomand . 
Han følte sig så flov og flad , at han helt 
glemte , "hvor forpint han havde været de sidste 
dage . Han tog en hastig afsked og listede lydløst 
på sine hosesokker ud igennem dagligstuen . Inden 
han forlod præstegården , så han sig forsigtig om 
til alle sider , at ingen var i nærheden . 

men på hjemvejen kom han til det resultat , 
at der er to slags viden i denne verden , en højere 
for dem , der skal have overblikket og styre det 
hele , og en lavere for den gemene hob , og at hvis 
det ikke var sådan , ville der ikke være megen 
respekt opefter blandt menneskene . 
Og da han lagde hånden på sit eget dørgreb , 
var han bleven en hel Karl igen . Thi , ræsonnerede 
han , når ingen havde set noget , var der heller 
ikke sket noget . 

Xxv 
i præstegårdens ældgamle karosse kørte den næste 
eftermiddag falk med kone og barn til sit 
nye hjem . De sad velindpakkede i den lukkede 
vogn , og alligevel frøs de . Vognvinduerne var 
duggede , ikke til at se igennem , og de klirrede , 
som om glasset sad løst . Lille Viggo var hurtig 
falden i søvn , puttet ind til moderen , der sad stille 
og tænkte sort ud i fremtiden . Hun og falk 
havde inden deres bortrejse tømt en halv flaske 
Sherry , den sidste af deres fordums beholdning , 
for at stramme sig op til turen . Men den tilsigtede 
opstramning syntes rent at udeblive . De 
havde begge en fornemmelse i øjenlågene , som 
om de var blevne tykrandede , og en kløe i dem , 
som når et bygkorn modnes . Og så sad de og 
tyggede på en flov eftersmag af vinen , der føltes 

lige så umotiveret , som om de havde drukket på 
fastende hjerte . 
Når falk så på ruderne , kunne han fristes 
til at tro , at de kørte ikke hen ad en landevej , 
men højt oppe gennem lutter luft af en egen skidengrå 
farve , eller at ruderne var af matslebent 
glas . Men da de så skiftede retning , fik de 
vinden og regndrysset på siden . Det livede helt 
op , syntes falk , nu da der dannedes ligesom bække 
og småfloder på vinduet , og det var ligesom 
et bud fra omverden , når et enkelt snefnug et 
øjeblik drev ned ad en af småbækkene , inden det 
smeltede . Men da falk tilstrækkelig længe havde 
gloet på det , forekom det ham så ensformigt , at 
det var til at blive idiot over , og han lukkede 
det ene vindue ned . Derude sev alt af væde , 
træerne i det fjerne , der lige var til at ane , den 
sorte , opblødte markjord og den smattede , lerede 
landevej . Det var en egen sugende væde . Selv 
fuldbårne snefnug lå ikke et nu på den sorte 
jord og hvidnede , før de var væk . 
Til trods for den friske , kolde luft , der nu 
fyldte vognen , var også Fru falk falden i søvn , 
men hun havde også været i gang fra tidlig morgen 

efter få timers nattehvile . Falk så på den 
sovendes træk — hun syntes ham pludselig så 
fremmed , så ældet . Men da så Viggo hostede i 
søvne , trak falk vinduet op igen og satte sig til 
rette i vognhjørnet . Til sidst fik også det triste 
dagskær og rudernes ensformige , utålelige klirren 
bugt med ham , så han faldt i søvn og drømte . 
Han drømte , han var ung og begejstret og stod 
en solskinssøndag ved vintertid i en underlig , højloftet 
stue . Der faldt Sollys ind gennem store 
vinduer af et glas ligesom i en vogn hen på en 
gammel venlig mand , der sad i en uhyre lænestol 
ved en blussende kaminild . Denne mand var hans 
herre og mester — en underlig mellemting mellem 
hans gamle Provst og eneboeren på det højtliggende 
bakkehus i Høgholm sogn . Falk stod med en 
skreven bog under armen , som han nu tog frem 
og holdt triumferende i vejret , inden han lagde 
den ærbødigt for mesterens fødder . 
» Nu er det bevist , «  sagde han ,  » Punkt for 
punkt , engang for alle , uigendriveligt . Nu er vildfarelsernes 
tid forbi ! « 
Den gamle mand smilede som en , der ved 
bedre besked , og så kærligt på sin ivrige lærling . 

så løftede han hånden , at den anden skulle tie 
og lytte . 
Da var det udenfor , som om al verdens kirkeklokker 
ringede . 
Nu ringer de for sidste gang , tænkte falk 
stolt og alligevel så underlig vemodig ved tanken . 
Da gik han hen til et af de store vinduer 
og så ud . Der lå med himmelstræbende tvillingspir 
en gotisk kirke på åben mark , dækket af 
solgnistrende sne . Men falk tænkte med stolthed 
på , at den bog , der lå ved mesterens fødder , 
i al sin lidenhed var mægtigere end kirkens vældige 
Kolos . Lige fra det uendelig fjerne til 
kirkens indgang var sneen skuffet væk , så at en 
smal vej var fri , og det mylred sort med mennesker 
på vejen . Fra kirkens indre lød orgelspil højere 
og højere , blandet med klokkernes øredøvende 
klang , indtil alting dirrede af lyd , selv vindusruderne , 
falk stod ved , klirrede , som om de sad løse . 
Blandt kirkegængerne så han mange kendte skikkelser 
fra sin barndom og ungdom . 
Der kom hans bedstemoder med krykkestokken 
og de gamle , milde øjne . Der vandrede hans egen 
fader og moder trofast arm i arm , og moderen 

2 ?4 
holdt ved hånden en lille dreng på størrelse med 
Viggo , og solen skinnede på deres vej . Det gjorde 
alligevel falk så ondt , når han tænkte på , at det 
virkelig var sidste gang , de gik til kirke . Men 
han gjorde sig hård . Da skød pludselig blodet 
bankende op i hans tindinger , og det var ham , 
som om hjertet skulle holde op at slå og luftrøret 
snøres sammen . Thi nede på vejen kom 
ganske alene en ung pige gående med sænket 
hoved og sænkede øjenvipper , livagtig som fruen 
til Høgholm havde set ud for ti år tilbage . Men 
da var det , som en vildelse greb falk . Og uden 
at tænke greb han bogen ved mesterens fødder 
og slyngede den ind i den flammende kaminild , og 
han så sine dages og nætters arbejde fortæres i 
samme stund . 
» Hvad har jeg gjort , hvad har jeg gjort ? «  råbte 
han fortvivlet og så på den gamle mand . 
Men denne smilede vemodigt og mildt og sagde : 
» Der gik intet tabt ! Også jeg skrev i min 
ungdom en bog , hvori jeg beviste alt , punkt for 
punkt , engang for alle , uigendriveligt . Men hvad 
er beviser mod klokkeklang og orgelspil ? Det 

er som at tale milde ord i kanontorden . Mundus 
vult decipi ! « 
Da for falk ud af stuen . Han ville over i 
kirken og råbe det ud , overdøve klokkernes larm 
og orgelets Brus . 
Men da han så stod i det fri , var kirken der 
ikke , og det var en årie morgen ved forårstid , 
og han var ganske ene . Alting spirede grønt omkring 
ham , og greben af hellig andagt faldt han 
på knæ og bad  : 
skænk mig , du gryende dag , 
kraft af dit strålende håb , 
at jeg må fødes på ny — 
dag efter døende nat ! 
Skænk mig , du stigende sol , 
hu af din flammende ild , 
at jeg kan styrkes på ny , 
stærk som fortærende brand ! 
Rens mig , du kølende vind 
med dit forfriskende pust , 
at jeg i renhed kan nå 
luft over vildene hav ! 
Lær mig , du lærke i sky , 
toner som klokker af sølv , 
at jeg kan synge mig glad 
op mod det evige blå ! 


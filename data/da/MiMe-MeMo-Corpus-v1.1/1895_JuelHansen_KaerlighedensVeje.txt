Det er i arkipelaget og på hjemrejsen . 
På den vide , mørke hvælving højt oppe 
begynder stjærnerne at funkle . En stor blank 
måne synes at svæve frit i rummet og bader 
alt i stille lys . Luften er lun — vinden blæser 
varme fra land . Om styrbord skimtes en 
blødt bølgende linjes mørke silhouet ; det er 
Grækenlands klippekyst . Om bagbord , for og 
agter dukker stenøer op af havet . De er grå 
og sorte , har takker og tinder ; hist og her 
på en top glimter det hvidt som sne . Det er , 
som om de svømmende nærmer og fjærner sig , 
løftes og sænkes under skibets ilende fart over 
de fosforgrønne , jævnt vuggende vande , der 
skælver og blinker i måneskæret . 

efter den sene middag i kahytten drikker 
selskabet om bord kaffe i rygesalonen på 
dækket . 
De er fire . Kaptejnen , et par unge ægtefolk 
og en enlig dame . De har været sammen 
på skibet i to måneder på en tur langs 
Middelhavets kyster og sorte havet rundt . 
Da kaffen er skænket , cigarer og cigaretter 
tændte , og hver har fundet sin plads , siger den 
unge mand oprømt : 
» Og nu skal vi have deres historie , hr . 
Kaptejn . De sagde ved middagsbordet , at de 
med den kunne bevise , at en mands kærlighed 
kan dele sig og gælde to og dog være tro mod 
den ene — « 
» Ja , kom de blot med historien , «  faldt 
hans kone , en lille , nydelig blondine ind ,  » men 
ikke får de mig til at tro , at der i kærlighed 
er noget , som hedder dele . Der er det intet 
eller alt . « 
Hun sad i mandens arm , trykkede sig 
kælent til ham , gav ham med læberne et 
stjålent nap i øret og hviskedee :  » Må jeg for 
min part bede om dig helt . « 

den enlige dame hørte det . Over hendes 
ansigt gled et lille smil , som havde også hun 
noget at sige . Men hun tav . 
Kaptejnen fortalte . 
Ja , ser de , jeg har en ven , han er næsten 
som min bror og omtrent af samme alder som 
jeg . Men den gang han forelskede sig , havde 
han lige fået kadettrøjen på og var ikke stort 
andet end en lille knude af en hvalp på 16—17 
år . Det var på et privat dansekursus hos en rigtig 
fin familie . Småpiger var der nok af , men de 
manglede kavalerer . Og så blev vi kadetter , 
en ti , tolv stykker , udkommanderede til den 
sejlads , og det var noget , vi kunne lide . 
Vi fandt snart hver sin blandt de unge 
damer . Ja , rent ud sagt , de var vel ikke stort 
andet end småpiger , sådan mellem fjorten og 
seksten . Og dansen gik så let gennem konferensrådens 
sal både den og den næste vinter , og 
der blev kurtiseret , og mange af os havde det 
svært hedt , så længe det varede . Det var dog 
kun fjas og drengestreger , ild i halm , forstår 

de . Men med — vi kan jo kalde ham 
Knud , blev det ramme alvor . Lige fra den 
første aften søgte han sig sin ud , og hende 
holdt han ved til den dag i dag , for hun er 
hans kone , og de er lykkelige med hinanden , 
skønt — nå ja , det kommer vi til siden . 
Det var konferensrådens datter , Ellen . De 
havde kun det ene barn . Køn var hun egentlig 
ikke , næsen gik lidt for meget til vejrs , og 
hagen var lidt for kort , men hun var det , vi 
mandfolk kalder sød . Fin og sart , ikke rigtig 
stærk i opvæksten , sagde de , men buttet og 
blød , lækker , om jeg så må sige , uden at mene 
noget fordægtigt . Og så havde hun et par 
øjne ! De missede lidt inde under blonde bryn 
og lange øjenhår og var som vor herres 
egen sol at se ind i , så glade og gode , lysende 
af en dulgt blød varme , der kunne helt tage 
vejret fra en mand , end sige da fra en kadet . 
Vi andre — for jeg var jo også med — 
fik ikke rigtig kig på hende , før det var for 
silde . Men jeg overraskede en gang sådant et 
blik , der gik fra hende til ham , og jeg tilstår , 
jeg syntes ,  » Knud den raske «  — sådan kaldte 

vi ham — var en Pokkers lykkelig fyr . Det 
syntes han da også selv , for jeg så ham blive 
blussende rød og så ganske bleg . Der var 
noget i ham , der ligesom voksede . Jeg tror , 
gud hjælpe mig , han smøgede drengen af ærmet 
den gang og begyndte at blive mand . 
Nå , al ting får en ende , også dansekursus . 
Vi trak det ud , så længe vi kunne , 
men da to vintre var omme , var vi udlærte , 
sagde dansemestren , og ham måtte vi jo tro . 
Men så kom baller og anden selskabelighed . 
Småpigerne var imens blevne rigtige damer . 
Konferensrådens førte stort hus , og nogle af os , 
deriblandt Knud , var altid selvskrevne gæster , 
når der var noget selskabeligt på færde . Men 
også uden det . Knud mistede i de år sin 
moder ; faderen giftede sig hurtig igen , og 
hvordan det nu kom sig , hos konferensrådens 
var han altid til huse . Hans kammerater på 
kadetskolen var ikke fri for at se lidt skævt til 
ham af den grund . Det var et godt madsted 
hos en formående mand , og der faldt både det 
ene og det andet af i retning af udgangstilladelse , 

selskabelighed og for en vordende 
søofficer nyttige bekendtskaber på højere steder . 
Det var , som sagt , et meget fint hus , et af 
de gode gamle med grundmuret velstand , med 
gedigent sølv- og dækketøj o . s . v . Konferensrådinden 
var en stadsdame , men en kone , 
der forstod sine ting , kunne servere en 
middag , en prins ikke skulle skamme sig over , 
og gøre honnør ved den som en hertuginde . 
Jeg tror nok , hendes piger fik sig en omgangnu 
og da . Men bevares , hvor de også 
lystrede kommando ! Og så var det altid de 
kønneste i byen — og for kadetter , der til 
daglig ikke ser et skørt , hverken på skolen 
eller om bord , har det også sin charme . 
Konferensråden var jo bureaukrat til fingerspidserne , 
naturligvis , og verdensmand — men 
en Pokkers gemytlig vært , der f . Eks . altid så 
sit snit til at fylde vore overfrakkelommer med 
cigarer , vi ikke måtte ryge . Det var for at 
gøre os til stoikere , sagde han polisk . 
Men det var jo ikke alt det , som drog 
Knud , det vidste vi godt , og den små Ellen — 
vor herre velsigne hendes søde øjne , de sagde 

al ting rent ud — blussede om kap med ham . 
Og så går fyren , min sandten , hen en dag , 
to år før sin løjtnantseksamen og frier til hende . 
Ja , forstå mig ret , det kunne jo endda være 
— nej , frier til hende hos faderen ! Der 
lå et hus , kan de tro . For hidsig var 
han , den gamle tamp , og Knud blev jo vist 
vintervejen , så det havde Art . Men han veg 
ikke . Jeg ved Pokker ikke , hvor han fik modet 
fra , men han sagde sådant noget som , at han 
holdt af Ellen , og hun af ham , og om han så 
blev grå i skallen , før han fik hende , have 
hende ville han . At hun ville vente på ham , 
så længe det skulle være , var han lige så vis 
på , som at han ville tjene sin konge tro og 
med ære — ja , han var lige ved at tale på 
Vers , kan de nok høre . 
Jeg tror også , han imponerede konferensråden 
lidt . Der har vist over fyren været 
noget spænstig sikkert , som gjorde , at den gamle 
mærkede , at i den dreng , her stod foran ham , 
var der mands vilje og mands alvor i alt fald 
i det stykke . Nok sagt . Konferensråden gav 
køb , for så vidt som Knud fik lov at komme 

igen , når han havde sit løjtnants-patent i 
lommen . Men så længe , sagde den gamle , 
ville han have sin datter i fred , og derfor : 
ingen pardon , ingen kommen i huset udenfor 
selskabelige lejligheder , ingen hvisken i krogene 
på tomandshånd med Ellen , ingen breve og 
ingen stævnemøder mellem dem , ingen talen 
om kærlighed , ikke fixfaxerier af nogen slags 
— på hr . Kadettens æresord ? 
Knud havde altid et langt fjæs , og længere 
blev det ved den skylle . Naturligvis gav 
han sit ord , men at holde det faldt jo lidt 
hårdt . 
Han var altid næsten overdreven prikken 
på det med sin ære , sådan på militærvis , og 
for ikke at bryde sit løfte på nogen måde , 
var han måske lidt for kølig siden mod sit 
hjærtes dame . Damerne sagde om ham , at han 
var svær at varme op . Det kan være , de havde 
ret , i alt fald i den tid . Hedt havde han det 
alligevel , det vidste han selv , men for Ellen 
alene , og det var jo  » bunden varme «  på 
mere end en kant . 

til Ellen sagde faderen ingen ting og forbød 
sin kone at oplukke sin mund om de dele . 
Knud ville gerne have hvisket hende et 
ord i øret om sit frieri , om de to Års ventetid , 
om løjtnantsepauletterne , og hvad der så 
skulle komme . Men også det syntes ham forbudt 
på æresord , og han tav stille . Kort 
og godt , der kom kludder i grejerne mellem 
dem . Han holdt sig fjern fra huset , næppe 
nok , at han vovede en Dans på ballerne , hvor 
de traf sammen , ja , han viste hende knap mere 
end den formelle høflighed , man skylder en 
dame . Den små Ellen misforstod ham og 
hang med næbet . Damerne , ved de nok , vil 
helst have syn for sagen , de trænger til varme 
fra ham , de holder af , både den , de kan se , og 
den , de kan føle . Bliver han kold udvendig , 
tror de ikke på ilden indvendig , om så sveden 
står ham på panden af lutter anstrengelse for 
at skjule sin hjærtebrand . 
Sådan gik det Ellen . Stærk var hun aldrig , 
og nu , i de vanskelige år fra barn til jomfru 
og fra jomfru til kvinde , blev hun syg . Det 

var lungerne , de kurerede på , men det var 
hjærtet , som havde skavanken . Så tog de med 
hende til Davoss den vinter , både faderen og 
moderen — og konferensråden hus var lukket . 
Det var en drøj vinter , den — for Knud 
og da også for os andre . Det hus var samlingspunktet 
for vor kreds . Naturligvis faldt der lidt 
af andre steder , men Knud gik ingen vegne . Han 
læste , sagde han , og havde ikke tid til fjas . 
Det ærgrede de andre , og de drillede ham tit . 
Men i det stykke forstod Knud ikke spøg . 
Han blev også helt mandig af ydre . 
Skæget kom netop da og krøllede sig kraftig om 
mund og hage . Kammeraterne sagde , de kunne 
se det vokse , ligesom manden i æventyret , der 
hørte græsset gro . De var misundelige , de 
rade . Han blev aldrig ret høj , og det var hans 
orm , men lidt krøb han dog i vejret , han blev 
skulderbred , havde en ordentlig bringe , der fyldte 
sin uniform uden spor af vat , smalle hofter og 
slanke ben . Lidt bleg om næsen blev han og 
mager , men det var læsningens skyld . Forknyt 
var han ikke , det må man lade ham . Den 
historie med de syge lunger troede han ikke 
jo cj 

på et gran . At hans lille pige , en sømands 
brud , skulle være sygelig eller kunne gå hen 
og dø sådan på en studs — nej , det fik ingen 
ham bildt ind . Han havde det jo også med 
savn og længsel og vidste lige ind til sin 
hjærterod , hvad der var i vejen med Ellen . 
Nå , at sådant et lille skørt pigebarn ikke kunne 
tage den sag som en mand , det faldt af sig 
selv . Og så havde hun ingen ting at bestille , 
det lille skind , mens der for ham var læsning 
og søfart og livet med kammeraterne . Fik han 
hende først ind i sin favn , så skulle der snart 
komme roser på de buttede kinder , og det 
syge hjerte banke sundt mod hans eget — 
den kur var han mand for at føre igennem i 
en håndevending . 
Sommeren kom , men ingen Ellen . De blev 
ved de norditalienske søer som efterkur . Hun 
havde det bedre , hed det , lungerne fejlede ingen 
ting . Det kan nok være , at Knud knejsede , 
da han hørte det . Men hun var sart og blodfattig . 
Og Knud lo , han fik jo ret i alle dele . Og 
så klemte han på med fornyet Iver . 

jeg tror nok , at konferensråden , den filur , 
egentlig var på bunden af det hele med rejsen , 
og jeg ved , at han , i alt fald inden de kom 
hjem , havde ymtet lidt til datteren om Knuds 
frieri og om det løfte , han den gang tog af 
ham . Vist er det , at da familjen hen ad efteråret 
kom tilbage , kunne ingen junirose blomstre 
friskere end Ellen . Hun var formelig bleven 
smuk — ja , sådan med den slags indre skønhed , 
der kan gøre selv den styggeste køn i det 
mindste i et par øjne . Lykkeligere menneskepar 
end de to , jeg mener naturligvis Knud og 
Ellen , tror jeg ikke , der fandtes ret mange af . 
For det er jo det løjerlige med den ting , vi 
kalder lykke i kærlighed , at mere skær og fin 
fylder den ikke hjertet end i den tid , man går 
og holder af hinanden , sådan hver for sig , før 
noget er sagt andet end med øjnene eller sådan 
forblommet , før noget er vovet ud over et forskræmt 
tryk af en hånd . Gud forbarme sig , 
man tør jo næppe røre ved hinanden af lutter 
bange forventnings fryd . Og så er man dog 
stundom hinanden mere sjælelig nær , ja , mangen 
gang måske legemlig med , end den dag , man 

bærer skøn jomfru til sin seng og tager hende 
til eje eller ægte . 
Men det var jo Knud . Løjtnant blev han , 
og det med glans . Forlovet blev han — også 
med glans . Mage til det gilde , da forlovelsen 
blev deklareret , og alle vi løjtnanter , vi var 
en syv , otte stykker , havde fået vor udnævnelse , 
det har ingen nybagt løjtnant oplevet 
hverken før eller siden . Gud fader bevar’ 
os , hvor vi var glade ! Det var , som om 
al verdens ungdomsglæde på en gang slap 
fri , skummede over med champagnen og brusede 
af sted . Af fuldskab ikke spor , men stemningen 
var høj , hos damerne med . Hver sin , det 
forstår sig , og det var nydelige glutter , 
konferensråden havde smag . Og sikken et bal ! 
Man taler om alfedans som noget særlig fint , 
men , ved de hvad , sådan en letbenet marineløjtnant , 
der danser , som han skal og bør , især 
med erotik i luften om et nyforlovet par — 
jeg tror , han gør det bedre end nogen Alf . Og 
så har han da blod i årerne og er skabt som 
en mand , og småpigerne , de holder nok af en 
kraftig arm . ' 


beskrivelsen holder jo sjældent mål med 
oplevelsen , men en herlig aften var det — 
det er vist . Og Knud og Ellen — ja , de var 
jo noget stille . Men der er en slags stilhed , 
som siger sparto til al anden jubel mellem 
himmel og jord . Den var der om dem , hvad 
enten de talte eller dansede eller lo . Og da vi 
endelig gik — det var ganske lys morgen — 
ved jeg jo nok , at hun fulgte ham ud og gav 
ham et Kys , det første , ganske vist . Det gjorde 
ham helt ør og så underlig myg . Han tog 
hende om hovedet og kyssede igen hendes øjne , 
pande , kind og mund . Han fik selv tårer i 
øjnene og skammede sig ikke , for det var af 
lykke , det forstår de jo nok . 
Det er for en mand , især for en af dem , der 
måske er lidt hård , der har blødheden gemt 
inderst inde , hvor den er svær at komme til , 
underligt rørende , ja , rent ud tårepersende , 
havde jeg nær sagt , når sådant et lille pigebarn , 
man har kærere end alt andet i verden , giver 
sig med hud og hår i ens vold . Sådan var 
det i alt fald med Knud . 

han sagde ingen ting . Der blev ikke 
tid , for mutter kom jo ud at passe på sit 
lam . Men da han gik hjem , rørt og næsten 
rystet til det dybeste af sit sind over al denne 
kærlighedens lykke , der var falden i hans hat , 
og som han måske egentlig slet ikke var værd , 
svor han ved sig selv at ville vogte og ære og 
elske sin skat og være hende tro til det sidste . 
Der gik et par år med adskillelsernes 
smerte , med gensynets fryd . Han var på 
togt , snart hist , snart her . En heldig kantøffel 
var han altid til at få udkommando , selv 
om ingen andre fik . Det voldte sagtens svigerpapa . 
Der kan jo gøres meget på højere 
steder , når man får fat i den rigtige ende . 
Nå , sømand , det var han , og han var flink 
i sit fag ; det tror jeg nok , selv skumlerne 
indrømmede . Jeg skal sige dem , man fødes 
til sømand , ligesom man fødes til kunstner , og 
så elsker man sin stand ligesom de andre deres 
kunst , selv om man nu og da bander den nok 
så meget . Og Knud havde til valgsprog : 
» Menneskene er ikke skabte til at leve på 
landjorden . « 

så blev der omsider tale om bryllup . 
Løjtnantsgagen rakte vel ikke langt , men svigerpapa 
havde grunker , og for datteren var intet 
offer for stort . Den gamle tog et antageligt 
greb i pengeposen . Kapitalen blev overdraget 
Ellen , og af renterne plus gagen kunne de unge 
leve endog mere end anstændig . Og der blev 
glæde uden ende . 
Men så kom skæbnen . Den lurifaks skal jo 
altid tage menneskenes børn ved næsen på den 
ene eller den anden måde . 
Ellen blev syg . Det vil sige , hun gik jo 
oppe og lod rask på det . Var der noget , Knud 
ikke yndede , så var det  » Piberi «  . Og dette 
var piberi . For hvad fejlede hun egentlig ? Alt 
og ingen ting . Hun kunne være nogenlunde rask 
to , tre uger ad gangen , og så med et lå hun 
som en knækket lilje , og det gik løs med smerter 
og afmagt og anden dårlighed , så de sommetider 
troede , hun skulle dø mellem hænderne 
på dem . 
Det hele var dog ikke så farligt , som man 
skulle mene . Noget med underlivet , en lille fejl , 
der kunne rettes , sagde lægen , da han afgav sit 

skøn , men en lidt langsom historie , det ville 
tage et par år og , sådan lød parolen , intet 
G i ft er i , før frøken Ellen var rask . 
Det var et tordenslag for Knud . Han blev først 
rasende , sådan rigtig indædt gal . Være så nær ved 
lykken , — de havde allerede fæstet Bo — og så 
blive snydt ! Den læge var et fæ , et høved , et 
bæst .  » Gå til en anden ! «  buldrede han løs . 
» Der er aldrig to af det krapyl , som siger det 
samme ; de ved s’gu’ ingen ting ! « 
Men her blev jo Knud den lille . Der hjalp 
ingen buldren og ingen  » kære mor «  . Konferensråden 
slog i bordet , og han fik det sidste ord . 
Det var såmænd ikke langt fra , at han jog 
Knud på porten . 
Svigermama gjorde noget andet — hun var 
ikke tabt bag af en vogn , skal de vide . Da 
Knud kom igen , tog hun ham ved hånden og 
gik med ham ind til Ellens seng . Der lå hun , 
hvid og stille , med lukkede øjne og falmet 
mund , næsten som var hun død . Det syn gik 
Knud gennem marv og ben , og svigermama 
måtte tage et ordentligt tag i den stærke krabat . 

det var skam meget nær ved , han gik rent fra 
snøvsen . 
Da Ellen så sin ven , blev jo kinderne 
røde , og øjnene fik glans . Men hånden , 
hun rakte ham , kom så mat , og trykket var 
så svagt . Så kunne Knud ikke mere . Han 
faldt på knæ ved sengen , skjulte hovedet i 
tæppet og brast i gråd for første gang i sit 
liv . Men det var ikke af lykke . Og så 
listede svigermor ud , og — det var nu bravt 
gjort af hende — lukkede såmænd døren efter 
sig , men blev dog udenfor . Hvad Knud og 
Ellen talte om i den halve times tid , kommer 
ingen ved . Men da han kom ud igen , var han 
Karl for sin hat , havde taget sin beslutning og 
fået Ellens ja dertil . 
Han ville ud at sejle i disse to prøvelsens 
år . Gå her hjemme og blot se på Ellen , det 
gik ham over kræfterne , mærkede han nok . 
Af orlogstjeneste havde han fået næsten mere , 
end han burde . Så bad han om orlov , fik den 
og gik til koffardis . Held havde han altid med 
sig , svigerpapa hjalp , og så blev han fører for 
et af de skibe , der går just i denne fart . 

København er kun anløbssted , og der kommer 
vi højst en gang eller to hver tredje , fjerde 
måned , ja , sommetider går vi også forbi . 
Men det passede netop Knud . 
Da han sagde farvel , var Ellen oppe og 
såmænd ganske flink . Men det var jo galgenfrist , 
vidste de begge . Modsat alle andre , der 
skal væk fra kæresten , bad han kun om en 
ting : at Ellen ikke ville skrive til ham for tit , 
helst måske helt lade være . Til gengæld 
ville han , hver gang skibet gjorde holdt ved 
København , om det så kun var en time , se 
til sin lille skat . 
Så rejste han da og kørte sin skude 
turen rundt både en og flere gange . Og alt 
gik ganske glat . Ellen var under kur , kom sig langsomt , 
men sikkert , fik han at vide , og det kunne han 
selv se , når han var hjemme . Det var efterår , da 
han begyndte at sejle , og vinteren var hård . 
Selv syd på havde de ondt vejr med kulde og 
storme . Han fik nok at tage hånd i , skønt 
tjenesten for føreren af skibet er magelig , 
som de ser . Men Knud var af dem , der ikke 
kan være ledige , men som må kile på med et 

eller andet . Han læste og studerede både sprog 
og mattematik , og sådan gik tiden slideligt . 
Naturligvis længtes han og savnede og led 
ikke så lidt af ængstelse og uro , fortrød også 
nu og da , at han nægtede sig de breve fra sin 
hjærtenskær . Men han havde en evne , som ikke er 
så gal . Han kunne kaste fra sig , når det 
rigtig galdt , hvad der kun voldte pine og slet 
ingen lyst . Dermed vil jeg dog ikke have sagt , 
at tanken om Ellen og hans kærlighed til hende 
ikke hang fast i hans sind . 
Med foråret kom passagererne , og så 
blev der muntert om bord . Det var ofte kunstnere 
af den ene eller den anden slags . Sommetider 
damer , og Knud var jo kavaler og galant 
både om bord og i land . Hans skude søgtes 
til sidst af de rejsende som noget særlig rart og 
fint . Ja , det hændte såmænd , at en og anden 
moder betrode ham sin datter på den lange 
tur . Der var ved ham dette støtte , som gør kvinder 
trygge , og så var han forlovet , det vidste alle , 
og så’ meget ældre ud , end han var . 
Sådan gik noget mere end et år , vel 
næsten halvandet . 

og så , på den første forårsrejse fra antwerpen 
d . 15 de marts , da Knud hen ad aften 
kom om bord med papirerne fra kontoret — 
de skulle gå den nat — meldte iste styrmand 
og grinede så løjerligt i skæget , den rad , at 
der var passagerer i kahytten til Athen . En 
ung og dejlig frue , hun var nok græsk , et 
barn og en amme og en frøken eller jomfru , 
det vidste han ikke så lige , hun var så farlig 
knibsk og talte kun fransk . 
Nå , hele den historie tog Knud sig let . 
Han skulle være på kommandobroen om 
natten , først ud af dokken , det husker de nok 
giver Mas , og så ud ad floden . Ikke før 
lunchen næste dag så han den fremmede 
dame . 
Det kan ikke nægtes , dejlig var hun ! 
Og dejlig er alligevel ikke det rigtige ord , for 
det er så mange fruentimmer fra de kanter , 
hvor hun hørte hjemme , de har det hver på 
sin maner . Men hun — ja , hun havde det alt 
sammen på én gang , hun var frodig og sund 
og ganske ung , næppe atten , skøn som en 
Madonna . Det er forslidt , det udtryk , men 

det passede på en prik . For skønt hun allerede 
havde været gift et par år og havde en femten 
måneders glut , så var der — ja , de må 
gærne le — men i de store , nøddebrune øjne 
var der noget så jomfruelig sødt , så gudsmoderlig 
ubevidst og vemodigt og mildt , at 
man blev helt sært til mode derved . Og dog 
brændte der dybest inde en underlig ild , der 
kom i et glimt .  » Jeg har læst en gang om 
sådan et par øjne , «  sagde Knud , da han beskrev 
hende ,  » det var vist i et Vers , at blikkets ild var 
så hed , at den brændte brune skygger på kinden 
under øjenhårenes silkeslør . «  se , alt det tænkte 
han nok på , mens de sad og spiste lunch og 
talte med hinanden og lo . For hun var 
munter , den lille , og kunne straks lide Knud . 
Han talte godt fransk , og det var sjældent , sagde 
hun , at træffe en koffardikaptejn , som kunne det . 
Så brystede jo Knud sig en smule af 
sit marineløjtnantspatent , og det , tror jeg nok , 
gjorde sit til , at hun fik højere tanker om ham , 
end det måske var rigtig godt . For hun blev 
farligt selskab for Knuds hjærtero , og hendes 
egen gik nok fløjten med — for en tid . 

det var jo heller ingen spøg for ham at 
få sådant et væsen til eneste kammerat , til 
gæst og til selskab næsten en månedstid . Og 
selv om han havde hjertet fuldt af kærlighed 
til en anden , så var sindet fuldt af savn og 
længsel — rigtignok også efter en anden . 
Se , først var det jo blot  » flirt «  og kurmageri . 
De legede  » gode venner «  . Det har 
de nok mærket , det går så let om bord at 
blive ret fortrolige , hvor man kun er henvist til 
hinanden . Det bevises aller bedst ved alt det , 
jeg sidder her og fortæller dem om — min ven . 
Og så var der jo det , at hun kunne ingen 
ting , var så uvidende og ubelæst som et barn 
på fire år . Noget skulle de tale om hele 
den udslagne dag . Så blev det kærlighed og 
alt , hvad dertil hører . 
Hun havde svært meget på hjerte , da 
der først gik hul på posen . Hun var åbenmundet 
og naturlig som en ganske lille pige og 
fortalte muntert løst og fast om sin tidlige 
ungdom , sine drømme og længsler . Og det 
var det underlige , at selv om hun var næsten 
kåd , beholdt hun både om mund og øjne det 

vemodige udtryk , der lige fra først af fangede 
Knud . 
Hun havde , fortalte hun , blandt andre sværmet 
for en officer , da hun kun var tolv år gammel , 
en , hun blot så gå forbi fra vinduet . Å , 
han var så smuk , så lys i huden og med 
hår næsten som sølv , og han var også 
dansk og kongens adjudant . Og så fik Knud 
et blik , et fløjelsblødt strejfende , der sagde en 
hel del og gjorde ham hed . Men , sladrede 
hun videre , ham kunne hun ikke få , for han 
blev allerede gift , inden hun var voksen . Ikke 
med en dansk , nej , med en grækerinde . Og 
hende — hende hadede hun endnu den dag i 
dag ! For resten også ham ! Efter beskrivelsen 
kunne Knud tænke sig , hvem det var . 
Han kendte manden . Så lo han og spurgte 
om grunden til hendes had . Jo , begyndte 
hun igen , en dag , det var inden han var gift , 
gik hun med sin mama på gaden . Så mødte 
de ham . Han strøg lige forbi og så på hende 
med et beundrende blik , der for hende gennem 
hjærtet og voldte en gløden og brænden , hun 
aldrig før kendte til . Og inden hun vidste af 

det , havde hun hvisket ganske sagte til ham : 
» Jeg elsker dem ! « 
Men han — å , han ! Hun knyttede de 
bitte hænder i fuldstændigt raseri og skar 
næsten tænder som et rigtigt lille rovdyr . Ja , 
han trak kun på skuldrene og smilte , ganske 
hånligt , idet han hviskedee igen :  » Du er alt for 
lille , du små ! « 
Og så fulgte der en strøm af lidenskabelige 
ord . Hun skældte ham ud for alt det 
værste , hun vidste , både på fransk og græsk . 
Hun var uimodståelig i sin heftige vrede , 
der klædte hende så pudsigt , at Knud måtte 
le , så det klukkede i ham — og til sidst lo hun 
med . 
Et par år efter var hun voksen , og så 
blev hun selv gift , og det var et -anderledes 
godt parti . Hun slog med nakken og knejsede 
med det lille hoved , mens øjnene tindrede af 
stolthed og skadefryd . En af de rigeste mænd 
i Athen , en belgisk ingeniør — det var hans 
forældre , hun havde besøgt i Brussel i år , 
— og når hun kørte i sin egen ekvipage , 
havde et hus i Athen , landsted i Falero , måtte 

officerens frue gå på sin fod , og deres bopæl , 
uf , en lille , ussel lejlighed , havde hun hørt , 
som ikke lå i Hermesgade , men i en eller 
anden afkrog , hun næppe kendte af navn . 
Så spurgte Knud :  » Nå , men manden 
for al denne herlighed ? « 
Og så var det , som pludselig lyset sluktes 
ud i det yndige ansigt . Det blev så underlig 
tomt . Skikkelsen slappedes , sank sammen under 
silkekåbens folder , der dækkede hende helt . 
Hun svarede lidt tonløst og med et langt suk : 
» Jo , han er meget god — men , ak , 
monsieur , så gammel ! « 
Og ved de sidste ord trak hun de runde 
skuldre helt op til ørerne med en ganske håbløs 
mine . 
Så spurgte Knud prøvende : 
» Og slet ingen ven til trøst ? « 
Det gav et lille sæt i hende , og næsten så 
hun ud , som blev hun vred . Men så vendte 
hun dog straks blikket åbent og frit imod 
hans og svarede , atter med et skuldertræk 
og et sørgmodigt smil , der tydelig fortalte om 

hendes hjærteve og al hendes unge længsel , 
der gik ganske spildt : 
» Ikke — endnu ! « 
Det smil gik Knud til hjertet , der formelig 
blødte i hans bryst . Han syntes rent ud , det 
var synd for hende . Og der kom over ham 
en indskydelse , en af de stærke , der stundom 
fødes i mandens sind , sådan lige i et nu , til 
at tage hende i sine arme , knuge hende til sig 
og være den , der gav hende alt det , hendes 
ungdom og hendes længsel havde behov . 
Men den gang besindede han sig dog . 
Hvoraf det egentlig kom , er ikke godt at vide , 
måske dog blot , fordi de ikke var alene . De 
sad på dækket , og dér er øjne alle vegne . 
Han lod sig nøje med at tage hendes hånd og 
give den et Kys . Og selv om det brændte 
lidt hedt , så blev det jo derved . I hendes øjne 
kom der store tårer , og hun hviskedee blødt , at 
han var rigtig rar og forstod hende så godt . 
Og så gik hver til sit . 
Men siden den dag flyttede han ud af sin 
kahyt — den var indenfor salonen , lige ved 
siden af hendes — og tog bolig for natten i 

bestiklukafet på dækket under et eller andet 
påskud , jeg har glemt hvilket . Han mærkede 
nok , at nærheden var farlig og svanger med 
hede drømme . For det stod ham dog klart , at 
det var Ellen , han elskede , selv om han nu og 
da droges af sin lyst til den dejlige unge kvinde , 
der sov ham så nær . 
Kort at fortælle , der sker jo alligevel 
sjældent noget slemt for en redelig mand , der 
holder af sin kæreste på den rette maner , med 
mindre lejligheden kommer til og vrider døren 
på klem , så skæbnen kan smutte ind . 
Og lejligheden kom her i skikkelse af en 
storm . 
Det var i rejsens sidste dage . Sejladsen 
var hidtil blot og bar fornøjelse . Næppe nogen 
vind , om dagen varme og solskin , nætterne 
med måneskin sådan omtrent som i aften . 
Men farvandet her omkring er lumsk . Og lige 
med ét , da de var i det græske arkipelag , kom 
der uvejr i luften , vinden blev kontrær , blæste 
op , så det havde skik , og søen satte til vejrs . 
Da natten kom , var det rigtig stygt . Mellem 
alle disse forbandede øer er der skær og grunde , 

man må vare sig for , og Knud var , det 
forstår sig , på kommandobroen og havde 
nok at gøre med navigeringen i det vanskelige 
farvand . 
Den lille frue var gået ned , allerede tidlig 
på aftenen efter Knuds råd , da han så vejret 
forandre sig . For resten var det heller ikke mere 
mellem dem solskin og stille vejr . De var 
komne på kant . Han havde endelig for alvor 
mærket faren og taget et tag i sig selv . For 
han følte , det galdt . Det var ikke længer 
flirtation blot , eller sådan lidt  » Skibsvarme «  , 
som vi kalder det . Og heller ikke alene det , 
at hans sanser råbte gevalt , det havde han 
kendt før , og , herregud , han var ingen dydsdragon . 
Men , siden Ellen blev hans brud , holdt 
han sig jo nogenlunde i skindet . 
Nej , nu var det noget andet , som var på 
spil , drillevornt og så underlig forkert . For 
skønt Ellen havde hans hjerte helt , udelt , syntes 
han , så var det nu ikke altid hende , han tænkte 
på , når han blussede og brændte , som fanden 
var løs . Og skønt han vidste , Ellen længtes og 
var af kød og blod som han selv , så syntes 

han ikke sådan synd i hende som i den dejlige , 
unge frue , der havde en gammel mand . Han 
længtes efter Ellen som en mand efter sin kone 
og følte dog en lyst , en trang til at stille den 
andens savn , der også blev hans eget — og 
næsten var stærkere end han selv . 
Hun hang med hovedet , var bleven så 
stille . Det var , som om hun altid bad , skønt 
hun lod kold og mut og holdt sig for sig selv . 
Han turde næsten ikke se hende i øjnene mere ; 
ti det , han så derinde , gav så glødende svar , 
trods hendes tilsyneladende kølighed , at hans 
egen ild flammede desto mere . 
Den nat havde han nu nok at tage vare . 
Han var kun tilkøjs et par timer , blev så 
purret ud hen ad midnat . Da blæste det en storm 
og var begsort omkring dem . Og der på 
broen i sit kald var han ganske rolig , passede 
sin geschæft , røg sin cigaret og tænkte ikke et 
øjeblik på andet end at finde vej og skaffe 
skuden sikkert i havn . 
Men så er der pludselig en af mandskabet 
— det var hovmesterens dreng — som trækker 

ham i kavajen og siger noget til ham , som han 
ikke forstår . 
» For satan , drivert , hvad er det , du mumler 
om ? Hvad er der i vejen — gå fanden i 
vold ! «  brølede Knud arrig . Drengen forsvandt , 
som han kom . 
Men lidt efter kommer iste styrmand — 
nu skulle han have vagt — og så siger han 
til Knud , da der var lidt pusterum mellem to af 
stormens kast : 
» Ja , undskyld , hr . Kaptajn , men det er 
vist galt fat dernede med den lille madame . 
Både ammen og jomfruen hyler , som de var 
besatte , og råber i munden på hinanden noget , 
jeg skulle sige til dem , noget fransk om smør 
og pør . Det var , ligesom jeg kom ud af lukafet , 
og så’ ind ad den åbne dør . Og der inde 
på sofaen i salonen , der ligger hun — 
sikken et syn ! Kaptejnen må vist ned at holde 
lidt skik — » 
» Godt , tag vagten . Khrsen er nord halv 
ost . Jeg kommer straks igen , «  brummede Knud 
kort og gik ned . 

han hørte allerede på kahytstrappen et 
farligt postyr , og da han kom indenfor , var der 
jo også en nydelig redelighed . Ammen var 
søsyg derinde i køjen , barnet lå og skreg i 
vilden sky , og om kap med det hvinede mamsellen , 
hver gang skuden duvede og tog en sø 
over sig . Hun sad halvnøgen på en stol og 
holdt sig krampagtig fast , mens hun spjættede 
med benene , kastede op og hele tiden råbte 
på hjælp for madame :  » elle se meurt de 
peur ! «  det var nok det , styrmanden havde hørt . 
Den eneste stille var hende , den unge , 
græske frue , som halvt lå , halvt sad i 
sofaen . Men det var ikke ro , der stod at læse 
i de blege , stive træk , nej , det var dødsangst , 
en rædsel , som havde opgivet alt . 
Nu var der jo ikke spor af fare på nogen 
kant , og for en sømand at se landfolks angst 
om bord for det kære liv , så snart det blæser 
en smule , eller søen går lidt højt , det har sin 
komiske side , ganske vist . Men det er også 
ærgerligt og gør en gal i parykken . Det blev 
Knud også nu . Han skældte det vrælende 
kvindemenneske huden fuld , hjalp hende ind i 

kahytten , kommanderede hende i seng og svor 
og bandte vredt , at hvis de ikke lystrede , og 
hvis han hørte et kny , hev han dem over bord . 
Barnet tog han fra ammen , tyssede det til 
ro på sin arm . Drengen faldt straks i søvn . 
Og da han kunne tænke sig , mamsellen var 
tilkøjs , gik han ind , lagde barnet i ammens 
arm , gav kort besked om at bruge  » Bakkerne «  , 
kom ud igen , lukkede døren efter sig og gik 
så hen til hende . 
Hun sad endnu som før , og ved lampens 
flakkende skær — skuden slingrede jo svært — 
kunne han se , når lyset faldt over hendes 
ansigt , at rædslen havde løst sig op i en slags 
hengivelse i skæbnen . Da han bøjede sig over 
hende og begyndte at tale fornuft , det skulle 
da være meningen , rejste hun sig op . Og 
så følte han pludselig to arme om sin Hals , 
følte sig trykket mod et bølgende bryst , kåben 
gled til side , og indenfor den var der en natdragts 
tynde lin , og så hviskedee hun med en 
stemme , skælvende og øm af lidenskab , der i 
dette øjeblik næsten var sublim : 

» Monsieur «  , hun kunne ikke udtale 
hans navn ,  » jeg er ikke mere bange , for 
vi dør jo sammen , og jeg vil dø i dine 
arme — « 
Ja , min frue og min frøken , hvad svar 
har en mand til det ? Notabene , når han selv 
allerede er mere end halvvejs tagen af den , 
der siger sådan . Det faldt så naturligt , så 
ganske af sig selv , at han tog hende i sine 
arme , bar hende ind i hendes kahyt og blev 
der inde . 
Og så var det jo heldigt af mange grunde , 
at stormen tog af , så styrmanden kunne klare 
den vanskelige sejlads , skønt det var mod Knuds 
pligt at lade ham gøre det alene . 
Her brød kaptejnen af , fik en ny kop 
kaffe , skænkede sig en likør og drak den ud 
til bunds . 
Så begyndte han igen , henvendt til den 
unge mand : 
» Nu ved vist i alt fald de , at et er rusens 
glæder , navnlig når man til daglig er en nogenlunde 
ædru natur , et andet er  » Dagen derpå . « 

i dette tilfælde gik det dog lettere , end man 
skulle tro . For det første havde rejsen ende , 
just hen ad aften næste dag . For det andet 
var den lille frue , om hun end manglede lærdom 
og erfaring , ikke så lidt verdensklog . Og så 
er der mere fornuft , ja , ligefrem mere kold 
forstand , til trods for deres hjærters og sansers 
hede , i sådan en sydlænderindes lille finger 
end i en af vore damers hele person . De sydlandske 
tænker erotisk , om jeg må bruge et 
aflægs ord , næsten i takt med manden , og 
af højtidelighed og sentimentalitet er der ikke i 
dem spor . Det var der da ikke i hende . 
Knud havde belavet sig på at give en både 
lang og bred forklaring om sine forpligtelser i 
hjemmet , om sin  » rigtige «  kærlighed . Det kunne 
han sparet sig . Den halve dag sov hun hen , 
og da hun kom op på dækket inden lunch , 
var hun glad som en lærke , munter , ja , næsten 
kåd som en delfin . Han fik forelskede blikke , 
gav vel også nogle igen . Men de blev slet ikke 
ene ; der var travlt både oppe og nede den 
dag , kufferterne skulle pakkes i kahytten , 
skibet gøres klart på dækket . Og , vigtigst af 


det hele , fruen skulle gøre toilette , ti inden 
aften og dineren nåde de piræus . Så kom 
le mari med ekvipagen for at hente hende 
hjem , og når hun kørte ind i Athen ville hun 
være smuk som en prinsesse , det fulgte af 
sig selv . 
Alt dette gjorde Knud let om hjertet . Han 
havde haft slemme bid af samvittigheden , af 
anger og sorg over sin utroskab mod Ellen , 
kan de nok forstå . Men dette hjalp . Det 
hele var altså ikke så farligt , stor skade var 
ikke sket . 
Så kom endelig afskedsøjeblikket — de 
var havnen nær — og med det kom mamsellen , 
der bad ham  » ulejlige sig ned til madame , der 
ville sige monsieur farvel . «  hun blev diskret 
der ude , hun havde måske fået ordre om at 
gå andet steds hen . 
Salonen var tom . Han hørte ammen pusle 
med barnet i kahytten ved den modsatte side 
af hendes . 
Og så kom hun . Strålende dejlig i et 
luftigt brusseler-toilette af lys lilla silke og 
masser af hvide fjer . Hun lagde hænderne let 

på hans skulder , spidsede sin mund , hendes 
øjne lyste ildfuldt og dog lystig-skælmsk . Så 
hviskedee hun ganske sagte med en lille hentydning 
til det , hun havde fortalt om officeren : 
» jeg elsker dig — «  og føjede så til med læberne 
mod hans mund :  » du kommer til middag i dag 
og i morgen i mit hjem , og hver gang skibet 
er i piræus havn mødes vi , ikke sandt , du 
dejlige mand ! « 
Så lød der skridt udenfor døren , det var 
mamsellen , som kom igen . 
» Ikke sandt , monsieur , jeg er pæn til at 
tage mod min mand ? «  hun rakte ham hånden , 
sagde dameagtig farvel og tak for al omhu , 
og så gik hun ind , hvor ammen klædte barnet 
på i stiveste stads . 
Knud var helt fortumlet , sagde ikke et 
eneste ord og spillede vist en lidt fåret rolle , 
især da manden kom om bord . 
En svær , halvgammel belgier , men for 
resten en gentleman . Skrækkelig forelsket i 
konen på en ydmyg , fjottet-rørende måde , der 
generede Knud en smule , og rent forgabet i sin 
dreng . Fruen lod sig kysse på begge kinder 

med en lidt doven ynde og en ligelad mine , 
men da han ville vove mere , blev hun mut , 
vendte ham ryggen uden videre , sagde højt og 
ganske vredt :  » å fy— vent dog , til vi kommer 
hjem , du er ikke rigtig klog ! «  så hang han 
med hovedet og så ulykkelig ud . Stakkels , 
gamle fyr , tænkte Knud og blev lidt utilpas 
over mandens håndtryk og venlige tak til ham 
for hans godhed på rejsen mod hans barn og 
hans kone , især da han endte med at bede 
ham til middag samme dag . Det var jo nær 
ved det tragi-komiske , ser de , og Knud blev en 
smule rød i kinderne , hun derimod var ganske 
ubevægelig . Lidt forfjamsket sagde han tak for 
indbydelsen , men afslog den dog : han kunne 
umuligt gå fra skibet den aller første dag . 
» Jo vist , kan de så — det lovede de 
bestemt , «  bad hun og blev bleg , halvvejs af 
vrede , øjnene gnistrede , kunne han se , men 
halvvejs fandt han skuffelse og smerte i deres 
mørke dyb og så den vemodsfulde gløden , 
han kendte og ikke kunne modstå — ikke 
nu mere . 

så sagde Knud ja og  » holdt indtog «  i 
Athen i belgierens ekvipage på hæderspladsen 
ved siden af fruen , manden lige overfor med 
ammen og barnet . 
To døgn lå skibet ved piræus , men så 
kun lidt til sin kaptajn , der i den belgiske 
ingeniørs flotte villa i Falero — de var flyttet 
ud på landet — svælgede i alt , hvad rigdom 
elegance og en meget smuk og venlig værtinde 
har at byde . 
Og så må jeg jo ud med , at på vejen 
hjem fra sorte havet anløber disse skibe også 
piræus — det ser kong Georg helst — og 
Knud var ingen helt , men gik i land og til 
Falero . 
Og nu kommer humlen . For de må slet 
ikke tro , at hans hjerte var i stykker . Nej , 
det var , trods alt , Ellens helt . I de første af 
hjemrejsens dage syntes ham , ganske vist , skibet 
tomt . Han kedede sig , følte sig ene , så nu og 
da i sin fantasi en henrivende skikkelses bløde , 
fulde former , han havde haft i favn . 
Men alt det kom kun som en gysning , en 
efterdønning af lidenskabens storm , som ganske 

lagde sig til ro , jo nærmere han nåde hjemmet 
og Ellen . Og da han endelig i antwerpen fik 
brev om , at hun nu var rask , at brylluppet 
kunne stå når som helst , og at alt var beredt , 
ja , så var hans sind blæst rent for enhver anden 
tanke , end at Ellen var hans brud og den eneste 
på jorden , han ville kalde sin . 
» Ja , det takker fanden ham for , «  mumlede 
den unge , nygifte mand og lo . 
» Men Ellen — hvad sagde hun ? «  afbrød 
hans frue strengt .  » Blev de virkelig gift ? « 
» Ja , såmænd gjorde de så — og hun blev 
en lykkelig kone , og er det endnu , «  svarede 
kaptejnen sindig og føjede så til med et 
usikkert smil ,  » men , kære frue , de må gemme 
deres dom lidt endnu . For — historien er 
ikke dermed ude . Nej , ser de , efter bryllupet 
fulgte jo fryd og gammen . Knuds koffarditid 
var vel ikke omme , men han fik en anden 
puttet ind i sit sted , og i et halvt årstid drev 
han den af i land med Ellen og med kærlighed 
og Kys og klap både ved dag og nat . Og 
det kan ikke nægtes , det er en lykkelig tid , 
måske den allerbedste i et menneskes liv . Men 

lidt efter lidt fik dog Knud uro i blodet , og i 
ham rørte sig stærkt den gamle trang til vandet 
og til at føle under sine fødder plankerne i en 
skude . 
Dette driveri i land gjorde ham hovedet 
kruset . Men så var der det gale , at i marinen 
fandtes ikke spor af brug for hans tjeneste . 
Der var fuldt op af andre , som skulle til fadet 
først . Det kunne vare år , inden han nu fik 
udkommando , og fik han endelig en , så var 
det kun at sjaske rundt i en kanonbåd eller en 
anden sådan træsko . Det er jo lærerigt for 
resten , så fremt man tror på krig , men Knud 
var først i anden række militær . Det , hvorpå 
det for ham kom an , var at være sømand , om 
også blot for at leve på vandet . 
Han blev såmænd ganske melankolsk til sidst , 
og som følge deraf begyndte Ellen også 
at fange griller . Han blev gnaven og tvær , 
ganske mod sin vane , og det gik ud over 
hende . Så en gang tog han det over tværs 
og sagde til Ellen , hvad der var i vejen . 
Han ville , måtte ud at sejle , gik til 

koffardis igen , om det skulle være , ellers blev 
han gal . 
Og Ellen , kære frue , hun er i alle dele 
en rigtig fornuftig , lille kone . Hun hverken 
græd eller lamenterede , men sagde blot kønt og 
stille :  » rejs , min egen ven , du kommer jo 
igen , og så — å , Knud , hvilken glæde ! «  og 
det siger jeg dem , at aldrig har nogen kone 
fået sådant et favntag af sin mand , som det , 
hun fik for de ord . 
Helst havde han taget hende med , og så 
var al ting jo gået godt , men hun tålte ikke 
søen , kunne slet ikke vænne sig til den , og var , 
som sagt , just ikke kæmpestærk . 
Han fik sig arrangeret . Det faldt hårdt . 
Svigerforældrene slog hænderne sammen og råbte 
ak og ve , for han måtte  » uden for nummer «  , 
på anden måde lod det sig ikke gøre . 
Og skæbnen ville atter , at det just blev i 
denne fart . 
Se , Knud havde jo imens næsten helt glemt 
sin frue fra Athen . Havde han nogle mindelser , 
så var det hans samvittighed , der prikkede ham 
en gang imellem overfor Ellen , forstår sig . 

som sagt , han havde glemt . Men da han 
første gang igen nærmede sig piræus — ja , 
det er sagtens svært at gøre navnlig damerne 
begribeligt , hvordan det er fat med en mand , 
der elsker sin kone , har været nygift ægtemand 
kun i nogle måneder , og så i fire , fem uger 
vandrer på et dæk og har for sig en tid , der 
er mindst lige så lang , inden han ser hende igen . 
Da han altså kom piræus nær , vågnede 
hukommelsen eller , jeg ved fanden , hvad 
det var , og han begyndte at spekulere på , 
hvordan det møde , som måske kunne finde 
sted mellem ham og den græske frue , ville 
løbe af . Naturligvis ville han være Ellen tro . 
Han var jo nu ægtemand . Det hele for hans 
part var glemt og skulle være endt . Men hun , 
den anden , sæt hun ikke havde haft så kort en 
hukommelse , og ventede — eller kom ? 
Det løb ham , ganske vist , koldt ned ad 
ryggen ved den tanke , men i hans årer 
brændte blodet , og hjertet tog på at banke . 
Og hvor meget han end jog det væk , så kom 
det igen ligesom på trods og gjorde ham til sidst 
rent spil-tosset , så han rigtig ønskede , han 

kunne gå forbi piræus denne gang . Men 
dér er der ikke som i flere af de andre havne 
noget , der hedder forbi . Der skal man ind , 
både når man går ud og hjem . 
Jeg kan ikke latin og er bange for at 
citere galt , men der er på det sprog et mundheld , 
der siger noget om naturen og en heks , 
der kommer igen . I ham var det nu oven i 
købet en dejlig og bedårende lille heks , der 
kom igen og igen , så tit han end fik drevet 
hende ud af sit sind . 
Og vil de så tænke dem , hun kom , 
gud hjælpe mig , om bord kun ganske få 
timer , efter at skuden løb i havn . Ja — ikke 
alene . Hun var meget dreven i at holde på 
konveniensen . Ammen og barnet havde hun 
med . Ærinde også . Der var blandt godset i 
lasten til hende , det vidste iste styrmand 
men ikke Knud , adskillige kasser og æsker med 
stads fra Brussel pr . Antwerpen . Og desuden : 
» vor elskværdige vært og kaptajn fra foråret , « 
Sagde hun ,  » skulle jo se , hvor stor drengen var 
bleven , og — havde han helt glemt hans mor ? « 
Spurgte hun med hovedet lidt på siden inde i 

den koketteste lille hat . Madonna-smilet bævede 
om munden , det dybe blik sagde , at hun 
huskede alt , som var det hændt i går . Og så 
mærkede han , at de små behandskede hænder , 
hun rakte ham , rystede inden i hans . Ja , så 
var han væk . Han havde nær krammet dem 
itu , inden han gav slip . Andet turde han ikke , 
for det var nede i kahytten , ammen stod hos , 
og hovmestren gik ind og ud for at servere alt , 
hvad der hørte til en apéritif . 
Og så , pludrede hun videre , skulle hun 
hilse fra sin mand , han beklagede meget , at han 
denne gang ikke kunne være vært for kaptejnen . 
» Han er inde i bjærgene , å , og har frygtelig 
travlt med at anlægge en ny jærnbane , bygge 
broer og viadukter , «  forklarede hun .  » Han 
kommer kun hjem hver tredje , fjerde dag , 
så , hvis de vil beære vort hus , må de tage 
til takke med mig — alene . «  det sidste ord 
fik et lile eftertryk , uhørligt for andre øren , 
men så forjættende for Knuds , at han blev 
ganske svimmel , og om han skulle døet i det 
samme , han måtte besvare hendes blik , som 

han gjorde , med et , der lovede at komme , som 
hun bød . 
Og Knud indfandt sig præcis til middag 
efter landets skik hen ad aften . 
Se , i mellemtiden , inden han gik derhen , 
fik han jo atter besøg af sin samvittighed , af 
ruelse og anger , syntes , det var synd for hans 
søde lille kone , om noget skulle hænde , han 
ikke kunne sige hende , når han kom hjem . 
Og så fortalte han sig selv , at han ville være 
stærk og ikke lade sig friste til fald . Naturligvis 
kunne han ikke blive borte , da han havde lovet 
at komme , men han ville blot gå derhen for 
at sige hende , som det var , at han var gift derhjemme , 
elskede sin kone og ikke ville svigte 
sin pligt , at de derfor godt kunne  » være venner «  , 
kunne ses og mødes , have det hyggeligt sammen , 
men ikke mere . 
Huset lå i byens aller fineste gade . Det 
var allerede sent på året , og de var flyttet 
ind til Athen . Udenpå var det i ren gammelgræsk 
stil . Indeni en vidunderlig blanding af 
antik og moderne luksus og raffinement , ordnet 
med den fineste smag — ingeniørens for resten 

— og især var det kabinet , der var hendes , og 
hvori han blev ført ind , den skønneste indfatning 
af husets ædelsten . 
Hun havde  » klædt sig om til middag for 
at gøre ære af sin gæst , «  sagde hun . Og da 
hun kom ham i møde , blændedes han næsten af 
hendes dejlighed . Det forstår sig , dejlig var 
hun altid , men sådan som nu havde han aldrig 
set hende , aldrig set nogen kvinde . Hun var 
klædt i noget blødt , et silkestof af skiftende 
farve , lyst rødt , brunligt og karmoisin , og kjolen 
sad som støbt , sådan ganske glat ligesom et 
skind trukket over formernes svulmende pragt , fra 
halslinningen lige oppe under ørernes fine , rosenrøde 
oval og til ned over den lille bitte fod . 
Det så ud , som havde hun slet intet andet 
på end blot den kjole , og ikke et smykke . 
Et ulasteligt toilette . Og alligevel , jeg ved ikke , 
hvordan det går til , er sådan en kjole , der 
dækker og dog røber alt , hvad man ikke ser , 
langt mere æggende , fristende end en nok så 
koket arrangeret nøgenhed . 
Knud drak al denne skønhed ind lidt på afstand , 
men underligt nok , blev kun mere tørstig 

og længtes blot efter at sætte bægret helt for 
munden . 
Det lod sig ikke gøre straks . De hilste 
ceremonielt på hinanden , for mamsellen fulgte 
ind med madame og bar alskens pakkenilliker 
i hånden , vifte og æsker og flasker , og , gud 
véd hvad mere , som hun lagde på et lille bord 
ved siden af en sofa , muligvis fruens sædvanlige 
plads . Men endnu inden mamsellen var 
forsvunden , hændte et af disse småtræf , der 
næsten ser ud som en tanke . Med sit lommetørklæde 
kom Knud til at rive op af sin lomme 
et cigaretetui af sølv med monogram , som han 
havde fået af Ellen . Og så var samvittigheden 
der igen og hviskedee :  » vær en mand , løb — 
løb , alt hvad du kan , inden det er for silde . « 
Men nu var de alene , og hendes blik 
indbød ham til at sidde ved siden af hende i 
den lille sofa , hvor der kun var grumme lidt 
plads . Hun lagde fingeren på munden og sagde , 
næsten uden lyd :  » vi må hviske , og når 
tjeneren kommer ind — han banker altid på 
— står du der midt på gulvet , rank som en 
pind — «  og så lo hun , å , en latter , blød og 

kælen , sagde Knud , og i det samme krøb hun 
ind som en katunge til hans bryst . 
Den kolde sved stod ham på panden . 
Nu galdt det , sagde han til sig selv og troede , 
han blot løselig lagde armen om hendes skulder , 
men knugede hende dog , så det næsten gjorde 
ondt . Og så begyndte han stammende at sige 
hende , at — at han havde noget på hjerte , 
noget , han måtte ud med , og som — men 
ordene hang ham fast i halsen . Han begyndte 
igen , blev atter stikkende i det , for 
det var tydeligt , hun hørte slet ikke , hvad han 
sagde . Hun havde travlt med at vikle sine små 
hvide fingre ind og ud af hans skæg . 
Men endelig mærkede hun sagtens , at noget 
var på færde , bøjede nakken tilbage , så på 
ham fra neden op og hviskedee skælmsk :  » hvor 
du er bange ! Jeg siger dig jo , her kommer 
ingen ind uden at banke . Jeg venter på et 
Kys , og jeg har længtes — længtes , min ven « 
Og atter følte han hende skælve , denne gang 
hele hendes person . 
Men nu skulle det ud ! Og så sagde han , 
snappende efter vejret , noget rent fjollet vrøvl , 

som han kørte sammen — at også han , men 
— og så noget om pligter og gode venner — 
og at han var gift . 
Det sprog forstod hun ikke , og virkningen 
blev derefter . Desuden var han allerede helt 
reven hen . Ordene kom så tæt ved hendes 
læber , at det næsten blev et Kys . Og så var 
der jo det , at hun var ikke ganske den samme 
kvinde som sidst . Hun havde fået i tilgift til 
alt det andet en næsten dæmonisk ynde , som var 
hun bleven forfaren i den kunst at dåre og sin 
magt helt bevidst . 
Hun svarede på hans tirader med et smil , 
et klogt og berusende sødt : 
» Kære , det er jeg jo også — hvad gør 
det os ? « 
Overfor den logik følte Knud sig både 
dum og lille , havde intet at sige . Men i det 
samme spilede hun øjnene op , drog sig lidt fra 
ham — Knud holdt dog fast , endnu hidsigere 
end før — og så sagde hun , det kom helt 
hvast med et lyn i øjet : 
» Din kone — ? Hvor er hun ? Er hun 
med ? « 

» Vist ej , hun er i København , «  skyndte 
Knud sig at svare . 
» Og hvor er det ? « 
» Langt , langt borte — højt oppe imod nord . 
Men — « 
» Ah ! «  hun drog et befriende suk , gled 
atter ind i hans favn , så på ham sådan som 
før , nede fra op , øjnene var halvt lukkede og i 
dem en længselsfuld flamme , der kun æggede 
hans tørst . 
Så mødtes deres læber i et glødende Kys . 
Men i det samme bankede tjeneren på 
døren og meldte , at der var serveret . Knud 
stod korrekt , hvor han skulle være . De gik 
muntert til bords . Han blev der den nat og 
flere . 
En månedstid efter kom han igen , og på 
de to , tre næste rejser traf det sig altid så , at 
der fra Brussel over antwerpen var et eller 
andet med skibet , som han skulle bringe den 
små i Athen , eller hun hente om bord . Og 
Knud levede , så længe det stod på , delt mellem 
græsk lyksalighed , anger , ruelse og sin rigtige 
kærlighed til Ellen , der var og blev ham — det 

forsikrer jeg dem , den eneste , der havde hans 
hjærte , men som rigtignok intet anede af det hele . 
Det faldt ham jo ikke svært at skjule sin 
stjålne glæde . Han var ikke stiv i pennen , 
skrev sjældent hjem og ikke mange enkeltheder . 
Den belgiske ingeniørs familie i Athen nævnede 
han ikke . Og i sit hjem , i Ellens nærhed 
var han hyggelig og glad og meget forelsket . 
Ellen stillede ham altid frem som et eksempel 
til efterfølgelse for sine veninders mænd , og i 
hendes øjne var og blev han et mønster på en 
god og kærlig ægtemand . 
På den fjerde rejse hændte så det mærkelige , 
at der denne gang intet gods på den 
græske frues navn blev bragt om bord i 
antwerpen , ikke den mindste æske eller 
pakke , nej , ikke en snus . Og da han kom til 
piræus , gik hele den første dag , uden at han 
hverken hørte eller så ringeste spor af hende , 
eller fik noget bud . 
Det var tidligt på foråret . Men da han 
kom til huset i Athen ved aftentid , var det 
lukket . Fruen var allerede i Falero , gav portneren 
besked . 

dér tog han sporenstregs ud næste dag 
naturligvis . Jo , madame var hjemme , og han 
- blev ført ind i hendes boudoir , det , han 
kendte så godt , ved siden af soveværelset . 
Der sad en dame under en baldakin på altanen , 
eller rettere lå på en kurve-chaiselongue i et 
yppigt halvnegligée . Men det var ikke hende 
— eller var det ? Han troede næsten ikke sine 
sanser . Intet udråb , ingen springen op som 
ellers . Nej , hun blev ganske rolig og ligegyldig 
liggende , rakte ham næppe hånden , da 
han bukkende sagde goddag . Det så næsten ud 
som om hun ikke kendte ham , men hilste på 
en fremmed . 
» Goddag , monsieur , hvor de er god at 
søge mig op her ude , «  sagde hun koldt og 
nonchalant , pegede på en stol , der stod ved 
hendes fod , næsten i den anden ende af altanen . 

og da han , lidt benovet , men med vanlig 
ugenerthed ville kysse hendes kind , viftede hun 
ham væk med en gestus omtrent som den , 
man bruger overfor et næsvist insekt . 

så ringede hun , lod mamsellen , der straks 
kom ind , bringe sorbet og cigaretter , bød ham 
sukkergodt , spurgte om hans rejse hertil , om 
hvor snart han skulle bort , og mere ganske 
ligegyldigt . Og til sin store forbavselse så han , 
at hun gav mamsellen et vink om at blive i 
stuen . 
Serveringen blev også svært hurtig taget 
bort , og mamsellen fik travlt , mærkede han 
nok , med at gøre i stand til fruens middagstoilette . 
Hun blev mere og mere tavs og 
distrait og ligesom utålmodig , sendte også nu 
og da et spejdende blik ud over haven til 
vejen . 
Så var der til sidst ikke andet for , end at 
han måtte tage afsked . Den var meget kort . 
Hun bad ham ikke komme igen . Hun var på 
alle måder ganske utilnærmelig , det følte Knud 
godt og sjokkede omsider af . Ja , det udtryk 
brugte han om sig selv i sine tanker , da han 
på vejen ud forgæves brød sit hoved med , 
hvad det alt sammen havde at betyde . Han 
var vred , meget skuffet og ærgerlig på hende , 

på sig selv , og på kant , syntes han , med hele 
verden . 
Men til alt held kom dog skæbnen , der 
havde narret ham så tit , denne gang hans 
forstand til hjælp . 
Villaen lå i en have , hegnet ind af en 
vinklædt mur . I muren en port . Idet han gik 
ud , mødte han , min sandten , en gammel bekendt . 
Det var en dansk officer , som gjorde 
tjeneste allerede i flere år i kong Georgs 
hær og var hans adjudant . Han var solbrændt , 
men lys i huden , håret blond , næsten som 
sølv , en køn og statelig fyr , om end måske 
lidt ældre end Knud . 
De hilste høflig på hinanden , talte om 
vind og vejr , og spurgte så til hinandens 
koner . Officeren var gift med en grækerinde , og 
Knud gjorde visit hos dem , når han kom til 
Athen . 
Så blev der en pause , lidt pinlig , især for 
Knud . Og så tog de til hatten , slog hælene 
sammen på militær façon , begge to en smule 
røde i kinderne . 
Og Knud gik ud — mens den anden gik ind . 

Knud blev flintrende gal i hovedet , kaldte 
hende ved mange , stygge navne , bandede og 
svor på , at af alle falske kvinder var de græske 
dog de værste o . s . v . 
Men lidt efter lidt lagde jo heden sig , 
efterhånden som blodet fordeltes , og skuffelsen 
faldt til ro . Og så en dag greb han sig i at 
le , om end lidt bittert , af hele historien , og 
lavede en vits :  » Hun samler nok på danske ! « 
Tænkte han . 
Men underligt var det , at netop på den 
rejse hjem , led han mere end nogensinde før af 
samvittighedsnag og alt sådant noget måske 
det blot kom af , at de græske minder nu smagte 
lidt besk — jeg ved det ikke rigtig . Så meget er 
vist , han kom hjem så forelsket i sin kone 
som aldrig før . Mens han var borte , havde 
hun oven i købet født ham en søn , og så rørt 
og lykkelig blev han , at han var lige på nippet 
til at fortælle hende alt og bede om hendes 
tilgivelse . Så barbarisk var han heldigvis ikke . 
» Hvad siger de ? «  udbrød den unge frue 
indigneret .  » Han skriftede ikke , gik ikke en 
gang til bekendelse nu ? « 

» Nej , ikke straks , «  afbrød kaptejnen hende 
sindig ,  » det kom jo senere , da nogle år var 
gået . Og det gav sorg og gråd , voldte vel 
også nogen fortræd . Men , som sagt , Ellen 
er en fornuftig lille kone , og hun har tilgivet 
ham — om end på akkord . « 
» Det er mere , end jeg havde gjort , «  sagde 
fruen heftig .  » Den Knud kan jeg ikke lide , han 
er en umoralsk person — « 
» Måske , «  svarede kaptejnen med et suk , 
» men der er dog det at bemærke , at mænds og 
kvinders moral er i det stykke lidt forskellig . 
Knud elsker sin kone alligevel , i alt fald aller 
mest — « 
» Nej , det er for galt , «  afbrød fruen ham , 
formelig dirrende af harme ,  » vil de virkelig 
vove at tale om kærlighed til hende i et åndedrag 
med — « 
» Ja , gu’ vil jeg så ! Og jeg siger én 
gang til , han elsker hende , og hun er hans 
lyst , hans bedste eje den dag i dag . Det 
andet — herregud lille frue , de er da ikke 
født i går ; det var jo ikke ret , men — de 
må da også kende lidt til mandens natur . 

spørg blot deres ægtemage . Hvad siger de ? « 
Spurgte han og så sig om efter den unge 
mand . 
Men han var forsvunden i tide . 
Den enlige dame havde hidtil intet sagt . 
Hun sad helt overgydt af månens lys , hvor 
det stærkest faldt ind gennem ruden . Hovedet 
var bøjet , og hun pillede ved en sløjfe på 
kjolen . Det så ud , som var hun falden i 
tanker og slet ikke var med i de andres 
passiar . 
Men med et så hun op og sagde — det 
kom næsten , som talte hun til sig selv : 
» Det er vist altid svært at fælde en uhildet 
dom om sligt . At Knud var sin kone utro og 
med sin utroskab gjorde hende fortræd , det er , 
hvordan man så vender og drejer det , ubestrideligt . 
Men , at hun dog kunne tilgive ham , synes 
mig let forståeligt . Har kærlighed rigtig slået 
ct o o o o 
rod , fægter den jo kun for sit eget liv , når 
den tilgiver . Og så er der jo det , at så meget 
beror på , hvad hver især forstår ved sin kærligheds 
Art og værdi . Om værdien af Knuds 
til Ellen kunne man måske strides — « 

» Nej , véd de hvad , «  afbrød kaptejnen 
hende muntert ,  » det vil jeg ikke have diskuteret . 
Knuds kærlighed til sin kone er god nok , det 
svarer jeg for , og når hun er fornøjet med 
ham , har andre ingen ting at sige . Men jeg 
er bleven tør i halsen af den megen talen — 
skal vi ikke have noget at drikker hvad mener 
de ? «  spurgte han den unge mand , der imens var 
kommen ind igen . 
» Jeg giver champagne ! «  foreslog han . 
» Dette her er virkelig rart . « 
» Hvad ønsker damerne ? «  spurgte kaptejnen 
galant . 
» Jeg synes sodavand , »  faldt den unge kone 
ind ,  » men rigtig koldt — « 
» Å , hvor vil du hen ! «  brød hendes mand 
hende af ,  » nej , de , frøken holder med mig , 
ikke sandt ? « 
» Med begge , «  svarede den enlige dame 
muntert og lo .  » Men først champagnen —- og 
så giver kaptejnen konfektrosiner og mandler , 
det hører til om bord , i alt fald i en orlogs- 
mand . « 

6o 
» Det er , hvad det gør ! «  sagde kaptejnen 
og trykkede på det elektriske ringeapparat , gav 
hovmesteren ordre og fik kaffeservicet ryddet 
af vejen . 
Champagnen kom , blev skænket , konfekten 
budt omkring , cigarer og cigaretter tændtes 
på ny . 
Samtalen gik lystig , de kom alle i stemning . 
Sydens lune nat var så dejlig , sindene blev 
lyse . Selv den enlige dame , der ellers var lidt 
tavs , blandede sin bløde , sonore stemme og klare 
latter i det fornøjede kor . 
Her kunne de alle lide hende — mændene 
dog især . Kvinder fandt hende i almindelighed 
» sanselig «  og koket . Mænd forstod hende bedre . 
De vidste af instinkt , at hun var kysk men varm 
overfor en . Måske en og anden , mere skeptisk 
end de andre , føjede til : en ad gangen . Men 
det var ikke sandt . 
Om bord kaldtes hun frøken , men på 
rejsen , når de var i land , tiltaltes hun altid 
med  » Frue «  og var det — på en måde . 
Det blev silde , inden den sidste flaske 
champagne var tømt . Kaptejnen blev kaldt 

bort — og blev borte . De unge folk brød op 
og gik til ro . Kun den enlige dame blev 
siddende endnu . 
Der var ganske stille om bord . Man hørte 
kun vandets skvulpen , skruens dumpe , sitrende 
slag og pludselig den fine klingen af patentloggens 
sølvklokkelyd . 
I vage , bløde billeder gled aftnens indtryk 
gennem hendes hoved . Hun huskede samtalen 
ved middagsbordet om elskovs varighed , om 
utroskab i tanker og utroskab i gerning , om 
kærlighedens mange , underlige veje , og hvordan 
alt dette havde ført til kaptejnens historie — 
og næsten bragt hende på læberne hendes 
egen . Den ville få sin afslutning — eller begynde 
på ny , når denne nat var forbi , når 
skibet i morgen gled ind i havnen . 
I morgen kom svaret på hendes brev , 
det , hun havde skrevet nu på rejsen med så 
megen lønlig angst og sendt af sted i frygt og 
bæven for , hvad udfaldet blev . 
Det var vist blevet lidt højtideligt , lidt 
tungt i formen , ikke rigtig som det skulle være . 

og alligevel — hun havde jo åbnet hele 
sit hjerte , lagt blot hver Vrå , lige til den 
dunkleste i sit sind , mon han så ikke forstod ? 
Å , jo — jo ! 
Hun rejste sig , gik udenfor , stod ved 
rælingen og så ud over det måneglitrende hav , 
og lidt efter lidt samlede sig -i hendes 
tanker det , hun havde skrevet , næsten sætning 
for sætning , og dog stemt i en anden tone , 
en lysere , mere frejdig måske end i det brev , 
hun sendte . 
Et brev . 
Du spørger , hvorfor jeg rejste . Mon du 
ikke ved det selv ? 
Jeg syntes , vi begyndte at blive lidt trætte 
begge to , begyndte at kunne spore , vi gled ind 
i det sindenes dødvande , der så let bliver 
kærlighedens forlis . 
Så greb jeg med begge hænder det tilbud , 
du ved , fra  » mine blade «  om i agurketiden 
at gå på rejse og levere korrespondancer dels 

fra Brussel og charleroi dels fra orienten om 
alt , hvad jeg så . 
Jeg tænkte , at en sådan lille adskillelse 
på tre , fire måneders tid måske kunne klare 
for os , bedre end nok så mange ord , om vi 
var ved  » at glide «  , eller om vi stod fast . 
Jeg måtte bestemme mig hurtig , husker du 
nok , og endnu hurtigere kom jeg af sted . Der 
blev næppe tid til afsked mellem os , end sige 
til lang forklaring — så var jeg allerede om 
bord . 
Et er sikkert , det så sort ud med mig . Jeg 
var på glidebanen og drog vist dig med . Men 
det havde så sine egne grunde , og det er dem , 
jeg vil , du skal vide , før end vi taler om noget 
andet . 
Og derfor må du tjene mig i at komme 
gennem alt dette skriveri . Jeg har , som du vil 
se , søgt at samle alle de små led i den kæde , 
der bragte os til at høre sammen , og i den er 
der en del af mit liv , du endnu næppe kender 
helt , skønt det bestandig har været knyttet til 
dit . Hvorfor jeg ikke sagde dig noget om det 

før , bliver du nok klog på , inden du når til 
enden . 
Hvad du selv kan huske af det følgende , 
kan du jo springe over . Men noget er dig nyt 
bi . a . det , der er hændt mig her på skibet . 
Så længe jeg har kendt dig , har vi været 
venner — det er gammelt , vel en ti , tolv år , 
for vi blev det straks . Det var , da du blev 
gift . Din kone og jeg var lidt i slægt og desuden 
veninder , fra vi begge var små . Jeg fulgte 
med i købet som et slags husinventarium , 
dog ikke i det første år . Så længe lod vi — 
jeg og de andre venner og veninder — jer i 
fred med jeres unge lykke , kom blot nu og da 
som  » Fremmede «  og gæster , der skulle gøres 
stads af . 
Men lidt efter lidt , da den første hede 
havde sat sig — det var jo heldigvis mellem jer 
varmt nok endda — trængte i sagtens begge 
til lidt forstærkning ude fra . Og så kom 
vennerne ind i jeres daglige liv , og blandt dem 
også jeg . 

og det var gode dage ! 
Vor lille kreds , den snævreste , den halve 
snes stykker vi var , havde levet sig sammen , 
vi stod måske hinanden mere og mindre nær , 
men havde det vigtigste fælles : åndsslægtskab 
og sympati . Vi  » tænkte «  højst forskellig , kom 
ofte til modsatte resultater , men den grund , 
hvorpå vi byggede , var den samme : åndsfrihed 
af den videste og ærlig sandhedssøgen . 
Et skilte mig lidt ud fra jer andre . I var 
alle gift uden jeg . Måske var det en af 
grundene til , at jeg af dem alle kom dig og 
din hustru mest nær . Jeg rådede over min tid , 
var fri , i alt fald mere fri end en kone . Havde 
jeg end et hus at passe , så var det min gamle 
faders , og vi to var jo ene . 
Der var altid livligt hos jer , altid kom et 
eller andet på bane af interesse , ofte specielt , 
men hyppigst for alle . Du var ikke meget 
talende , men hvad du sagde var klogt og i 
reglen rigtigt . Jeg havde også for vane mest 
at høre efter , men kunne jo give min mening 
med i laget , når jeg syntes , det var noget , jeg 
forstod . 

vi var ikke bange for at sige hinanden 
imod . Tit vankede der drøje ord uden spor af 
køns- eller personsanseelse . Vi var på lige 
fod og måtte med godt humør tage de sår 
og skrammer , der faldt af under slagets gang , 
ellers blev den , der var muggen , blot let ud . 
Komplimenter kendte vi slet ikke til . Desto 
mere virkede den enkelte anerkendelse , den 
varmt udtalte Ros over et godt eller vittigt svar 
eller noget andet . Den mest sparsomme i den 
henseende var dog du . 
Derfor husker jeg , som var det i går , at du 
en gang sagde til mig : 
» De tier så rart , med hvad de ikke 
forstår dem på — det er sjældent kvindernes 
vane «  . 
Jeg følte , blodet kom mig i kinderne , og 
for at dølge min glæde svarede jeg let hen : 
» Å — det er af lutter dumhed . « 
» Nej , «  sagde du , så sikkert som om du 
rigtig mente det  » det er , fordi de vist er klog . « 
Det vidste jeg bedst med mig selv , at jeg 
ikke var , men at du bedømte mig venligt , gjorde 
mig stolt , og jeg nød et øjebliks forfængelig triumf . 

mest knyttedes jeg til jer , da din kone 
begyndte at skrante . Hun skulle være moder . 
Og allerede den gang var det , at sindssygen 
hos hende viste de første spor . Hende havde 
jeg holdt af , så længe jeg kunne huske . Hun 
var et par år yngre end jeg , og fra ganske 
lille så smuk og yndig , så hjertensgod og 
munter af natur , men ganske vist med hang til 
melankoli . Et forkælet barn , altid båret på 
hænderne , og det var jeg med til så godt 
som nogen ; jeg ordentlig sværmede for hende . 
Forgudet var hun i hjemmet og for resten alle 
vegne , hun havde til alt det andet også den 
lykkelige gave at være elskværdig , at vinde alles 
sind , hvor hun kom hen . Hun havde bogstavelig 
hidtil danset på lutter roser . 
Med svangerskabets lidelser og ulemper , 
der hos hende fik en særlig pinlig form , kom 
nu første gang lidt af livets byrder over hende , 
og det knækkede straks hendes mod . Det 
gjorde vel sit , at der lå sindssyge i den del af 
slægten , hun hørte til . Og hun , der ellers til alle 
havde et smil og venlige ord ; der aldrig sagde 
nej , når nogen bad ; der var lys som dagen og 

rig på alle sindets og hjærtets bedste egenskaber , 
blev under sygdommens indflydelse 
efterhånden forvandlet til en pirrelig , vranten , 
uomgængelig og hård lille egoist . Og alt det 
for et barn , der næppe kom til verden , før det 
var dødt . 
Måske både du og jeg havde nogen skyld , 
behandlede hende forkert . Vi forkælede hende 
om kap . Men lægen rystede jo blot på 
hovedet og sagde , hun måtte føjes . Havde 
barnet levet , er det muligt , hun var bleven helbredet . 
Nu var vist håbet allerede den gang 
ude , skønt ingen af os vidste det , aller mindst du . 
Men i al den strenge tid , i de to , tre 
år , mens sygdommen udviklede sig langsomt , 
lærte jeg først ret at kende , hvad du var værd . 
Din tålmodige , aldrig svigtende ømhed overfor 
hende , din overbærende godhed med alle hendes 
luner og sygelige indfald viste mig , hvor rig 
og stor din kærlighed var til hende . 
Du gik i stadig , stigende angst , det kunne 
jeg godt se , om end du selv lukkede øjnene — 
du ville tro og håbe , og du ville blive ved 

at elske og ære dette stakkels væsen , der næppe 
var menneske mere . 
Mig tålte hun om sig . Jeg var længe den 
eneste , der kunne tale hende til ro . Jeg ved , 
du var mig taknemmelig , men halvvejs lidt 
jaloux , fordi hun sommetider foretrak mit selskab 
for dit . 
Men ikke blot overfor hende så jeg dig , 
som du var . Og den gang , må du huske , 
var jeg ikke forelsket i dig endnu , men iagttog 
dig med rolige , kritiske øjne som min venindes 
mand . 
Jeg kom næsten daglig til jer og på alle 
tider , vågede nu og da om nætterne for at 
skaffe dig hvile og kom sådan også bag 
kulisserne . Og aldrig fandt jeg andet hos dig , 
end hvad jeg kunne holde af . Du , der næsten 
gjorde dig lidt til af din ligegyldighed for 
mennesker i almindelighed , og som ofte stødte 
an ved utilsløret at vise verden din overlegne 
kulde , var på en fornuftig måde god mod dem , 
der trængte . Du var mild i din dom om 
andre , søgte altid at forstå . Du var dine 
venners ven både i ord og gerning . Aldrig 

en løgn kom over dine læber , ikke en gang 
en selskabelig . Du hadede hykleri hos andre , 
og i dit sind var der ikke spor deraf . Ubestikkelig 
retsindig med et lille hang til at ville 
have ret , og dit kloge , skarpsindige hoved kunne 
i reglen få det , når du ville . Men så også 
parat til at anerkende din uret og gøre ærlig 
afbigt , ikke blot i almindelig forstand , nej , du 
havde både evne og vilje til at sætte dig ind i 
andres tankegang og følelsesliv og var åndssmidig 
nok til ud fra deres standpunkt at give 
dem ret . Aldrig har jeg set et træk hos dig , 
der var småligt . Du var stor af sind , som du 
var fin af hjerte og i tanke . 
Et undrede det 'mig at opdage — du , der 
var så ihærdig til at arbejde , så dygtig og 
energisk i dit fag , anerkendt af alle som den 
geniale forsker og opdager indenfor din videnskab , 
var egentlig doven af naturen , næsten 
lidt lad , ville helst have det så mageligt som 
muligt i dit hjem . Nå , i den tid var det 
såmænd synd at sige , du plejede den tilbøjelighed . 
Ingen i dit hus fik mindste ro . Men 
hvor galt det så gik under de vanskelige forhold , 

var det yderst sjældent , du kom med en 
bebrejdelse til nogen , og aldrig tabte du herredømmet 
over dig selv . 
Også fra den tid husker jeg et af disse 
ord , der fra din mund blev dobbelt vægtige , 
fordi du så sjældent gav dine følelser udtryk . 
Du sagde :  » Ja , de — de går altid 
stille om , og man tror , det er i egne tanker . 
Og så erfarer man dog tit ved en eller anden 
kærlig handling , nogle gode ord på rette sted 
eller et medfølende blik , at det er på andre , 
de altid tænker . « 
Så kom katastrofen i dit hjem , men netop 
da måtte jeg svigte jer . Underligt nok ramte 
slaget os begge på en gang . Fader blev syg 
og døde . Imens blev du for så vidt enkemand 
som hun , der var dig et og alt , måtte bort fra 
dig rimeligvis for livstid i et sindssygehospital . 
Kan du huske , da vi mødtes efter det , vi 
to stakler . Du kom op til mig , hvor jeg sad 
alene i den tunge , tomme stilhed , som kun 
døden efterlader . Jeg lukkede dig selv ind . Vi 
sagde stille god dag og roligt , som var ingen 
ting hændt . Men da du så kom indenfor — 

ja , så slog du armene om mig , som var du 
min Broder , og ved dit bryst græd jeg de første 
tårer , der lettede mit sind . Du strøg mig 
over håret , du tog mig om kinderne og lod 
mig græde ud . 
Så talte vi sammen , som de gode venner 
vi var . Du havde også holdt af min kære , 
gamle fader , der var så ung af sind , så klog 
og åndelig fri til det sidste . 
Om hende , du havde mistet , talte du , 
næsten som var hun død . Om din kærlighed 
til hende , om al den rige elskovs lykke , i 
havde haft ; alt det lyse i jeres liv kaldte du 
frem , men ikke til trøst . Nej , med bitterhed 
i sindet og fortvivlelse over livets evindelige 
Jammer . Du åbnede helt dit hjerte , lod mig 
se , vist egentlig mod din vilje , hvordan den 
håbløse smerte rev det itu . 
Å , hvor jeg led med dig . Min egen sorg 
syntes mig med et så lille . Hvad var den i 
alt fald mod din . Før du kom til mig , syntes 
jeg , døden var det værste , fordi den er uden 
håb . Men nu forstod jeg , at skønt du havde 
den , du elskede , i live , var din sorg tungere at 

bære , just fordi der blev levnet dig livets egen 
udvej til at håbe — hvor intet håb var . 
Og siden den dag opdagede jeg ikke hos 
dig en smerte , der galdt hende , uden at jeg 
delte den , så jeg ikke hos dig en lidelse for 
hendes skyld , uden at den også gik gennem 
mit sind . Jeg levede helt i dig og i din ulykke , 
glemte næsten min egen sorg , og der igennem , 
tror jeg nok , undfangedes , om end mig ganske 
ubevidst , min kærlighed — et rigtigt smertens 
barn . 
Allerede da holdt jeg sådan af dig , at jeg 
tit og mange gange ønskede for ramme alvor , 
at jeg kunne give hende min sunde hjerne og 
få hendes syge i stedet . Kunne jeg dermed 
købt din lykke , syntes mig det offer ikke stort . 
Hvad betød det for dig , om jeg gled ud af 
livet , når du blot havde hende . 
Du og hun , må du huske , var knyttet 
sammen i min bevidsthed . Så længe i var et , 
elskede jeg jer begge , næsten som én person . 
Men da hun blev reven fra dig — ja , så var 
der jo kun en . Denne ene var en mand og 
min gode ven . 

at det måske kunne rumme en fare for 
min hjærtefred , derom drømte jeg ikke — i 
hvert fald ikke endnu . 
Men så 'sagde du en gang under en 
disput i vor lille kreds hos mig en aften , at 
når unge mænd og kvinder har det venskabeligt 
sammen , kommer der erotik i luften — 
men erotik , der kan være af den fineste Art , 
der bølger i luften som lette spind , binder sind 
til sind , gør hjærterne glade , giver glans over 
ordene , bringer varme i øjnene , uden just at 
behøve at vække begær ,  » men , «  føjede du til , 
» hvor venskabet hører op , hvor kærligheden 
begynder , er svært at sige . Grænselinjen er så 
uendelig fin , næsten ikke til at opdage — findes 
vist slet ikke . « 
Det emne blev livlig diskuteret og modsagt 
på det ivrigste af den kvindelige del 
af selskabet . Men i mænd var enige , og du 
sagde , at når kvinderne ikke ville vedgå , at 
det forholdt sig sådan , var det , fordi de har en 
vidunderlig evne til at lade , som om de ikke 
mærker noget til de følelser , uforstandige folk 
har lært dem at kalde urene . 

jeg sagde ingen ting eller næsten ingen 
ting , skønt især du trængte på og ville høre 
min mening . 
Men det gav mig meget at tænke på . 
Var det sådan , det stod til imellem os ? 
Var det venskabserotiken , der gjorde mig glad i 
din nærhed , trods det , at sorgen over fader 
endnu nagede mit sind , og at din ulykke aldrig 
var mig af tankerne ? Og var det også den , 
der bevirkede , at min hele id gik ud på at 
bidrage , var det blot en smule , til din tilfredshed , 
uanset om jeg vandt eller tabte derved ? 
Og var det endelig den og kun den , der 
forårsagede , at det ubetydeligste tegn fra dig 
— et smil , et nik , et venligt ord , der takkede 
selv blot for en lille opmærksomhed , jeg viste 
dig , fyldte mit sind med et velvære , en skær 
og stille hjærtefryd , der er ganske ubeskrivelig ? 
Sådan måtte det vel være . Jeg vidste jo , 
dit hjerte blødte af et sår , der var ulægeligt . 
Jeg troede , at dit hele sind var der ude , hvor 
hun sad i sin celle , og lidelsen , du bar på 
i stilhed og behersket , så jeg præget i din 


bleghed , i dine træk , der blev så smalle , og i 
dine øjnes tungsind . 
Og jeg selv ? Ja , jeg udførte vel , skønt 
ubevidst , de andre kvinders ord i praksis , lukkede 
øjnene , lod , som om jeg intet mærkede , og havde 
til min undskyldning vel kun de evigt gyldige , 
kvindelig-dybe ord , som Goethe har lagt 
Gretchen i munden : 
» Und alles was dazu mich trieb , 
Gott ! war so gut , ach , war so lieb . « 
Vi var meget sammen i den tid . Vor 
kreds samledes nu igen , ligesom før din kones 
sygdom , også hos dig . Ret ofte var vi ene — 
hjemme hos mig . Efter faders død fik jeg 
faster i huset , det elskelige , gamle menneske . 
Hun og jeg slog os sammen . Jeg ville som i 
faders tid være fri og uafhængig , kunne se hos 
mig , hvem jeg ønskede . Hun var en udmærket 
sauve-garde , fornuftig og god , stilfærdig og beskeden , 
men ikke af dem , der lod sig overse . 
Hun havde sin egen mening om mange ting og 
kunne gøre den gældende , var meget religiøs , 

men tolerant for resten . Og så holdt hun af 
mig næsten som en mor . 
Du og hvem som helst af de andre kom i 
mit hjem som før . Og du kom ofte . 1 reglen 
på vejen hjem til middag fra dine forelæsninger 
på universitetet , sad og talte med mig om alt 
muligt af interesse både for dig og mig . Jeg 
undrede mig tit over , at du gad . Du stod så 
himmelhøjt over mig i klogskab og kundskaber , 
du var tænker , en begavet natur og nu efter 
din sidste store afhandling allerede næsten 
berømt . Og jeg var slet ikke andet end en 
almindelig , ikke en gang helt ung pige mellem 
26—27 år . 
Du lo jo ofte af mig , når jeg kom med 
min kvindelogik eller blot tænkte med hjertet , 
som du sagde . Men helt dum var jeg ikke , og 
fader havde gjort mig viis på meget , som ellers 
går ungpigenæser forbi . Du véd , han var 
filosof , havde studeret naturvidenskab og fysiologi , 
ført et ret broget . Liv og var menneskekender 
på en Hals . Ofte tror jeg såmænd , 
han glemte , jeg kun var en datter , og talte 
med mig , som var jeg en søn . 

nogle betingelser havde jeg altså , for at 
du ikke helt skulle kede dig ved mig , og jeg 
fik efterhånden flere , fordi jeg lærte af dig . 
En ting kunne du ikke lide — min uvirksomhed . 
Den pinte også mig selv . Så længe 
fader levede , var jeg hans sekretær , hans afskriver 
og korrektør . Lidt af det var der endnu 
i det første halve år efter hans død , et 
udgivet værk , fuldt færdigt fra hans hånd . 
Men da det var besørget , sad jeg med hænderne 
i skødet . Faster tog sig af husvæsnet , det 
ville hun . Hun er så dygtig og økonomisk , 
meget mere end jeg . Det overlod jeg hende 
gærne , især da det kunne behøves . Vi havde 
det lidt småt , ved du jo — du tog dig på at 
ordne mine anliggender , efter at fader var død . 
Vi holdt ingen pige , så jeg havde naturligvis 
, min del at gøre i huset . Men det var ikke 
nok . Om også jeg naturligvis fyldte min tid , 
så godt jeg kunne , med at læse , studere et og 
andet fag , især dit , syntes jeg egentlig , jeg drev . 
En gang jeg klagede min nød over det 
tomme i mit og så mange andre kvinders liv , 
tog du mig ordentlig i skole , sagde med rene 

ord , ligefrem lidt hårdt , at det var min egen 
skyld , at ingen , som kunne arbejde , havde lov 
at sidde ledig på torvet , at arbejde var livets 
betingelse og livets løn , at det var en skam 
kun at være nydende og intet at yde . 
» Desuden trænger de til det , rent praktisk , « 
Vedblev du ,  » det er galt fat med nogle af de 
aktier . Jeg har talt med deres prokurator , han 
kan ikke få dem solgt , og de giver ingen 
dividende . Det bliver så og så mange hundrede 
kroner færre i deres kasse ved årets slutning 
— vær så god at tjene dem selv . « 
» Ja — men hvormed ? «  spurgte jeg lidt 
forknyt . Du talte så strengt , og jeg følte mig 
skyldig . 
» Å , for et menneske , der vil arbejde , findes 
der altid en plads . De må jo have evner i en 
eller anden retning — og kundskaber ? Hvad 
kan de ? Lad mig høre ? « 
Du talte fyndig og bestemt og begyndte at 
forhøre mig på kryds og tværs . 
» Ja , det er spredt og upraktisk viden 
som de fleste kvinders . De kan jo ikke stort . 
Men de har hovede , det er i alt fald noget . 

tænk nu over , hvad de kunne have lyst til , 
så skal også jeg lægge mit hoved i blød . 
Det er ikke dem værdigt at sidde sådan hen , 
som de gør . « 
Så gik du . Næppe var du borte , før der 
brød ind over mig som et stormvejr af sindsoprør . 
Jeg brast i en hulkende gråd , som ikke 
ville tage ende . 
Nu — nu , i dette øjeblik stod det mig 
klart , at jeg elskede , og elskede dig , men 
også , at min kærlighed var uden håb . Og 
allerede den gang må jeg vel have haft en 
anelse om , hvad det var for en Art af kærlighed , 
der fødtes til verden i mig under smerte og 
angst . En sådan kærlighed , der ikke slipper sit 
offer , der er uudslettelig , der kan føre det 
hjærte , den har taget i enevældig besiddelse — 
uanset menneskets øvrige værd — til alt , ondt 
eller godt , vanære , skændsel , blive til et livs 
velsignelse eller forbandelse . Og som , hvor det 
så end bærer hen , oftest bringer med sig langt 
mere smerte og lidelse end lykke for det 
væsen , i hvem den slår sin klo . Bi . a . fordi 
den sjældent eller aldrig møder sin genpart 

netop på rette sted , og derfor i en vis forstand 
altid bliver mere eller mindre  » ulykkelig 
kærlighed . « 
Og hvad var det så , der havde oplyst 
mig ? Å , blot nogle småting naturligvis . Intet 
andet , end at du , da du talte med mig , var 
ganske og udelukkende  » Vennen «   , at dine ord 
var kolde , næsten lidt hårde , at du den dag 
havde krænget ethvert spor af stemningserotiken 
af dig , talte med mig som en mand til en mand . 
Den sorg , jeg følte derved , den afstand , jeg 
syntes kom imellem os , det oplyste mig — 
intet andet . 
Gråden holdt op , sindet lagde sig til ro , 
det sørgede jo blandt andet — som i reglen — 
de ganske dagligdags forhold for ved deres 
tvang på mig , og fornuften fik en stemme 
med i laget . Men det underlige var , at så 
skete der ligesom en forskydning i mig . Det 
klarsyn over , hvad det var for en følelse , jeg 
husede i mig , og som i første øjeblik fyldte 
mig næsten med rædsel , fordunkledes nu . Det 
var som når et tæppe drages for den del af 
vort væsen , der ligger så dybt i sindets skakter , 

at det oftest unddrager sig det fulde bevidsthedsliv 
og kun nu og da kommer frem i et 
glimt . 
Det , jeg nu så og følte , syntes mig af 
mere dagligdags Art , og jeg trøstede mig med , 
det var ikke værre , end hvad der hændtes så 
mange . Jeg elskede en mand , det skulle jo 
, ske en gang . At det tilfældigvis blev dig , der 
var gift , og hvis hjerte tilhørte din kone , der 
nok var syg , men som levede og kunne 
leve mange år , det var slemt , men måtte 
kunne bæres . 
Og så drømte jeg mig ind i en måneskinsfantasi 
om at elske og forsage i stilhed , 
om aldrig at røbe for dig ved ord eller blik , 
hvad jeg følte , men som hidtil at omgive dit 
liv med ømhed , gøre mit til , så vidt jeg 
kunne , at du var tilfreds i det små som i det 
store , være i ordets aller dybeste , inderligste , 
reneste betydning din gode veninde , til jeg døde . 
Var end noget af dette drøm , så var der dog 
også virkelighed deri . Ti selv om en kærlighed 
som min kan blive til en lavine , der hensynsløst 
baner sig vej , så er der også i den noget 

af lavinens kilde , sneflokkens sarte , bløde 
hvidhed . 
Det varede ikke længe , før end du kom 
igen , og allerede i døren sagde du på din 
rolige , men energiske måde : 
» Nu har jeg fundet , hvad de skal — kom 
nu og sæt dem her hos mig , så skal de høre . « 
Og da vi havde taget plads , du i et 
sofahjørne , som var dit , når du var hos mig , 
jeg lige over for dig i en lav og lille stol , sagde 
du uden forberedelse : 
» De skal være journalist ! « 
Å , hvor jeg blev forbavset , og hvor jeg lo , 
kunne slet ikke holde op igen . Jeg troede , det 
var spøg og sagt kun på dril . 
Men det var det ikke , for du blev ved : 
» Ja , le de kun , men de skal . Om ikke for 
andet , så fordi jeg har givet mit ord , og jeg 
vil ikke lades i stikken «  i tonen var der 
alvor , men et mildt . 
» Men hvordan i al verden er de falden 
på det ? «  spurgte jeg , der nu også blev alvorlig . 
» Jo — jeg har ordentlig snuset omkring for 
at finde ud af , hvad der kunne passe for dem . 

de gjorde jo ingen ting— «  vedblev du med et 
bebrejdende blik ; men det var ikke ment så 
slemt , kunne jeg se , for i dag var der noget af 
stemningens lykkelige luft om os begge .  » Så 
fik jeg rent tilfældig at se hos en af vore fælles 
venner et brev , de havde skrevet , et slags 
causerie — å , de skal ikke blive rød . Det 
var såmænd ganske uskyldigt , og ingen indiskretion 
var ment . Og så slog det mig med et , at 
de måske kunne lære at skrive , når man hjalp 
dem lidt . Sådant noget kommer jo sjældent 
alene . Blot et par dage efter traf jeg på en 
provinsredaktør , han ville såmænd interviewe 
mig , og til ham talte jeg om sagen . Nu er den 
klar . Han søger sammen med en halv snes 
andre en fælleskorrespondent i København og 
har på min anbefaling taget dem . De skal 
blot skrive en artikel til prøve . « 
» Jeg ! å , det er umuligt , kære ven . Hvor 
skal jeg få stof fra — og skrive — ? «  udbrød 
jeg yderlig forfærdet . 
Men der hjalp ingen snak . Du gjorde kort 
proces med mig , satte mig straks i arbejde . Du 
var den stærke , jeg måtte føje mig efter din vilje . 

» Vær så god , tænk dem om , de lever 
jo dog med i livet . Hvad er der sket i denne 
uge i København  ? Sæt dem og skriv . I 
morgen aften kommer jeg igen , og så er 
artiklen færdig . « 
Den blev det naturligvis . 
» Å ja , den er ikke absolut talentløs , men 
ubehjælpsom , «  sagde du .  » Nu skal de se — « 
Og så satte du dig til at korrigere . 
Sådan blev jeg journalist . Med kun lidt 
talent , det skal himlen vide . Men du var 
tålmodig , jeg , det tør jeg sige , lærvillig . 
Noget af kunsten fik jeg efterhånden mestret , 
kunne turnere en artikel ganske flinkt . Kundskaber 
erhvervede jeg mig også . En journalist 
må vide det meste af alt , han kan overkomme , 
sagde du og stillede til min rådighed dit bibliottek 
 , lærte mig hurtig og sikkert at skaffe mig 
fornøden viden . I dig kunne jeg lettest slå op ; 
du vidste , syntes mig , alt . Når det kneb med 
en artikel om dit eller dat — jeg kom efterhånden 
ind også i hovedstadsbladene — hvor 
ofte sad vi da ikke til langt ud på eftermiddagen 
i din stue og arbejdede sammen . Det vil sige , 

du arbejdede med mig , til jeg havde al ting 
klart og kunne gå hjem og skrive . 
Fra den tid husker jeg et af de stolteste 
og lykkeligste øjeblikke i mit liv . 
Det var en gang , jeg sådan sad hos 
dig , og vi talte sammen , mens jeg skrev et 
og andet ned . Da lagde du med et hånden 
på min skulder , ganske kammeratlig , og sagde 
med noget i din stemme og dit udtryk , som 
var glæde , en ganske intellektuel :  » jo — vi 
kan arbejde sammen ! «  den tanke greb jeg 
med forståelse og førte den videre på min 
måde ved kvindelig intuition til trøst for mit 
hjærte , der dog — det blev mig mere og 
mere klart — havde ondt ved at forsage . 
Endnu den gang tror jeg ikke , du anede 
noget om , hvad jeg følte for dig . Eller om du 
vidste lidt , så tog du det , for hvad det var 
hos dig — det , der var blevet slagord i vor 
kreds :  eller stemningserotik , og 
tænkte næppe over det . 
Mit nye arbejde slugte mere og mere af min 
tid . Jeg måtte færdes meget ude for at få 
stof , rigsdagsmøder , generalforsamlinger , selskabelighed , 

offentlig og privat , jeg måtte se og 
tale med mange mennesker — og gå i teatrene , 
ikke at forglemme . Det var ofte trælsomt , og i 
længden bliver det fælt at skulle se eller høre 
på alt med tanken om at holde kritiken vågen , 
fordi man skal hjem og  » skrive det op «  . Men 
skønt kritik ikke er min stærke side , lærte jeg 
efterhånden både at  » se «  og  » høre «  og nogenlunde 
at dømme . Ja , sommetider naturligvis 
piskende galt , men nu og da traf jeg sømmet 
på hovedet — det sagde da du . Og så var 
jeg tilfreds . 
Og jeg blev jo velhavende derved . Tabet 
ved aktierne var dækket for længst . Vi , faster 
og jeg , førte ordentlig lidt hus og havde det 
bekvemt . 
Så længe mit arbejde drog mig nærmere 
til dig , så længe jeg med grund kunne lægge 
beslag på dig , ligesom få dig med ind i alt , 
hvad jeg foretog mig , faldt jeg til ro . Det var 
mig nok at se dig , have dig for mig selv , var 
det blot en halv times tid to , tre gange om 
ugen . 

vi mødtes desuden stadig i kredsen af 
vennerne og udenfor den . Du hørte til de 
søgte , og vi kom hyppigt sammen , fulgtes jævnlig 
ad enten ud eller hjem . Længe bildte jeg mig 
ind , det var let sådan at være din veninde og 
slet ikke mere . 
Men lidt efter lidt blev jeg  » dreven «  i mit 
arbejde og måtte pine min hjerne for at finde 
påskud , der ikke var alt for gennemsigtige , til 
at søge din bistand . Så begyndte det at knibe . 
Der kom over mig en uro , en længsel , en 
higen mod dig , ganske uimodståelig . Jeg 
måtte se dig , om også blot se . Kom du 
ikke en dag , når jeg ventede det , eller turde 
jeg ikke gå ind til dig — så blev jeg udenfor . 
Hvor mange gange har jeg ikke stået der i 
murens dybe skygge udenfor dit hus og set dig 
sidde ved dit arbejdsbord — ja , det vil sige , 
jeg vidste , at du sad der , men så dig ikke . 
Alt , hvad jeg kunne øjne nu og da , når du 
løftede dit hoved , var dit brune hår , belyst af 
lampens skær . Og jeg velsignede din vane , 
som stod i pagt med mig , aldrig at rulle ned . 
En gang — jeg nar , der troede , at det var 

sympati — rejste du dig pludselig , gik hen til 
vinduet , stod og så ud , først op , og så , 
som søgte dine øjne nogen , ned ad gaden . Jeg 
kom til at ryste , og i mit tåbelige hjerte klang 
det som et jubelskrig , at det var mig , du 
søgte . 
For resten hændte det aldrig , at jeg kom 
hjem med synderlig udbytte af den slags pilgrimsfærd . 
Nej , tom og flov og halvvejs skamfuld 
og med det faste forsæt , som jeg stadig 
brød , at dette skulle være sidste gang . Ret 
ofte var der desuden mørkt hos dig , og jeg 
måtte gå med uforrettet sag . Med de lyse 
dage svandt dog denne tarvelige glæde . 
Nu kan jeg le af mig selv , og le sundt . 
Den gang lo jeg også , men ak , hvor var den 
latter bitter og syg . 
Et og andet fik jeg dog til trøst . Jeg 
tabte ikke modet , og mit sind var lyst . Ti , 
trods alt , lagde du for dagen , at også du behøvede 
mig . Ret hyppig , når vi var sammen 
enten ene eller med andre , var der dette uudsigelige 
om os i luften , i sindet — kort sagt , 
venskabserotiken , du ved . 

og til mig , mig alene søgte du med din 
sorg over hende . Det blev værre med hendes 
tilstand , og på den tid , tror jeg nok , du 
begyndte at ane , at alt håb om helbredelse 
var ude . 
Jeg husker en gang , du havde været ude 
på besøg i hospitalet og kom op til mig . 
Jeg spurgte , hvordan det stod til . Du 
rystede kun på hovedet ; jeg kunne se , du 
var forpint , men intet ville sige , og vi talte 
om andre ting . 
Men med et , måske ved en idéassociation , 
kom der en trækning i dit ansigt , du blev 
askegrå i kinderne , rejste dig op , ville gå . 
Så sagde jeg , idet jeg trykkede din hånd , 
kærlig og blødt som jeg mente det : 
» Stakkels , kære ven i « 
Så var din selvbeherskelse forbi . Du brast 
i gråd — mandens forfærdelige hulken , der er 
som en brænding mod en dæmning af sten . 
Du sank ned i en stol , skjulte hovedet i 
hænderne , dit legeme rystede , mens du forgæves 
stred imod . 


mit hele væsen led med dig , men jeg turde 
ikke give det tilkende , jeg kunne føle , det ville 
blot såre . Jeg vendte mig om mod vinduet , 
og da du kom lidt til ro , gik jeg hen til 
dig , lagde ganske sagte min hånd på din 
skulder . Så greb du mine hænder , der faldt 
nogle af dine tårer på dem , store , tunge 
dråber — og så begyndte du at fortælle med 
bævende læber og en underlig hård og brusten 
stemme , der ligesom ikke var din . 
» Hun er sløv for alt andet end at spise — 
hun , min fine , sarte lille pige , æder som et 
dyr , svulmer op , er næsten ukendelig . Og 
hun er bleven griset . I hvilken grad er umuligt 
at beskrive . Hun stinker , de kan ikke holde 
hende ren — og — og — tænk dem , jeg — 
jeg , der har elsket hendes hvide , rene legeme , 
som jeg elskede hendes kyske barnesjæl , jeg 
følte i dag næsten ikke medlidenhed , men 
modbydelighed for hende og en legemlig og 
sjælelig kvalme , der steg og steg , så jeg til sidst , 
å , latterlighed ! måtte ud og kaste op alt , 
hvad jeg havde i mig . Så sagde jeg til 
mig selv : hvor ynkeligt det dog er det hele . 

det , jeg kaldte min kærlighed til hende , troede 
på som det bedste , det helligste i mig selv , 
det svinder blot for en smule smuds på 
et dejligt legeme — og så er jo vitterlig 
hendes hjerne blot syg . Og så — og så — « 
Blev du ved , jeg tror , du halvvejs havde glemt 
mig og egentlig kun tænkte højt ,  » når jeg så 
er hjemme , glemmer jeg dog alt dette . Der 
savner jeg hende og længes — længes — men 
måske det kun er som handyr — å , tilgiv 
mig , «  brød du af ,  » det burde jeg vist ikke 
have sagt , men — jeg ved ikke , det måtte 
vel ud et sted . Nej — dette kan ikke blive 
ved — « 
Og så for du op af stolen , gik hurtig op 
og ned ad gulvet nogle gange og sagde så 
ganske kort og koldt :  » jeg fik vist ikke sagt 
dem , der er ikke spor af håb mere om 
helbredelse for hende . Det skrev han til mig 
igår . « 
Så tog du din hat , rakte mig din hånd 
og føjede til :  » Jeg rejser bort nogen tid . Farvel 
— og — og tak ! « 

det sidste ord gemte mit hjerte på , du 
sagde det så varmt og trykkede min hånd 
trofast og hjertelig , men heller ikke mere — i 
det øjeblik var det nok . Idet du var ved at 
gå , stak du atter hovedet ind ad døren :  » Skriv 
lidt til mig en gang — lidt nyt her hjemme 
fra — vil de ? jeg skal sende min adresse . « 
» Ja — gerne . « 
Så nikkede du og slog døren i . 
Kort efter læste jeg i bladene , at du var 
borte . Du havde ikke taget afsked med nogen . 
Vennerne vidste næppe , hvor du rejste hen — 
Paris , London eller rom . Men jeg vidste jo , at 
jeg vilde- få bud . 
Nogen tid efter sendte du adressen med 
et par ord , en spøgefuld og venlig opfordring 
til at skrive . Du længtes efter at se noget 
dansk i sort på hvidt , men noget lyst . 
Så skrev jeg i en munter tone , fik svar igen 
i samme dur , og vi vekslede nogle breve , hvis 
indhold på begge sider var en mere eller 
mindre åndfuld leg med ord . 
Sommeren gik . Også jeg rejste lidt 
væk , om end ikke så langt . Sådan gik det 

til , at vi først mødtes igen ved efterårstide hos 
fælles bekendte . Og det slog mig straks , at du 
så anderledes ud , end du plejede . Rejsen havde 
øjensynlig gjort dig godt , skønt det allerede 
var længe siden , du kom hjem . Du var bleven 
fyldigere , havde fået friskere farve , udtrykket i 
dit ansigt var roligt og sundt , og da du fik øje 
på mig , blev du rigtig fornøjet . 
Så sås vi stadig oftere . Du kom til mig , 
og jeg i dit hus sammen med de andre . Det 
var alt som i gamle dage . Vintren stundede 
til , vor kreds optog sin selskabelige omgang , 
også hos faster og mig . Følgen var den , at 
vi så godt som hver uge traf hinanden flere 
gange — og intet i vort forhold var forandret . 
En ting husker måske også du fra den tid . 
Du udmærkede mig altid , jeg var den , du oftest 
henvendte dig til ; om end på skrømt og i 
kommers sagde du  » vi «  om os to — bestandig 
syntes du mig gladere , når vi var sammen , og 
blev mere fortrolig og åben imod mig om alt , 
hvad der angik dig . Hvad under , at jeg begyndte 
at håbe , at tro på den mulighed , at venskabet 

også hos dig var ved at forvandles fra puppe 
til sommerfugl . 
En aften , vi havde været i selskab langt 
ude i Rosenvænget , fulgte du mig hjem , vi 
skulle omtrent samme vej . Vi var mange i et 
muntert følge , men efterhånden , som vi 
nærmede os byen , faldt de andre fra ad hver 
sin kant , og vi var ene . Oprømte begge to , 
og jeg i alt fald fyldt af lykkelig uro ved at 
gå her med dig , være dig nær . Du bød mig 
armen , jeg tog den — føret var glat . Også 
du var i stemning , kunne jeg mærke , du holdt 
min arm så fast . 
Da vi kom til ravelinen , svingede du til 
højre op ved den gamle vold , det var ad den 
kant , vi skulle . Vi tog bakken næsten i løb 
og standsede først for at trække vejret , just lige 
på det sted , hvor den sidste mølle ligger endnu . 
Der lå sne over alt , og op fra de hvide 
skrænter ragede møllens Kolos og tegnede sine 
konturer skarpt og fint i sort mod mørkeblåt . 
Ovenover den ene vinge , hvis oprakte tavlede 
arm stregede den frostklare himmel af i små 
kvadrater , funklede en stjærne . Du sagde , det 

var Jupiter , jeg påstod , det var Venus . Og så , 
med et , kyssede du mig lige på munden . Blødt 
og næsten legende lå dine læber mod mine i et 
flygtigt nu — og så gik vi videre . 
Jeg tænkte næppe over det . Vi var overstadig 
glade , blev enige om at gøre vejen lidt 
længere , og gjorde det . Vi talte om ingen 
ting , lutter meningsløs snak , som morede os . 
Men da vi endelig nærmede os mit hjem , 
blev vi pludselig stille , du åndede så underlig 
hastig og tungt . Jeg følte mig beklemt og var 
dog glad , men måtte nu og da have luft i et 
suk , der kom dybt indefra — så knugede du 
min arm med et lempeligt tryk , og så skælvede 
mit hjerte , men ingen af os sagde et ord . 
Og da vi så skulle sige hinanden god 
nat — det var indenfor i gadedøren , du fik 
så travlt med af høflighed at sætte nøglen i 
indvendig — og jeg rakte dig hånden , tog du ikke 
blot den , men du tog hele personen i favn og 
trykkede din mund mod min i et Kys , der nu 
næsten ikke ville ende . I det , du fik igen , gav 
jeg dig hele mit jeg for alle dage . Det var , 
som gled jeg ind i et bundløst væld af lykke 

og lyst , og som om jeg her ved dit bryst først 
følte mig rigtig hjemme et sted . 
Så rev du dig løs , hviskedee god nat og 
var borte . 
At give så stor en gave , som det dog 
er , når man skænker bort alt , hvad man ejer , 
er oftest en betænkelig sag , selv når nogen 
forlanger det af en . Men helt forkasteligt bliver 
det , når ingen beder derom , end ikke om det 
halve . 
Det fik jeg snart at føle ; men fejlen var 
jo min . 
Min nyfødte lykke og håbet , der fik så 
hurtig vækst , svandt begge , lige så hastig som 
de var komne ; de varede kun i de næste par 
dage , til vi traf hinanden igen . Da var du , som 
om ingen ting var hændet hin aften , ganske 
den samme som før , hverken mere eller mindre . 
Så blev jeg bange , og angsten tog til , for 
hver gang jeg så dig , og jeg grublede mig 
næsten fra forstanden . 
Det vil sige , havde jeg endda taget den 
med på råd , kunne jeg vel fundet gådens 

løsning . Men jeg tænkte kun med hjertet efter 
elskende kvinders vane , og det ledte jo også 
mig grundig på vildspor . 
Sådan bildte jeg mig ind , at da du øjensynlig 
intet havde ment med dit Kys , måtte du 
tro mange fæle ting om mig , fordi jeg gav dig 
et igen og et så varmt . At jeg f . Eks . var af 
dem , man kunne kysse i flæng , at du måske 
havde gættet min hemmelige elskov til dig og nu 
triumferede o . s . v . o . s . v . Jeg blev mistænksom 
overfor dig , vejede hvert af dine ord på mistroens 
og selvanklagernes hårfine vægt , men 
kunne dog intet for mig sårende opdage . 
Tværtimod — du var som altid god , fin og 
kærlig imod mig . Måske endog lidt mere udpræget 
end før var dette stænk af noget særligt 
mellem os . Og alligevel led jeg ubeskriveligt . 
Så gjorde jeg en dumhed . 
Jeg skrev et brev til dig , hvori jeg talte 
meget om vort  » Venskab «  og bad dig ikke 
tænke ondt om mig , fordi det kunne synes , som 
om jeg havde ment andet , end jeg ville stå 
ved , da jeg forleden gengældte dit Kys , der 


nu pinte mig mere , end en sådan  » Stemningssag « 
Var værd . Jeg forsikrede dig i ord , jeg 
vidste , du ville tro , at jeg ikke var af dem , 
der let gav mig slige stemninger i vold . Og 
jeg bad dig så til sidst være forvisset om , at 
alt var som før , og at jeg for min person ville 
blive ved at være nu og altid din gode veninde . 
Se nu bagefter , tror jeg nok , du længe 
havde haft øje for , at du ejede en part af mit 
hjærte , men vist tænkte , at en sådan lille forelskelse 
næppe havde ret meget på sig . 
Jeg fik skriftligt svar , et løjerligt et , som 
jeg kun halvvejs forstod . 
Du skrev , at jeg sikkert havde ret i ikke 
at lægge for megen vægt på et stemningskys . 
Noget sådant , tilstod du ærligt , ville kunne 
hænde igen under andre omgivelser . Det , hvorpå 
det kom an , var ikke at gøre fortræd , 
heller ikke mod sig selv ,  » den moral er dem 
dog måske for slap . Men , kære veninde , 
skønt jeg ved , de ikke hører til de frygtagtige 
af ord , synes jeg dog , der er noget , de ikke 
har  » fået sagt . « 

de kender mit dogme om den erotik , der 
konstant opstår mellem mænd og kvinder , som 
har det venskabeligt sammen , men også min 
teori om kvinders evne til at lade , som om 
de ikke mærker noget til det , der kaldes  » det 
urene «  . 
Skulle de nu virkelig ikke vide , at jeg 
undertiden har haft den indskydelse at gå hen 
og tage dem om halsen , knuge dem til mig og , 
om muligt , tage dem med hud og hår straks ? 
At deri skulle være noget utilbørligt , kan jeg 
ikke begribe . Ganske vist ville det have forundret 
mig , om deres særlige og medfødte dyd 
ikke havde ydet de tilbørlige indvendinger . « 
Gode gud , hvor alt dette fyldte mig med 
forbavselse og undren . 
Jeg læste videre . 
» Jeg har nu ikke forsøgt dette slemme og 
gør det næppe , selv om jeg kunne eller måtte . 
Sagen er , at der så før eller senere ville 
komme kluderi i vort venskabelige forhold , og 
det kan jeg ikke risikere , fordi mit livs tilfredshed 
i væsentlig grad bestemmes deraf . De 

ser , «  føjede du skæmtende til ,  » hvordan umoralske 
beregninger kan føre til samme resultat som en 
grundfæstet dyd . « 
Og så endte du dog på den sidste side 
med at sige mig , at du ikke ville benægte , at 
om dine følelser og indskydelser havde den tilbørlige 
styrke , vejede sådanne ræsonnementer 
måske ikke mere end det fnug , der flyver for 
vinden . Det kunne være , at i så fald ræsonnementet 
så vel som dyden ville lade sig forflygtige- 

» Gud ved , hvordan det går mig efter denne 
bekendelse , «  sluttede du .  » Vi behøver vist ellers 
slet ikke at tale om det . Trods alt , hvad her 
står skrevet , håber jeg at se dem sammen med 
de andre i dag til middag kl . 5 . « 
Det brev forvirrede mig ganske , især i 
første øjeblik . 
Tonen i det var ny . Indholdet åbenbarede 
en hel anden side af dit væsen , end jeg hidtil 
havde kendt eller drømte om eksisterede i dig , 
du , der i alle forhold viste en næsten kold be- 
herskethed . 

at jeg var så blind og dum lå sagtens i , 
at jeg aldrig tidligere stod i noget forhold til 
en mand , der kunne sammenlignes med dette 
til dig , men måske dog mest deri , at du var 
så forskellig fra de fleste ; hidtil havde jeg kun 
som alle andre haft lidt ungpigesværmeri for en 
lærer , en fætter eller en balkavaler . Og selv 
om fader havde sagt mig et og andet om mænds 
liv og mænds tankegang , var det ikke — min 
alder og udvikling til trods — gået mig sådan 
over i blodet , at jeg ikke nu , da det galdt 
mig selv , var naiv og det endda meget . 
Havde jeg ikke elsket dig så helt , så 
heftig og dybt , måske jeg da havde fundet 
din betragtning frivol , var bleven opmærksom 
på spøgen og ironien i dit brev og havde ladet 
mig kurere . Men med den voksende elskov i 
sindet , hvori dit Kys kavde kastet en gnist , 
der begyndte at fænge , tog jeg det alvorligt . 
Alt fik en anden mening , og mit blik sløredes 
for det , jeg burde have set — i alt fald mellem 
linjerne . 
Nu virkede det sådan , at da jeg havde 
læst et par gange , hvad du skrev , var min 

stemning kun glæde — glæde blandet med et 
stærkt gryende håb . Hvad der manglede af 
styrke , intensitet i din følelse for mig kunne 
jo komme . Der var allerede noget at bygge 
på — indskydelsen til at tage mig helt og 
holdent . 
Og atter ledtes jeg vild , fordi hjertet løb 
foran forstanden . Ti det , der holdt igen hos 
dig , var , troede jeg , alene din kærlighed til 
hende , din tabte , syge hustru , som jeg mente , 
du elskede endnu . 
Men for hende veg jeg gerne . Hende 
elskede jo også jeg som et sørgmodigt , men 
dyrebart minde , og jeg var rede til fra dig at 
tage det næstbedste i bytte for det bedste , ja for 
alt , hvad jeg havde at give , være den anden i 
dit sind , når jeg blot var det helt . 
Så sendte jeg dig , inden jeg kom om 
eftermiddagen med de andre , i to , tre linjer 
min varmeste tak for brevet , der havde gjort 
al ting klart og godt . Jeg skrev , halvt i spøg 
ligesom du , og syntes , jeg var frygtelig overlegen 
og rigtig ledte dig vild , og jeg endte :  » Var de 

her nu , så fik de en omfavnelse , og det en 
varm , trods kvindelig dyd og moralitet , men 
for resten ønsker jeg ikke andet , end at alt 
bliver mellem os , som det er , og jeg kommer 
kl . 5 . « 
Hvor den aften blev lykkelig og god for 
os begge to ! Du var overfor mig , som om du 
næsten var rørt og på nippet til at tage imod 
den hemmelige gave , jeg gik med til dig i mit 
sind . 
Kan du så huske , hvordan det gik til , at 
jeg , trods alle talemåder , nogen tid efter , første 
gang blev din . Derom har vi jo aldrig talt , 
ikke en gang , da skæbnen førte os sammen 
på ny . 
Det var en aften , faster havde hovedpine 
og var gået tidlig til sengs . Jeg var i færd 
med at give hende te . Bordet var dækket i 
spisestuen , hendes værelse var ved siden af , 
og døren stod åben ind til hende . Hun havde 
det bedre nu og var bleven snaksom . Så 
ringede det , og da jeg lukkede op , var det dig , 
der spurgte , om vi var hjemme og ville give 
dis lidt aftensmad . 


sådan kom jo både du og de andre ofte , 
jeg sagde , som det var , at faster lå til 
sengs , men bad dig tage til takke . Faster blev 
ganske gnaven og ville stå op — af etikette . 
Men du spøgte med hende gennem den åbne 
dør , hun lå ærbart i skjul bag et skærmbræt , 
og du fik hende til at falde til føje . 
Så spiste vi to sammen , og da vort måltid 
var endt , gik vi ind i dagligstuen . Også dertil 
stod dørene åbne , værelserne ligger jo i 
række . 
Vi faldt i passiar , var meget muntre . Over 
dig var der noget varmt , ligefrem kærligt , der 
gjorde mig måske en lille smule ør . Jeg tror , 
at mine øjne , min stemme sagde lidt mere , end 
jeg egentlig vidste af , nok sagt , alt dette fik 
udslag i et strålende humør . 
Nu og da kiggede jeg ind gennem spisestuen 
til faster , hvem jeg var bange for at forstyrre 
med vor glade latter . 
Sidste gang , jeg gjorde det , sov hun , og 
så lukkede jeg døren , sagte og forsigtig for 
ikke at vække hende , troede jeg . Men måske 
var der i mit sind noget andet , noget ubevidst , 

der bragte mig til at lukke denne dør , som 
skilte os fra alle andre . 
Da jeg satte mig igen , slog vor stemning 
om . Vi blev mindre talende , nu og da tav vi 
helt , men der kom noget hedt i luften om os , 
eller rettere , det var , som om alle hjærtets 
varme kilder åbnede sig , flød sammen til én 
strøm , der drog os med sig . 
Så rejste du dig pludselig efter sådan en 
pavse ; gik hen og tog min hånd ; så mig fast 
ind i øjnene og spurgte : 
» Sig mig — vil de helst have , jeg skal 
gå ? « 
Og jeg svarede i en tone , der skulle være 
høflig-let , men min stemme rystede : 
» Å , det er da det , jeg mindst tænker på , 
klokken er jo ikke så mange . « 
» Ja vel — nej , nu skal de svare ærligt . 
De ved jo godt , hvad jeg mener — skal jeg 
gå ? « 
» Nej — du skal blive ! «  sagde jeg næsten 
uhørligt — og jeg lå ved dit bryst , du havde 
armene om mig , din mund var trykket mod 
min , og ganske langsomt drog du mig med dig 

ind i min egen lille stue :  » for én gangs skyld « 
Hviskedee du , og skønt jeg ikke ret forstod dig , 
sagde hele mit sind , mit hjerte og mine sanser 
ja . Og så tog du mig i favn , som din egen . 
Dagen efter — å , denne dags rige , stille 
lvkke , der dog var ensom , bæver endnu lysende 
gennem mit sind ! 
Jeg var som den , der nys blev lukket ind i 
et forjættet land . Elskovens hellige glæder blev 
mig første gang åbenbarer . Ja , jeg siger 
hellige , trods al verdens mandlige så vel 
som kvindelige asketer , moralister , dydsprædikanter 
og pessimister , der fordi de ikke selv 
forstår , tilsøler livets lyseste fryd og kalder 
den plump og brutal . 
Du gav mig en anden lære . Ti , ser du , 
en kvinde , der elsker , vil nok tages , vil også 
give sig hen , men første gang , det sker , er 
hun mest bange — hun ved jo intet vist . Der 
er , selv for en frodig , kvindelig natur så meget 
at overvinde , fordi hendes kyskhed står ængstelig 
på vagt og er så let at såre . Men du , ja , 
du var så fin , så god og skøn , helt skøn i 
din stærke mandige glæde , at mindet om den 

stund , da jeg blev din , er idet lyst og lyksalighed . 

jeg vidste , jeg ikke skulle se dig hele den 
dag , der fulgte , ja , ikke før den næste . Jeg havde 
kun blundet . Jeg var alt for fyldt af tanken om 
dig til at kunne rigtig sove , da du var gået . 
Men jeg stod op ved vanlig tid klokken otte . 
Jeg ville ikke på elskende kvinders vis  » drømme « 
Dagen hen . Det vidste jeg , du ikke gjorde og 
ikke ville kunne lide . Nej , jeg gjorde min 
gerning fuldt ud som ellers , akkurat som du . 
Der var et møde , jeg skulle overvære , desuden 
en nødvendig visit og om formiddagen et par 
veninder af faster til frokost . Det var netop 
en korrespondancedag , og jeg endte først mit 
arbejde som sædvanlig hen ad midnat . 
Og dog var mine tanker idelig hos dig . 
Dette sindets eller hjærtets eller hjærnens 
dobbeltliv er noget mærkeligt noget — for det 
er sandt , at jeg hele dagen var dig nær , hvad 
jeg end foretog mig , ja , endog ved skrivebordet , 
mens jeg skrev en meget ordentlig tre Spalter 
lang artikel . 


en lille pudsighed fra den dag mindes jeg 
endnu , og den vil jeg skrifte . Mit kvindelige 
hang til sværmeri var nær gået over optugtelsen 
og kunne gjort mig til en malproper 
person . 
Da jeg stod op , og øjeblikket kom , syntes 
jeg næsten ikke , jeg kunne nænne at skylle væk 
med alt det kolde vand fornemmelsen af dine 
læbers tryk alle vegne mod min hud . Heldigvis 
for både dig og mig er min medfødte properhed 
så stor , at jeg jo dog  » skyllede væk «  og 
blev da også belønnet for mit mod . For der 
var ingen skade sket ; alt var der og blev der 
og er der endnu . 
Dagen gik til ende , og så ringede det 
omtrent på samme tid som i går . Kunne det 
være dig ? Jeg fløj ud at lukke op . Det var 
ikke andet end posten med et brev , men 
fra dig . 
Hvor blev jeg glad ! 
Men allerede ved de første ord , stod 
pludselig mit hjerte stille . Jeg følte , hvordan 
blodet sank fra kinderne , og at jeg blev kold 
som is . 

ja , hvad der egentlig stod i brevet , ved 
jeg næppe mere . Jeg læste det kun én eneste 
gang og brændte det straks . Jeg kunne ikke 
beholde det — det gjorde alt for ondt . 
Det var en redelig mands retsindige redegørelse 
for et sådant forhold , som vort nu var 
blevet . Tonen var kærlig og god , men ikke en 
elskers til sin elskerinde . Det skulle vist sige 
sådant noget som , at du ikke elskede mig , i alt 
fald ikke konstant , men at du holdt af mig , 
ville blive ved dermed og nu var bange , vort 
venskab skulle gå i stykker , og at det ville 
smerte dig dybt . 
Alt dette tegnede sig vagt og flygtigt i mit 
sind som efterbilledet i øjet , når lampen 
slukkes . Ti så kom konklusionen , der brændte 
sig ind i mit hjerte som med et glødende jærn . 
Du skrev omtrent sådan : 
» Der er nemlig det , at sagen , den erotiske , 
mellem os ikke kan blive lige parti . Jeg 
kan ikke byde dem , hvad de fortjener og 
kan gøre krav på , og følgen deraf bliver 
vist , at de må — hade mig . Jeg kan -nemlig 

ikke byde dem andet end lidt utroskab . Og 
om end den utroskab er både tilladt og tilladelig , 
så kan de ikke nøjes med det . De 
burde i det mindste kunne forlange , at det var 
dem , jeg var utro imod . 
Nu beder og bønfalder jeg dem ikke at 
blive vred , ikke at støde mig fra dem , men 
være som før imod mig og — lade skæbnen 
råde for , hvad der skal ske i verden . « 
Under brevet stod :  » Deres aller mest hengivne 
ven . « 
Forvirret , svimlende læste jeg til ende . Det 
var , som hele mit indre blev slidt sønder . 
Der var altså en anden , som ejede dit 
sind . Det var ikke mig , du elskede — og dog 
havde du taget mig i favn . Jeg var som i 
ildsluer , der brændte og sved , min hjerne 
glødede , min forstand stod stille . Smerten blev 
så stor , så ulidelig , at jeg følte mig en afmagt 
nær . 
Men så for det igennem mig , at hvis jeg 
faldt besvimet om med det åbne brev i hånden , 
ville faster , der sad rolig i sofaen og strikkede , 
få det at se — og det var nok . Jeg tog mig 

sammen . Blodet strømmede atter til hjærnen , 
hjærtet begyndte at slå , hvert slag syntes 
en pine . 
Og så måtte jeg resten af aftnen lade 
som ingen ting , og jeg kunne det . Min kval 
var så stor , at jeg hverken tænkte eller følte . 
Det forekom mig næsten , som var ingen ting 
sket eller rettere , som om alt dette hændte 
en anden . 
Endelig kom natten . Faster gik i seng , og 
jeg var ene . Men jeg havde endnu ikke mod 
til at tænke eller blot ordne de stumper af 
tanker , der fløj gennem min hjerne . Havde 
jeg blot kunnet fælde en tåre , men jeg 
kunne ikke . 
Å , den nats lidelse ! End ikke lykken , 
der siden kom , har helt formået at udslette 
dens spor . Alt revet i stumper og stykker . 
Det var , som om mit hjerte forblødte sig af et 
dybt og ulægeligt sår . 
Jeg blev i dagligstuen , gik op og ned 
ustandselig , og når jeg blev træt , lagde jeg mig 
på sofaen nogle minutter . Men hvilen var 
værre end alt andet . 

jeg gøs for min egen stue . Den var intet 
jomfrubur længere , men mit brudekammer i går ; 
og mit leje , det , jeg havde delt med den , 
jeg elskede , syntes mig nu et marterinstrument . 
Kun én tanke satte sig fast i mit sind , en 
beslutning , jeg søgte at hamre ind i min hjerne , 
hvor bitterlig ondt end hammerslagene gjorde . 
Jeg ville , ville træde , trampe ihjel tomme for 
tomme min kærlighed til dig , om blot for at 
redde livet ; det er jo altid det sidste , man giver 
op . Kunne jeg ikke det , ville jeg dø . Og da 
jeg til sidst udmattet af træthed sank om på 
sofaen i dagligstuen , syntes jeg allerede , jeg 
havde begyndt i trods og vrede at sætte foden 
på den kærlighed , jeg ville dræbe . 
Fuldt påklædt fandt jeg så , gud ved 
hvordan , nogle få timers glemsel i søvnen . 
Løjerligt nok sov jeg både dybt og fast . 
Da jeg vågnede , ja , tænk dig , hvor underligt 
det kan gå til i et menneskehjerte , så det 
hele dog noget anderledes ud . Det første , jeg 
følte var , tror jeg næsten , glæde . Og véd du 
hvorfor ? Min kærlighed til dig levede , lige 
stor , lige stærk , lige varm endnu . Omtrent 

som Nissen i bondens bøtte sad den og råbte 
i mit hjerte :  » vi flytter nok i dag ! « 
Ja , forklar det , om du kan , du , der kender 
sjæle ; der har tænkt over alt og klaret dig det 
meste , men sådan var det . 
Ikke længe varede just glæden . For jeg 
kom jo snart på det Rene med , at om end 
kærligheden holdt , mod og trods min vilje , 
havde min stolthed , min forfængelighed , min 
egoisme og en hel mængde andre af hjærtets 
lavere instinkter fået sår , der stadig sved og 
kom med kærligheden i krig . 
Den dag ville bringe en ny prøvelse , der 
fyldte mig med angst og gru , men også 
hærdede mit sind . Du skulle komme om formiddagen 
og træffe vor prokurator for at ordne 
nogle pengesager . 
Hvordan i al verden skulle jeg møde dig , 
rolig , fattet , uden at røbe for dig med et ord , et 
blik , en mine blot , hvordan det stod til ? Hvad 
ville mødet bringe ? Hvordan skulle jeg være 
overfor dig ? Hvad foregik der i dig ? Hvad 
tænkte du om mig ? 

da du kom ind i stuen var det , som om 
mit hjerte flagrede i dødsangst i min side , 
og jeg skælvede så stærkt , at jeg ikke kunne 
rejse mig . Så søgte dine øjne mig spørgende , 
men glade , mens du sagde god dag til faster , 
og da du hilste på mig , var der en sådan 
sikker ømhed i dit væsen , at den gød over 
mig en usigelig lindring . 
Og så , efter konferencen med prokuratoren , 
mens tante talte med ham alene , trak du stolen 
tæt hen ved , hvor jeg sad , og sagde halvt sagte , 
men så mildt og blødt : 
» Ikke sandt , de vil være min veninde lige 
fuldt ? « 
» Det er jeg jo , «  svarede jeg ,  » men jeg 
forstår dem ikke . « 
» Heller ikke nu — efter mit brev ? «  spurgte 
du lidt forundret .  » De , der har så god forstand , 
er opdragen af deres fader , ved mere end 
de fleste unge damer af det , der er sundt og 
rigtigt for alle at vide , de kan dog ikke mene , 
at en mand i mine forhold skulle leve som 
asket . Men her er ikke tid og sted til lang 
forklaring . Et beder jeg dem tro , og det kan 

de stole på , de er mig den vigtigste . Jeg 
kan ikke undvære deres venskab , det vil de 
ikke tage fra mig — vel ? « 
Og du så på mig ømt alvorligt , jeg syntes 
med din hele sjæl i dit blik . 
Jeg svarede — gud ved , hvordan jeg fik 
lyd til ordene : 
» Det kunne jeg ikke , om jeg ville . « 
» Så er al ting godt , «  udbrød du med 
roligt eftertryk og et strålende blik , så dig 
hastig om til de andre og trykkede uset et let 
taknemmeligt Kys på min hånd :  » og så — 
så taler vi aldrig mere om — om alt det andet , 
er det et ord ? « 
Jeg nikkede blot og tav . Da du gik , ^var 
trykket af din hånd varmt og fast , min lå 
i din som is . Dine øjne var atter glade og 
syntes at modsige dine ord , for de så på mig 
næsten som i går . 
Mere og mere uløselig fandt jeg den gåde , 
hvorfor du var så glad , hvorfor jeg led så 
hårdt  ? 
Der var dog et , som gav mig nogen trøst : 
min faste tro på dit retsind . Du måtte have 

ret til at handle , som du gjorde , og når jeg 
ikke forstod det , var det hos mig , fejlen lå . 
Du kunne ikke fejle , ikke i dette . Jeg kendte 
for godt dit sinds retskafne vilje til at handle 
godt og rigtigt . Du ville ikke gøre mig fortræd 
med velberåd hu . 
Og så lyste det lidt op for mig ved denne 
tanke . For var det end kun indskydelse hos 
dig , da du tog mig , så — ja , jeg sluttede jo 
kun fra mig selv — måtte du have elsket mig , 
om end kun et øjeblik . Og så fik du jo ret . 
Ser du , den gang vidste jeg intet om , at 
en mands sanselige erotik og hans kærlighed 
ikke behøver at have meget med hinanden 
at gøre . Tåget var og blev det dog alt sammen 
for mig , hvor meget jeg end ræsonnerede . 
Mit indre liv fra de dage kender du ikke . 
Det blev en bitter tid , som fulgte . Den gang 
forhærdede jeg mit sind , og det blev siden til 
ulykke for os begge . 
Hvad det først og fremmest galdt om for 
mig nu var for enhver pris at skjule min kærlighed 
til dig og lade , som om det , jeg følte for 

dig , var af samme lette Art som dit for mig : 
venskab , der nu og da gled over i erotik og 
blev til indskydelse , stemning . 
Det lykkedes mig næppe , men jeg troede 
det , og du gav intet vink om din viden . 
Hvad vandt jeg desuden , om jeg skilte mit 
liv fra dit ? Intet og tabte alt . Så længe jeg 
følte blot nogen sandhed i dine ord , at jeg dog 
var den vigtigste , måtte jeg se dig , høre din 
stemme , nu og da være i din nærhed — eller 
forgå af savn og sorg . 
Kun måtte jeg se at komme til ro , søge , 
om muligt , at finde tilbage over grænselinjen , 
der skiller kærlighed fra venskab . Ulykken var 
kun , at den næsten er for fin til at opdages , ja 
at den måske slet ikke eksisterer , som du selv 
havde sagt . Men lykkedes det , sparede jeg 
mig selv , kan hænde , en livslang kval og fik 
endda noget ud af tilværelsen . At være din 
veninde , din trofaste kammerat , at dele med dig 
alt , hvad du kunne og ville dele , var jo også 
nok værd at leve for . Og så huskede jeg på , 
at om din hustru var bleven i dit hjem , havde 

det jo været alt , hvad jeg kunne få , og hvad 
jeg nogensinde havde behøvet . 
Var det da ikke muligt at tvinge mit 
hjærte til denne forandring , at flytte brikkerne 
om ? 
Ja , det var jo det , striden stod om i 
mit sind . 
Nu skulle jeg naturligvis som  » ægte kvinde « 
Slet ikke have beskæftiget mig med alt dette . 
Nej , jeg burde vist , efter hvad der var sket , have 
følt min ære krænket , have hadet dig og med 
foragt tænkt på mig selv . Jeg gjorde intet af 
det . Jeg led , men ikke over min tabte ære , 
den , syntes mig , jeg havde i fuld behold . Om 
det var nogen synd , at jeg gav mig til dig , var 
den ikke min . Det er kærlighedens ret både 
for mand og kvinde . Min kærlighed var uomtvistelig , 
dens stemme havde jeg fulgt , da jeg 
blev din . Overfor din var jeg i god tro , og 
jeg handlede med åbne øjne . 
Ja , selv tanken om at blive moder , der nu 
og da dukkede op , afskrækkede mig ikke , nej , 
tværtimod . Jeg ville velsignet det øjeblik , der 
gav mig vished om , at jeg skulle føde et barn , 

som var dit . Jeg ville båret alt det , verden 
kalder en kvindes skam med løftet pande og 
følt mig benådet som ingen anden . 
Men det skete ikke . Og var det sket , 
havde jeg ikke fået brug for min heroisme . 
I så fald , det vidste jeg godt , selv om 
jeg aldrig tænkte tanken til ende , havde du 
brudt alle bånd og gjort mig til din hustru . 
Men at blive det sådan syntes mig al lykkes 
forlis mellem os . 
Ti om et vidste jeg god besked . Du 
narrede mig ikke i nogen henseende . Du 
ønskede ikke , havde du ofte sagt , at lade dig 
skille fra din kone . Det var jo umuligt at vide 
med sikkerhed , om hun ikke dog blev rask 
til sidst . Skulle så hun , fordi hun havde været 
syg , vige sin plads for en anden kvinde i dit 
hus . Det kunne du ikke bære over dit hjerte . 
Nogle kaldte det Don quichoteri ; men jeg 
forstod dig , ærede dig for det og elskede dig 
desto mere . 
Til mig alene havde du desuden føjet til , 
at hvad end en anden mulig kunne blive for 
dig , ville det aldrig være , som da du tænkte 

på hende . Noget var der i en mands liv , som 
var det helligste hellige ; det var for dig din 
kærlighed til hende . 
Og nu denne  » anden «  , som du vedkendte 
dig og for min skyld blev utro imod . Ja , 
var det ikke underligt , men hun beskæftigede 
mig næsten ikke . Jeg kendte hende ikke , så 
aldrig noget til hende . Intet menneske vidste 
sagtens noget om jert forhold . Ingen talte om 
det , ingen syntes endog blot at ane noget . 
Hun var for mig som en skygge , noget ulegemligt , 
der var , det vidste jeg til min egen 
kvide , og dog ikke var , fordi hun blev 
ugribelig . Hun kom mig simpelt hen ikke ved , 
i alt fald var det unyttig pine og kval at 
fordybe sig i hendes rigdom , den , jeg anede , 
men med al energi søgte at lukke øjnene for , 
selv om jeg ikke formåede det altid . 
Ak , hvor mine dage var lange i den tid 
og hvilke nætter ! Ofte var jeg slet ikke i 
seng , men gik frem og tilbage i dagligstuen — 
ja , den stue , hvad den gemmer og har set af 
lidelse . Jeg længtes og led , led og længtes , 
og så kom syner , der plagede mig som 

mareridt , og som jeg skammede mig over . Jeg 
så dig i hendes arme , den ubekendte . Jeg 
hørte eller troede at høre , hvad i hviskedee . 
Jeg havde jo kun så lidt erfaring , men mit 
hjærtes og mine sansers længsel , som du havde 
vakt , gjorde mig vel klog på mere , og jeg græd 
hede tårer , der ikke lindrede , kun brændte . 
Min lidelse i den tid fik hundrede former , 
men nu er det jo overstået og ikke værd at 
tale om . Det var til tider næsten mere , end 
jeg formåede at bære . Kunne jeg have slidt 
hjærtet ud af mit bryst og kastet det fra mig , 
havde jeg gjort det ; så var jeg død med det 
samme . 
Dig så jeg ikke meget til . Du havde vel 
dit . I vennernes kreds mødtes vi jo som før , 
men når vi så var sammen , blev det dog 
ikke som før . 
Og det var min skyld . For du var den 
samme . Lige god og kærlig , ja , sommetider 
endog noget mere , også som før . Men det 
ville jeg ikke se , og ikke lod jeg mig lokke et 
hanefjed af min vej . Hvad det end kostede , 

stod det fast : smulerne fra en andens bord tog 
jeg ikke . 
Desuden var forskellen alt for grel . Hvad 
du bød mig i en stemning , det levede i mig 
som tilstand . Min kærlighed var det bedste i 
mig , og jeg kunne give dig alt , men kun i 
bytte for dit hele selv . Og det , du havde til 
mig , var kun en smule eller måske megen — 
lyst i et øjeblik . 
Jeg blev bitter imod dig . Der var tider , 
da jeg næsten troede , jeg hadede dig , og syntes , 
du havde gjort uret imod mig , voldt mig uudslettelig 
fortræd . Og det hjalp end ikke , at jeg 
altid havde forfægtet og ville stå ved til det 
sidste , at kærlighed er en frivillig sag , der 
kommer og går uafhængig af vor vilje — 
ja , sommetider lige imod og på trods . Hvad 
kunne du altså for , at jeg elskede dig , og at du 
elskede eller ejede en anden . 
Senere kom så noget andet til . I dit 
væsen sporede jeg en forandring , som frastødte 
mig . Du blev kær i kvinder . Det var ikke 
længere blot en , som bandt dig , selv om du 

måske i en vis forstand holdt dig til den ene . 
Det ved jeg ikke noget om . 
Det forvirrede mig på ny , og det gjorde 
mig mere ondt end noget andet . 
Jeg så det , når vi mødtes ude blandt 
andre . Du søgte dig i reglen en ud for aftnen , 
og mellem jer gik det ofte varmt til . Du havde 
valget , de sværmede om dig , det så jeg godt , 
du behøvede blot at strække hånden ud og 
tage for dig , hvorfor skulle du så ikke 
gribe til . 
Du havde , og var dig det bevidst , magt 
over kvinder , magt til at fange deres fantasi , 
få deres hjerter til at slå hurtigere , sætte deres 
følelser i svingning ; og selv om det måske 
så ud som lutter overfladisk kurmageri , ved 
jeg , at en og anden gik hjem med blege kinder 
og et hjærtesår mere eller mindre dybt . 
Var det leg , det hele , eller alvor ? Jeg 
vidste ikke mere , hvad jeg skulle tro om dig . 
Du , der ellers var så klar , så rolig og redelig 
sanddru i al din færd , syntes nu pludselig noget 
helt andet . 

også overfor mig kom en og anden gang 
i dine øjne , i dit væsen noget , der talte om 
hedt begær , og som — ja , ærligt skal du nu 
have al ting — fristede indskydelsens hede i 
mig . Men jeg var mig dog min svaghed , din 
styrke så bevidst , at jeg , ikke af dyd , ak 
nej , af blot og bart instinkt , sørgede for , vi 
aldrig blev alene . Og så var der det med 
» Smulerne «  . Stolthed og trods rejste sig om 
kap . Hverken fra en eller flere ville jeg tage 
dem , så måtte det koste , hvad det ville . 
Men det fik en anden virkning på mig , 
og ikke nogen god . Jeg blev vild , ville slå 
mig løs . Havde du kvinder , ville jeg have 
mænd . Jeg vidste , jeg kunne få dem . I sagde 
så tit , at om jeg ingen skønhed var , havde jeg 
det , der var bedre , noget , som drog til , når 
jeg ville . 
Nå , så lod jeg det komme frem og 
» morede «  mig med at fange fisk på krogen . 
Der var den gang en mand , som ville have 
mig til kone — å , der var flere end han , og 
jeg undrer mig næsten over , at jeg ikke slog til 
i vildskab , på trods . 

mine kønsfæller sagde meget ondt om mig , 
mens det stod på . De er altid de værste til at 
fælde dom og kalder uden videre slet og fordægtig 
den kvinde , der har blod i årerne , 
sanser som et menneske og tør være ved det . 
Især er de slemme , hvis de har en mand eller 
en kæreste , som kunne lade sig friste . 
Det havde dog ingen fare med mig . Så 
meget holdt igen , og det skyldte jeg jo dig 
på en måde . Først og fremmest havde du 
taget min jomfruelighed og derved dømt mig til 
cølibat . Blive en mands hustru uden at sige 
ham dette , kunne jeg ikke . Og sagde jeg det , 
ville han ikke have mig — eller , selv om så 
var , skulle jeg tilgives først , og senere måske i 
et mindre kærligt øjeblik få  » min fortid «  bragt 
på tapetet . 
Til elskerinde for en anden duede jeg ikke . 
Jeg var jo din af hele mit hjerte , hver tanke i 
mit sind , hver fiber i mit legeme tilhørte dig 
— selv om du ikke ville have noget af det . 
Desuden er jeg indrettet sådan , at det ikke 
står i min magt at betages om blot af en forbigående , 
flygtig sanserus for nogen anden end 

den ene mand , jeg elsker . Til gengæld har jeg 
overfor ham ingen modstandskraft — og det 
havde jeg bevist dig . Sluttelig så jeg det sådan , 
at mit hele liv blev en ruin , hvis jeg ikke var 
tro imod mig selv ved at være dig tro og elske 
dig alene . 
Måske der endda var noget mere , men 
ganske ubevidst . Måske der levede et håb , et 
lille bitte , på bunden af mit sind , et håb , 
som holdt fast på , at den dag kunne komme , 
da du atter ville have mig — og så ville jeg 
kunne give mig til dig igen lige så uberørt af 
nogen , som da du slap mig . 
Det var galskab , besættelse , om du vil , et 
forpint væsens sjælesygdom . Men sådan var det . 
Overfor dig gjorde jeg mig med vilje stejl 
og sky , næppe nok jeg undertiden rakte dig 
hånden . (  og jeg kunne se på dig — du 
sagde det såmænd også — at du syntes , jeg var 
en snærpe . Sommetider blev du vred for mit 
koketteri med de andre , og nu og da bidt af 
lidt jalousi . 
Det var det eneste glimt af en smule fryd , 
jeg havde ved det hele . 

mellem dig og mig byggede jeg bestandig 
på en mur , der skulle skille . Hvor tit den 
faldt ned , mærkede du måske ikke . Men jeg 
vidste , hvad det kostede af kvide , når jeg på 
ny skulle bygge op . 
Jeg havde hørt eller læst om kolde kvinder , 
der tog sig selv igen , så snart de havde givet 
sig til en mand . Dem ville jeg efterligne . Men 
jeg var ikke kold , og eksperimentet mislykkedes 
ganske . 
Så kom chikagorejsen . 
Jeg fik anmodning om at drage af sted til 
udstillingen som mine blades generalkorrespondent . 

det faldt som et slag over mig . At skulle 
forlade byen , forlade dig , ikke se dig , måske 
i et år . Den blotte tanke var som at vende 
kniven i et blødende sår . 
Først sagde jeg rent ud nej . Men så — 
ja , så bragte jeg det på bane i din nærværelse , 
og du var straks fyr og flamme for idéen , og 
var nær ved at jage mig bort med det samme , 
som jeg gik og stod . Jeg måtte ikke tøve en 
dag , men rejse , rejse jo før jo hellere , skønt 

du ville savne mig hårdt , føjede du til . Gud 
ved , om du rigtig mente det ? 
Og efter det havde jeg igen sådan en 
lidelsens nat , hvor det er , som skulle man 
forgå af smerte , hvor alt er vågent , alt kalder , 
ømhed , savn , længsel , sanser , lidenskab — 
og intet giver svar . Hvor man forgæves kalder 
til hjælp sin stolthed , sit mod , ja , sin selvforagt 
og kun føler og ved et eneste , at man elsker 
og ikke får igen ringeste kærlighed . 
Men jeg rejste jo , bøjede mig ganske naturligt 
for dig imod min egen vilje og lyst . 
Rejsen derover var slem , kan du tro . Jeg 
længtes , å gud , hvor jeg længtes , og jo længere 
jeg kom bort , des mindre begreb jeg , at jeg 
havde kunnet slide mig løs . 
Og så begyndte mit syge sind at forvrænge 
alle dine ord ved afskeden . Du ville blot 
have mig bort , jeg plagede dig kun ved at være 
til i din nærhed , du havde kun foragt for mig , 
hvem du så lettelig overvandt . Hvert håb , 
hver gnist af mod , af tro på mig selv ligesom 
forsvandt i horizonten øster på , gled bort 
i skibets kølvand , det , jeg altid sad og stirrede 

på . Foran mig lå øde og tomhed , og 
fortvivlelse greb mig . Jeg havde mere end 
en gang lyst at ende det hele , kaste mig over 
bord . 
Især var fristelsen stærk i nogle dage , da 
en haj uafladelig fulgte skibet . Jeg stod agter 
ude , kunne ikke få øjnene fra den . Stadig i 
samme afstand og lidt til styrbords side holdt 
den sig , som om skruevandet generede den . 
Dens trekantede rygfinne skar næsten hele tiden 
gennem vandets overflade , og det så ud , som 
fæstede den sine gråhvide onde øjne på samme 
plet af skibet . Men blev noget kastet ud , hvad 
enten det var Aske fra maskinen eller affald fra 
kabyssen , for den lynsnart henimod det , og 
idet den vendte sig rundt , viste den sin hvide 
bug og det opspærrede hule gab , som med de 
mange spidse tænder lovede alt levende , der 
faldt i vandet , en hastig død . 
Jeg syntes , det var , som om den ventede 
på mig . Og hvor nemt det kunne gå . Ingen 
dødskamp i bølgerne , straks reven i stykker — 
jeg gøs , men havde lyst alligevel . 

kan hænde det virkelig var gået galt , hvis 
ikke en af passagererne , en skotsk lord og gentleman , 
havde passet på mig . Jeg tror , han gættede 
sig til nogle af mine tanker , og en skønne dag , 
mens jeg stod og så på hajen og hældede mig 
lidt langt ud over rælingen , greb han mig i 
armen og talte hårde ord til mig på sit brede 
skotsk . 
Det var , som om jeg vågnede af en drøm , 
en ond og fæl , kom til besindelse igen . 
Vi faldt i snak den dag , fik interesse for 
hinanden , og inden vi nåde Chikago , var vi 
helt fine venner . 
Han var heldigvis gammel og styg , for 
gammel om blot til lidt flirt ; skønt måske 
dog ikke , når jeg skal være rigtig ærlig . 
Han var interessant , havde læst og rejst og 
levet mere end de fleste , var meget rig , en 
særling , men en original . I hans selskab fik jeg 
ikke megen tid at tænke på mig selv , og om 
bord var vi sammen hele dagen . Han var fængslende 
ved sin viden om mennesker og verdens 
fænomener og sit ejendommelige syn på dem , 

en fri ånd og dog borneret , fordi han havde 
en mani . Han ville være stifter af en ny 
religion om en verdensordnende skæbne , der 
bøde i menneskenes sind , men havde sit midtpunkt 
udenfor i livets store husholdning , så 
alt blev en kæde af årsag og virkning med 
løn for dyden og straf for det onde , selv om 
ingen ser det . Men altid her på jorden , et 
andet liv gaves der ikke . 
Men der var det pudsige ved manden og 
hans lære , at når man rigtig troede at have 
fattet hans mening og anførte eksempler , ja , 
så var det dog aldrig sådan , han mente ; en 
nuance skilte hans opfattelse fra andres , og den 
syntes ham så væsentlig , at han glat væk forkastede 
alt — og begyndte forfra at forklare . 
På alle andre punkter var han fuldkommen 
fornuftig , og jeg lærte ganske utrolig af ham . 
Han talte udelukkende med mig på hele rejsen , 
naturligvis til stor forargelse for det øvrige 
kompagni om bord , hvor damerne skyede mig 
som pesten , og herrerne måtte have over næbbet , 
fordi de forsøgte at gøre kur på en generende 
måde . 

alt dette spredte jo mit sind , men kunne 
ikke tage længslen og lidelsen fra det . 
Men da jeg først var der ovre , ja , så 
glemte jeg lidt efter lidt næsten alt andet , 
sådan grebes jeg — hvad jeg aldrig troede , 
jeg kunne — af det menneskeåndens kæmpeværk , 
som udstillingen var . 
Og aldrig var der hvile . Hver eneste dag 
noget nyt . Og aldrig blev man færdig , og 
idelig skulle jeg skrive og skrive , for det meste 
om natten . Og tænk , jeg glemte næsten også 
dig efterhånden . Ja , ved gud ! Der var i begyndelsen 
dage , siden blev det uger , hvor mine 
tanker ikke en eneste gang gik til dig , hvor 
jeg idelig beskæftigede mig blot med alt , hvad 
jeg så og hørte , med dette fremmede folk og 
dets værker og med hele denne , alle vegne fra 
sammenstrømmede mængde , hvoraf hver havde 
sit at udrette , hver sit at få gjort i rette tid . 
Til dig skrev jeg aldrig og fik heller ikke 
brev . Danmark lå langt borte i mit minde . 
Jeg undgik helst danske , måske af instinkt for 
ikke at blive erindret om hjemmet , og hvad det 

gemte . Mest var det vel den gamle skottes 
skyld , han slap mig ikke , men var min beskytter 
hele tiden derovre , min ridder og — 
mit leksikon . 
Han lærte mig nemlig så meget , som jeg 
slet ikke kendte . Jeg måtte jo vide besked om 
teknik og maskiner og elektricitet , om kunst 
af alle arter , om industri og meget , meget 
andet . 
Kan du huske , at mine små-artikler gjorde 
opsigt på grund af deres  » overordentlige «  fagog 
sagkundskab , så sjælden hos en dame ? Jo 
visti det var slet ikke mig , men skotten ene 
og alene . Det var dog ikke blot hjemme , jeg 
fik Ros , nej , han skaffede mig indgang også 
ved engelske blade . Å , jeg blev så rig ! For 
sådan som d e betaler , det er ganske utroligt . 
Se , alt det har ingen af jer vidst før nu . 
Der kom jo lidt af et  » Forhold «  også 
mellem ham og mig . Men det var ganske 
» rent «  , og lignede egentlig vort , sådan som det 
var i den aller første begyndelse . Ser du , han 
var olding , højt oppe i tredserne , jeg nogle og 

tyve — og man kan sige hvad man vil om 
elskov , der udjævner alt — næsten 40 Års 
forskel i alder , det er dog lidt for meget af 
det onde . 
Gud skal vide , han var diskret og gentlemanlike , 
da hans gamle hjerte begyndte at ulme 
under asken . Alt , hvad han vovede , var at 
kysse mine hænder og stundom min pande , 
og jeg var jo lidt rørt en gang imellem , men 
så var der de forlorne tænder , et helt gebiss , 
der ikke altid ville sidde fast . 
Han sagde ofte helt fortvivlet , når han lod 
sig rive hen :  » å , denne kamp , frøken , mellem 
legemets alderdom og ungdommen i sindet 
bringer megen lidelse ! « 
Og en anden gang udbrød han , næsten 
hændervridende :  » jeg ville give det korte spand 
af liv , jeg har tilbage , for blot en eneste dag 
at være tredive år yngre og så vinde deres 
kærlighed — tror de , jeg kunne ? « 
Å , du — jeg var jo ikke kvinde , om jeg 
ikke havde svaret , sagtens lidt koket :  » Måske 
— for en dag . « 

så du ser , han havde slet ikke sygdommen 
let . 
Ja , han lagde en gang for mine fødder 
sin ånd , sin hele viden , sin rigdom og alt , 
hvad der var tilbage af hans hjerte . Han 
ville trodse enhver fordom i sit land , og 
hvad der var værre , sine arvingers modstand , om 
jeg blot ville tage hans navn . 
Det kunne jeg jo umuligt , og jeg fristedes 
ikke en gang , men jeg indrømmer , at jeg 
lod mig tilbede . Det er altid sødt , især for et 
skuffet hjerte , og det var jo mit . Det lader 
ikke kønt , men det er menneskeligt — og jeg 
narrede ham ikke , jeg sagde nej så tit . 
Og så kom jeg endelig hjem efter mere 
end et Års forløb . Da udstillingen var endt , 
rejste jeg rundt i Amerika , på bladenes vegne , 
som du ved , stadig fulgt af min rare skotte , 
hvad du først ved nu . 
Og vi to mødtes atter . 
Hvad det så var , der gjorde , at du nu 
fattede kærlighed til mig , har du aldrig kunnet 
rigtig udrede — hvordan skulle så jeg . 

et blev jeg hurtig klar over . Du var fri 
nu , intet bandt dig . Du havde brudt eller var 
måske bleven kasseret — hvad ved jeg — det 
spurgte jeg aldrig om . 
Det varede længe , før jeg rigtig turde tro , 
at det var mig , din kærlighed galdt . Ti , selv 
om min havde sovet i et år , så jeg dig 
næppe igen , før den sad med store , vågne øjne 
i mit hjerte , lyslevende og blot styrket af søvnen , 
den havde fået . 
Så begyndte din bejlen ; og lidt efter 
lidt mærkede jeg , det var dit alvor denne gang . 
Det er umuligt at sige i ord , hvor stor den 
lykke var . Men nu mente jeg at kende din 
natur og troede , at du på så mange andre 
mænds løjerlige vis ikke ville have noget givende , 
men at det , du ville skatte , når du fik det , 
måtte du erobre næsten med sværd i hånd . 
Og jeg lod dig bejle en stund . 
At jeg kunne det så bevidst undrer dig 
måske — det var imod min natur . Men , ser 
du , jeg havde jo ventet uden håb så længe , 
og kunne derfor sagtens vente lidt endnu , da 

blomsten begyndte at folde sig ud , og jeg var 
herre over , når du skulle plukke den . 
Så kom det jo til sidst , og jeg blev din 
egen på ny , just da jeg følte , vidste , at jeg 
ejede dit sind helt og holdent . Nu var al rigdommen 
min , jeg delte med ingen anden , og 
hvis — hvis jeg var klog , kunne jeg beholde 
dig og alt , hvad det ville sige , hele mit liv . 
Ja — hvis jeg var klog ! For , ser du , selv 
om min elskov til dig var den samme som før , 
så var der sket en lille forandring med mig . 
Hidtil fik hjertet ene lov at tale , og det , indså 
jeg af dyrekøbt erfaring , ledte vild . Nu tog jeg 
hovedet med på råd og mente , jeg så fandt 
vejen ret . 
Det var ikke nu en lille forelsket pige , der 
faldt dig i favnen , næsten af sig selv , det var en 
kvinde , der elskede bevidst og gav sig til dig , 
fordi hun ville være din , men for bestandig . 
Og derfor blev jeg klog i vort forhold , 
derfor stod det at kunne bevare , hvad jeg 
havde i dig , forrest i min tanke og ledte mig 
ind på det , jeg mente var det rette spor . Og 

så , fra den første dag , skrev jeg som mit 
hjærtes lov en kærlighedens  » lille katekismus «  . 
I kraft af den , fik jeg hjertet til at tie , 
så ofte det kom i strid med mit hoved , og 
dog — å , kære , det ved du , var min elskov 
ikke kold . 
Det , jeg først og fremmest gemte for dig 
som min dyreste helligdom , var hvor længe , 
hvor heftigt og dybt , jeg havde elsket dig . Det 
er sjældent rigtig sundt for en mand , at han 
tror , han er absolut herre , altid har været den 
første , den eneste , og det er vist godt for hans 
trofasthed , om han aner , han endnu har noget 
at erobre . 
I lidelsens skole havde jeg lært selvbeherskelsens 
store kunst , lært den måske for 
godt . 
Du sagde en gang i den første tid , fyldt 
af vor nye lykke :  » Hvor har jeg været blind 
og tåbelig , at jeg ikke elskede dig som nu for 
længe siden ! «  og så spurgte du mig om , hvad 
jeg mente den gang , om jeg holdt af dig 
som nu . Jeg svarede undvigende :  » å ja — 

på min måde «  og søgte at komme bort fra 
det kapitel . 
Nu ved jeg jo nok , at du så tværs igennem 
mig , at for dig kunne jeg intet skjule , ikke 
heller før . Når du spurgte sådan , var det 
kun på skrømt for at få mig til at tale , og 
du følte dig skuffet , da jeg ikke ville . 
Og fremdeles i kraft af  » Katekismen «  indrettede 
jeg da vort liv sådan , at jeg troede , der ikke gik 
ufornødent slid af vor følelses friskhed og varme . 
For dig var adgangen til mig fri på enhver tid , 
når det passede dig at komme . Men hverken 
du eller jeg havde tid til noget , der kunne 
lignes ved hængen over hinanden . Både du 
og jeg var flittige arbejdere , der skulle tjene 
brødet til os selv og andre — foruden at du var 
næsten overlæsset med det arbejde , din videnskab 
krævede i og for sig selv . 
Vi sås ikke altid hver dag , skønt jeg nok 
tror , at de dage , da det ikke skete , er til 
at tælle . Men om aftnen , eller en time 
eller to midt på dagen samledes vi jo . En 
gang eller to om året tog vi bort og var 

sammen helt og holdent , længe eller kort , som 
vi kunne , så havde vi det godt og fandt hos 
hinanden altid stof til meddelelse . Vi kedede os 
ikke med hinanden . Vort intellektuelle samliv 
manglede ikke noget , det var næsten idealt . 
Og vore ydre forhold ordnede sig også på 
bedste måde . 
Til faster sagde jeg ligefrem , at du var min 
mand , at hun måtte finde sig i , du kom og gik 
i vort hus , som du ville . Så græd hun og 
slog hænderne sammen og talte gammeldags og 
religiøst om synd og skyld og brøde . Men jeg 
trøstede hende , så godt jeg kunne , sagde , at 
det blev nu ikke anderledes , men at jeg nok 
skulle være både forsigtig og klog , og at alt ville 
ende i fryd og gammen . Hun tænkte vel sit 
og jeg mit — men lod sig berolige . Hun holdt 
så meget af mig . 
Hun var lidt stikken mod dig i den første 
tid , men så tror jeg , du talte rent ud om 
sagen med hende en gang . Og i blev gode 
venner igen . Og nu , mens jeg er borte , skriver 
hun , besøger du hende jævnlig . Hvor det er 
kønt og hensynsfuldt , og hvor det ligner dig . 

overfor vennerne var vi i begyndelsen forbeholdne . 
Men lidt efter lidt syntes vi , det var 
dumt . Vi talte om det en gang , kan du huske , 
og var enige om , at de ville forstå os . De , 
der ikke ville , kunne sky os — andre kom os 
ikke ved . Jeg var fri , du i ganske særlige forhold , 
og alle holdt de af os begge . Ikke en af 
dem har heller siden vist os andet end forståelse 
og venskab . 
Hvis din kone var død , havde vi simpelt 
hen giftet os . Men hun levede jo , og hendes 
tilstand var stadig den samme . 
Når det dog nu blev sådan , at vi følte 
os lidt fremmede overfor hinanden , når vi ikke 
længere havde det rigtig godt sammen , når vi 
undertiden følte os lidt tomme , når lykken ikke 
var så tryg og sikker , som vi gerne ville bilde 
os ind , når trætheden dog meldte sig nu og 
da , var skylden min — min alene . 
Du fandt ikke hos mig det , du havde krav 
på , min hele kærlighed , fuld hengivelse . 
Jeg blev af lutter ængstelighed vist for klog , 
gjorde alt for stor vold på mit hjerte til fordel 
for min forstand . Jeg turde ikke , men burde 

haft mod til at lade dig se til bunden af mit 
sind , alt det , du godt vidste , var der inde — 
det dyb af kærlighed , af lidenskab jeg havde 
huset så længe , men nu stængede for , og som 
måske derfor tog nogen skade . 
Jeg havde mistet min sikre frejdighed til at 
give mig hen ; jeg var angst , dødsens angst 
for at gå tabt af det , jeg endelig havde i dig , 
at det ikke skulle vare , at du for tidlig skulle 
blive mæt . 
Den kærlighed , du bød mig nu , bildte 
jeg mig ind , var en fuldmoden mands sikre , 
rolige tilbøjelighed , varm nok , stærk nok , 
kære , men uden den evne til beruselse , den 
trang til fuld hengivelse , som ynglingens elskov 
ejer . Sådan som jeg forstod dig , var du en 
mand , der måske havde ejet mange kvinders 
hjærte , og nu var vendt tilbage til hende , som 
gennem alt var dig tro , og hos hvem du ville 
blive i ro og tryghed . 
For første gang i mit forhold til dig begik 
jeg en brøde ved sådan at tage fejl både af 
dig og mig . Nu ser jeg det grant , det var mig , 
som ved al denne ræsonneren bragte ind imellem 

os noget , der pålagde os lidt af en tvang , holdt 
os i afstand , fordi jeg ikke skænkede dig fuld 
fortrolighed , skønt du gjorde alt for at vinde den . 
Og alt dette  » sled «  , kan hænde , netop på 
varmen , friskheden hos os begge og på lykken , 
vi skulle frede , sled lige så meget som andres 
hængen over hinanden , evige væren sammen og 
idelige  » Kærlighedsbeviser «  , som det kaldes . 
Måske , om vi havde fået børn med hinanden , 
det ikke var kommet , som det kom . Å , 
gud , hvor jeg har ønsket brændende , at give 
dig en søn eller datter , at blive moder ved 
dig . Så tror jeg næsten , at det overskud af 
kærlighed , jeg nu holdt brak i mit hjerte , havde 
givet grøde . Men jeg var vist bleven en uforstandig 
moder , ville have elsket mit barn næsten til 
afsind — kun fordi det var dit . 
Men det skulle altså ikke være , og det var 
jo i andre henseender godt . 
Som sagt , jeg blev lidt træt , blev det først . 
Jeg lagde det for dagen og var måske til sidst 
endogså lidt kold imod dig . Jeg så , du led , men 
søgte ikke grunden , hvor den var at finde — hos 
mig selv . Nej , jeg sluttede fra mig til dig , fik 

mig til at tro , du kom af vane blot . Når der 
var mismod på din pande , hvad ofte hændte i 
den sidste tid , gav jeg din træthed skylden , 
sagde til mig selv , at du var ked af mig allerede 
og fandt bevis derpå ved ikke så tit som før 
at se i dine øjne det udtryk , som jeg elsker . 
Af det har min kærlighed levet , suget næring , 
fordi disse øjne , de klare brunlig grå , er et 
sjæledyb at se ind i , hvormed man aldrig bliver 
færdig , og fordi de , om de end luer i lidenskab , 
er rene . Ja , tilgiv mig dette misbrugte 
ord , jeg ved , du holder ikke af det ; men her 
passer det og bliver nyt , fordi sådan brugt er 
det ægte . 
Nu siger du jo i dit brev , at også du har 
næret angst , men at den — og med rette — 
kun galdt mig . Ingen af os er videre  » sluddervorn « 
Om vore følelser . Her var vi dog måske 
for tavse . 
Men hvem ved , måske vi dog begge 
har været på nippet til at glide bort fra 
hinanden . Så var det , når alt kommer til alt , 
det klogeste , jeg endnu har gjort , at rejse bort , 

fordi — ja , hav blot en smule tålmodighed 
endnu , så skal du høre . 
At skildre orientens herligheder for dig , er 
ganske unødvendigt . De indtryk , jeg hidtil fik , 
kender du af mine korrespondancer . Forhåbentlig 
holdt journalisten i mig sig levende og vågen ; 
mennesket var sløvet og træt . Ingen glæde , 
men heller ingen smerte , ingen jubel , men heller 
intet savn , kun en underlig vegeterende leven fra 
dag til dag . Som med et klip var mit liv lagt 
bag mig , kun det , der rakte frem , skilte sig ud af 
tilværelsen . Jeg hverken tænkte eller drømte , det 
var , som om alt blev forbi fra det øjeblik , jeg 
sidste gang så dig løfte hatten på toldbodbroen 
til farvel . 
Lige til vi nåde smyrna gik jeg , som 
sagt , i en døs og var vist skrækkelig kedelig for 
mit rejseselskab , der for resten lod til at have 
nok i sig selv . Det bestod af en smuk , nygift 
frue og hendes ægtemand — på bryllupsrejse . 
De var begge ganske unge og så åbenbart forelskede , 
så borte i hinanden , at de sjældent 
ænsede andre . Daglig havde jeg for øje i 
dem denne frejdige , lyse lykke , der tør alt , 

giver sig nuet i vold , blæser ad al ængstelig 
frygt for , hvad der vil komme , og blot nyder 
sig selv , så længe det varer . 
Det er måske det rette . Men at tage det 
sådan , har også kun den første , pure ungdom 
fået patent på . 
Klokken ti om aftenen nåde vi smyrnas 
red , for silde til at komme ind i havnen . 
Inde over det høje land var der mørkt , og 
vi skimtede kun byen som en stigende bølge , 
der prikkedes af lys og til begge sider løb ud 
i en lang glimtende linje — og så tabte sig i 
mørke . 
Helt nedenfor bakken , lige ved havnen , var 
der fyrværkeri , raketter steg til vejrs og sank 
som glimrende stjærnebundter i det dunkle vand . 
Røde blus oplyste pludselig en hvid bygning af 
maurisk arkitektur — det hele var ganske i 
fantastisk æventyrstil . 
Men ude over os stod den nytændte månes 
blanke , tynde horn , der lyste , som var den hel , 
og forsølvede vandets rifler , mens morildens 
blålige funker brændte i skibssidens skygge . 
I de næste par dage beså vi byen . 

da vi atter sejlede , var orienten fulgt med 
os om bord . Der vrimlede af passagerer både 
på og under dækket : tyrker , grækere , polske 
og russiske jøder på landflygtig fod , armeniere , 
bulgarer , og himlen ved hvad mere . De lå og 
sad over alt i brogede grupper . Til natten blev 
der slået telte op over lasternes luger , både 
agter , midtskibs og for . Der bøde de , så 
nogenlunde fordelt efter køn , nationer og trosbekendelser . 

men også i vor kahyt fik vi gæster , 
eller rettere kun en . 
Det var en tyrkisk advokat , Adil bey . Til 
forklaring være det sagt , at bey , efter et navn , 
betyder i Tyrkiet noget meget fint . 
Han var også fin . Derom talte tydeligt 
hele hans udseende . Han var slank og elegant 
bygget , klædt som vestevropæer i sort dress og 
havde på hovedet som eneste tegn på sin 
orientalske oprindelse den høje , røde fez . Han 
var meget smuk . Sort var håret , ganske tætklippet . 
Stærke , fint buede bryn over dunkelblå 
øjne , der næsten syntes sorte , især ved 
lampelys . En let bøjet næse af ulastelig form , 

et lille overskæg dulgte kun halvt mundens 
rene form og de meget røde læbers bløde 
linje , der måske var en kende sentimental . 
Han imponerede os for resten ved sin 
intelligens , der , netop fordi den var fremmedartet , 
gjorde ham interessant — og så var han jo det 
første eksemplar af en gentleman-tyrk , vi traf . 
Vi havde , som alt sagt , været i land hele 
dagen , kom trætte om bord i sidste øjeblik før 
skibet skulle gå . Både den unge frue og 
jeg havde gjort os det mageligt , da vi kom ind 
til aftensbordet , og taget vore morgenkjoler på , 
vi ventede ingen gæst i kahytten . Hun en 
hvid og jeg den lange lyseblå , du så godt kan 
lide at se mig i . Men det tænkte jeg ikke på . 
I første kahyt var der ingen køjepladser 
flere . Ægtefolkene havde det ene soverum og 
og jeg det andet . Men advokaten havde arrangeret 
sig med hovmesteren og fået hans . 
Nu sad han ved aftensbordet i salonen , 
men blev narret . Han ventede efter tyrkiskfransk 
skik en diner og så til sin skuffelse 
lutter kolde retter , hvoraf hovedbestanddelen var 
en dejlig røget skinke . Den turde han ikke 

i5o 
røre , ja han betragtede den ligefrem med afsky . 
Vin drak han ikke heller , og smørrebrød forstod 
han sig ikke på . Det blev udgangspunktet for 
en samtale , en rigtig gemytlig , om sæd og 
skik i de forskellige lande . 
Nu var jeg fra rejsens begyndelse af vor 
galante kaptajn gjort til en slags værtinde 
ved bordet , skænkede te og kaffe og rettede 
an . Jeg tog da på mig at give hovmesteren 
et vink om at servere en kotelet for den fremmede 
herre , så bød jeg ham te og sørgede , 
så godt jeg kunne , for at han blev mæt . 
Jeg var den aften næsten ene om at føre 
konversationen . Kaptejnen , der ellers er elskværdigheden 
selv , var mut og tvær , næsten 
uhøflig mod den nye passager . Og grunden 
dertil kendte vi godt . Han kunne nemlig 
ikke fordrage hverken tyrker eller grækere , 
og hovmesteren blev skældt frygtelig ud , fordi 
han havde placeret advokaten ved vort bord . 
Den unge ægtemand , der til daglig var det oplivende 
element med sin spillende livlighed , sit 
vid og sit altid gode humør , havde bragt med 
sig fra den stegende sol og den orientalske stank 

i smyrnas gader en voldsom hovedpine , der 
efter bordet ganske overvældede ham , så han 
måtte gå i seng . Hans frue gjorde ham på 
gode koners vis næsten nervøs med sin kærlige 
bekymring , kunne jeg mærke . Så tog jeg mig 
en læges myndighed på , fik hende til at blive i 
salonen hos tyrken , hentede et pulver antifebrin , 
gav det med højst egen hånd til patienten , 
der lå i sin køje . 
Aldrig har jeg set forbavselse male sig til 
en sådan grad i et fysiognomi som i tyrkens , 
da jeg forsvandt i den unge mands kahyt . Jeg 
var bristefærdig af latter , men ønskede dog , 
da jeg kom ind igen i salonen , at gøre ham 
klog på , at sådant mageligt gik an uden 
anstødelighed mellem danske , når man er gode 
bekendte . Jeg sagde det spøgende , muntert 
sekunderet af den lille frue , og tilføjede et par 
ord om min alders privilegier . 
Snart sov patienten , og hans kone gik til 
ro hos sin mage . 
Så var tyrken og jeg alene . Han var 
videbegærlig , ville høre noget om Danmark , han 
kendte næppe landet af navn . Og jeg fortalte 

kon amore om alt det kønneste , jeg vidste , om 
vore bøgeskove , om de lyse nætters poesi , om 
den danske natur , hvis stemning så let gør mig 
blød om hjertet , citerede vore digteres beskrivelser 
og tror , jeg var heldig , det følte jeg 
selv , når jeg skulle oversætte . 
Der var ved dette ligesom lyttende blik 
i de orientalske øjne , der hvilede på mig 
så ufravendt , så blødt forskende og en lille 
smule fortryllede af min veltalenhed , noget , som 
inspirerede mig . Samtalen førtes på fransk . 
I hans mund klang sproget helt fremmed , blev 
en lille smule tykt , og så havde han en mærkelig 
maner : han gentog , i reglen med en 
ganske ejendommelig betoning , to , tre gange 
de ord , han ønskede at pointere . Det forekom 
lidt affekteret , men klædte hans væsen , gav det 
et lille særpræg , som var rent ud bedårende . 
Så måtte han jo til gengæld fortælle mig 
om Tyrkiet , og navnlig om det , vi alle er nysgerrige 
efter at få at vide noget om , de tyrkiske 
kvinder . Han var ellers varm patriot , hans øjne 
funklede af næsten fanatisk kærlighed til hans land , 

blot han nævnede det :  » det mishandlede , mishandlede , 
mishandlede , «  som han sagde med 
sorg i alle træk , men han kunne ikke rose 
landets kvinder . De var uvidende , dovne , tænkte 
kun på tant , letfærdige næsten alle :  » alle letfærdige 
— næsten alle , «  sukkede han . Han så 
klart nu , hvor meget de manglede , efter at han 
havde studeret i Evropa og kunne sammenligne . 

i samtalens løb fortalte jeg ham om vore 
egne kvinder , som jeg jo priste op over skyerne 
for deres flid og lærdom , fortalte , at de blev 
studenter og kappedes med mændene i intelligens , 
kom så også til at nævne , at jeg så godt som 
levede af at være journalist . 
Det , tror jeg , gjorde mig først rigtig interessant 
i hans øjne , fordi , som han udtrykte sig , 
— ikke just komplimenterende for min evne til 
at brillere med mine kundskaber — man slet 
ikke mærkede andet i mit væsen , end at jeg 
var kvinde — helt kvinde — kvinde ! For 
hver gaug han gentog dette ord , blev det mere 
patetisk-sværmerisk og fik til sidst en klang , 
jeg ville kalde trubadurisk , hvis ordet fandtes . 

og jeg tilstår , at hans øjne og hans læbers 
sprog på sin orientalsk var meget blomstrende . 
Jeg tror , vi sad til klokken hen ad et , da 
jeg rejste mig og bød ham god nat på dansk . 
Det vil sige , jeg rakte ganske naturligt hånden 
ud imod ham . Han vidste næppe , hvad han 
skulle gøre med den og turde ikke tage den . 
Så sagde jeg roligt leende , idet jeg greb om 
hans :  » Sådan siger vi god nat i Danmark , når 
man er bekendte , og det er vi jo blevet nu . « 
Han så på mig , ganske rørt , han var 
lidt sentimental , det har jeg jo sagt , bøjede sig 
næsten ned til gulvet med yndefuld elegance , 
lagde venstre hånd på brystet og førte med 
den højre det yderste af mine fingerspidser til 
sine læber — gik så ud af døren med et nyt , 
højtideligt buk . 
Jeg lo , da han var borte , lo , lidt af ham 
og mere af mig selv . Det var tydeligt , jeg 
havde gjort en erobring i de par timers tid . 
Min forfængelighed følte sig smigret , måske 
dobbelt , fordi det var mig , han fandt behag i , 
med mine år på den forkerte side af de 30 , 
og ikke den unge , nydelige kone . 

i55 
men også noget mere . 
Det var , som om det tykke tågeslør , der 
havde lagt sig mellem mig og tilværelsen — 
og min tilværelse var jo du — begyndte at 
fordele sig , blev tyndere , så jeg kunne skimte 
lidt af lys og glæde igen . 
Du har sagtens allerede mærket , hvor det 
bærer hen , og jeg kan være kort i min beretning . 

han var om bord et par døgn indtil Konstantinopel , 
hvor han bøde . Han havde besøgt 
sine forældre — faderen var guvernør i en 
asiatisk provins — og skulle nu hjem og procedere 
i retten for en af sultanens koner . 
I den korte tid var han og jeg og de 
andre to passagerer sammen fra morgen til aften , 
det blev jo uundgåeligt . Det varede da 
heller ikke ret mange timer , førend jeg med 
undren troede at mærke , at mit hjerte var 
ved at spille mig et puds overfor den unge 
tyrk . 
Og han — ja , det var sagtens det orientalske 
blod , der flyder mere hastigt og syder 
heftigere end vort — han var så åbenbart , så 

lidenskabeligt forelsket i mig , at skønt han var 
fin og dannet nok til at beherske sig , var det 
umuligt at tage fejl af , selv for den beskedneste 
og mindst erfarne kvinde . Jeg betoges af denne 
hurtig opståede , vistnok flygtige , men ærbødige 
og dog så varme , ungdommelige kærlighed — 
og jeg lagde egentlig ikke skjul på det . 
Jeg tror , mine to rejsefæller morede sig 
lidt derover ; men det var også fine og dannede 
mennesker , der øjensynlig tog det , for hvad det 
var , et lille eventyr på rejsen . 
Desuden foregik alt mellem tyrken og mig 
åbenlyst , midt blandt dækkets mylder og i 
kahyttens selskabelighed , om han jo end søgte 
mit selskab alene , når jeg stod ved rælingen 
forude og så på delfinernes muntre legen , 
eller gik min vanlige dækspromenade mellem 
lunch og middag . Hvad han sagde i sådanne 
stunder , kunne alle have hørt på , men der var 
en ømhed i hans stemme , en lønlig bøn i hans 
grumme dejlige øjne , der — det tilstår jeg 
ærligt — mere og mere tøede mit underlig frosne 
hjærte op . 

han var desuden morsom at tale med . Det 
fandt også de andre . Hans vestevropæiske 
dannelse var kun som en fernis over hans 
væsen , han var absolut tyrk i bunden . Den 
unge danske mand var også jurist og ville 
gærne vide besked om tyrkiske retsbegreber og 
love . Den gav Adil bey skarpt og klart , 
men hvis du tror , det var til den , der spurgte , 
han talte , så fejler du , min ven . Ja , de 
første to tre sætninger , men så ikke mere , 
så vendte hans øjne sig til mig , og det var 
til mig , han rettede hele sin udvikling om 
tyrkisk jurisprudens . 
Den unge danske lo jo lidt smørret , men 
blev slet ikke vred ; han hørte efter og fik at 
vide , hvad han ville . 
Vi damer ville gerne vide lidt om tyrkisk 
kærlighed og disse ægteskaber med de mange 
koner . Ad dem trak han på skuldrene og forklarede , 
at e n hustru blev mere og mere almindelig 
i Tyrkiet . Det er kun de højeste og de 
laveste af dem , der har råd , som tager flere . 
Selv ville han kun have en , og næppe 
det en gang . For de tyrkiske kvinder — han 

gjorde en grimace og trak på skuldrene — dem 
fik man ikke at se , forinden brylluppet var forbi . 
Han havde ikke set sin egen Broders kone nogensinde . 
Og han ville , trods sin opdragelse og 
alle hellige traditioner , kende sin kone først . 
» Ja , men så en vestevropæerinde , «  foreslog 
min danske rejsefælle . 
Adil rystede sørgmodig på hovedet , hans 
blik sløredes til , blodet sank fra hans kinder 
under den brune hud . Han svarede tonløst : 
» Tør jeg ikke ægte for min tro og — 
mine forældre . Det vil lægge dem i graven . 
Det er umuligt , ganske umuligt , umuligt . « 
Vi evropæere var jo , trods mandens alvor , 
lige ved at le , og den unge ægtemand sagde 
spøgende for at give samtalen en lettere vending , 
og idet han lagde armen kærlig om sin kones 
skuldre og trykkede hende til sig : 
» De må slå de tanker af hovedet og se 
at vælge en tyrkinde , der er just så vestevropæisk 
som de selv — der må vel findes 
sådan en . Det er dog livets højeste lykke at 
være gift med den kvinde , man elsker . « 

» Ja — det er sandt — det er sandt — 
sandt , «  svarede han med et smerteligt suk og 
et drømmende blik på mig . 
Men alt dette var jo dog blevet til ingen 
ting , hvis ikke den sidste nat , han var om 
bord , skibets maskineri havde hittet på at gøre 
skrue . Det vil sige , noget deri  » løb sig varmt «  , 
som det hedder . 
Det var om aftnen . Ved daggry næste 
morgen skulle vi være i Konstantinopel . De 
unge folk sad inde hos kaptejnen i hans egen 
kahyt og spillede l’hombre . Døren stod åben 
til salonen , hvor jeg for enden af det lange bord 
havde travlt ved min pult med en artikel , der 
skulle med posten om morgnen . Adil havde 
pakket sine sager efter aftensbordet , kom så 
ind i salonen og gik hen til mig . Han vendte 
ryggen mod kaptejnens kahyt , så han skjulte 
mig helt for de spillende . 
Han stod lidt og så på , at jeg skrev . 
Jeg bad om undskyldning for , at jeg blev ved , 
jeg var færdig om et øjeblik og skulle så 
være til tjeneste . Men pennen rystede i min 
hånd , ordene kom ikke , og meningen løb 

ganske sur . Jeg følte , at hans øjne hvilede på 
mig , og jeg vidste , hvad de sagde . 
I en lille bunke på bordet lå nogle løse 
blade af mit manuskript . Han tog et af dem , 
lod øjnene løbe over linjerne af disse fremmede 
for ham ulæselige ord . Og så — trykkede 
han pludselig bladet til sine læber med en 
ærbødig , højtidsfuld bevægelse , som var det en 
relikvie . 
I det samme kastede jeg pennen og skød 
stolen tilbage , og han udbrød , næsten klagende 
med dæmpet stemme : 
» Ak , madame , jeg har fornærmet dem — 
tro dog ikke — nej , tro ikke — «  men hvad 
det var , jeg ikke skulle tro , fik jeg aldrig at 
vide . For med et forandret tonefald brød han 
af og sagde med en inderlighed , en tilbagetrængt 
lidenskabelig ømhed , der trængte ind i mit 
hjærte og næsten bragte mig tårer i øjnene : 
» jeg har bedt for dem ved solnedgangsbønnen 
til Allah , bedt ham skænke dem al livets 
lykke , om det end blev langt fra mig . « 
Så greb han ligesom hin første aften min 
hånd , trykkede sin egen mod brystet , kyssede 

mine fingerspidser , dem , hans læber nu brændte , 
og gik så ind at sige farvel til de andre . Men 
inden vi skiltes , lovede vi ham alle at tage afsked 
en gang endnu næste morgen , hvor tidlig han 
end gik fra borde . 
Så var det jo , at skibet om natten standsede . 
Jeg vågnede derved , troede først , der var en 
ulykke på færde , sprang resolut ud af køjen , 
fik nogle klæder på , en slobrok om mig . Der 
lød et forfærdeligt bulder som en torden under 
skibets køl ; men den lyd kendte jeg , det var 
dampen , de slap ud under vandet fra maskinens 
kedelrum . Nu vidste jeg , hvad det betød , det 
samme var hændet før en gang . 
Men der var kvælende hedt i kahytten . 
Skibsvarmen  » slog op «  i den lune nat så langt 
mod syd , og da jeg kom i tøjet , fik jeg lyst 
at gå op på dækket ; der var luften dog lidt 
sval . Desuden kunne jeg få at vide , hvor længe 
standsningen ville vare . Det faldt mig ind , at 
advokaten skulle møde i retten om morgnen 
kl . 8 og ikke måtte komme for silde , om han 
så skulle svømme i land , havde han sagt . 

jeg gik da op . Anden styrmand havde vagt 
på broen . Af ham fik jeg besked . Det ville 
vare blot en times tid , inden vi kom i gang 
igen . Kaptejnen og alle andre sov . Fra maskinrummet 
hørte jeg høje stemmer og banken , ellers 
var alt stille . 
Natten var mørk , kun utydelig skimtedes 
vandet i et grønligt glimt nu og da eller lidt 
hvidt på en bølgetop . Det blæste frisk til 
luvart ; der stod jeg nogle minutter og lod mig 
svale , så søgte jeg læ på den anden side , 
satte mig på en feltstol under kommandobroen 
med ryggen mod bestiklukafets væg og tror 
næsten , at skibets sagte vuggen dyssede mig ind 
i en halvt vågen , halvt sovende tilstand , hvori 
snart drøm og virkelighed blandede sig på den 
forunderligste måde : du og den tyrkiske advokat 
blev til en . Det var din unge elskov , der mødte 
min i hans , det var dig , der — som aldrig før — 
lagde din hyldest for mine fødder gennem hans 
tale , det var dig , der , som han nu nylig , havde 
givet din kærlighed udtryk i bøn til Allah om 
et helt livs lykke for mig , og det var dig i 

ham , der nu beruset , henrykt bøjede sig over 
mig , sagde med en underlig blød gurglende lyd 
et par tyrkiske ord — dem , sådan sagt , ingen 
kvinde misforstår , og så trykkede sine læber 
mod mine i et uendeligt Kys , ligesom det , du 
gav mig hin aften for så længe siden . Det 
gennembævede mit hjerte med al mindets sødme , 
og jeg gled helt ind i en favn . 
I det nu blev jeg mig fuldt bevidst , hørte 
og så alt , som det virkelig var . 
Det var i Adils arme , jeg var inde , til ham 
jeg , halvt i søvne , havde lænet mit hoved , da 
han uset var kommen ved min side . Det var 
hans dunkelblå øjne , ikke dine brunlig grå , 
jeg i mørket så lyse mod mine med et udtryk 
af salig glæde , af glødende elskov , af brændende 
håb . Det var ham , der greb mine hænder og 
ville drage mig med sig , ham , der stammende 
og skælvende , nu på fransk , tilstod og blev ved 
at gentage , at han elskede mig — elskede — 
elskede , ville trodse alt for min skyld , tro , ære , 
slægt og venner , om jeg blot ville følge ham , 
blive hans . 

jeg kunne ikke få ham standset . Han 
var ude af sig selv , helt og holdent orientaler . 
Og jeg tænkte egentlig ikke på at ville , jeg 
hørte næppe , hvad han sagde . For i mit eget 
hjærte klang der en jubel så stor , at den overdøvede 
alt . Derinde gentoges også hans ord , 
men på dansk og til dig : 
» Jeg elsker dig — elsker — elsker dig 
igen . Der er ingen tvivl tilbage og slet ingen 
frygt . Jeg er din for alle dage på ny , din i 
beruselse , i absolut hengivelse , og jeg vil vise 
dig det ; jeg tør — tør lægge hele mit hjerte 
for dagen . Tag mig , behold mig eller kast mig 
bort , som du vil . Jeg er ikke længere klog , 
jeg elsker dig blot uden grænser , som om jeg 
atter var ung — « 
Så rejste jeg mig — jeg er nær ved at 
tro som en regina victrix , viklede mig ganske 
stille , men koldt og bestemt ud af hans greb . 
Han var jo blot en fremmed mand . Han misforstod 
mig — han var virkelig fin — og antog 
sagtens , at jeg havde følt mig krænket , at han 
ikke havde fundet de rette ord , for han sagde 
lidt mere behersket og med mandigt alvor : 

» Madame , jeg beder på vestevropæisk om 
deres hånd , og dog kan jeg ikke gøre dem til 
min hustru . Men jeg sværger dem til ved min 
tro som muselmand — den ed er ubrødelig — 
at jeg vil ære dem i min elskov , som jeg ærer 
min moder . Som mit huses herskerinde er de , 
skal de blive for mig den eneste kvinde . « 
Ser du , mørket begyndte at svinde , det 
gryede svagt i øst , han så jo glæden stråle i 
mit ansigt og forstod ingen ting , troede , måtte 
vel tro , at jeg ville være hans . Men nu sårede 
blot de ømme ord , han vedblev at hviske i en 
blanding af tyrkisk og fransk , mit øre og mit 
sind . Og netop , fordi de var alvorlig mente , 
nænnede jeg ikke at bryde af så kort og koldt , 
som jeg ønskede . 
Så bad jeg ham tie og høre lidt på mig , 
tog hans arm og fik ham til at følge . Der var 
tværs over dækket foran bestiklukafet en gang , 
som var fri . Ellers var det optaget , som du ved , 
af teltene og deres sovende beboere . 
Jeg søgte da i så klare og let begribelige 
ord , det var mig muligt at finde , at gøre ham 

klog på mit forhold til dig , sagde ham til sidst , 
at jeg kunne jo ikke give til ham , hvad jeg 
allerede gav bort for så længe siden til en 
anden , sagde ham , at mit liv var dit at gøre 
med som du ville , at jeg elskede dig og dig 
ene , om end du var mange hundrede mile 
borte . 
Han forstod vist ikke et eneste ord , sådan 
som jeg mente det . For ham kendte kærlighed 
næppe til alle den slags afskygninger , som 
den får hos de nordlige germaners folk . Han 
var i bund og grund orientaler , muselmand og 
tyrk . Men så meget gjorde jeg ham da 
begribeligt , at jeg ikke ville være hans , ikke 
for nogen pris , og at kysset , jeg gav ham , 
for lidt siden intet sagde andet end kærlighed — 
til en anden mand . 
Så slog hans sindsstemning pludselig om . 
Han blev frygtelig vred , rasende , forsikrer jeg 
dig , og forfærdelig i sin vrede . Jeg blev ganske 
bange , så mig om efter hjælp . Han slængte 
mig fra sig , forbandede mig formodentlig på 
tyrkisk , knyttede hænderne imod mig , slog sig 

for panden — og for omsider af sted ned i 
sin kahyt . 
Jeg rystede af forskrækkelse . Men næppe 
var han borte , før jeg havde glemt ham , 
glemt ham så fuldstændig , som om han aldrig 
var til . 
Jeg blev oppe på dækket , og mine 
tanker var idelig hos dig , svøbte sig om dig , 
hyllede dig ind i et lysende klædebon af ømhed 
og varme , af længsel og ildhu , af alle de rige 
skatte , som det hjerte ejer , der elsker stort 
og helt . 
Morgnens gry kom langsomt og gråt . 
Kun lidt efter lidt blev det rigtig lyst . Tætte 
tåger dækkede kysten . Jeg havde hidtil slet 
ikke set mig om . 
Så glimtede det pludselig om styrbord . 
Det var solen , der skød en stråle gennem skylaget 
og gnistrede på vandet , idet vi sejlede 
ind i  » det gyldne horn «  . 
Og som i en glorie af lys gled Konstantins 
by ud af tågesløret i en tredelt bølgebakke af 
huse , paladser og moskeernes kupler , hvorfra 
steg til vejrs tusender af hvide minareter med 

i68 
halvmåner guldglimtende segl pegende mod 
himlen . 
Der var allerede røre på dækket . Alle 
passagererne skulle fra borde . Kun de unge 
ægtefolk og jeg ville videre om ad sorte 
havet . 
De var også komne op for at se  » Indsejlingen « 
Og udskibningen af alle dækspassagererne . 

et mylder af små og store broget malede , 
højstævnede både omgav skibet . Der råbtes 
og skreges i det bløde , tyrkiske tungemål . 
Mænd og kvinder , de sidste tæt tilslørede og 
ganske formummede i vide silke- eller uldkåber 
fra hoved til fod , trængte sig ved falderebstrappen 
med deres rejsebylter af brogede tæpper , 
kaffekander og skåle af messing og kobber , et 
utal af børn , dejlige unger , jeg trods deres 
smuds altid havde lyst at kysse , så skønne var 
deres legemer , så stolte og fulde af ynde deres 
lader og bevægelser . 
Adil bey var også på dækket , en af de 
første , men stod lidt borte fra os og havde 

øjensynlig travlt med at finde sin egen båd , der 
skulle komme fra land . Han vendte ryggen til 
os , lod , som om han ikke ænsede nogen af os . 
Ja — lod , for nu og da så jeg hans øjne søge 
spejdende derhen , hvor de unge ægtefolk opholdt 
sig . Men jeg sad lidt tilbage bag dampspillet , 
midtskibs . 
Omsider kom hans båd . Han gav pludselig 
et tegn , fik fat i en af skibets besætning og 
lod ham lange rejsetøjet ned . Så gik han hen 
mod parret for at sige farvel . Da så jeg hans 
ansigt . Det var blegt og sørgmodigt . Han 
havde altså lidt — og pludselig huskede jeg alt , 
hvad min håbløse kærlighed til dig havde kostet 
mig af smerte ; mit hjerte krympede sig for 
ham . Jeg havde måske nogen uret imod ham 
og ville , om muligt , gøre den god igen , i alt 
fald tilstå , at jeg vidste det . 
Da han kom tilbage efter at have taget 
afsked med de unge folk , rejste jeg mig og 
gik ham i møde — jeg tror , ved gud , at jeg 
havde tårer i øjnene — rakte hånden ud og 
sagde bønligt , stille det ene ord :  » pardon ! « 

han rettede sig i vejret , så mig fast i 
øjnene — hans lyste'•glansfuldt — og svarede 
stolt og knejsende som en sultan : 
» Ja — hvis de følger med . « 
Jeg rystede blot på hovedet og lod hånden 
synke . Han tog til sin fez , bukkede koldt og 
gik forbi mig , sprang let ned ad falderebstrappen , 
satte sig til rette i den lille hvide båds agterstavn 
og tændte sig en cigaret . 
Jeg blev stående og så efter ham , mens 
båden gled over det gyldne horns solglitrende 
vande ind mod Konstantinopel . Luften var så 
klar , at jeg kunne følge hans skikkelse , ja , røgen 
af hans cigaret , lige til hans lille fartøj forsvandt 
i havnens mylder af dampere , sejlere og både , 
der idelig krydsede hverandre . 
Mit sind var fyldt af taknemmelighed imod 
denne fremmede mand , og jeg glemmer ham 
aldrig — for havde han ikke været , mon jeg 
så havde fundet ind til dig igen  ? 
Kun nogle få timer efter kom dit brev . 
Du siger deri , at du elsker mig , at du længes 
og savner , mere end ord kan sige , og du siger 
det dog i ord , der er næsten mere end varme 

i7i 
— ja , der er i dem en kærlighedens glød , en 
friskhed og fylde som sjældent før . Og du 
må ikke tro , at jeg har ladet mig dåre måske 
af min egen stemning . Nej , jeg har som en 
klog general mønstret mine tropper , holdt 
ordentlig Revue . Det vil sige , jeg har lagt dit 
brev ved siden af dem , jeg tog med fra hele 
vor kærligheds liv , vejet det mod de andre 
og fundet ud , at skålen synker langt til det 
sidstes side . 
Nu vil det jo komme an på , hvad du vil 
sige efter hele denne lange tilståelse , den jeg 
har skrevet i sorte havet på vejen til Odessa . 
Derfra går posten hjem på tre dage — den 
sidste , vi er der , sender jeg det af sted . Skynd 
dig med svaret . Du ved nu , hvordan jeg venter 
— uden rast og ro . 
Bliver det ikke , som jeg håber , ser du 
mig ikke mere , men bliver det , som jeg tror , 
så er der — å , du kære , en endnu ukendt 
lykke foran os to . 
Og selv om det skulle være kun en rest , 
vi har til gode — nu vel , så lad os leve på 

resten og  » lade skæbnen råde for , hvad der 
skal ske i verden . « 
Den næste dag løb skibet ind i piræus 
havn . 
Posten kom om bord . Der var breve til 
hver især — et til den enlige dame . Det læste 
hun i sin kahyt . 
Kort efter kom hun op på dækket i rejsedragt 
og med taske over skuldren . De unge 
ægtefolk sad i munter fortrolighed under solsejlet 
og byttede breve fra slægt og venner . 
De så hende ikke . 
Så satte hun sig stilfærdig i skygge bag 
bestiklukafet , tog sit brev frem og læste endnu 
en gang de linjer , som var dets indhold  : 
den uret , jeg gjorde imod dig , har ofte 
voldt mig sorg , og for den er jeg bleven straffet . 
Hvad kunne det nytte , jeg havde talt . Den 
store lidenskab kommer , når den selv vil , ved 
indre motiver , ikke ved andenmandssnak . 
Hvor har jeg været glad og fanget håb 
om varig og hel lykke de gange , din stærke sjæl 

mod din vilje sprængte sin kunstige tilbageholdenhed . 
Men det varede aldrig mange dage , 
før du igen fik skallen hel . 
Og glimtene blev sjældnere . Til sidst var 
det , som om isdækket om dit hede hjerte 
frøs så tykt , at der måtte sydlandsk sol til 
at smelte det . 
Min længsels styrke vil du ikke forstå . 
Den kom af , at jeg så den lykke , som kun er 
de udvalgte beskåret . Jeg følte i mig evnen 
til den hengivelse , hvori mands og kvindes sjæl 
udslettes og bliver til ét : kærlighedens lykke 
i dens rene idé . 
Men dit hoved hvilede kærligt mod min 
skulder . 
Nu kommer du — — 
hun foldede langsomt brevet sammen , 
gemte det i tasken og gik så hen til sine 
rejsefæller . Den unge mand så flygtig op og 
spurgte høflig : 
» Nå , kære frøken , har de også fået gode 
efterretninger ? «  men så standsede han pludselig , 
slået af udtrykket i hendes ansigt . Sådan 
havde han aldrig set hende før . 

» Ja , rigtig gode , «  svarede hun ,  » men de 
nøder mig til at sige dem farvel allerede nu— « 
» Hvad — vil de rejse fra os ! Hvordan — 
jeg troede , vi blev sammen her på skibet ? « 
Spurgte de begge i munden på hinanden . 
» Nej , «  svarede hun og vendte ansigtet 
imod dem , det lyste rødmende i solskæret , 
gennemåndet af lykke ,  » jeg går fra borde 
nu og tager over land til København . « 
Så forstod de to unge , om end kun halvt . 
Som byskendinger vidste de også lidt om hendes 
historie . 
» Det gør os virkelig ondt , at vi skal skilles , « 
Sagde den unge mand , han var ligefrem en smule 
bevæget . 
Men hans lille kone rejste sig hurtig , slog 
armene om deres rejsefælle , kyssede hende på 
kinden og sagde med skælmsk og dog varm 
betoning : 
» Ja , det gør os ondt , men — vi må vist 
blot ønske  : lykkelig rejse 1 « 
» Ja , og at de må komme rigtig hurtig af 
sted på den lange tur , «  tilføjede den unge 

mand , idet han trykkede hendes hånd til 
afsked . 
Båden lå klar . De- fulgte hende til falderebstrappen . 
Der stod kaptejnen for at sige 
farvel . 
» Ja , de kan sagtens , «  sagde han helt 
melankolsk ,  » som sådan kan tage af sted , når 
de lyster . Vi andre hænger fast ved skuden 
og må pænt vente efter højere ordre — « 
» Skal jeg tage en hilsen med for dem — 
de har måske også en Ellen , som venter ? « 
Spurgte hun og så på ham med et blødt og 
stille smil om munden . 
» Tak skal de have ! «  svarede kaptejnen 
hjertelig ,  » gå op til min kone , så er de rar , 
hils og sig — ja , sig alt , hvad de vil . De kan 
bande på , hun er sød «  og så gav han hende 
adressen . 
De unge folk blev stående , mens båden 
roede hende ind mod den lille stad , hvis tætte 
husklynger lyste skærende hvidt i morgensolen . 
Bag dem skød de brunlig-lilla bjærge deres nøgne 
rygge op i horizonten . 

lige inden- båden nåde til land — vejen 
var kun kort — vendte hun hovedet endnu en 
gang og nikkede til ’ dem med et strålende 
smil , de kunne se hendes øjnes glade tindren . 
Så svingede den unge mand sin hat , hans 
kone viftede med sit lommetørklæde , stak så 
sin arm ind under hans og sagde med et 
drømmende blik , næsten i et suk : 
» Du — hun rejser vist den store lykke i 
møde i « 


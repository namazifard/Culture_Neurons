I . 
En klar høstdag kom et ungt menneske belæsset 
med mappe og den store paraply , kunstnere 
male under i fri luft , nedad en ujevn skovsti , 
der langs en bæks slangeløb førte lige ind i en 
af disse haver ved søen , der ikke , som i andre 
lande , var skilt fra naboens skove og marker 
ved høje mure , men blot ved et let plankeværk . 
Han gik på en seng af døde blade , hvert vindstød 
kastede ham gult løv i ansigtet ; det var 
høsten i sin melankoli , men også i sin storhed , 
det var skovpoesien . 
Idetsamme han kom ud af skoven og så 
søen foran sig , standsede han overrasket , som 
så han den første gang , og stirrede ud over 
den med kunstnerøjne , der er anderledes beskafne , 
end alle andre øjne . Vandet skvulpede 
i vinden , en jagt sås i det fjerne , den anden 
odde endte i en gul ager . Han havde gjort en 
studievandring på nogle dage og var nu henrykt 
over at være hjemme igen . Var det denne 

henrykkelse , der gjorde , at han fandt den hele 
omgivelse skøn , eller var den skøn ? Det havde 
regnet , og nåletræerne havde den friske harpixagtige 
Duft , som regnen altid fører med sig , et 
solblink havde tidlig forjaget morgenens klamme 
tåger , og nu oplyste en sidste septemberdags 
strålende solskin alt fjern og nær . 
Hans vandring havde været rig på kunstnerisk 
udbytte , men intet mindre end let . Han 
foretrak altid høsten til sine vandringer , thi er 
sommerdagen lang og dejlig , så bringer høsten 
med sig en levendegørende friskhed , og løvet 
har alle farver ; det er sommerens aften , men 
det er endnu ikke blevet nat , natten kommer 
først med sne og kulde . Men høstdagen kan 
bringe ville storme , og der havde dagen før været 
en af de rette . Vor kunstner havde den hele 
dag ikke været i hus , alt dette var for interessant . 
Ligesom tteaterdekorationer forandres , var der 
på himmelen hvert øjeblik nye syner ; sølverne 
skyer kom langsomt dragende , så hurtige drivskyer , 
ilinger , skinnende fjeldtoppe over kulsorte 
Dale . Så stormens udbrud og under dens 
vildeste rasen den lystige leg af hans venner 
mågerne , der høre hjemme overalt , i vandet , 
i luften , på jorden , overalt lige viltre . Af alt 
dette havde han malet , hvad der lod sig male . 
Når vandet ikke piskedes til skum , var det 

mørkt som metal . Vor kunstner havde glemt 
sult og bidende luft over dette naturens storartede 
liv . Han havde malet søen i dens oprør 
og blot beklaget , ikke også at kunne male disse 
søens underlige basunstød , der klinge som 
trusler og er trusler , thi hvert stød er fare for 
menneskeliv . Også bjergene , disse naturens 
palatser , havde han malet i mange skikkelser . 
Det var ikke sabinerne , det var ikke hans kære 
blå bjerge med de fine linier , disse vare grå , 
sorte , strenge , og sorte ravne kredsede på 
deres toppe . Alt dette var vildt ; egnen havde 
ved første blik syntes ham så trist og øde , som 
regnede det bestandig der ; nu var det ikke langtfra , 
at han fandt den smilende . 
I naturen var alt igen blevet stille , og han 
nød i fulde drag denne stilhed efter stormen . 
Natten havde ikke bragt ham megen ro , skønt 
han havde fundet tag over hovedet i en fiskerhytte , 
men længe uvant -til norsk huslighed , og 
altid uvant til huslighed i denne skikkelse , 
havde den snorkende fiskerfamilie holdt ham 
vågen . Han havde ikke været i Norge , siden 
han var ganske ung , og aldrig på vestlandet , 
hvis natur er en ganske anden end den , der 
levede i hans erindring . For tyve år siden 
havde det sted , han nu nærmede sig , været en 
udhavn , en liden barsk afsluttet verden i den 

lange rad Holmer og skær , der strækker sig 
langs Norges vestkyst , bag hvilke mægtige fjeldvægge . 
Så havde en driftig mand , der var 
kommen til magt , ladet kunsten forvandle dets 
barskhed til noget , som vel endnu var vildt og 
gigantisk , men dog også havde sin ynde . Søfuglene , 
der holder til her , have lært menneskene 
at bygge sig lune reder , og i en vig , omgiven 
af høje fjelde , der gave ly mod vindene , havde 
han lagt sin . Granskoven strakte sig vel endnu 
lige ind i mandens have : han havde ikke tilladt , at 
formange af hans stolte graner blev fældede , men 
de stod nu i smukke grupper og gjorde , at 
stedet duftede så dejligt af granskov , og at 
man hei’ havde skygge og halvmørke , når solen 
skinnede hed over den øvrige have . Kort , han 
havde forstået at lade stedet beholde dets 
ejendommelige ville karakter ; intet var ængstelig 
slikket og penslet , naturen havde fået lov til 
at følge sine egne geniale luner , og den viste 
her , hvad den formår , når rigdommen hjælper 
til , bestandig planter og bestandig sår , føjer 
ny skønhed til gammel skønhed . Men skønheden 
indskrænkede sig til skibsrederens egen 
ejendom . Landskabet omkring var og blev 
glædeløst . 
Hvad er det , som pludselig nagler det unge 
menneske til den plet , han står på ? Han 

lytter spændt , han ser sig om til alle kanter . 
Det er ikke de slanke træer , ikke de afblomstrede 
buske , han stirrer på , hans øje søger noget , 
det ikke linder . Pludselig hører han lige ved sin 
side de toner , han før troede at have hørt , men 
så sagte , at hans egen fantasi let kunne have 
foregøglet ham dem , han hører dem jo ofte i 
drømme . Nu vare de virkelighed . En sang lige 
ved ham en halv overgiven , halv melankolsk 
folkesang , han ofte havde hørt de tre måneder , 
han havde opholdt sig her som sin onkels gæst . 
Der var kogleri i denne sang , vild og gjækkende 
som nordlysflammer , og den havde ganske rigtig 
forhekset ham . Han havde fra den første dag , 
han kom , hørt den , snart i sin nærhed , snart i 
det fjerne ; hvor’ han gik , fulgtes han af gjækkende 
toner . Undertiden havde det været , som om 
en sang ham lige ind i øret , men opdage den 
syngende havde han endnu aldrig kunnet ; sandt 
at sige havde han heller ikke lagt alvorlig an 
derpå , thi han vidste , hvem det var som sang ; 
det kunne jo ingen anden være , end Thyra , hans 
onkels eneste barn , thi at den ubetydelige guvernante 
skulle kunne synge således , var en naturumulighed . 

Thyra var ikke ganske ung , men en herlig 
skikkelse , og med al kvindens gratie var hun 
udviklet som en mand . Hvilke samtaler lod der 

sig ikke føre med hende om kunst , om alt hvad 
der bevæger tiden ! Sådanne kvinder havde 
han blot mødt i Paris , men de havde ingen rolle 
spillet i hans liv , thi hvad man ikke skulle tro , 
betragtede man det , ikke hvad man kalder smukke , 
men betydelige ansigt , som havde dette hede præg , 
der sikkert nok fortæller om en erotisk anlagt 
natur , havde kvinderne hidtil ikke interesseret 
ham alvorligt ; han havde ingen tid haft at give 
dem , han var for dybt , for stærkt optagen af 
sin kunst , der fik alt hvad der i ham var af 
magt og lidenskab . Kunne han en festaften 
føle en flygtig forelskelse , som rigtignok gjorde , 
at han den hele aften ligesom levede på en 
sky , så var den glemt straks , morgenen kaldte 
til arbejde ; han sagde derfor også leende , at 
den ting , som kaldes elskov , var ham en ganske 
ubekendt ting , den måtte være gået af mode . 
Var det , han nu følte , denne udskregne elskov ? 
Hvad andet kunne det vel være ? For første 
gang kom en kvinde ham jo ikke ud af tankerne . 
Og hvilken kvinde ! På engang prinsesse og 
poesien selv . Det var vel noget for en kunstnersjæl ! 
Havde man hende foran sig , var hun så 
fornem , så rolig , så harmonisk , men troede 
hun sig såsandt alene , da brød den egentlige 
natur sig ud af det lukkede bryst i skikkelse 
af sang . Sådanne væsener findes blot i Norge , 

livor det frem for alt kræves at skjule de følelser , 
man har , medens man i andre lande viser dem , 
man ikke har . Havde han ikke hørt Thyra 
synge , ville hun aldrig have gøglet om i hans 
drømme ; det er endogså muligt , at han ville 
have følt hendes overlegenhed som et sagte 
tryk , medens den nu henrykkede ham ; han vidste 
jo , hvad der stak bag den . Bestandig længtes 
han efter hendes sang . Det var som oftest 
melankolske folkesange , men aldrig før havde 
menneskelæber sunget dem således , han kunne 
få tårer i øjnene over dem . Men havde det 
forunderlige væsen først fået ham højt eller 
blødt stemt , kunne hun pludselig i den vildeste 
overgivenhed give sig til at jodle , ligesom sæterpigerne . 
Thyra overgiven ! Det var hendes 
alvorlige mund , der udsendte disse glædesfanfarer ! 
Det var den fornemme Thyra , der 
sang : „ Vi sømænd gør ej mange ord “ med 
en liden trimulant i enden ! Men hvad enten 
det var vildskab eller klage , var sangen altid 
lige frisk og yndig ; undertiden havde den en 
iNitupiNit==sølvklaNg , dei’ miNdede ham om haNs veN N attergaleN . 
En anden , end denne enttusiastiske 
kunstner , ville have spurgt sig , om sådanne 
skovstrejferier og eruptioner passede sig 
for en ung dame ; for ham passede alt , som var 
genialt ; hun sang jo netop , som han selv hen- 


12 
kastede på lærred eller mur sine figurer den 
dag , han havde sin kunstneriske bærsærkergang . 
Tale til hende om sangen har han aldrig villet , 
thi at hun skjuler’ sig for ham , beviser jo , at 
hun ikke ønsker den omtalt . Sangen er desuden 
ligesom et hemmeligt bånd mellem dem ; 
det er , som hun i sangen taler til ham , thi at 
hun ser ham , kan han ikke drage i tvivl , og 
alt dette er alt for yndigt til at iklædes andre 
ord end sangens . 
Ja , han er kommen til Norge i en lykkelig 
time ! Her fødes nye evner i ham , her føler 
han sin kunstnermagt dobbelt . Denne nervestærke 
slægt , dette kraftige folkefærd , han 
kendte fra sin første ungdom og næsten havde 
glemt , virkede nervestyrkende på ham selv ; 
denne sædelige højhed var ham en husvalelse 
efter alt det pjank , han havde set . Her arbejdedes 
strengt , og dog var her så stille ; han 
havde i syden altid længtes efter en søndag , 
som aldrig kom . Her var hver dag søndag , og 
han hvilede ud i denne stilhed efter al sydens 
hastværk og larm . Kort , han hvilede og han 
levede . 

i . 
Moderen havde på sit dødsleje pålagt 
ham at rejse til Norge , og bringe først sine 
søskende , og dernæst en fætter , hun havde på 
vestlandet , efterretningen om hendes død , og 
hos denne fætter er det , vi møde ham . 
Han spejder endnu omkring i haven , hvor 
han håber at finde Thyra ; klokken ni morgen 
samles alle ved frokostbordet , bagefter ser Thyra 
til sine blomster eller læser etsteds i skyggen . 
Medens han spændt lytter efter toner , han igen 
har hørt , viser der sig bag hans ryg et ganske 
ungt ansigt mellem buskene , og da han et øjeblik 
forsvinder , viser sig ikke alene et leende 
ansigt , men en hel let skikkelse , der forskrækket 
trækker sig tilbage , idet han igen kommer til syne . 

— ah , endelig ! råber han , idet han ser 
Thyra komme ned af Alleen , havehat i den ene 
hånd , en bog i den anden . 
Hun gør en heftig bevægelse , idet hun ser 
ham , men fatter sig hurtigt . 
— ah , Michael ! Velkommen hjem , fætter ! 
Jeg håber , du har moret dig på din studievandring ? 
Tilstå blot , at hvad vi have at byde 
dig , er noget andet end dit elskede rom ? 

Michael , der var faret henrykt mod hende , 
blev stående som magtstjålen ved hendes rolige 
tiltale . 
— naturligvis har jeg moret mig , kom endelig 
over læberne — det vil sige , jeg har bestandig 
længtes hjem , når jeg ikke just malede . 
— fattes der dig noget ? spørger hun med 
et langt blik på ham . 
— ja , der fattes mig noget , Thyra ! Jeg 
var så lykkelig ved at være hjemme igen , at 
jeg kunne have skreget af glæde , men du , du 
glæder dig slet ikke ved at gense mig ! Jeg 
forstår dig aldrig ganske , Thyra ! 
— og jeg forstår ikke denne klage ! At 
jeg glæder mig ved at gense dig , at alle her i 
huset glæde sig , hvor kan du drage det i tvivl ? 
Du er jo faders gæst . 
— blot hans gæst ? Og dersom jeg nu 
ville være mere ? Dersom jeg ville være mere 
for dig , Thyra ? Du undviger mig bestandig . 
Nu holder jeg denne uvished ikke længer ud , 
nu må du høre mig . 
— jeg er gået herud for at læse , svarede 
hun , ude af stand til at skjule en let forvirring . 
Denne time efter frokosten , ved du , tilhører 
mig selv . Fader vil glæde sig ved at gense dig ; 
det er ikke venligt af dig , ikke straks at melde 
ham din hjemkomst . 

— du må i dag skænke mig din stille 
time , sagde han bestemt . Jeg har noget at 
sige dig ; har det ikke dit bifald , må jeg 
hurtig bort herfra ; jeg har da været her alt for 
længe . 
— bort herfra ! Du tænker på at forlade 
os  ? 
— det kommer an på dig . Din faders 
skib afsejler om nogle dage — jeg mødte nylig 
kaptejnen . Det går til Middelhavet . Måske 
sejler jeg med . 
— nu , så skænker jeg dig min kære 
stille time ; forkælede børn negter man jo ingenting , 
og du forkæles af alle i dette hus . 
— ikke af dig ! 
— af mig forkæles du moderligt , utaknemmelige ! 
Sørger jeg ikke moderligt for dit velbefindende 
under vort tag ? 
— moderligt ! Hvilket koldt ord ! 
— jeg mente , at der i dine øren ikke gaves 
et smukkere ; du tilbad jo din moder . 
— ganske vist ! Indtil jeg kom hid , havde 
jeg blot hende og min kunst . Nu er det anderledes . 

— alt glemt og der er endnu ikke vokset 
græs på hendes grav ! 
— glemt ? Aldrig ! jeg . overrasker mig ofte 
i at drømme , at hun endnu lever , og at jeg ser 

dig og hende sammen . I vare som skabte for 
hinanden . 
— ja , hvad kan en kunstner ikke drømme , 
sagde Thyra altid undvigende ; drømme høre med 
til håndværket . 
— le ikke , Thyra , og svar mig på et 
spørgsmål . Hvorfor har jeg denne sidste tid 
følt mig så lykkelig ? Hvorfor var jeg som nyfødt , 
da jeg blot havde været her nogle uger ? 
Du svarer mig ikke ? Nu , så vil jeg svare 
for dig . Det er din skyld , Thyra ! Det solen 
er for blomsterne , det har du været for mig , 
alt springer ud . 
Thyra gjorde en heftig bevægelse , men 
fattede sig straks . Han blev ved : 
— du ved det , mit liv har været en eneste 
lang kamp for at blive kunstner , og da så 
lykken , sejren kom , døde hun , min højhjertede 
moder , uden hvem jeg hverken havde kendt 
lykke eller sejr . Så kom jeg hid . Mindes 
du endnu , hvor mørk og utilgængelig jeg var ? 
Jeg kunne ikke trøste mig over , at hun var 
borte , næppe fatte det ! Med hvilken kærlighed 
havde jeg ikke smykket den stue , hvori hun 
skulle leve ! Man må have været fattig for at 
forstå denne lykke . Og så dør hun fra mig . 
Da jeg knap havde haft hende et år ! Hun 

havde været min støtte , og nu , jeg skulle være 
hendes støtte , dør hun ! 
— forlod du rom straks efter at have 
mistet hende ? spurgte Thyra endnu lidt sitrende , 
thi han havde jo gjort hende en halv erklæring ; 
nu tlenkte han åbenbart blot på moderen . 
•— nej , ikke straks , de første dage måtte 
jo tilhøre hende . Jeg irrede om i campagnen , 
jeg fattede ikke , at hun var borte , at jeg aldrig 
mere skulle sige det fredelige ord „ Moder “ . 
Hver aften var jeg på kirkegården , jeg kunne 
jo ikke lade hende ligge derude så ganske alene . 
Hvor var den mig uhyggelig denne sorte jordhøj 
med de visne blomster ! De gamle smykkede 
sine dødes hvilepladse , så selve asken derinde 
syntes at nyde livet . Vi er grusomme mod 
vore døde ! 
Der blev en lang pause ; Thyra følte , at hun 
var glemt over moderen . 
— så kom jeg hid , tog han endelig igen 
tilorde , og her er det godt at være . Jeg trængte 
til at møde et sådant væsen som du , det er , 
som om du fuldfører i mig , hvad blot var antydet . 
Du løfter mig op til dine højder ! Selv 
naturen forstår jeg gennem dig anderledes og 
bedre . Se denne skærgård , denne lille aflukkede 
verden ; ved første blik syntes den mig 
hæslig , ja afskrækkende ; du lærte mig at forstå 

den i sin ville majestæt , i sin barsklied og 
i sin ynde . Det er en natur , skabt for en race 
af kæmper , og du er denne naturs ægte barn . 
Her er så alvorligt , men slet ikke trist . Selv 
i vindens basunstød finder jeg nu et vist behag 
og i havets brøl . Og det er , som om du er 
årsag i dette naturens kogleri , som om dens 
dybe poesi udgik fra dig . Når jeg ved dig 
nær , forstår jeg også at gengive den , det er 
som renere farver flyde af min pensel . Men 
du må ikke oftere befale mig at være en hel 
uge borte ! Straks jeg ikke ser dig , er jeg fredløs ; 
 ,er jeg hos dig , føler jeg mig tryg som et 
barn i vuggen . Til dig fængsles jeg af alt det 
i min sjæl , der længes efter det trofaste , det 
sikkre , det færdige og endnu stærkere af dette 
andet , du ved selv hvad , af guden i dig ! 
Thyra så på ham , som om hun ikke ganske 
forstod , men han blev ved : 
— for første gang , siden jeg er til , føler 
jeg mig lyksalig ved at leve , og sig selv , om 
det ikke må være din skyld , siden jeg langt 
fra dig er alt andet end lykkelig ! Straks jeg 
igen ser dig , føler jeg noget , jeg ikke fatter . 
Er det kærlighed ? Jeg tror det . Sig selv , 
må det ikke være kærlighed ? 
— siden du kan spørge , er det ikke 
kærlighed , svarede Thyra , og nu sitrede igen 

røst og læber . Kærlighed kommer ikke som 
en tvivl , men som jordens eneste vished — vi 
ville derfor afbryde denne samtale . 
— nej , nu må du høre mig ! Du kan 
umulig vredes over en følelse , der har grebet 
mig som en naturmagt . Jeg ville ikke tænke 
på dig . Jeg tvang mig lange dage til at lade 
det være ; du havde jo ofte nok fortalt mig , at 
du er ældre end jeg , at du har været forlovet . 
Intet hjalp . Du gammel ! Du er jo den herligste 
sommer , sommeren i sin skønhed og i sin 
kraft . O , Thyra , hvor er her godt i din nærhed ; 
der er som et andet blod i mine årer , rigere , 
varmere . I mange dage ville jeg sige dig dette , 
men du er så kold , har altid den samme mine 
af stille stolthed . Ser du da ikke , atjeg trænger 
til en veninde , jeg , som er alene i verden ? O , 
jeg ville holde evig på dette øjeblik , ved jeg , 
hvad det næste bringer ? Jeg ærer’ dig endnu 
mere , end jeg elsker dig ! Aldrig ville jeg vove 
at gribe din hånd , rakte du mig den ikke 
selv . Når jeg på vandringen føler din arm 
under min , gør jeg den let , aldrig ville jeg 
vove at trykke din . Du vender dig bort ? Du 
har intet at sige mig ?  .  .  . Men din hånd 
skælven i min ! Jeg er dig kær ! Jeg ser det , 
jeg føler det !  . . . O , bliv min , Thyra , og lad 
os sammen leve vinteren i Neapel , glædens 

stad ! I palmernes skygge ved jeg en liden 
bolig : foran den skinner golfen som guld , bag 
den svømme øer* på den blå bølge . Der , der 
opslå vi vort vintertelt ! Du er så alvorlig , 
der giver jeg dig smilet tilbage . Sig , skal det 
være så ? 
— jeg kan ikke svare dig nu — — ikke 
strax-------jeg må først fatte mig--------fatte 
dette , svarede Thyra i korte , afbrudte udråb ; 
bevægelsen betog hende åndedrættet . 
De sidste ord blev sagte med en næppe 
hørlig røst , men han så med henrykkelse , at 
den ellers så stille , så selvbeherskende Thyra 
var fuld af dulgt lidenskab , thi hvert lem 
sitrede . Dette var den syngende Thyra , hans 
livs liv ! 
Og igen har hans ansigt dette hede udtryk , 
som foranderlig nok næsten var forsvundet , 
mens han gjorde hende sin stille erklæring . 
Hun er sunken ned på havebænken ved deres 
side . Han vil ikke lade øjeblikkets bevægelse 
ubenyttet , han må have hendes svar straks , 
men idet han nærmer sig hende i den højeste 
spænding — hans livs afgørende øjeblik er jo 
kommet — jodles der i vilden sky bag busken . 
Han gør en bevægelse som truffen af et 
elektrisk stød . Der synges bag busken , 
og Thyra er her ! Han stirrer forvildet på 

hende . Det var altså ikke hende . Han var 
så vis på , at det var hende ! 
Ha , nu synges der igen og nærmere ! Han 
står som fasttryllet , øjnene , hver Sans er i 
busken . 
Thyra stirrer på ham , som han stirrer ud 
i rummet . Hun har set ham stå glædestrålende 
foran sig og ved lyden af de første 
toner pludselig skifte farve og lytte , lytte , som 
om der i den hele skabning blot findes dette 
ene syngende væsen . Hvad betyder dette ? Et 
stik i hjertet siger hende , hvad det betyder . 
Det betyder , at hun er glemt , glemt over sangen , 
glemt i samme øjeblik , han har tilstået hende 
sin kærlighed og bedet hende blive hans . 
Da sangen forstummer , farer han søgende 
om mellem buskene . Det er åbenbart den 
syngende , han søger . At han har kendt den 
friske røst , drager hun ikke i tvivl ; selv har 
hun måttet love det overgivne barn ikke at 
forråde hende , dersom han spurgte , men han 
har aldrig spurgt . Hun hører det knage i 
buskene . Han søger med en sådan lidenskab , 
at hendes nyplantede buske ofres under den 
uagtsomme fod . 
Endelig kommer han frem og stanser hed og 
åndeløs foran hende . 

— hvilken sang , Thyra ! Det er det vildeste 
potpourri af sang , der nogensinde er udgået 
af et menneskebryst ! 
Pludselig bliver han ganske bleg og stirrer 
på Thyra med et forunderlig fremmed udtryk , 
som så han hende første gang . 
— det er altså ikke dig , der synger her 
omkring din faders gård ! får han endelig 
over de dirrende læber . Jeg var så vis på , 
at det var dig ! Ingen tør synge således 
uden du ! 
Thyra gør en heftig bevægelse , thi hans 
røst klinger så forunderlig smertelig , og ansigtet 
er ikke mere det mildt bevægede fra før ; således 
ser et menneske ud , der er rammet af en pludselig 
ulykke . Og alt dette har sangen bevirket . Hun 
fatter det ikke . Og han spørger endnu ikke , 
hvem det er , som synger . Han må jo vide , 
at , siden det ikke er hende , må det være den 
eneste anden , her kan være tale om . For 
naturligt at føre hans tanke på denne anden , 
siger hun : 
— mødte du ikke før magdaleue ? Hun 
har under din fraværelse flere gange spurgt 
efter dig . 
— det er en stor ære , svarede han og forsøgte 
nu også at fatte sig . Den lille person 

er ellers ikke nådig mod mig , jeg er nok ikke 
i hendes gunst . 
— jeg tror jo , i det mindste siden den aften , 
du lærte hende navnene på alle stjernebilleder 
og især siden du interesserer dig for 
hendes fugle . Skulle du dog have ret og 
er du ikke i gunst , da må det være , fordi 
du ved alle lejligheder viser , at du tager 
hende for et rent barn . Hvem ved , hendes 
femten år gøre måske fordring på at tages 
for alvor . 
Han lo . Han havde en vis sky for at 
genoptage samtalen fra før , og hun var for 
stolt til at tvinge ham dertil . Så taltes om 
trediemand ; sådant er bekvemt . 
— det navn , din fader har givet sin yndling , 
passer ganske , sagde han . Narrifas ! Dermed 
er alt sagt . Hvem kan tage narrifas for 
alvor  ? 
— jeg kan forsikre dig , at det lader sig 
gøre . Narrifas er dyb . Navnet passer , thi 
guds jord bærer ikke et mere overgivent væsen , 
men lad hende blive voksen , lad hende engang stå 
foran kærligheden og se da , hvad den gør hende 
til . Læg mærke til , hvorledes hun er mod dem , 
der er hende kær , fader og mig , læg mærke 
til hende med sine fugle , se hende i skov og 
mark . 

han lo igen . 
— jeg har lagt mærke til hende ; jeg har 
ofte set hende komme farende som skudt ud 
af en bue ! En dag belurede jeg hende under 
en øm scene mellem hende og et ekorn , hun 
havde fanget . Jeg ville tegne gruppen , men 
straks hun fik øje på mig , tog hun flugten ; 
hun havde vist fundet det lettere at fange sit 
ekorn , end jeg finder det , at fange hende , den 
ville fugl . 
— det er denne vildhed , der gør hende 
så indtagende , sagde Thyra , der undrede sig 
over , at han i et øjeblik som dette ville høre 
tale om andet end sig og hende , men ikke ville 
minde ham om , hvad han syntes at have glemt . 
Hun er opvokset i et af vort lands vildeste fjelddale 
i den dybeste ensomhed . Vi andre mene 
også at vide , hvad ensomhed er , men når hun 
fortæller om sin barndom , da forstår jeg først , 
hvad det vil sige at være alene . Sjelden ser 
man et menneske ; viser der sig et , da har det 
ligesom Mos på ansigtet . Så blev hun forældreløs , 
og så kom hun hid ; du ved jo — hun er 
Fredriks søster . 
— ja , Fredrik , søofficeren , din forlovede , 
faldt han heftigt ind , som om han pludselig 
igen erindrede sin kærlighed , sin stakkels forglemte 
kærlighed . Det er ham , der står mig 

ivejen ! Dersom det er muligt , at være jaloux 
på en død mand , da er jeg jaloux på ham . 
— på en mand , der er død for ti år 
siden ? Ti år ! Betænker du , hvad det har 
at sige ? 
— ja , at du nu kan have begrædt hans' 
død længe nok ! 
— og at jeg imidlertid er bleven ti år 
ældre . 
Han vil netop svare , at således som hun er , 
er hun for ham alt , da der igen synges i busken . 
Hvad er det for et kogleri , der vil skille 
dem ad ? Han vil ikke lytte og lytter dog , thi 
således har den usynlige endnu aldrig sunget . 
Thyra ser ufravendt på ham ; hans øjne flamme , 
han er en anden , total forandret , ukendelig . 
Hun kender blot et ungt menneske med et blegt , 
magert , tænksomt ansigt , uden skønhed . Den , 
som her står og lytter , er pragtfuld , mere end 
skøn . 
Da han ikke har øjne for hende , fjerner 
hun sig stille . 
Han vågner op som af en drøm . Hvad 
er dette ? Hun er borte ! Har han krænket 
hende ? Han gør en voldsom anstrengelse for 
igen at blive rolig . Det er ham en virkelig 
smerte , at den syngende ikke er Thyra . Det 
er jo en naturmodsigelse , at en anden skal 

synge således , synge ham hjertet i kog , men 
hans kærlighed er Thyra jo ligefuldt . I ethvert 
fald har han blot et ord . Han har forlangt 
hendes hånd , og han lover sig , at hun aldrig 
skal angre at være bleven hans . Han ser op 
til hende . Der er over hende en stille højhed , 
der minder ham om moderen , som hørte til dem , 
der leve stort og stærkt og skønt , i små kår 
eller i store kår , syg eller sund , på kendte 
steder’ eller i fremmed land . Den mand , der 
får en sådan hustru , kan prise sin stjerne . 
Iii . 
Han har søgt og fundet Thyra i en afsides 
del af haven og har sagt hende de første beroligende 
ord , da Magdalene kommer farende 
gennem buskene , skødesløst klædt og med 
glødende ansigt . Idet hun ser de to , vil hun 
forskrækket tage flugten , men Thyra , der ikke 
ønsker at genoptage samtalen fra før , i det mindste 
ikke nu , stanser hende kærligt . Hun tør ikke 
være så vild , hun må erindre , hun næsten er 
en voksen pige ; når man om nogle måneder 
skal konfirmeres , er man en ung dame , og 
unge damer tør ikke have rift i kjolen , og 
unge damer ønske bedstefaders gæst smukt 

velkommen hjem . Han har nylig beklaget sig 
over , at hun aldrig er elskværdig imod ham . 
Nu må hun gøre det godt igen . Iaften løber 
hun ikke sin vej straks efter theen ; når 
bedstefader beder hende derom , spiller hun 
måske lidt . 
Magdalenes forskrækkede ansigt siger , at 
deraf bliver intet , endnu inden munden har 
råbt : 
— nej , det gør jeg ganske vist ikke ! 
— det er i det mindste tydelig besked , lo 
Michael . Har de siden fået liv i deres syge 
fugl , frøken narrifas ? 
— jeg hedder ikke narrifas , jeg hedder 
Magdalene , var det vrede svar , han fik . 
— om forladelse , Malene , faldt han ind . 
Jeg finder frøken narrifas langt mere poetisk . 
— men narrifas er en fornærmelse , råbte 
hun næsten grædende , det er Malene i det mindste 
ikke , og jeg afskyr poeter . 
— er det myntet på mig , sagde han leende , 
så kan jeg til min retfærdiggørelse sige , at 
jeg ikke har gjort mig skyldig i det allermindste 
Vers ; jeg kan ikke rime fire linier . 
— kunstnere og poeter er et og det 
samme , sagde Magdalene fremdeles vred . Her 
var en poet i julen ; jeg kunne ikke udstå 
ham . 

— jeg må lokke hende bort , hviskedee 
Michael til Thyra . Du bliver jo her ? Jeg er 
straks hos dig igen og får da dit svar  .  .  . 
Jeg har opdaget en tom fuglerede , frøken 
narrifas Malene ! kom , så skal jeg vise dem 
den . Den ligner intet , der er gjort af menneskehænder , 
men et kunstværk er det : en mængde 
små kviste , lidt græs , lidt mose , lidt uld , 
stjålet af et får , nogle fjær , ranede fra 
hønsene . 
Jeg kan selv finde tomme fuglereder , var 
hendes studse svar . 
Vær ikke så kort for hovedet , frøken 
narrifas . Vi mødes i den samme kærlighed 
til alt , hvad der har vinger . Kunstnere og 
fugle er altid venner , så de ser , det folkefærd 
er ikke så afskyværdigt , som de tror . 
Kom , så skal jeg fortælle dem mange ting 
om fuglene , som de ikke ved ; thi de have sine 
hemmeligheder , de små vingede sjæle . Kom ! 
Han vil række hende hånden , men hun 
modtager den ikke og løber fra ham . Han følger 
efter hende med de ord til Thyra : 
— forlad ikke haven ; jeg er straks tilbage 
igen ! 

Thyra er alene , og nu er også al hendes 
tiltvungne ro borte . Han vil hente hendes svar . 
Hvad skal hun svare ham ? Tør hun tro på 
hans kærlighed ? Hun er ældre end han , men 
han sagde jo , at hun er sommeren ! 
Hvad er det for en fortryllelse , der er 
kommen over hende ? Hun troede at kende 
sig , men intet af dette kender hun . Hun troede 
at eje et stærkt , roligt hjerte , m ,en den ville 
ting , der banker så "voldsomt , er det hendes 
hjerte ? Er det igen det gamle eventyr om 
undine , der først får en sjæl , når hun elsker ? 
Ja , hun kan vel spørge , om det også er 
hendes hjerte , eller rettere , hvorledes det er 
gået til , at den ville ting , der banker så 
voldsomt , har forholdt sig så længe stille . 
Vi vide alt , at hun har været forlovet . Den , 
vi have hørt hende kalde Fredrik , var søn af en 
embedsmand nordenfjelds , som tidlig havde sendt 
sin eneste søn til søkadetakademiet på Horten . 
Da der ikke kunne være tale om at gøre den 
lange rejse hjem til forældrene i ferierne , tilbragtes 
de hos faderens ungdomsven , skibsrederen , 
der var hjerteglad ved at give sin 
moderløse lille datter en lystig kamerat . 
Thyra morede sig med kameraten med samme 
heftighed , som hun lærte , når han var borte , 
men på en vis stille , fornem måde , der imponerede 

den støjende søkadet . Den smukke 
lille pige med de pragtfulde violetblå øjne , der 
trods skole og akademi havde lært mere end 
han selv , forekom kadetten et vidunder ; han 
var Thyras ting , hendes slave ; alt , hvad Thyra 
blot pegede på , måtte naturligvis ske , indtil han 
forelskede sig så grundigt , som man i den tidlige 
alder forelske !’ sig i sin egen modsætning , 
og inden Thyra havde fyldt sit femtende år , 
vare de forlovede . Hvorledes det var gået til , 
vidste hun ikke . Hun havde intet klart begreb 
om , hvad det vil sige at være forlovet ; hun 
havde ingen romaner læst , og veninder havde 
hun aldrig haft , men på et lidet julebal , 
faderen gav dagen før Fredriks afrejse — man 
havde trommet sammen alt , hvad der på to 
mils afstand fandtes af ungt folk , og det blev 
netop fem par — havde de danset kotillon 
sammen , og da havde han sagt , at han elskede 
hende . Det forundrede hende ikke det mindste , 
det faldt jo af sig selv , de vare jo gamle kamerater , 
hun havde aldrig haft nogen anden . Men 
da han så , da gæsterne vare borte , glædestrålende 
fortalte faderen , at de vare forlovede , 
gjorde hun store øjne . Faderen syntes imidlertid 
næsten ligeså fornøjet , som Fredrik selv ; han 
holdt hjertelig af den smukke søkadet , der om 
et par måneder ville være løjtnant , og fandt 

partiet i alle måder antageligt ; Fredrik var 
dannede , velhavende folks eneste barn , og snart 
tyve år gammel , altså ikke længer nogen gut , 
og således vare de da naturligvis forlovede . 
Men da så Fredrik behandlede hende på flot 
sømandsmaner og kyssede hende , og det ikke 
en gang , men atter og atter , og hun forstod , at 
dette var at være forlovet , var det langtfra , at 
Tingen behagede hende . Den heftighed , der 
alle disse tidlige år lå og sov i hende , kom 
blot en eneste gang for dagen , og det var den 
dag , Fredrik var afrejst . Hun følte en så stormende 
glæde over , at han var borte , og at hun 
ikke mere skulle kysses , at faderen formelig overfusedes 
af hendes kærlighed , ja selv guvernanten 
fik en extrabehandling . Lange tider bagefter 
blev hun rød , hver gang hun tænkte på sin forlovede 
dag . Men da så Fredrik næste sommer 
kom tilbage som løjtnant og hans jubel antog den 
forrige maner , så hun mere forskrækket ud end 
en due , høgen fanger . Han forstod ikke ganske , 
men modsætningen virkede igen , og han blev 
mere og mere forelsket , jo mere sky og stille 
hun viste sig . Hun var også en så pragtfuld 
pigeskikkelse , at et par unge officersøjne havde 
nok med tilbedelsen på afstand ; besøget var 
også så kort , der var andre gæster i huset , 
og man havde daglig så meget fore , at 

de så godt som aldrig vare alene , så hans 
selvbeherskelse ikke sattes på nogen for alvorlig 
prøve . 
Under den adskillelse , som nu fulgte , kom 
de begge så vidt til forstand , at han begreb , 
at han i sin fremfusenhed havde gjort det 
eneste , der var klogt og rigtigt , thi Thyra havde 
på den hele jord ikke sin lige , og han var 
ikke alene forelsket , men holdt så alvorligt af 
hende , at hun blev ham et værn mod alle ungdommens 
fristelser , og de vare ikke få , thi 
den smukke unge søofficer bemærkedes straks af 
kvinderne , både de gode og de slette . Thyra 
på sin side kom så vidt , at hun forstod , at 
forlovelse fører til dette , som man kalder at 
gifte sig , men gudskelov , giftealderen havde de 
ikke , og om giftermål ville faderen ikke høre 
tale . Fredrik havde lidt formue , så det ikke 
var langtfra , at han ønskede at gifte sig med 
tyve år og Thyra i[det sekstende , men deraf blev 
intet ; Fredrik skulle først se sig om i verden 
og få skæg på hagen , og Thyra agtede 
faderen ikke at afgive på lang tid . Heri var 
den gamle ikke at rokke , og da det ikke duer 
for en ung løjtnant at gå og drive og vente 
på oplevelser , som aldrig komme , søgte og fik 

han tilladelse til at ledsage et skib , der gjorde 
en videnskabelig rejse , som varede to år . 
I disse to år gjorde Thyra det skridt , der 
forvandler barnet til den unge pige . Hun havde 
været i et længere besøg hos en slægtning i 
hovedstaden og var der kommen i berørelse med 
betydelige mennesker , der ligesom vakte hende 
af den åndelige dvale , af hvilken mange begavede 
kvinder i vort land aldrig vækkes , thi 
at man lærer en hel del , vækker ikke altid ; der 
udkræves sammenstød med åndfulde mennesker , 
den levende påvirkning . Da Thyra kom hjem , 
kastede hun sig begærlig overfaderens bibliottek , 
der hidtil havde været hende temmelig ligegyldigt 
og ham ikke mindre . Som rig mand fandt han 
det i sin orden at have et bibliottek , og når 
han blev gammel og fik tid , ville han ganske 
vist læse . Det indeholdt , hvad der findes i alle 
gode bibliotheket’ i vort land , og nu begyndte 
Thyras egentlige opdragelse . Med bøgerne kom 
tankerne , men samtidig kom også Fredriks 
breve og de tilfredsstillede hende langtfra . Han 
var helt den raske unge sømand , og ville have 
kunnet udfylde mere end et ungt hjerte , men 
der var ikke spor i ham af en digter , og 
noget sådant søgte vel Thyra i hans breve . 
Hun læste dem atter og atter , uden at finde , 
hvad hun søgte , og gik drømmende omkring 

uden at være sig bevidst , hvad det var , som 
fattedes hende . Noget måtte der være , thi hvad 
man kalder glad , var hun aldrig . 
Og så var de to år til ende , og en vårdag 
er han tilbage fra sin lange rejse . 
Hun havde ikke været en dag sammen med 
ham , føl’ hun klart var sig bevidst , hvad der 
fattedes hende og altid ville fattes : de passede 
ikke sammen , de havde ikke en interesse tilfælles . 
Det var visselig en tung opdagelse , 
men hun var alene om at gøre den ; Fredrik 
påstod , at verden aldrig havde set en så 
lykkelig løjtnant , som han var ved at være 
hjemme igen , og Thyra fandt han naturligvis 
fuldkommen også i den imponerende skikkelse , 
hvori hun nu viste sig for ham ; det var nu engang 
hans skæbne , at beundre hende i enhver 
skikkelse . 
Faderens glæde over sin yndlings nærværelse 
var rørende , og noget sådant som et 
brud faldt Thyra ikke ind med en tanke ; hun 
sagde sig ikke engang , at hvad hun følte for 
Fredrik ikke var kærlighed ; hun vidste det vel 
neppe , thi den , der ikke har følt kærlighed , 
ved heller ikke , hvad Tingen egentlig vil sige . 
Men nu blev der for alvor tale om giftermål . 
Han havde nu mere end alderen , mente han , og 
talte sin sag så indtrængende , at faderen blev 

nødt til at give efter . Bryllupet blev fastsat 
til efteråret . 
Thyra var tung om hjertet , og dog måtte 
hun sige sig , at denne unge mand fortjente en 
glad brud . Fra det , hans lykke yar ham nær 
og vis , blev han mere og mere ridderlig ærbødig 
mod hende , forskrækkede hende aldrig mere , 
tog taknemmelig mod det lidet , hun gav ham : i 
hans øjne var det et kongerige . 
Og han rejser glad til hovedstaden , hvor 
han om sommeren skal arbejde i en kommission ; 
han må jo arbejde tappert for at vinde sig sit 
kongerige ! Ved pinsetider har han nogle 
dages fritid , og da kommer han naturligvis 
hjem . 
Det blev en frihed af højere Art , thi pinseaften 
blev han båret op fra søen en død 
mand ; denne skærgård havde igen krævet et 
af sine talløse ofre , og denne gang et ædelt . 
Fredrik var gået med dampskib til nærmeste 
stoppested ; derfra ville han i sin egen sejlbåd 
nå sit eldorado . En voldsom storm 
havde overrasket ham , men hvilke mirakler af 
mod og udholdenhed han havde udvist fra den 
morgen , han forlod dampskibet og indtil næste 
dags aften , hvor fiskerne fandt ham død på 
et skær , er en - hemmelighed , døden ikke har 
fortalt . 

faderens sorg var så heftig , at Thyra 
næsten glemte sin egen , men med hvad de unge 
kalde „ Liv “ , mente hun  for bestandig at være 
færdig . Hun ville leve for faderen , og den 
skæbne fandt hun , da hun havde fattet sig 
efter den første dybe rystelse , ingenlunde tung . 
Huset var stort og smukt ; den gamle husholderske , 
der allerede i moderens tid havde 
været højt betroet , gjorde sine tijig mesterligt ; 
det var det behageligste husvæsen , man kan 
tænke sig , den joviale fader altid opmærksomheden 
selv mod sin datter og *nu i sorgen 
så elskelig , at der mellem fader og datter , 
der hidtil havde levet temmelig hver for sig , 
dannede sig et forhold , man må give navn af 
venskab . Medens der blot behøvedes et pust 
af livet for at forjage glæden fra Thyra , var 
han et af de mennesker , der af naturen synes 
bestemte til at være lykkelige , hvorledes det 
end går . Medens der mylrer af folk , der 
altid mene , at de ville være komplet lykkelige , 
dersom de blot kunne nå det eller det — 
gerne det stik modsatte af , hvad de have 
nået — gives der enkelte solskinsvæsner , der , 
om de just ikke sige om alle de druer , de ikke 
kunne nå , at de er sure , dog ikke attrå 
andre druer end de , de kunne nå . Disse 
mennesker , altid i enighed med sin skæbne , 

ere uendelig behagelige at leve med . Thyra , 
der tilbragte den halve dag med at læse , fandt 
nu om aftenen altid noget at fortælle faderen , 
og hun opdagede snart , at der i ham var samme 
Art som i hende selv , hvor forskellige de end i 
mange ting vare , en ganske anden Art , end i 
Fredrik , hvis interesser alle gik udad til det 
ydre liv og dets krav . 
Vore egne digtere var det en skam , at 
faderen ikke kendte , og hun havde ikke forelæst 
ham det første værk , før han var af samme 
mening . Hvor smukke deres stille aftener nu 
bleve , vides blot af dem , der i sit hjem have 
indført den samme smukke skik , at dele med 
hinanden skønne eller interessante ting . At 
man læser , er ikke hovedsagen ; alle de tanker , 
der vækkes og som udveksles , er det , der gør 
samlivet så rigt ; man taler meget mere sammen , 
og især anderledes , end i huse , hvor blot de 
personlige interesser forene . Faderen , den flittige 
forretningsmand , blev rørende elskværdig under 
alt dette . Ligesom et barn , der bliver badet , 
kommer susende og brusende op af vandet , kom 
dette gamle barn , der dukkedes i poesiens friske 
væld , dobbelt stærk og fornøjet op til livets 
kraftige virke . Var han forbavset over alt det , 
som boede i datteren , så var hun det endnu 
mere over ham . Han var jo modtageligere , end 

hun selv , spillede med i hvert drama , talte med , 
var rørt og var rasende , tabte åndedrættet af 
spændt interesse og for op i vrede . Havde 
en trediemand hørt de ensomme to , ville ingen 
komedie have moret ham mere , og det var den 
gamle , ikke den unge , der var aktøren . 
Med „ Per gynt “ begyndte fornøjelsen alt 
på første side : 
„ Nå , hvor traf du så den bukken ? “ 
„ Bukk fra luften , bukk fra bunden , 
aldrig red jeg slig en fole ! “ 
Han snakkede med helt igennem , morede 
sig som han aldrig i sit liv havde moret sig . 
Men da så Per gynt rejser med den døende 
moder til soria-moria-slottet : 
„ Til slottet vestenfor måne 
og slottet østenfor sol “ , 
ja da er han med på rejsen . 
„ Hyp , vil du rappe dig svarten ! “ 
Thyra får tårer i øjnene over denne rejse . 
Det er faderen , der skydser den døende : 
„ Å nej , du Per for en gammen , 
du kører mig stakker'til ! “ 
Ja , ja stor gammen ! Og i slottet bliver modtagelsen 
efter fortjeneste : 

„ Hende skal i agte og hædre 
og gøre det rigtig tillågs , 
her kommer ingen bedre 
fra bygderne nutildags ." 
Efter den rejse måtte han hvile sig ud tre 
dage . 
Så kom halté-hulda til regimentet . Hun 
gav ham meget at betænke . Egentlig forelskede 
han sig så småt i hende , det dæmoniske tiltrak 
hans ærlighed . Han forholdt sig dog 
nogenlunde rolig indtil slutnings-scenen , som 
han den dag i dag påstår er det genialeste , 
der nogensinde er skrevet . Men da huset 
brænder med halte-hulda , og hendes elsker 
derinde og aslaksønnerne udenfor som stenrolige 
tilskuere , ja da bliver han vild og bryder ind 
for at slukke ! 
Derinde er det så stille . 
Halte-hulda elsker en anden kvindes fæstemand , 
han elsker dem begge . Selv er hun elsket 
indtil vanvid af samtlige aslaksønner , af hvilke 
enhver vil rive hende til sig . 
Derinde er det så stille . Hun foreholder 
ham hans svaghed . Han kan ikke andet , han 
må elske dem begge . „ Hos min unge fæstemø 
finder jeg hvile , fred ; hun er den milde sol , 
hvor den skinner , må jeg følge dens vej ; hos 

dig flammer jeg op , hos dig brænder jeg , du 
gør mig stor . Jeg drages mægtigt til begge , 
men nu blive vi sammen ! — 
— ja , nu blive vi sammen ! — 
— hvad er dette ? spørger han studsende . 
Det flammer jo rødt fra alle vinduer ! 
— vær rolig ! Hun omklamrer salig hans 
knæ . 
— er der ingen redning ? 
— nej ! Nu har jeg dig , nu blive vi 
sammen , evig sammen ! 
Taget flyver i luften . Derude står aslaksønnerne 
i rad . 
Ordene falde ikke således i bogen , men 
så lyde de , når han lever optrinet om igen 
med Thyra . 
Så fik huset en ny interesse , Fredriks 
fader havde været præst i et af vort lands 
ensomste egne . Efter hans død havde enken 
levet nådsensåret i den forladte præstegård , 
men inden året var til ende , døde også hun , 
man mente af sorg , thi hun var endnu ingen 
gammel kone og derhos næsten rig for en 
præsteenke at være . Det er ikke sjælden i Norden , 
at man ser konen følge sin mand i døden ; 
hun kan ikke vænne sig til livet uden ham og 

så brister det trofaste hjerte . Nu var et 
tiårsgammelt pigebarn alene i præstegården . 
Kapellanen , der forrettede det temmelig store 
kald , vidste ikke , hvad han skulle gøre med 
barnet ; thi han var selv en enlig mand , og skrev 
i sin befippelse til skibsrederen , hvis forbindelse 
med de afdøde præstefolk han kendte . Svaret 
lod ikke længe vente på sig : vennen antog 
sig det forladte pigebarn som sin egen datter . 
Da våren kom , blev hun sendt afsted med 
dampskib som en anden vare , og en blank 
vårdag så man en liden pige ankomme i 
sort hjemmevævet uldværken , men med lange 
gyldne piske nedad ryggen og et godt barneansigt . 

Iv . 
Det var en underlig liden fugl , dette fremmede 
barn , som Thyra fik at opdrage , ensomhedens 
barn . 
Opvokset i denne dybe ensomhed , som vi 
alle mene at kunne forestille os , hvad er , men 
som ingen fatter , der ikke levede i den , havde 
den lille pige ført det underligste eremitliv med 
de stille præstefolk , forældrene , der under sit 
hårdføre pligtliv havde fået det kolde ydre , 

der mellem os så ofte findes hos dybe , varme 
naturer , som ikke formå at tolke i ord og 
miner , hvad der bevæger sig i dem ; sjælen fortaber 
sig under naturens øde i sine egne dybder . 
Med fem år kunne den lille pige alt læse , 
men af bøger fandtes i præstegården blot videnskabelige 
værker , men disse i masse , samt nogle 
tykmavede prædikensamlinger og — bibelen , og 
hun var ikke gammel , før denne kom for en 
dag . I den var dei’ historier uden ende . 
Noget sådant som sted , forstod hun sig ikke 
på , og at den verdensdel , hun selv levede i , 
ikke hed Asien , som skolemesteren sagde , var 
hende ganske det samme . Rutt og noami 
boede ganske vist bag bjergene , og Rachel 
også . Moses brød hun sig ikke om , men 
karavaner og kameler , dem gad hun nok se , 
og de vare også bag bjergene , men det røde 
hav , det var her , kun blev det blot rødt , når 
solen gik ned . Bettlehem måtte også være 
ganske i nærheden , thi der var frelseren født , 
og frelseren var her i præstegården ; ham 
kendte hun godt , men fordi han var gud , kunne 
hun ikke se ham , men det var også ganske det 
samme , han var altid hos børn , når de ikke 
ere ulydige og ikke rive kjolen itu , og når 
hun forvildede sig i tykskoven , var det ham , 
der fandt hende og bragte hende hjem . En . 

dag var hun vred på ham . Hun læste om 
Hagar , der sad under et palmetræ og græd . 
Siden han var gud og kunne gøre alle ting , 
hvorfor hjalp han da ikke Hagar , så hun ikke 
græd ? Når hun , Magdalene , græd , og moderen 
trøstede hende , da græd hun ikke mere . Det 
var stygt af jésus . 
Længe forinden hun havde sine bibelske 
venner , holdt hun til med dyrene på gården , 
især spurvene . De små fribyttere havde fast 
logi i præstegården , hvor de hver dag fandt 
sit bord dækket mindst to gange , thi moderen 
negtede sin lille pige hverken korn eller brødsmuler , 
og det kunne hun da heller ikke , thi 
deu lille påstod , at de sad i rækker langs 
taget og ventede på hende trods skylregnen , 
som de blot lo af , ligesom hun selv . Og æde 
ville de og så skrige og slås ! — en større 
fornøjelse , end se på dem , havde moderen vist 
aldrig haft , når hun bare ville komme ud ! 
Da hun blev ældre , holdt hun dog mere af 
svalerne , end af de næsvise spurve . Hvert 
forår kom de flyvende fra solens land og 
fandt færdig bolig fra i fjor under låyetaget ; 
de vidste godt , at der i præstegården ingen 
forfølgere var , derfor kom de igen , og brugte 

så fornøjede de små næb , kaldte på hinanden 
og svarede hinanden . Hun , den ville skovfugl , 
blandede sig i samtalen : „ Godmorgen , svale , 
her er lidt dun til reden . “ Men når de så 
ved mikkelsdagstider atter afrejste , blev der 
stor bedrøvelse , isæi- da faderen fortalte , at de 
rejste mange tusinde mil , over bjerge og over 
have , fordi de ikke kunne lide tåger og 
mørke og rejste efter lys , men ofte døde undervejs 
i fuglefængerens snare . Flun kunne heller 
ikke lide tåger og mørke og ville gerne rejse 
med dem til lys . Og så sad den lille pige 
under en busk , der skød lige op fra den nøgne 
fjeldside , og stirrede efter de små bortrejsende 
venner . Blot de ikke traf en af de onde fuglefængere 
og kom lykkelig hjem til solen ! Hun 
ville så gerne vide , om rejsen gik godt , men 
hverken fader eller skolemester kunne sige 
hende det . En høst rejste de længe før tiden , 
og da blev vinteren hård . Høgen , den vingede 
røver , var hendes eneste finde mellem fuglene ; 
ravnen kunne hun egentlig heller ikke lide , den 
havde sådant et stygt ansigt og i sin sorte 
kjole og det sorte næb lignede den skolemesteren , 
som hun heller ikke kunne lide , skønt 
han sagde , at hun gjorde ret i at elske fuglene , 
der vare fødte før hun selv og de andre mennesker , 
der først kom den sjette dag . 

næst efter fuglene kom i hendes yndest 
de firføddede på gården , der alle vare personer 
og havde sine navne , men den dumme 
skolemester kunne ikke sige hende , hvorledes 
det gik til , at de på fire kom fuldt påklædte 
til verden , medens hendes kære fugle var 
ganske nøgne , og at et føl straks kunne galopere , 
og fuglen knapt røre sig , og hvorledes 
det gik til , at dyrenes kjole aldrig blev udslidt 
og hendes egen hvert øjeblik havde en lang 
rift ? Hendes første store sorg var , da hun en 
dag så en skudt hare . Harerne var slet ikke 
bange foi’ hende , de fløj hende hvert øjeblik 
forbi , og haren , som er så smuk og så god , 
havde Jens fisker skudt ! 
Skolemesteren var rent forbløffet over den 
lille pige , der havde et indianerbarns kærlighed 
til naturen og gjorde ham de underligste spørgsmål , 
som for eksempel hvor langt det var fra 
søen til stjernerne ? Da han ikke så sig i stand 
til at besvare dem , formåede han heller ikke 
at besørge hendes lærdom længe ad gangen , og 
straks døren til skolestuen åbnedes , fløj hun 
sjæleglad ud til sin eneste kamerat , jæterpigen . 
De fem kør vare Jakobs hjorder , og hvor 
jæterpigen den hele sommer , ja til langt på 
høsten , holdt til med „ Hjorderne “ , der var også 
den viltre lille pige . Holde sig på den 

samme plet med Astrid og dyrene , formåede 
liun dog ikke , hun var tilfreds , når hun blot 
vidste dem i sin nærhed . Alt , hvad spiseligt 
fandtes fjernt og nær , blev plukket og bragt 
Astrid . I jordbærtiden var det især stor herlighed , 
thi hun kendte en solbakke , der var ganske 
rød , men regnede det , og hun skulle sidde stille 
i stuen , mens moderen strikkede , vare de små 
fødder i bestandig urolig bevægelse . Blot være 
ude ! Selv sine lektier måtte hun lære i sit 
grønne studerkaminer skoven . Folkene på 
gården føjede den lille lystige pige i alt , hvad 
hun faldt på og tog hende med overalt , hvor 
det på nogen måde lod sig gøre . Forældrene 
modsatte sig det ikke , thi livet i sådan ensomhed 
fritager for mange former , som i lykkeligere 
egne anses fornødne . Barnet var ikke alene 
med slåttefolkene midtsommers , men når 
fårene klippedes om høsten , ja når der blev 
hugget brænde i skoven , og isen hang hende 
som glaspudder i det lange hår . Når svære 
stokke blev hængte bag slæden for at skræmme 
ulvene , hvis hylende korsang forfærdede hestene , 
så de satte afsted over stok og sten med 
dampende næsebor og flyvende manke , sad 
barnet med hængende ben højt oppe på 
læsset og sang . Hun var hverken bange for 
Isegrim , som ulven kaldtes i hendes eventyrbog , 

eller foi’ noget andet , det skulle da være mørket . 
Mørket kunne hun ikke lide , hun ville altid 
være , hvor solen skinnede , og når karlene 
havde forsinket sig , så mørket faldt på , tabte 
den lille mælet og fik det først igen , når hun 
så lysene i præstegården . Hun var ikke engang 
bange , når der om natten hørtes fæle 
skrig af bønder , der havde været i kirke og 
rejste fulde hjem . En nat blev vinduerne 
slået ind i præstegården , og dette gjorde 
heftigt indtryk på den lille barnesjæl , som 
derved fik begreb om , at der gaves onde 
mennesker . 
Så døde forældrene , og nu var det forbi 
med sang og lystighed . Allerede efter faderens 
død gik hun og sturede , men da hun så også 
mistede moderen , var hun som et forvildet lidet 
lam . Det var en ynk at se på hende , det 
lille ansigt var furet af tårer , og hun ville 
den hele dag sidde ved graven , moderen kom 
ganske vist op igen til hende . Kapellanen 
havde sin nød med hende , det var knapt , hun 
ville spise , og da hun så hørte , at hun skulle 
rejse langt , langt bort fra forældrene , blev sorgen 
så ubændig , at kapellanen ingen anden udvej 
så end at lade hende bære i rejsevognen , uden 
at hun vidste , at hun rejste bort for aldrig 
mere at komme hjem igen . 

i det nye hjem havde man først at kæmpe 
med denne barnesorg , som var så meget mere 
rørende , som den lystige natur hvert øjeblik 
stak frem . Thyra viste sig også her klog og 
betænksom og lod den lille bedrøvede trøste sig 
på sin egen måde , det vil sige færdes ude 
med folkene så meget , hun lystede . Den første , 
der bragte hende til at glemme sorgen en hel 
eftermiddag , var et gammelt lægdslem , der 
gjaldt for en morder . Han havde svoret falsk 
på bibelen og svoret sig fra straf , fortaltes 
sagte af de andre tjenere ; siden havde aldrig 
nogen hørt manden mæle , og han gik omkring 
som en skygge , indtil den lille pige kom på 
gården . Hun , som trods sorgen havde sin 
lille næse overalt , havde naturligvis også opdaget 
den stumme mand i skuret . Hun kendte 
hjemmefra sådanne stumme folk , og havde sin 
egen måde at omgås dem på , og det varede 
ikke længe , før den stumme gjorde hende et 
fuglebur og så en liden båd . Året efter 
var båden bleven til et skib med fuld 
takkelage , som hun lod sejle på dammen , 
medens fabrikanten gløttede på døren til 
skuret , og det mirakel skede , at han råbte : 
„ Ikke mod vinden , barn ! “ 

v . 
Det er en egen ting med ensomheden : enten 
afskyer man den , eller får den kær . Thyra 
havde fået sin kær og mente , at den aldrig 
skulle have ende , og nu var hendes ensomhed 
bleven til samliv med den uroligste af alle guds 
skabninger . Hun skal beskytte og har dertil 
slet ingen lyst ; det syntes hende mandens rolle . 
Men hjælpes og beskyttes skal der , og det bliver 
gjort , ingen mærker noget til , hvad det koster . 
Sendte hun den første sommer mangt et 
suk efter sine stille dage , så kom der dog 
henad vinteren noget istedet . Det var hende 
en virkelig glæde at se , at det levende barn 
øvede en endnu større virkning på den elskede 
fader , end før poesien . Straks læretimerne vare 
endte , stod Magdalene udenfor kontordøren for 
straks han lukkede op at tage besiddelse af bedstefaderen 
— det hædersnavn havde hun givet ham 
— og så bar det ud i sneen med de to . Men 
først da foråret lo . i luften , brød den rette 
jubel løs . Magdalene havde altid tusinde forslag 
og planer , og hvad Magdalene ikke udfandt , udfandt 
kameraten , og det viste sig nu , hvormegen 
frisk originalitet der havde ligget og drømt i 
ham . Hvad enten de to vare tillands eller tilvands , 
tilhest eller tilfods , var der noget aparte 

i deres færd , og var det ikke aparte , så var 
det i det mindste fornøjeligt . Det var ikke langtfra , 
at den gråsprængte mand måtte gøre 
samme tjeneste som før jæterpigen . Når 
gøgen bar sin klage fra skjul til skjul , og 
den viltre pige endelig ville se gøgen , hændte 
det vel mere end en gang , at han ligesom i 
gamle dage jæterpigen måtte søge hende i 
granskoven , hvor hun havde forvildet sig ; bange 
var hun aldrig , skæbnen vidste godt , at bedstefader 
fandt hende . Men da så forårets 
yndigste gave , lillekonval , proklamerede maj 
under alle hække , og han omtrent hveranden 
dag halede hende forreven frem under tornebuskene , 
ja da kunne det vel hænde , at de 
begge vare lidt bange for Thyra , der fandt det 
så meget vanskeligere at gøre en net liden pige 
af den ville ting , som faderen lo mere fornøjet , 
jo galere hendes streger vare . 
Thyra vidste ikke , hvor rørende hun selv 
var i denne tid . Det var ikke kærlighed , hun 
følte for barnet ; hun hørte ingenlunde til de 
kærlige sjæle , der elske alt , hvad der anbetroes 
dem , elske ganske naturligt , fordi de ikke kunne 
andet ; hun blev anset for kold , og troede det 
fast selv om sig , hun havde jo aldrig holdt 
ordentlig af nogen anden end faderen ; men 
Magdalene lignede Fredrik , som hun ikke havde 

formået at elske , og alt , hvad hun gjorde for 
hans søster , syntes hun var at gjengjælde ham 
hans store kærlighed . Når hun bragte ofre , 
og det var så godt som hver time på dagen , 
de ofre , der ofte er de vanskeligste , ofret af 
vore sædvaner , af hvad der behager os , tænkte 
hun på Fredrik . Hun hørte til dem , der heller 
ville have en stor sorg end små plager , og tog 
dog modigt de små plager . „ Der er ikke hver 
dag en løve på din vej , men hver dag myrer “ , 
har en vis sagt . Thyra ville ganske vist have 
foretrukket . Løven , men myrerne udvikle i os 
den store lydighed , og Thyra gjorde de så 
blød og mild — når hun havde lyst til at 
skrige af utålmodighed , smilte hun — at faderen , 
der aldrig havde set hende således , afkastede 
det sidste hylster , livet havde lagt over hans 
oprindelige natur . Thyra vidste godt , at det 
var for hendes skyld , den kærlige sjæl ikke havde 
søgt sig en hustru , da han blev enkemand med 
nogle og fyrgetyve år og en datter på fjorten , 
som han ingen stedmoder ville give , thi de 
have ondt ord de stakkels stedmødre ; det 
hjælper ikke , at der gives prægtige mellem dem , 
de kunne ikke vælte skylden fra de andre . 
Datteren vidste , at han ikke havde været lykkelig 
i sit ægteskab , men hvorfor han ikke havde 
været det , vidste hun ikke , thi af den ærlige 

mund var aldrig et ord udgået mod hendes 
moder , som hun kun uklart mindedes , thi den 
sygelige kone havde ikke gerne barnet om sig . 
Ulykken var her , som overalt , at han ikke havde 
været elsket . Som ganske ungt menneske havde 
han forelsket sig heftigt i en smuk enke , der 
havde plaget sin første mand tildøde med sin 
kærlighed — slyngplanten har stundom magt 
til at dræbe træet . Hun var jaloux på den , 
der havde skrevet den bog , hvori manden læste , 
og alt andet var i samme ånd . Gift anden 
gang havde hun ingen kærlighed mere at give 
og var nu en stiv , herskesyg dame , der frem for 
alt holdt på sin fornemhed . Af afsky for den 
oprivende huslige krig , sådanne kvinder forstå 
at føre , lod han fem være lige og konen 
råde i alt . Denne fiske-koldblodighed er ikke 
sjelden netop hos stærke mænd . Alt , hvad der 
i ham var af ungdom og liv , kastedes på 
forretningerne ; han havde været genial i disse 
og var bleven en rig mand , fordi han var et 
arbejdsgeni . Nu var han , hvad englænderne 
kalde „ a sélfmad man “ , og de praktiske folk 
have respekt for sådanne , thi de vide , at der 
bor store kræfter i dem . 
Foruden sit handelsgeni havde han et andet , 
der nok ikke er af engelsk oprindelse . Når 
det var koldt og han frøs , og der så var lagt 

i ovnen , så han ikke mei’e frøs , da følte han 
kulden i andre menneskers krop ; når han var 
sulten og spiste , så han ingen sult mere følte , 
havde han den ejendommelighed , at føle sulten 
i andre menneskers mave , og for at gøre alt , 
hvad han gjorde omkring sig , for at ingen på 
hans grund skulle sulte ‘ og fryse , udfordres 
mere geni end til at blive en rig mand . Han 
havde ikke mistet en eneste af ungdommens 
smukke egenskaber . Det var den appetitligste 
gamle mand , nogen kunne se . Smuk var han ikke , 
og høj og sværbygget kunne han meget let være 
bleven en af disse plumpe gestalter , af hvilke 
der mylre i vort land , men han hjalp på naturen 
ved det eneste koketteri , der er tilladt 
alderdommen : en stor omhu for sin person ; 
han vidste godt , den gamle fiffikus , at et glat 
raseret ansigt og fine nye klæder give et slags 
ungdom . Gamle folk kunne være så elskværdige , 
så velgørende at møde , men to ting 
kræves af dem : den højeste renlighed og godt 
humør . Jo flere rynker der komme , jo mere 
må huden skures og klæderne børstes . Og 
klynke må de aldrig ; er du bedrøvet , gamle , 
så luk din dør . Og dog er dette blot en liden 
begyndelse . Der kræves mere af dem ; der kræves , 
at de med årene blive bedre mennesker , ligesom 

god vin med årene bliver bedre . Ve dem , 
blive de sure ligesom gammel slet vin ! 
Således gik fem år . Magdalene , som 
straks havde fået tilnavnet narrifas , bar fremdeles 
sit hædersnavn med ære , skønt hun gik 
til præsten og skulle konfirmeres næste forår . 
Kjolen var bleven lang , og der gjordes også 
adskillige forsøg på at få de lange piske til 
at sidde stille oppe på hovedet , men Thyra 
kunne ikke drive det til , at narrifas tog sin 
værdighed som konfirmant for alvor . Når 
hun kom fra præsten , var hun straks nede ved 
sin båd eller havde noget fore med bedstefaderen , 
der ikke havde mindste bismag af den 
voksne værdighed . Blot en eneste gang i disse 
fem år havde narrifas ophørt at fortjene sit 
navn . Bedstefaderen havde måttet gøre en 
forretningsrejse til Bergen , og i disse tre uger 
så ingen narrifas smile ; helst sad hun oppe 
på højen , hvorfra hun kunne skimte landevejen ; 
på den havde hun set det sidste glimt 
af ham , og på den skulle hun se ham komme 
tilbage . Thyra gjorde sig mange tanker over 
denne lidenskabelige længsel efter den fraværende . 
Boede så stærke følelser i barnet , 
hvad ville da dets fremtid blive ? 

vi . 
Så ankom Michael , der bragte tidende om , 
at hans moder var død i rom . Skibsrederen 
havde i sin tidligste ungdom været heftig forelsket 
i denne moder , der endnu ganske ung alt 
bar et andet billede i hjertet . Han var for 
livsfrisk , måske for let til at bære på en 
ulykkelig kærlighed , men egentlig forglemt havde 
den unge pige med de lysende øjne , så frisk , 
så yndig , så trodsig kold mod ham , aldrig været , 
og ligesom mange andre kræfter havde ligget 
og drømt i ham uden at komme for lyset , så 
dukkede også ungdomskærligheden frem straks , 
han genkendte hin skikkelse fra sin vår 
i sønnen , og modtagelsen blev derefter . Han 
gjorde sig straks til onkel — hun havde jo været 
hans kusine — og der turde ikke være tale 
om et kort besøg . Michael måtte og skulle 
blive på vestlandet den hele sommer ; et atelier 
kunne han indrette sig efter egen hjertenslyst ; 
der fandtes mellem værkets arbejdere 
mange flinke folk , og således blev det . 
Efter et kort ophold i hovedstaden , hvorfra 
han medbragte , hvad der udfordredes til nogle 
måneders sommerarbejde , indrettede han sig 
et temmelig primitivt atelier , thi den meste del 

af sommeren måtte anvendes til studier efter 
naturen . 
Hvorledes lians følelser for Thyra udviklede 
sig , have vi hørt af hans egen mund . Hvad 
der bestandig satte hans fantasi i bevægelse , 
var modsætningen mellem den Thyra , han så 
for sine øjne , og den , som bestandig omgjøglede 
og omflammede ham med sin sang . Der var 
også noget fantasivækkende ved dette bestandige 
skilles og mødes . Havde han været hjemme otte 
page , måtte han ud igen , thi den mægtige 
skaberevne , der brændte i ham , lod ham ingen 
ro ; men havde han så været borte otte dage , 
kunne længselen blive så brændende , at han 
måtte hjem , over stok og over sten , bjerg op 
og bjerg ned . Hvad var en lang vandring for 
ham ? Musklerne vare stærke , og foden let ; 
den forglemte ungdom meldte sig endelig med 
alle sine krav . Hvad han følte for Thyra , var 
ikke kærlighed , således som den kommer i 
regelrette , velordnede hoveder og tilværelser , 
det var kunstnerhjertets halv lidenskabelige , 
halv drømmeagtige tilbedelse . Vel ville det 
undertiden synes ham , at Thyra ikke ganske 
passede for ham . Det var ikke de par Års 
forskel i alder , dei’ var hindringen ; hun var i 
den højeste sommerpragt , en herlig skikkelse selv 
for kunstnerøjne , og ham havde det rasende 

arbejde , lidenskaben , tidlig mærket ; han så 
ældre ud , end han var , skikkelsen var ingen 
adonisskikkelse , og håret var tyndt . Hvad der 
var i vejen , var noget behersket , sikkert , som han 
følte som et sagte tryk . Han kunne tale med 
hende om alt i skabningen , men han kunne ikke 
ganske være sig selv , ikke have sine tusinde 
forskellige stemninger , ikke sværme , ikke rase . 
Var han hos hende , følte han sig rolig og glad , 
men ældre , spagere , vingebunden . Hvad der udjevnede 
forskellen mellem dem , var hendes 
sang . Den , der kunne synge således , synge 
netop som han malede , var den rette hustru 
for ham . Gaves der mellem mennesker valgslægtskab , 
så var det mellem hende og ham ! 
Og netop som han har anholdt om hende , 
opdager han , at det er en anden , der synger ! 
Af Magdalene har’ han hidtil ingen Notis taget , og 
det gjordes ham let , da hun altid undveg ham 
og i hans nærværelse aldrig åbnede munden . 
Den eneste forbindelse mellem dem havde været 
hans lyst til at tegne hende , som han tegnede 
alt andet , der havde en ejendommelighed . For 
at få hende til at stå'stille havde han en dag 
fortalt hende om fremmede fugle , der om morgenen 
er i Europa og om aftenen i Asien , flyve 
hundreder af mile i timen og ingen anden rival 
kende end lynilden , og da havde den lille 

ville lyttet så spændt , at hun ikke mærkede , 
at han tegnede hende . Og da han gik ud fra , 
at hun ingen anden interesse havde end fugle , 
havde han , som vi vide , benyttet en fuglerede 
til at få hende bort for at kunne fortsætte hin 
vigtige samtale med Thyra . 
Vi forlod Thyra i haven , hvor vi genfinde 
hende ventende på , at han skal komme tilbage 
og hente sit svar . Hvad skal hun svare ham ? 
Tør hun blive hans ? Tør hun det for hans 
skyld ? Hun har længe nok stridt imod , men 
nu nytter det ikke længer at ville skjule det 
for sig selv . Hun må modigt tilstå sig det 
for modigt at fatte en beslutning . Hun elsker 
ham , elsker for første gang ; hvad hun havde 
følt for Fredrik , var taknemmelighed for , hvad 
han gav hende . Dette var kærlighed , den , som 
kommer med et og aldrig dør . Ja , hun elsker , 
men med frygt og bæven , thi hun er jo ældre 
end han ! I hans nærværelse kræver hun af sig 
den fuldeste ro , men vender han ryggen , hvor 
var den da , hendes rt> ? Blot hun ser ham 
langt borte , hamrer hjertet . 
Hvad var der ved ham , der havde rammet 
så dybt og sikkert ? Var det den betydelige 
kunstner , var det det betydelige menneske ? 

hun vidste det ikke . Han var falden ned som 
en komet i deres stille liv , han , kunstneren , 
så forskellig fra alt , hvad hun hidtil havde 
kendt , som hans fine kunst var forskellig fra 
deres hårde  og fjeldliv . Han var kommen , 
som det nye , og hendes sjæl var også bleven 
ny ; — hidtil havde hun ikke levet , blot dette var 
at leve ! Hvad hun mindst af alt sagde sig , var , 
at hans personlighed også øvede sin magt over 
hende . De er sælsomt fængslende disse ansigter , 
på hvilke livshistorien læses , hvor sjælen 
har efterladt sit arbejde omkring øjne og mund . 
Hun sagde sig ikke , at han var en af disse elektriske 
naturer , hos hvem selv mangelen på 
skønhed bliver en magt . Karakteransigter er 
aldrig skønne , men denne afvigelse fra skønheden 
er det , der giver dem deres originalitet ; 
de blive skønne i øjeblikke ; der er faren for 
kvinderne . Den hæsligste mand mellem antikerne , 
Sokrates , har ganske vist været skøn i 
øjeblikke . Aspasia kunne fortælle derom . „ Dette 
menneske har jo en kærlighedserklæring i hvert 
øje , “ sagde faderen . Enhver , han yndede , fik 
kærlighedserklæringen ; den , han yndede mest , 
havde at vogte sig . 
Tør hun blive hans ? Hun har grublet så længe , 
indtil hun henrykt har stanset ved hans 
egne ord til hende : „ Det solen er for blomsterne , 

det er du foi' mig , alt springer ud “ . 
Så tør hun det jo  ! Hun vil jo , at alt i ham 
skal springe ud ! Og i hendes hjerte jubler det 
tusendstemmigt : „ Bliv hans ! “ og beslutningen 
ville måske i næste øjeblik være tagen , da 
Magdalene kommer farende gennem buskene 
og ser sig forskrækket tilbage . 
Thyra havde således tugtet sig til selvbeherskelse , 
at hun blot behøvede at holde 
hånden for sine øjne et minut for temmelig 
roligt at spørge , hvem det var , hun så sig om 
efter , og om hun havde mistet sin ledsager ? 
— vi stod hos min syge fugl , sagde Magdalene , 
der havde løbet sig åndeløs , og så tog 
han sin skizzebog frem og så tegnede han . 
Jeg troede , det var fuglen , han tegnede , da jeg 
måtte holde den i hånden , men så blev jeg 
ked af at stå stille , og så kiggede jeg ham 
over skulderen . Og hvad tror du , jeg så ? 
Det var mig , det menneske tegnede ! Jeg kendte 
mig straks på piskene , der vare faldne ned . 
Men jeg vil ikke tegnes — — — — og hun 
trampede i foden . Han havde gudskelov ikke 
fået mig færdig , og så løb jeg min vej . 
Thyra havde under denne forklaring skiftet 
farve . Hun fattede ikke , at han tegnede en 

anden , medens hun ventede på ham for at 
give ham det svar , han så ivrigt havde forlangt . 

Magdalenes vrede havde endnu ikke lagt 
sig . Hun havde uafbrudt øjnene vendte til den 
kant , hvorfra det slette menneske måtte komme , 
og stod på spranget til at tage flugten , straks 
han viste sig . Og det måtte være et kraftigt 
had , hun havde viet ham , thi Thyra så med 
forundring , at hun havde gråden i halsen , 
idet hun råbte , at den laps aldeles ikke behøvede 
at holde hende for nar og tegne hende , 
det frabad hun sig ! 
Thyra var for optaget af sine egne tanker 
til ganske at fatte , hvad den anden sagde , hun 
opfangede blot det ord , laps og sagde adspredt , 
at det , man mindst kunne beskylde ham for , 
var at være en laps ! det var jo et stille , alvorligt , 
ungt menneske . 
— han alvorlig ! råbte Magdalene heftigt . 
Han ler jo bestandig ! 
Thyra studsede igen . Hvad var dette ? Med 
barnet var han ung og overgiven , med hende var 
han gammel og alvorlig ! 
— og han kalder mig narrifas ! blev Magdalene 
ved i stigende vrede . Det må ingen mere 
kalde mig — han allermindst ! 

— det navn har du jo hidtil tålmodig 
fundet dig i at bære , og vi fandt alle , at det 
passede , sagde Thyra , der begyndte at blive 
opmærksom . 
— ja før ! råbte Magdalene og brast i 
heftig gråd . Før var det mig ganske det 
samme , hvad man kaldte mig ! 
Thyra så forskrækket på hende og sagde 
spændt : 
— er du da nu forandret ? 
— herregud , man er jo dog ikke bestandig 
et barn , svarede Magdalene fremdeles med store 
tårer i øjnene . Du formaner mig jo selv 
bestandig til at erindre , at jeg ikke længer 
er et barn . 
— og nu finder du , at du er gammel nok 
til at tages for en voksen pige ! Hvorlænge har 
det varet ? Skal jeg sige dig det ? 
— nej , nej , nej , det du vil sige , er ikke 
sandt ! 
— du ved altså , hvad jeg ville sige ? 
— jeg ved ikke , hvorfor du er så ondskabsfuld 
i dag , Thyra , sagde Magdalene , der var bleven 
blussende rød . 
— jeg er ikke ondskabsfuld , svarede Thyra 
mørkt . Jeg ønsker blot at vide , om det ville 
gøre dig ondt , dersom voi’ gæst pludselig kom 
til at afrejse ? 

— afrejse ? gentog Magdalene forvirret . Vil 
det sige , at han skulle rejse for ikke mere at 
komme igen ? 
— ja . Han lever i rom , ved du jo , og 
hans tid her turde snart være til ende . Vi se 
ham engang igen  . . . . engang når vi alle er 
gamle . 
— han må ikke rejse fra os ! råbte Magdalene 
og kastede sig heftigt om Thyras Hals . Sig 
til ham , at han ikke må rejse ! Og hun skjulte 
sit blussende ansigt ved Thyras skulder . 
Også barnet , mit barn , har han givet en 
ny sjæl , tænkte Thyra , medens de stod således , 
og hun følte den hele lette skikkelse ryste af en 
bevægelse , barnet ikke selv forstod , men hun , 
den martrede , kun alt for vel forstod . 
Bedrøvelsen var aldrig af lang varighed 
hos narrifas , og hun havde alt glemt den over 
en ny ide . 
— er der langt til rom , Thyra ? spurgte hun 
pludselig , og ansigtet strålte igen af liv . Vi 
besøge ham alle sammen i rom ! ' bedstefader 
gør alt , hvad jeg vil , og når jeg er konfirmeret , 
vil jeg rejse til rom . Da kalder han mig ikke 
mere narrifas ! Men han bliver dog vel endnu 
til langt på høsten  ? Han sagde nu nylig , 'at 
hvergang han fik lov til at tegne mig , ville han 

fange mig en fugl , så ser du jo selv , at han 
slet ikke tænker på at rejse . 
— det synes , som om det ligger dig meget 
på hjertet , at han skal blive ? sagde Thyra med 
et udtryk , der næsten var hårdt . 
— mig ? Hvor kan du nænne at sige det ? 
Og nu var personen igen vred . Jeg vil ikke , 
at han skal tegne mig ! Og fugle kan jeg selv 
fange ! Sådan en Romer ved jo ikke engang 
navnene på vore fugle ! 
— men dersom nu sådan en Romer fandt 
behag i dig ? 
Magdalene så forbløffet på hende og blev 
rød til nedover halsen . Straks bagefter var hun 
vred igen , erklærede smækvred , at ingen måtte 
finde behag i hende , han allermindst ! Thyra 
vidste jo , at hun ikke kunne fordrage mandfolk . 
Der var blot et eneste mandfolk i verden , hun 
kunne lide , derfor kaldte hun ham også bedstefader , 
skønt han ikke mere var hendes bedstefader 
end stortyrkens . 
— Michael kan du altså heller ikke lide ? 
— ham ? Nej , ham kan jeg ganske vist 
ikke lide ! Han er jo finden ! Du har ofte nok 
skændt for , at jeg løber min vej , straks han 
viser sig . Det går mig , som mine fugle : 
straks han kommer , sætte de alle tilvejrs . 

— nu , når finden snart rejser , så får 
dine fugle fred . 
— men jeg vil ikke , at de skulle have fred ! 
Råbte narrifas igen , kæmpende med gråden . 
Når jeg beder dig vakkert , Thyra , så siger 
du til ham , at han ikke må rejse , slet ikke , 
slet ikke ! Det går jo dog ikke an således 
uden videre at rejse sin vej , rejse lige til rom ! 
— men hvad angår det dig i grunden , om 
han rejser eller bliver ? Du kan jo ikke lide ham , 
veksler aldrig et ord med ham ? 
— men når han er borte , får jo dagen 
aldrig ende ! Jeg vil ikke , at han skal rejse ! 
Du er stor , Thyra , du kan forbyde ham at rejse ! 
Jeg holder ikke ud , at han rejser ! 
De sidste ord vare næppe sagte , før hun alt 
var borte ; de knagende buske sagde Thyra , hvilken 
vej hun havde taget . 
Med hvilke følelser blev Thyra igen ? Blide 
vare de ganske vist ikke , men klart bevidst var 
hun sig blot et , at hun ikke kunne møde Michael 
nu ; hun måtte først fatte sig , se klart i sig 
selv og i de andre . 
Da han en halv time efter fandt hende i 
havestuen , efter at have søgt hende overalt i 
haven , var faderen og de andre også tilstede , 
5 

og på et sagte spørgsmål af ham havde hun 
blot det korte svar : i morgen ! Hun måtte have 
natten til at tænke . 
Inden natten kom , havde hun ingen tvivl 
mere , hvad narrifas angik ; hvad barnet følte 
var kærlighed . De to havde som sædvanlig 
ikke vekslet et ord den hele aften ; som person 
syntes narrifas ikke at være til for kunstneren , 
om han end brugte hende som studie ; en studie 
er ikke en person , og dog , og dog — hun havde 
været glemt over hende ! Det var ingen god erindring ! 
Hvad Magdalene følte , så hun for hver 
time klarere . Med noget sådant som høflighed 
befattede den ville ting sig aldrig ; hun sad 
for sig selv i det hjørne af havestuen , som kaldtes 
hendes , fordi hun der havde alle sine sager ; 
hun havde en bog i hånden , men Thyra bemærkede , 
at bladene aldrig blev vendte ; kom 
Michael så tilfældigvis i hendes nærhed , dirrede 
hånden , der holdt den opslagne bog ; talte han 
ikke langt fra hende , sænkede hun hovedet , men 
lyttede så spændt , at bogen faldt på gulvet . 
Og mange flere tegn ; især hendes snedighed i 
at undgå at veksle et ord med ham . 
Thyra havde ikke været døv de tre måneder , 
kunstneren havde været i huset ; hun havde 
ofte leet over det gøgleri , det lystige barn drev 
med romeren , som hun kaldte ham , hvis øren 

skulle synges fulde ; han drillede altid hende , 
så ville hun drille ham igen , og Thyra ville 
ikke forråde hende , Thyra gjorde alt , hvad 
narrifas bad hende vakkert om . Nu fik denne 
sag en ganske anden betydning . Og Thyra 
vidste dog ikke det vigtigste : at narrifas ikke 
alene havde omgjøglet gæsten med sin sang 
omkring huset , men overalt , hvor han tegnede i 
skov og ved sø , at hun havde været omtrent 
overalt , hvor han var , når han ikke netop 
gjorde sine længere studievandringer . Dette 
spil morede det overgivne barn , indtil det 
brændte sig på sin egen morskab . 
Så kom natten , den , der var bestemt til 
overlæg . 
Thyra hørte ingenlunde til disse offervillige 
sjæle , der finde det ganske naturligt at stå tilbage 
for andre . Altid vant til i faderens ,hus 
at behandles som den rige mands eneste barn , 
altid hyldet , altid smigret , var hun sig et vist 
hovmod vel ikke bevidst , men det var der . Stik 
det modsatte af disse blomstersjæle , der ligesom 
ere fødte til at underordne sig , til altid at stå i 
skyggen , syntes hun bestemt til overalt at gå 
foran , til at leve sit eget liv og ikke gå op i 
andres . At barnet elskede , det var hun vis på , 
men skulle hun derfor give sin lykke bort , give 
5* 

ham bort ? Og til hvem ? Til en , der stod 
dybt under hende ? Nej , nej , nej , aldrig i evighed , 
nej ! 
Det så ikke blidt ud i denne sjæl . Alt , 
hvad der havde ulmet deri af lidenskab de 
mange , mange år , kom frem af schakterne ; det 
ville alt sammen leve , leve stort , brændende liv . 
Men lukkede hun øjnene , ja , da så hun de 
øjne , hvormed han havde lyttet til barnets 
sang . Hun hadede disse øjne . Hvilken glød 
havde der ikke været i dem ! Aldrig havde de 
for hende haft denne glød , selv ikke da han 
anholdt om hendes hånd . Han var for meget 
kunstner til ikke at se , hvor tillokkende Magdalene 
var med sine femten sommere . Hvad han 
havde .følt for hende — for hendes tredive vintre — 
var den forglemte ungdom , der meldte sig . Han 
havde hidtil blot levet for sin kunst ; selv verdenslivet 
i Paris havde blot interesseret ham 
som kunstner . Så havde moderens død revet 
ham ud af arbejdsrusen . Rejsen , fædrelandet , 
den halve lediggang havde gjort resten , han 
følte med et , at han var ung , og da var hun 
på hans vej . 
Hun forsøgte at sove , men forfulgtes af to 
billeder : af to hede øjne , der lytte til en sang , 
som ikke er hendes , og et bedrøvet barneansigt . 
Var det kærlighed , hun havde følt for Fredriks 

søster ? Et bestemt nej brød sig ud af brystet ; 
hun befattede sig nu engang ikke med kærlighed . 
Den første virkelige følelse , hun havde 
havt for barnet , var taknemmelighed , når hun 
så faderen færdes med det på sin originale , 
elskværdige måde . At hun selv ikke havde 
havt magt til at gøre ham så sjælefornøjet , 
faldt hende aldrig ind ; her var ingen skinsyge , 
thi her var den rene kærlighed . Men Michael ! 
Hans lykke måtte komme fra hende ! Og dog , 
— denne forunderlige interesse ! Hun havde været 
glemt over barnet ! Havde han da blot elsket 
sangen i hende ? Hvad var der for et kogleri i 
denne sang ? Havde den knyttet de to til hinanden ? 
Tilhørte de hinanden ? Og var det , som 
blev hende budt , en almisse ? Hun for sammen . 
Almisse til hende ! Nej , fej skulle dette , som 
man kalder kærlighed , ikke gøre hende , hun 
følte sit værd , og hun turde tilstå sig det : 
hun og almisser hørte ikke sammen ! Og kunne 
hun ikke stå ganske anderledes stor og kraftig 
ved en betydelig mands side end denne umyndige ? 
Hver sten ville hun rydde bort under 
hans fod , moderen ville og kunne hun erstatte 
ham ; hun ville være ham moder og hustru og 
elskede ; en verden af kærlighed boede i hendes 
modige bryst , men medens hun levede 'med ham 
i huset ved den blå golf , gik narrifas her om70 


kring skærgården og længtes . Narrifas var 
dyb . Fik hun en sorg , var det forbi med lystigheden ; 
hendes bryst ville for bestandig tabe sin 
sang . 
Denne tanke kom den lange nat atter og 
atter igen ; den første virkelige kærlighed til 
barnet spirede frem , den kom under modstand 
og kval , men den kom . En gammel historie 
faldt hende ind , hun havde læst etsteds . En 
dronning , der havde fældet sin elskers dødsdom , 
sad i ti dage med den ene finger i munden 
og bed i den uden at sige et ord ; den 
tiende dags aften døde hun . Den , der må 
fælde sin egen dødsdom , kunne nok også have 
lyst til at sætte sig hen og bide sig i fingeren 
— og så dø . 
Da dagen gryede , var endnu ingen beslutning 
tagen , men dronningen med fingeren i 
munden vai’ hende så levende nær , som var hun 
selv denne dronning . 
Vil 
for at undgå at møde Michael lod hun 
næste morgen sige , at hun ikke kom til frokostbordet , 
og henimod middag rugede hun endnu 

over dette smertelige : er det mig , er det hende ? 
Da faderen kom glædestrålende ind til hende . 
— hvorledes ser jeg ud , Thyra , var hans 
fornøjede spørgsmål . 
— hvorledes du ser ud , fader ? Men som 
sædvanlig . Har du alt været ude med narrifas ? 
— intet med narrifas ! Jeg ser ud som en , 
der går på frierfødder . Jeg kommer for at 
fri , fri til dig . Der er en , som med vold og 
magt vil gifte sig med dig og som siger , at han 
slet ikke er så sikker på om du vil . Men jeg 
ved , at du vil , tilføjede han leende . Jeg er en 
fiffikus og jeg ved hvad jeg ved . 
— min gode fader , faldt Thyra ind , du vil 
blot min lykke , det ved jeg , men her er mere 
end en hindring . 
— mere end en hindring ! Og jeg da ? Er 
jeg ikke også en hindring , en hindring i 
at sige nej ? Nu har jeg ikke set min ungdomsvenindes 
søn siden han blev født , derfor vil jeg 
nu se ham grundigt ; nu slipper jeg ham ikke 
mere . Sådan med et at få en stor lang søn , 
det er noget for mig ! 
Og han gned fornøjet hænderne . 
— det var en smuk tanke af hans moder , 
at han selv skulle bringe dig efterretningen om 
hendes død , sagde Thyra , for dog også at sige 
noget . 

— ja , hun har i sine levedage aldrig tænkt 
og gjort andet end det , som var smukt . Ikke 
alle engle er i himlen , ikke halvparten ! Og 
nu bliver du og hendes søn et smukt par ! Så 
rejse vi alle ud i verden , hans verden , hele 
familien . Det vil more narrifas . Du drømmer 
ikke om , hvem du har til fader . Jeg har gjort 
Vers ! Kan du se det på mig ? Jeg er hverken 
mere eller mindre end en vagabond ! 
— du , fader ? sagde hun smilende . Der 
findes jo på norske kyster ikke en mere arbejdsom 
mand ! Hvem har gjort dig til en rig 
mand ? Du selv . Det er mig en underlig vagabond . 

— det forstår du dig ikke på ! Jeg måtte 
jo arbejde , thi en frakker ville jeg ikke være , 
prakkere er mig en vederstyggelighed , og når 
sådan en vagabond først tager fat , tager han 
ikke fat med lempe . Lidt næring har vagabondnaturen 
også fået . Vort fjord- og havliv 
er et bestandigt eventyr , hver dag fare for liv 
og ejendom , hver dag noget nyt . Sligt danner 
ikke regelmæssige folk , men nu har jeg foi' det 
første nok af det slags eventyr , nu vil jeg til 
en forandring more mig . Du gifter dig og så 
rejse vi samtlige til landet , „ wo die citronen 
gluh’n “ . Vær ganske rolig , jeg skal ikke bestandig 
være det unge ægtepar i hælene , jeg 

har narrifas , vi to er vante til at more os på 
egen hånd . 
— det kunne i jo også uden ægtepar , 
sagde Thyra bedrøvet . Vi tre kunne more os 
sammen . 
— uden Michael ? Mangetak ! Uden ham 
ingen fornøjelse ! Har jeg aldrig haft en søn 
— og det har kreperet mig nok — så har jeg 
nu fundet en , og ham holder jeg på . Du vil 
jo ikke bedrøve mig ? Du siger selv , at det ikke 
passer for mig at være bedrøvet . Bedrøvet har 
jeg blot været en eneste gang i mit liv , da jeg 
mistede ham , min prægtige gut , min søulk ! 
Han for sig med hånden over øjnene og 
der blev en kort taushed . Så tog han tilorde 
igen . 
— vær nu et godt barn , Thyra ! Har jeg 
vel plaget dig disse ti år , siden vi mistede 
Fredrik ? Du har haft seks friere , siger og skriver 
seks , halvparten for dine smukke øjnes skyld , 
halvparten for mine smukke øjnes skyld , det vil 
sige for mine penge . Tiggede jeg dig om at 
tage den ene eller den anden ? Sandt at sige , 
kunne jeg ikke fordrage en af dem . Men nu er 
det en anden sag . Michael er mig tilpas ! Død 
og pine , hvilken svigersøn jeg der får ! Så 
forskellig fra Fredrik , som vare de fødte hver 
på sin planet , men netop derfor’ kan jeg lide 

ham ! Ingen må komme til mig og ville ligne 
min løjtnant , min øjesten ! Jeg ser ham for 
mig , når han kom pilende ind ad fjorden i sin 
snekke . Selv stod han midt i den rank og stolt 
som en prins--------- . At jeg ikke kan glemme 
det menneske ! 
Og han trampede i foden . 
— jo jeg kan . Giv mig Michael til svigersøn , 
og han er glemt . Det er en søn , jeg kan 
være bekendt . Ikke så smuk som Fredrik , 
men man bliver varm ved at se ind i de øjne . 
Han er akkurat sådan en vagabond som jeg 
selv , det lyner ham om ørerne af ideer . Og 
allerede berømt i sin unge alder ! Og af penge 
har han også , hvad han behøver . Jeg spurgte 
ham nylig i fortrolighed , om han ikke kunne 
trænge til sådan en rød — du ved nok , men 
han takkede høfligt , han havde i det sidste år 
tjent mere , end han brugte . Det byder respekt  ! 
Jeg ville have ham til svigersøn , om han var 
nøgen som hjob ; jeg kan føde en svigersøn , to , 
om det kniber , men at han kan være mine 
penge foruden , glæder mig for hans egen skyld ; 
enhver voksen mand burde selv fabrikere sine 
penge , det giver marv i rygraden . Og en rig 
kone bør ingen fattig mand tage , thi han må 
betale renterne i tålmodighed . Altså , min 
pige , her bliver bryllup ! 

— tal ikke til mig om giftermål , fader , 
idetmindste ikke i dag ! råbte Thyra , der under 
al denne tale havde mistet den sidste rest af 
selvbeherskelse . 
Han så forbavset på hende . 
— hvorfor denne heftighed 1 jeg genkende !’ 
jo ikke min stille pige . 
— spørg mig ikke , fader ! Husk , jeg er tredive 
år . 
— og han otte og tyve . Er det hindringen ? 
— ja — den største . 
— forkastet ! Du ser ud , som du var tyve . 
Det kommer af , at du har drukket saltvandsluft , 
siden du kom til verden . Det er noget 
andet end sådant et persilleblad af en byfrøken . 
Og at du har haft tid til at komme ordentlig 
til fornuft , skader ikke . Sådan en kunstnerskude 
trænger til ballast . Alle kunstnere have 
en deficit her — og han dunkede sig i panden — , 
en , der er i skyerne , og en , der har foden sikkert 
på jorden , det bliver jo et mønsterægteskab . 
Ergo , du tager ham . 
Thyra , der under hans sidste ord havde 
vist tegn på en utålmodighed , der hos hende 
var et særsyn , råbte næsten grædende : 
— martre mig ikke , fader ! —tal ikke om 
dette nu — jeg holder det ikke ud ! 

7g 
— du holder det ikke ud ? Tal tydeligt , jeg 
begynder at tabe tålmodigheden ! 
— du tvinger mig til at forråde en , jeg 
ikke burde forråde ; det er som at såre en 
sommerfugl . 
— hvad mener du ? Tal ikke i gåder . 
Jeg er en tålmodig mand , men alt har en 
grænse . 
— Magdalene elsker ham ! hviskedee Thyra 
neppe hørligt . Et stik i hjertet forbød hende 
at tilføje : og han elsker måske hende ! 
— Magdalene ! Narrifas ! råbte han med et 
ubeskrivelig komisk ansigt . 
— le ikke , fader ! Ordet kærlighed har 
aldrig været selv i hendes svageste tanke , men 
Tingen er der : hun elsker ham . 
— barnefantasier ! Barnekammergjøgl . Han 
var nu igen alvorlig . Hvor kan min fornuftige 
pige lægge vægt på sådant ? Hvertandet opløbet 
pigebarn har en , hun sværmer for ; luk 
alle barnekamre op og se , om jeg ikke har ret . 
Bliv mig fra livet med narrifas og hendes kærlighed ! 
Han elsker dig og dermed punktum ! 
— du kender ikke kunstnerne , fader ! 
I dag tror han at elske mig , i morgen vil han 
vide , at han elsker hende ; jeg er virkeligheden , 
hun er idealet ; i mig søgte han en veninde , 
hun vil blive hans elskede . 

— men du ? Og han så skarpt på hende , 
du elsker ham , jeg har længe vidst det . Jeg 
har ikke glemt Fredrik , og jeg har set hvor 
ganske anderledes du har været mod Michael . 
En smuk pige har du altid været ; siden han 
kom er du glimrende . Sådanne forvandlinger’ 
har blot kærligheden . Jeg giver mig ikke ofte 
af med magtsprog , det ved du , Thyra , men nu 
skal du høre et . Magdalene er mig kær , men 
jeg tillader ikke , at hun står din lykke i vejen . 
Du kender mig ; hvad jeg har sagt , det har jeg 
sagt . Er det som du siger — og jeg vil tjene 
dig i at tage disse narrestreger for alvor , — 
da rejser du med ham alene . Jeg påtager 
mig at trøste narrifas . 
— det vil måske ikke falde dig så let 
som du tror , fader ! 
— du gør mig til sidst smækvred , pige ! 
Men jeg vil ikke være vred , ikke på dig , det 
ville være første gang ! Men et siger jeg dig : 
skal jeg give min ungdomsvenindes søn et afslag , 
da sårer du og bedrøver din fader måske 
langt dybere end ham ; han er ung og vil forvinde 
det , jeg vil ikke forvinde det . Jeg ville 
da have to at gå og længes efter , min prins 
og min vagabond . Jeg sender ham ind til dig , 
så kan han selv tale sin sag . 

— nej , nej , fader , ikke nu ! Jeg må i det mindste 
have tid til at fatte mig ! råbte Thyra 
forskrækket . 
— nu , tid skal du have , men bedrøve mig 
vil du jo ikke ! 
Og han strøg hende , idet han gik , over håret 
og så bønfaldende på hende med sine gode , 
bedrøvede øjne , der talte samme sag som hendes 
hjerte , og dersom det her blot havde gældt enten 
at bedrøve den elskede fader eller barnet , ville 
valget vel snart være truffet , skønt aldrig let , 
thi det var dog hendes barn , men ak , dette bestandige 
stik i hjertet : „ Om det dog var 
hende ! “ 
Endnu sad hun på samme plet , hvor faderen 
havde forladt hende , og deri næste time 
og nok en gik , uden at hun kom til enighed 
med det rebelske hjerte , der skreg efter liv , og 
uden at hun kunne blive erindringen kvit om 
sine tredive år , om dronningen , der bed sig i 
fingeren og især om den betagenhed , hvormed 
han havde lyttet til den fremmede sang . 
At se Michael i dag , formåede hun ikke og 
besluttede endelig at tilskrive ham en billet , 
hvori hun bad ham benytte de smukke høstdage 
til en studievandring . Det svar , han havde forlangt , 
kunne hun endnu ikke give ham . Hvad 
var hun om ti år ? En gammel kone , medens 

han var i livets højsommer . Og han levede i 
rom , hvis kvinder er jordens skønneste . Ville 
hun kunne rivalisere med dem ? Umuligt . Hun 
var for indadvendt , for lidet brillant . Ild og 
lidenskab besad hun , men intet sprog til at 
tolke dem . Han havde troet hende i besiddelse 
af dette sprog : sangen , og måtte nu fatte sig 
efter den smertelige overraskelse , hun ufrivillig 
havde beredt ham . Naturen har en egen beroligende 
magt ; denne magt måtte han prøve . 
Efter modtagelsen af denne billet begav 
Michael sig straks på vandring og blev flere 
dage borte , , end man havde forlangt . 
Vi benytte hans fraværelse til at se tilbage 
på hans fortid . 
Viii . 
Moderen blev tidlig enke med en flok børn , 
der alle vare komne geniale til verden . Hun , 
forøvrigt et ganske almindeligt menneskebarn , 
havde fået i vuggegave en mægtig evne til at 
elske , og aldrig er livets store ord : arbejde 
og kærlighed bleven dybere forstået end af 
denne jevne kone . Så voksede de da op omkring 
hende de viltre små , og da de viltre små 
vare blevne viltre unge mennesker , havde kærligheden 

gjort hende til en seerske . Inden de 
selv vidste , at der boede noget stort i dem , 
vidste hun d'et , og hun blev ærgerrig for dem , 
hun , som for sig selv omtrent var så ærgerrig 
som en spurv . Fabelen siger , at ørnemoderen 
lader ungerne stirre ind i solen for at prøve 
kræfterne . Fabler og sådant angik hende ikke , 
men prøve kræfterne skulle alle hendes , ikke 
skånes , ikke blive blødagtige ! Og stirre op i 
solen skulle de . Solen , det var deres lysende 
fremtid . 
Men for at nå op , skulle der arbejdes 
rasende , og nu blev der i dette underlige hus 
fuldt af digtere , 
. .poets bom not made “ 
Arbejdet under sang og klang og lystighed og 
hulken . Den ene søn var musiker af guds 
nåde , og når de andre rasede , spillede han 
dem i orden igen , og enhver , der havde en sorg , 
stor eller liden , gik med den til moderen , der 
vidste råd for al sorg , i det mindste det husråd 
— og ikke det sletteste — at dele den 
med dem . De forgudede hende derfor også , og 
derved fik det fattige , men ingenlunde kummerlige 
hjem denne varme atmosfære , der ikke udvikler 
regelmæssige , men højhjertede , energiske 
mennesker . 

den ikke meget gamle kone blev klogere 
og klogere . Den dag kom , hvor hun forstod , 
at følelsernes feber fortærer , skaber mennesker 
uden vilje , og nu blev hun doktor for alle slags 
febre ; hun ville have sine sunde på sjæl og 
legem , thi sundhed er ro , kraft ; handle skulle 
de , ikke sidde stille og bese sin egen sjæl med 
mikroskop , ikke lytte til det dumme hjertes 
slag i den tid , der skal arbejdes . Hun forstod 
også godt , at det ikke er , hvad en moder siger , 
men hvad hun gør , der gør indtryk på børnene , 
følgelig arbejdede hun i første række , fornægtede 
sig i første række . Hvormange nætter 
hun ikke sov for at forvandle gamle bukser til 
nye , hvormange måltider hun afkuappede sig , 
for at have næsten nok til alle sine munde , have 
blot englene tællet , hun ganske vist ikke . 
Den af børnene , der havde det mindst godt , 
var altid den foretrukne , hvilket de andre fandt 
ganske i sin orden , og den foretrukne havde 
lige fra barneårene værekstudenten , det ville 
blod , der studerede Jus og hadede Jus som 
pestilens . Hun sov ikke om natten af frygt for , 
at han i sit raseri over Jus skulle gå i fjorden , 
hvor den er dybest . 

og hendes frygt var ikke ugrundet . Ligesiden 
faderens død havde hun været urolig for 
ham , så lidenskabelig var hans sorg , skønt han 
var den eneste af børnene , der havde fået bank , 
thi faderen var en hidsig , nervøs mand . For 
sønnen stod han alligevel som en guddom . Hun 
måtte sidde ved hans seng til langt på nat , 
at han kunne fortælle om faderen , og trøstede 
hendes nærværelse barnet , så gjorde denne 
barnesorg hende godt i sin egen bundløse , endeløse 
sorg , thi hun havde elsket ham , som sådanne 
storslagne folk elske . Guttens tidligste 
erindring var , at faderen engang kyssede ham , 
og da havde skægget stukket ham på kinden , 
og det havde været så dejligt . Senere tog han 
ham med sig på lange vandringer ; en sommeraften 
havde han sagt : „ Du kan nok ikke mere 
bruge apostlerne ? “ og så havde han taget ham 
og sat ham op på sin skulder , og således 
vare de gået gennem byens gader ; den mand 
spurgte ikke efter , hvad folk sagde derom . Den 
vandring ville han mindes til sin død . Og så 
var faderen udenlands et helt år , og da gik 
gutten og længtes , så han blev bleg og mager , 
og da det så endelig hed , at han kom hjem , 
var det ham umuligt at sidde stille hjemme og 
vente , som de andre gjorde ; han stod på bryggen 
mange timer , forinden dampskibet ventedes . 

og så kom en høj , fremmed mand ned af skibet 
og lige hen mod ham , strøg ham det ville hår 
af ansigtet og sagde : 
— kender du mig da ikke igen ? • 
og nu kendte han ham igen og omklamrede 
ham så jublende , så jublende ! 
Og så døde den elskede fader , og så var 
det forbi med både jubelen og med hjælpen til 
lektierne , og havde det aldrig gået ham brillant 
på skolen , så blev han nu et rent skumpelskud . 
Vel overraskede han undertiden lærerne 
♦ 
ved sine norske stile , men i alt andet stod han 
tilbage . Ikke alle , der sidde på skolebænkene , 
ere skabte til at lære det samme , og ingen uden 
moderen vidste , at han drev på en mængde 
ting , blot en begavet gut falder på , læste ovid 
under skolebænken , ja fik fingre i indisk literatur , 
„ Sakuntala “ kunne han fast udenad . Ejendommeligst 
var dog hans forhold til naturen ; 
en sådan naturglæde viste ingen af hendes andre 
børn . Han kunne sidde timevis og stirre på , 
hvorledes bjergene vare formede , og når om 
våren birken , vort yndigste træ , hang med 
alle sine lyse grene , glemte han både lektier 
og sorger . Storm var hans store fornøjelse og 
at lytte til søens evige melodier . I nordlys var 
han formelig forelsket ; når de viftede gjækkende 
frem og tilbage på himlen , fløj gutten dernede 

på gaden med den lille kolde , røde næse i 
sky , og når aftenrøden flammede fra bjergspids 
til bjergspids , var han helst faret tilvejrs 
for at -bese alt dette nærved . Også sneen var 
hans gode ven ; den syede kniplinger på granerne , 
sagde han til moderen , derfor måtte han 
væk fra bøgerne og ud at se på det syn , og i 
skøjtetiden kom han hjem med tårer på kinden 
af fornøjelse og kulde . Kort , liv var der 
i ham , skønt han på skolen faldt af bænken 
af kedsomhed . „ Her sidder din fremtid'1 , 
sagde gutten og slog sig for panden . Straks 
han blev student , ville han vise , hvad han duede 
til , og så gjorde han på skolen , hvad der var 
absolut nødvendigt for at blive tidlig student , 
thi en student er en stor mand , og en stor mand 
ville han være , det stod fast . 
Og så blev han student og stormede nu 
ud i livet som en ung hest . At dei’ stak noget 
i ham , vidste han , og det var naturligvis* af 
poetisk kaliber . Måske han var en digter ! 
Ja , der lå hunden begravet , han var en digter !' 
så gik han og grundede . Når han nu blot 
kunne få en god ide , ville han straks skrive . 
Ideen kom og blev til en komedie , som virkelig 
blev antagen til opførelse , da der var en liden 
dosis humor i den , hvilket ikke forhindrede , at 
den blev udpeben med enttusiasme . Og bagefter 

kom endnu det værste : kritikerne faldt 
over liam som en græshoppesværm  : „ En sådan 
simpleks ville vove sig på scenen ! “ 
Og ret havde de : uden kendskab til livet og 
verden , skriver ingen en god komedie . Ingen 
var så barmhjertig at sige , at autor knap var 
atten år . To nye komedier , fabrikerede med 
furia , medens hans stykke indstuderedes , blev 
nu brændte , thi en ny pakke ondskab holdt 
han ikke ud . 
At have pretentioner og retfærdiggøre dem , 
kan være impertinent , men at have pretentioner 
og ikke retfærdiggøre dem , er latterligt , det 
følte han , så ung han var , med marterfuld 
skarphed ; han bed derfor sine skuffelser i sig , 
men at være et skumpelskud af en digter , er 
det sletteste geschæft , der kan tænkes , og det 
blev da også opgivet . 
Nu gik han en tidlang , ligesom manden i 
David copperfield , der går og venter på , at 
noget skal hænde ham , naturligvis noget stort , 
hvad om der skulle stikke en kunstner 
i ham ? 
Nu tegnede han fra dagen randt , som et 
virkelig lykkeligt menneske , thi det var jo ikl :e 
arbejde , det var nydelse , tegnede landskaber 
og figurer , alt , hvad han så , og alt , hvad han 

elskede . Men så blev tegningerne fremviste , 
og så lied det igen : 
„ En sådan simpleks vil være kunstner ! “ 
— „ Hans fuskerier viste jo ikke spor af 
talent ! “ — og talentløst må jo ethvert første 
forsøg synes for uindviede øjne . 
Der skal ikke meget til at knække model 
på sådan en stakkels attenårig fantast . Han 
var hverken digter eller kunstner , han var ingenting , 
akkurat som de andre gemene sjæle ; hvad 
han havde taget for en guddommelig Funke , 
var blot dunst , og den ting , at vedblive at leve , 
syntes ham aldeles umulig . Han havde tænkt 
sig det alt for herligt at leve , men leve mellem 
filisterne , det kunne han ikke , og siden jorden 
blot bar tornebuske for ham , måtte han bort 
fra den . Når der intet kunne blive af ham , 
hvorfor skulle han da leve ? Han ville gå i 
fjorden , men når det var fast besluttet , at 
denne aften skulle det ske , kunne det hænde , 
at broderen spillede allersomdejligst , og derover’ 
glemtes sorgerne . En anden gang var det moderen , 
der forhindrede det fortvivlede skridt . 
Hun fandt nu altid de rette ord , og medens hun 
holdt suppekjedlen ikog , fik hun ham overbevist 
om , at han aldeles ingen simpleks var ; han havde 
faderens mægtige øjne , og sådanne øjne får 
ingen for intet . Koges måtte der altid , thi 

hendes børn havde sådanne gigantiske maver , 
men ved siden af husets ydmyge gerning gik 
den bestandige trøst og de bestandige kloge 
råd . Der var råd for alt , undtagen for 
dumhed , mente hun , og ingen af hendes vare 
dumme , allermindst studenten ; selv de , som 
ikke kunne udstå ham , sagde : „ Han er ikke 
ubegavet , men umulig ! “ Men han var ikke 
umulig , det vidste de alle hjemme . De kunne 
nu være så dygtige de ville , de andre søskende , 
de hang dog alle med ømhed ved den 
forkomne student , en Columbus , der ikke har 
fundet sin verden ; de havde alle gerne tappet 
sig selv for at give ham lidt af deres overflod 
af talent og livslyst , og var han fuld af bitterhed 
og galde mod den verden , der forskød 
ham , så gjengjældte han deres kærlighed med 
renter . De vare rørende at se sammen disse 
søskende , der alle lignede hinanden , skønt 
nogle vare blonde , andre brune ; mennesker , der 
leve dybt og inderligt sammen , få ofte denne 
lighed ; hunden lignede dem også , påstod 
moderen , og lærte dem moral ved sin tålmodighed . 

„ Hvad skal jeg ulykkelige gribe til ? “ var 
hans bestandige spørgsmål til de andre , han 
lutter drøm , de lutter handling , derfor var svaret 
vanskeligt at finde , det stod også så temmelig 

fast for ham , at dø måtte han . Et sidste forsøg 
ville han endnu gøre for de andres skyld ; han 
tog anden eksamen og forsøgte det så med Jus , 
ja læste så forfærdeligt , at han næsten blev 
forrykt , indtil det blev ham- indtil rædsel klart , 
at Jus heller ikke var for ham . 
Et blegt , tilsidetrykket stykke menneske 
med hårde , forgræmmede træk , sygelig sensitiv , 
fuld af brændende ærgerrighed og dømt til at 
være ingenting , så han ingen anden fremtid for 
sig , end at lægge sig ned og dø som en gammel 
hund . 
Men hun var der , som ikke ville , at han 
skulle dø , som ingen havde at miste . Hun 
havde længe gået og funderet over alle de 
underlige ting , han endnu altid tegnede , med 
pen , med kul på brandmuren , ja med stok i 
sandet , når hun engang kunne få ham ud 
med sig på landet . Om der dog skulle stikke 
en kunstner i ham ! De brave feer , der havde 
stået ved alle hendes børns vugger , kunne dog 
umulig have glemt ham , hendes øjesten , ham , 
som faderen særlig havde elsket , en dag nævnte 
hun det til ham , men han så blot på hende 
med sine håbløse øjne ; hun vidste jo , at det 
blot var fuskeri , han var nu engang besat af 
tegningens dæmon og tegnede næsten uden at 

være sig det bevidst , men talent var dette ikke ; 
det var jo alt for indtrængende blevet ham sagt . 
Nu , en sådan kritikus er da heller ikke 
loven og profeterne , tænkte hun . Det var dog 
måske ikke så vist dette med det manglende 
talent . Og noget måtte der gøres ; han gik jo 
og tæredes hen ; han blev hende så mager , at 
der snart blot ville være et knippe tauge igen 
til krop . Hun drømte hver nat , at han var en 
stor mand , og drømme forkynde fremtiden , 
ligesom sibyllerne , det havde studenten selv sagt . 
Så fik hun handle på egen hånd , hun 
kunne dog sandelig ikke lade ham dø . 
Sådan en spartansk moder er ikke forknyt , 
når det gælder hendes afkom . Hun 
havde en anset Broder , og til byen var samme 
forår ankommet en berømt kunstner , en celebritet 
af første rang , der tilbragte sommeren 
i fædrelandet , genstand for sit folks beundrende 
kærlighed . Broderen kendte ikke kunstneren , 
var ikke engang kunstkender ; alt , hvad han 
-vidste , var , at nationen havde omgivet sin berømte 
søns navn med fortjent glans . Det var 
en stiv , stolt mand denne Broder , der aldeles 
ikke skøttede om , at påtrænge sig en af disse 
fejrede , der leve som fyrstelige mænd , og hvorledes 
hun bar sig ad for dog at bevæge ham til 
at give et større selskab og indbyde den store 

mand , er hendes hemmelighed ; item hvorledes 
hun på et af bordene i den stærkt oplyste 
salon fik anbragt nogle af sønnens tegninger . 
At der blandt disse fandtes et karrikatur af 
mesteren selv , drømte hun ikke om ; han derimod 
genkendte sig straks og lo hjertelig af sit 
kontrafej , som han fandt udført med ægte humor . 
Værtinden havde sørget for god musik , og 
medens alle i salen lyttede i taushed , fik studenten , 
der som sædvanlig sad overset i en 
krog , ikke sine øjne fra en stille , fornem skikkelse , 
mesterens hustru . Hun var alt langt udover 
ungdommens grænse , men hans øjne vare 
kunstneriske nok til at se skønhed i andet end 
ungdom . Hvor var hun imponerende i sin lange 
sorte fløjelskjole og i sin fornemme naturlighed ! 
Og hvad var det for stille , lyriske øjne , 
hun havde ! Han kendte hendes fortid , vidste , 
at hun var datter af en af landets få stolte 
adelsfamilier , og at den lovende unge kunstner 
havde vundet og hjemført et af de yndigste 
væsener , der nogensinde var set i landet . Således 
var det altså , at være en stor kunstner . 
Medens en liden kunstner omtrent agtes lig 
med en landstryger eller anden vagabond , hænger 
for den store kunstner ingen frugt for højt . 
Det ville han mærke sig ! Hans tid til at få 
sig en hustru med stille , lyriske øjne kom 

måske også engang ! Og et minut var han 
oppe i det stolte håbs regioner for øjeblikket 
efter at måle dybet af sin elendighed . En desertør 
fra livet var han , intet andet . 
Ude på aftenen forefaldt mellem den tapre 
moder og den elskværdige kunstner en lang samtale , 
som ingen hørte , men som studenten så . 
Hvad kunne de to have at forhandle sammen ? 
Og hvad sker et par dage efter . Selskabet 
hos broderen ? Familien sider stille sammen , da 
en ældre , fornemt udseende herre træder ind , 
som alle i stuen  .kjendte . Alle rejste sig ærbødigt . 
Moderen gik ham med strålende og 
dog bange ansigt i møde ; det gjaldt jo her en 
menneskeskæbne . Efter at nogle ord vare vekslede 
om broderens smukke selskab , sagde mesteren 
— thi vi vide jo , at det er ham — at han 
havde hørt en fugl synge om karrikaturer og 
karakterhoveder , tegnede med kul på brandmuren , 
og mange andre underlige ting , og han 
kunne nok have lyst til at kaste et blik på 
alt dette . 
Medens han talte , havde ingen bemærket , at 
han observerede studenten , men denne var alt 
dømt , inden mesteren havde kastet et blik på 
hans tegninger . Der turde stikke noget i det 
blege unge menneske , der blev flammerød ved 
hans ord og som havde fanatikerens læber . 

fanatikere vare lians folk , det er de store lidenskaber , 
der drive fremad . 
Og nu står moderen afsides og sitrende , 
medens tegningerne underkastes en skarp eksamen . 
Hendes øjne viger ikke fra mesterens 
ansigt , og eftersom dette ansigt bliver lysere , 
forandres for hendes øjne sønnens kære , kendte 
ansigt . Han er som vågnet op af en lang 
dødssøvn . Han ser ikke ængsteligt op til mesteren , 
af de flammende øjne lyser mod , thi det siges 
ham jo , at alt dette er godt opfundet , skønt 
naturligvis skizzemæssigt . Den endelige dom 
lød , at der åbenbart stak en kunstner i ham . 
Og nu hørte hun i krogen sin yndling tale som 
en hvirvelvind . Mesteren så studsende på ham . 
Iveren gjorde ham formelig skøn , pupillen udvidede 
sig , så de blege blå øjne syntes kulsorte 
og fik en aldrig før set glans . Alt dette 
var gode tegn ; denne stormende individualitet 
hørte åbenbart hjemme i kunstens land . 
Nogle gode råd fulgte nu : tegneskolen 
måtte først gjennemgåes . Strengt arbejde , 
utrættelige forsøg var vejen i al kunst ; hans 
unge ven skulle nu vise , hvad et ordentligt 
menneskes vilje udretter . Desværre forlod han 
selv landet , og kunne altså ikke støtte ham . 
Med smilende mund sagde han derpå farvel ; 
hans sidste ord var : „ På et glædeligt gensyn ! “ 

amen ! sagde moderen . Der gives ord , på 
hvilke en sådan moder ikke ved at svare anderledes . 

der stod de nu alle de lykkelige mennesker . 
Studenten rørte sig ikke . Så tiltalte moderen 
ham , omslyngede det ville hoved med sine arme . 
Så kom der sandelig igen liv i ham , han omklamrede 
hendes hænder , han pressede hendes 
håndled , så det knagede . Verden dansede 
om ham ; han vidste jo nu , hvorfor han havde 
været så elendig : han var en kunstner af guds 
nåde , netop ligesom broderen ! 
Jeg kan altså blive et menn'eske ! 
Vare de første ord , der gik over hans læber . 
Det begejstrede råb gav genlyd i rummet , men 
studenten stod alt ved brandmuren og tegnede 
et nyt hoved , mesterens , dog denne gang ikke 
som karrikatur , men i hele sin mandige skønhed . 
Nu var der liv nok i den unge misanttrop 
og nu blev der sandelig arbejdet . Anderledes 
syntes ham himmel og jord ; i hans ansigt var 
der straks kommet et godt , resolut udtryk , og 
den lykkelige moder hørte , at stemmen fik fuld , 
god klang . „ Dræb dig aldrig “ er moralen , sagde 
hun . Når man har ophørt at vente , kommer 
først det , man har ventet på . 
På tegneskolen var man just ikke altid 
tilfreds med ham , men det var ham blot ny 

spore ; han vidste , at han ikke mere kunne 
knækkes ; men straks han begyndte at male , viste 
det sig , at han var født kolorist , og nu arbejdedes 
med alt hvad i ham var af lidenskab . 
Aldrig blev et stort talent til uden en stor 
vilje , og denne vilje besad han ; dette fysiske , 
som kaldes arbejde , blev hans livs liv ; han 
kunne ikke rive sig løs fra det , han var dets 
fange og arbejdede så voldsomt , at moderen 
advarede . 
Således arbejdedes et år , to år . Men 
så måtte han ud i verden ; der bliver intet 
ordentligt af sådan en hjemmefødning . Ud ville 
han , og skulle han gå på sin fod og såre 
sig tilblods ti gange tusinde gange . Lykkeligvis 
dømtes han værdig til et stipendium , og kort 
efter var han i Paris , Paris , der løfter hvad det 
ikke ødelægger . 
Ix . 
Han ankom til Paris en aften , men vente 
til i morgen at lære Paris at kende ? Umuligt ! 
Et beskedent hotel var straks fundet og så afsted 
i operaen , hvor „ Hamlet “ gives med Christina 
Nilsson . Hvem var forbavset uden vor mand 
over slet ikke at tabe næse og mund af forbavselse ? 

skønt var det alt sammen , dårende 
øjenslyst , men han ville musik ; hans øren havde 
opfanget skønne toner fra den tidlige barndom , 
og med undtagelse af de herlige kor , forbavsede 
ham intet , ikke engang den berømte diva ; han 
havde i munchen hørt ligeså fuldendt sang , og 
dog skulle han , inden han denne nat lukkede 
sine øjne , have haft en forbavselse , en kunstnerisk 
betagenhed , som måske i hans senere 
liv aldrig blev overtruffen . Ophelia kommer i 
vanvidsscenen , bleg , med udslået hår , blomsteromvunden , 
blomster i hænder , i arme , underbar 
at skue . Hun synger , blødt , smeltende , en tonende 
klage , en udsjungen drøm ; hun drømmer , 
at hun er elsket af hin blege mand , der grubler 
over livets sindsforvirrende gåde . Men denne 
Melodi kender han jo ! Den er nordisk !* ) hans 
hjerte bæver , Norden taler til ham ; Norden , dei’ 
er bleven ham dyrebar — broderen har mangen 
stille aften varieret denne gribende Melodi . Nu 
synger hun , den nordiske fe , som ingen har 
sjunget , malibran måske undtagen ; hun bliver 
først sig selv , når alle sædvanlige jordekår 
forsvinde , når hun er , hvor åndeverdenen , 
* ) komponisten , ambroise Thomas , har for Christine 
Nilssons debut indlagt en svensk folkemelodi i sin 
„ Hamlet “ . 

livor et højere liv begynder ; der når hun 
idealet . Hvad her er kunst , hvad natur , har 
aldrig nogen udgrundet . Og hun synger ! Kan 
dette være vanvid ? Det søde ansigt bliver jo 
bestandig yndigere , mere forklaret . Så dukker 
en erindring frem : han er så kold , hin blege 
mand , døden er ikke mere kold . Erindringen 
smerter , og den vemodåndende sang stiger til 
lidenskab , bliver en brændende symfoni . Hun 
martres , hun vrider sig , hun skriger ! Hvad er 
det , som skinner hist ? Det er søen med sit 
dække af vandliljer . Den drager hende , den 
skinnende -sø . På de hvide liljer må der 
kunne vandres blødt . Og hun betræder vandringen . 
De bære hende endnu , de hvide liljer ; 
de lytte måske til denne sagte sang , der altid 
bliver sagtere , indtil den fast lyder som en 
åudehilsen , thi de dele sig de hvide liljer , de 
drage til sig denne yndige søster , der forsvinder 
mellem dem langsomt , langsomt , endnu altid henåndende 
sin sagte klage . Så dukker også 
det fine hoved under ; det lange , gyldne hår 
svømmer endnu på vandet . Det er det sidste ; 
hun , som var skjønhedsbilledet Ophelia , sover 
mellem vandliljerne i den dybe sø . 
Det første , vor kunstner gjorde næste morgen , 
var at tegne Ophelia , der kommer blomsterdryppende . 
Landskabet , hvori han vil hensætte 

hende , er ham givet færdigt ; verden ved , at den 
mindste kunst for pariser-operaens dekorationsvæsen 
er at fremtrylle en skinnende sø med 
poetiske strande og over den en drømmende 
himmel . Dette billede , der blev det første , han 
malede i Paris , skulle senere bringe ham en af 
disse oplevelser , som blot times undtagelsesdødelige . 

at han for løs på Parises mærkværdigheder 
som en ung vild , er en selvfølge . På 
disse vandringer følge vi ham ikke og lade ham 
rolig svælge i kunstskatte . 
Fattig var han naturligvis ; thi de hellige 
mænd , der taksere kunsten , give aldrig rundt , 
men alle lidelser , der blot ramme sanserne , 
foragtede han . At hungre var aldeles ikke 
videre ubehageligt , hørte man ham oftere sige , 
kun måtte det ikke vare , til kræfterne vare 
forbrugte . Tillykke var han ikke kastet ud på 
livets ocean med geniets hjælpeløshed ; han 
var lystig og praktisk , og gik det ham ikke lettere , 
end det går enhver på kunstens strålende , 
men tornefulde bane , så blev enhver 
skuffet forventning ham blot en ny spore . Verden 
er bleven gammel og sløv og ligegyldig for , hvad 
den ødelægger ; den har haft så meget talent 
og vil nu have ro . Vor mand vidste , at han en 
dag skulle vække den op af dvalen , lad så 

dagen være fjern og dagsgjerningen hed . Og 
fremad gik det ; faldt han , rejste han sig op 
igen dobbelt stærk . „ Hjælp dig selv “ var 
hans devise , og det er en god devise . Kameraterne 
talte om „ Deck “ , ltheld ; hvert øjeblik 
ville de haft „ Peck “ . Dygtige folk have intet 
med „ Peck “ at bestille , sagde han ; går det 
ikke i dag , så går det i morgen , senest iovermorgen ; 
blot ingen lamentering ! at denne rabiate 
kunstner en dag ville overrage dem alle , 
følte kameraterne dunkelt ; var han tilfreds med 
arbejdet , kunne han en enkelt aften være glimrende 
og more dem , men elsket var han ikke , 
det var også ganske overflødigt , han var elsket 
af guderne , og det var ham nok . 
Og han stred og led og jublede ; det skønneste 
liv er ikke det magelige , majoriteten fabrikerer 
sig . Blot fremad ! Leve den moderne 
ånd , der , trods alle kyniske diablerier , stålsætter , 
lærer at lide modigt , giver mandig ringeagt 
for selvpinslen . Går det ikke med den store 
kunst , så hid med den lave kunst . Maleren 
maler skilter , billedhuggeren gør ornamenter , 
komponisten afskriver noder , alt sammen midlertidigt . 

vor kunstner hørte ikke til dem , der tro at 
have besteget parnas , når de er oppe på en 
sandhøj , men han følte i sig den skabende magt , 

der bærer livet højt op over stjernerne , derfor 
holdt han det ud langt fra sine ; kunsten var 
ham moder , søskende , elskerinde , religion ; opfyldt 
af sin store drøm savnede han dem næsten 
ikke . Alt under solen bliver i kampens tid for 
den sande kunstner blot til , for så vidt det nærer 
hans umættelige lidenskab , derfor synes han 
ofte hård , men lad kampen være endt , og se 
så , hvad der af hjertevarme har ligget ligesom 
under Mos .  ,' 
imidlertid lever en i Norge , der skælver 
ved tanken om , at hendes yndling , med et hoved 
istand til at gøre hundrede dumme streger daglig , 
er i Paris . Men tænker hun på ham , så 
tænker han også på hende og gør ingen orgie 
af sine tyve år . At være en af de tusinde 
tantaluser , der gå udenfor oplyste théatre , 
som de af gode grunde ikke tør betræde , der 
forlangende beskue smykkede kvinder , de ikke 
engang tør hilse , det skader ingen , det vækker 
blot til stærkere liv , og straks den første nysgerrighed 
efter at lære Paris at kende er stillet , 
er kunstbranden i ham stærkere , end al anden 
brand , men nu skulle han møde farer af anden 
Art , farer i selve sin kunst , skulle gribes af 
rusen , det 19de århundredes farlige rus . 

kineserne må , som bekendt , hver dag have 
sig en ny rus for at genfinde den fra i går . 
Revolutionerne give samme rus , som gulhudernes 
opium , og der kommei’ vel næppe i vor tid et 
passioneret ungt menneske til det moderne Babylon 
for at leve der nogen tid , uden at gribes 
af denne vidunderlige rus , der er overalt : i 
hoved , i hjerte , i blod , som den er i kunst , i 
politik , i verdensliv . 
Kunstens forskellige former have en tunge , 
der fortæller om den tidsalder , der fremkaldte 
dem . De gamle , mindre følsomme , mindre nervøse , 
end det 19de århundredés mennesker , 
kunne lade sig nøje med skønheden , den 
menneskelige forms skønhed ; vor tids mennesker 
og især vor tids franskmænd , der må 
have noget andet , stærkere , pikantere , elske den 
farlige skønhed ; de gamles stille storhed er afløst 
af det effektfulde . 
Rusen greb naturligvis vor mand , der i alt 
drev det til fanatisme . Den farlige skønhed , 
det var noget for ham , og i en håndevending 
var han realist i ordets dristigste betydning : 
tankerne fløj langt ud ikke alene over det tillærte , 
men over det tilladte , og i stedet for som 
før at misunde dem , der kunne styrte sig ind i 
pariserlivets enerverende hvirvel , var han stolt 
og lykkelig som en gud ved at være ved arbejdet 

fra solen randt . I denne tilstand frembragte 
han pragtfulde smagløsheder , som dog 
alle havde et kunstnerisk sving , en afgjort 
bravour i udførelsen . Der var i ham en ildebrand , 
han ikke tænkté på at slukke ; han 
havde en følelse , som sad han på en hest , 
der havde vinger — hej , hop ! Nu gik det til 
udødelighed ! 
Denne voldsomme rus kunne kunstnerisk 
have ødelagt ham , havde hans stjerne ikke ført 
ham i berørelse med kunstnere af høj rang , 
hvilket igen stod i forbindelse med den oplevelse , 
vi før antydede . 
En af de betydeligste kvinder , Paris måske 
i dette århundrede har set , havde ved et af 
disse tilfælde , som alle kunstnere drømme om 
og som så sjælden indtræffe , hørt om hans 
karakteristiske Ophelia og om ham selv . Alt 
usædvanligt interesserede hende , og hun bad den , 
af hvem hun havde beretningen , at præsentere 
ham . Han kommer og finder en ældre dame 
med denne skønhed , der fast er kunstneren 
kærere end ungdommens , et af de gamle mestres 
herlige billeder , udstegen af rammen . Hun 
kan godt lide ham . Han er hende det ny , en 
sådan naturlighed har hun aldrig set . Og 
han lader sig ikke imponere ; er hun stor , så 
føler han sig åbenbar ikke liden . Han bliver 

længe hos hende , det morer hende at bringe 
ham til at forglemme tiden , det morer hende at 
observere denne debutant , der åbenbar beundrer’ 
hende passioneret , men dog ingen sottiser 
begår , ja , som næsten er hende voksen ! 
Her var engang en lidenskabelig urnatur , og 
disse er i Paris sandelig ikke ofte at møde . 
Hans beundring stiger . Sad hun ikke der og 
sladrede som et lykkeligt barn , men med ord 
på læberne , som Dante og Shakespeare ville 
have vedkendt sig ! Således måtte de have 
været de berømte bærersker af ideal kvindeelskværdighed ; 
ung måtte hun have været den 
græske Helena ! 
Da han forlod hende , havde han fuldkommen 
fattet de ældre damers store magt og betydning 
i det fordums elegante Frankrige . 
Da han ankom til Paris , var hans talent 
allerede ikke mere skolemæssigt , men levet havde 
han ikke , karakteren var udyrket , han var endnu 
noget af den simpleks , han engang ikke ganske 
uden grund gjaldt for . „ Det er ganske unyttigt 
at kultivere fingrene , når sjælen er ukultiveret , “ 
Siger Chopin , „ det bliver fingerdans , ikke musik . “ 
Det samme gælder i al kunst . Der lå 
i ham muligheden til at blive en betydelig 
mand , men endnu var han det ikke . 

medens de andre skandinaviske kunstnere 
i Paris leve sammen eller hver for sig , ofte uden 
at kende en franskmand , blev han en gerne 
set gæst i markisens salon , hvor han traf 
begavede mænd og fine kvinder . Disse skulle 
dog under hans hele pariserliv blot interessere 
ham omtrent som andre kunstværker . Lejlighed 
ti ! at forelske sig havde han mere end en 
gang , thi han blev „ bemærket “ først af en ung 
og senere af en ældre såkaldet skønhed , men 
han forstod temmelig hurtig den sentimentale 
krig , som i den store verden kaldes kærlighed . 
At tages for en skødehund af den ældre 
skønhed , fristede ham ikke , og at være pikant 
tidsfordriv for en ung , der vil kærlighed med 
parisisk kryderi af mysterier og farer , syntes 
ham lidet heroisk . Han havde ikke forgæves levet 
med sine . Kærlighed var en stor ting , ikke 
barneleg eller det , som er værre . 
En af markisens venner præsenterede ham 
i en politisk salon , et andet grundaristokratisk 
hus , der naturligvis hørte til oppositionen . Greven , 
husherren , viste sig sjælden , en gemal er i 
Paris ofte blot den , der betaler regningerne , 
men grevindens bekendte venskab med en betydelig 
politisk mand havde bragt hende i mode . 
Man vidste , at „ den betydelige politiske mand “ 
Hver aften udhvilede i hendes salon efter dagens 

strabadser , og snart så hun sig omringet 
af alt , hvad der havde et navn i politik , i videnskab , 
i kunst , i literatur . De have i Paris at 
holde ørene stive de „ betydelige politiske mænd “ 1 
alle de smukke politiske giroer ville stige på 
deres skuldre ; de efterstræbes , der gøres jagt 
på dem — o , en gratiøs jagt . — stakkels „ betydelige 
politiske mand “ ! Skudt hist , skudt her , 
skudt i brystet , skudt i ryggen ! Det er mazeppa 
på hesten . 
Husets høje frue tilstod vor kunstner allerede 
den første aften en længere samtale under 
et palmetræ , begge siddende på små bekvemme 
gyldne stole . Hun var meget nådig , men han 
kendte alt arten ; de vare ham ikke længer det 
nye , disse damer , der lytte med beundring på 
de kedeligste folk og drive forklædningen indtil 
at synes gode . Han vidste , at han var 
mere end et nul for hende og havde sin fulde 
ro og åndsnærværelse til at anstille en sammenligning 
mellem de to høje fruer , der værdigedes 
at modtage ham : grevinden , fuld af majestæt , 
ordknap , imponerende , på vagt over sin 
værdighed , etiketten selv ; markisen det stik 
modsatte : naturlig , pikant , vittig , leende , insolente 
a ravir , med-dens uforsigtighed , som intet 
har at skjule , erfaren som en gammel hofmand 
og naiv som en ung pige . Skønheden i hver 

leveform havde de tilfælles , men medens den 
hos den ene syntes frugten af den højeste kunst , 
var den hos den anden åbenbar naturens 
smukkeste gave til sine udkårne . Begge huse 
vare den store verden , hvor han vidste , at han 
med sine demokratiske sædvaner var på glat 
is , og havde at vogte hvert ord , hvert skridt . 
Denne indre påpassen betog ham dog intet af 
sin friskhed og originalitet , og han behagede . 
En fin digter blev hans ven , kunstnere af rang , 
til hvem adgangen gjordes ham let , efter at den 
store verden havde adopteret ham , blev hans 
daglige selskab . Her var den kunstneriske frelse 
for vor unge fantast . 
Mennesket , karakteren , udviklede sig hurtigt , 
fransk smag trængte ham ind i blodet , og 
der skulle nu blot et stød udenfra for at udvikle 
i ham smagen i højere forstand , kunstsmagen . 

dette stød blev årets „ Salon “ . Den 
dristighed , frihed og friskhed , der er karakteristisk 
for al fransk kunst , havde han straks 
taget til indtægt for sig uden at se , at grundlaget 
var solid studium , så solid , at det kan 
bringe den til fortvivlelse , der første gang får 
opladte øjne derfor . Her var det , han først 
fattede , hvorvidt teknik kan gå . Det var ikke 
billedernes store , øvrige fortrin , der ængstede 

ham ; han mente selv at kunne måle sig med 
dette , men solid studium var her , solidere end 
hans . Endnu noget andet slog ham : en forceret 
jagen efter effekt , rå barbariske motiver . Men 
disse yndede han jo selv , hvorfor mishagede de 
ham da her ? Hvorfor var absinthdrikkeren ham 
modbydelig ? Hvorfor beundrede han ikke denne 
respa , der jager rovfuglene bort fra de syv 
galger , på hvilke hendes syv sønner hænge i 
ørkenen  ? 
Svaret kom langsomt men sikkert , og nu 
blev der sandelig igen arbejdet , seksten timer 
mindst i døgnet . Den store teknik ville han 
tilegne sig , og skulle han sætte kræfter , ja liv 
til derunder ! Men kræfterne voxte og livet 
sprudlede altid friskere , men jo stærkere han 
følte sit kunstnerkald , jo ligegyldigere blev ham 
alt andet , som menneskene eftertragte , og Paris 
begyndte at blive ham for broget . Han var 
kommen som en hungrig til et gæstebud , men 
nu havde han haft gæstebud nok ; han var 
som en , der har siddet til taffels seks timer , 
indtil luften er bleven tung , og han længes 
efter at komme ud , hvor en frisk vind blæser . 
Ikke gammel af år har Paris gjort ham 
til mand , og nu agter han at leve videre som 
mand . Han må bort fra dette lysthus , som 
kaldes Paris ! Han trænger til ro for at samle 

alle de mægtige indtryk og går did , livor han 
ved denne ro er at finde : til alle kunstneres 
mekka , r o m . 
Med stor horizont efter omgangen med 
tidens bedste , i dannelse overragende de fleste 
unge kunstnere , streng mod sig selv , hård og 
dog kærlig , ankom han en januarsommerdag til 
rom , hvis lysende herlighed straks fyldte ham 
med jublende glæde . 
Se dem nu tilbage ! sagde en landsmand , 
med hvem han ankomstdagen besteg en af de 
syv høje ved solnedgangstid . 
Der lå rom under ham ! Det er , som en 
regnbue har løst sig og gydt alle sine farver 
over den stad , der mellem alle stæder alene 
kaldes „ den evige “ . St . Peters kuppel luer , 
alle de sønderbrudte templer fremvise triumferende 
sine forgyldte takker , selv den gule , 
dovne tiber bugter og skinner mellem sine violfarvede 
breder og over albanerbjergene ligge 
guldskyerne tætte . 
Han følte sig i rom straks så forunderlig 
hjemlig ; det kom vel af , at han så ofte havde 
været der i sine drømme . Hvor var her godt 
at være ! Skønheden lo ham ind i hjertet . 
Det hele lette , solbeskinnede liv virkede den 
første tid endnu stærkere end den kunstneriske 
pomp , stærkere end højheden i kirker og 

i 
i 
Au 
i 
r 
d 
templer , stærkere end fortid og fremtid . Hvor 
var denne ro velgørende ! Og denne luft , som 
kaldes tung , hvor åndede han let i den ! For 
ham havde rom sin egen atmosfære , højere end 
den øvrige jords . Lykkelig den , der skabtes 
for den ! Her var ingen på mazeppahesten ! 
Her lurede ingen godtkjøbsæsthetikere med forvirrende 
tale ; hvad overalt andetsteds imponerer , 
forsvinder her ; i rom synes intet stort 
uden rom . 
Af alt det store , han senere optog i sig , 
blev et indtryk aldrig overtruffet , indtrykket af 
Michel Angelos dommedag . 
Legenden fortæller , at paven gik med ti 
kardinaler til Michel Angelo og bad ham opskræmme 
samtids og fremtids syndere ved at 
vise dem dommedagens rædsler . Intet var for 
stort for kunstens Titan , og han vovede at lade 
os skimte , hvad der skal ske på retfærdighedens 
store dag . Tæppet er rullet op ; menneskets 
søn , båren af en sky , holder dom over 
Adams slægt . Der er to hovedgrupper : de , 
som juble , og de , som skælve . De jublende 
flokke sig sammen , englenes legioner bringe 
dem kroner , under dem åbne sig gravene , 
hvori de skulle afkaste ligskrudet ved lyden 
af de himmelske basuner . De skælvende svæve 
over en afgrund , ved hvis indgang dæmonel’ 

holde vagt . Man vender sig med gysen bort 
fra jammerens børn ; under nattens drømme 
ser man endnu Barken med de uhyre vinger , 
der bære de fordømte over ildsøen . 
Det hele er den vildeste trængsel af engle 
og djævle , af hellige og syndere ; her er den 
kristne verden , og her er den hedenske , her er 
himmel , og her er helvede . At blive ganske 
klog derpå , er måske ingen dødelig givet , men 
vågnede mesteren op i sin grav ved den gule 
Arno , ville han måske protestere mod nutidens 
påstand , at de fordømte er portræter af hans 
fjender , af hvilke den mørke mester havde mange . 
Den følgende majmåned var det en modesag 
at besøge den ellers ensomme og lidet yndede 
udstilling på popolo-pladsen , hvor der var et 
billede af en ubekendt ung kunstner , som alle 
måtte se . Hvormegen friskhed og farvepragt 
det end besad , skyldtes den ganske usædvanlige 
opmærksomhed , det vakte , måske en af disse 
on dit , der spille en så stor rolle i verdenslivet . 
Straks udstillingen åbnedes , var den bleven 
besøgt af en russisk fyrstinde , ikke ung , men 
meget elegant , meget sejersbevidst , og siden 
bavde hun hver dag indfundet sig regelmæssig , 

havde taget plads foran billedet og igen forladt 
salen , uden at værdige de andre billeder et blik . 
Man tilhviskedee hinanden smilende , at en 
øm erindring her var vakt . 
Billedet fremstillede en pragtfuld italiensk 
park i måneskin ; i baggrunden en oplyst villa , 
skinnende i sin hvide marmorpragt , båren af 
korinthiske søjler . Derinde er åbenbar fest . 
Under en blomstrende Magnolia mødes et fornemt 
par , hun blomsteromvunden , diamantfunklende . 
To øjenpar hilse hinanden , med sin 
hvide arm trykker hun hans . Man tror at høre , 
hvad disse to sige hinanden . 
Inden udstillingen lukkedes , købtes billedet 
af den russiske højhed for en sum , der i folkemunde 
stedse voksede . Hun ville tage det med 
til snelandet , hed det , af grunde , man kunne 
sige , hvis man ville , men man var nådig og 
ville ikke . 
Hermed var den unge kunstners lykke gjort . 
Hans unge ry befæstedes ved en havfrue , han 
året efter udstillede , ikke den fantasivækkende 
tryllerske , hvis vemodige sange lokke dødelige 
i dybet , men en personifikation af selve det 
mægtige element , hvoraf hun opstiger . Man ser 
havet i det vildeste oprør . Op af skummet hæver 
sig en pragtfuld kvinde , den højre arm højt 
løftet , det lange hår pisket af vindene . Det 

er havfruen , således som hun lever i den oldnorske 
saga , den ildevarslende , den ubønhørlige . 
Billedets virkning udgår fra havfruens øjne , 
som beskueren ikke kan undfly ; hvorhen han 
flygter , møder han dette blik , der virker som 
noget medusågtigt , slangeagtigt . Han kan ikke 
lade være at skue ind i disse øjne , og han , 
beskueren , er det , der hjælpeløs går tilgrunde . 
Dette var nyt , dette var originalt , og moden , 
den lunefulde gudinde , blev vor kunstner tro . 
Endnu et stykke fra de tredive år står 
han , idet vi møde ham , som et af sit lands 
mest glimrende talenter , mere , man aner i ham 
en genius , han bringer nyt . 
Hans første gerning som sejérherre har 
været at hente moderen til rom . Alle hendes 
andre børn er fløjne ud af reden , have hver 
bygget sig sin , så går hun til ham , den mest 
elskede , fordi han har været den mest savnede . 
Jubelen blev ikke lang , thi den trofaste har 
gjort sin skyldighed på jorden , har løst sine 
ørnes vinger og går ind til sin herres glæde . 
Aldrig har dødens store symfoni haft større 
mildhed . Uden at han bestemt kunne sige , i 
hvilket øjeblik , var hendes sjæl faret bort ; 
engelen havde lagt den uden plet for den eviges 
fødder . 

hendes sidste bøn var : „ Opfyld deres ønske , 
herre , lad dem blive berømte ! “ 
X . 
De vare ikke glædelige de tre dage , kunstneren 
var på vandring . Faderen , der ikke straks 
havde fået sit ønske opfyldt , var mod sædvane 
forstemt , og Magdalene forglemte rent at tale . 
Hvor var nu den tid , da bedstefaderen sagde : 
„ Kunne du tie , var du et mønster på et pigebarn “ . 
Nu fandt han hende altformeget mønster . 
Thyra savnede den fraværende så passioneret , 
at hun forfærdedes . Således ville altså 
hendes fremtid blive , lod hun ham rejse ! 
Så hørte hun den tredje dags nat bevægelse 
i huset , og da vidste hun , at han var 
hjemkommen . Hvilken jubel ! Hvilken jubel at 
vide ham nær . Af denne jubel arbejdede sig 
den store beslutning frem : hun vil blive hans . 
Af Magdalenes barnekærlighed lo jo den kloge 
fader , og hendes anden frygt var hjernespind , 
et forskræmt barns frygt ! Det er hende , han 
elsker , han har jo sagt det ! Og hun vil tro 
ham , hun må tro ham for at leve ! Og hun 
vil leve , leve sit eget liv , ikke mere gå op i 
andres . Han havde ikke elsket hende for sangens 

skyld , sangen havde ikke koglet de to sammen , 
thi kærlighed er intet kogleri , det er to menneskers 
inderlige forening . Og han og hun 
mødes i den højeste åndelige forening . Aldrig 
havde to mennesker passet bedre sammen ; de 
delte alle interesser ; i hende havde kunstkærligheden 
altid slumret , kunstforstanden ville hurtig 
kunne udvikles . Hans bedste tanker , hans største 
forhåbninger ville hun dele , stå kraftig ved 
hans side , inspirerende , løftende , trøstende , 
kende . Deres sjæle vare af samme race . Hvad 
havde en barneforelskelse at sige mod hendes 
store , mægtige kærlighed ? Hende ville han 
elske længst og bedst ! Og gammel skal hun 
ikke blive , en kærlighed som hendes skaber 
evig ungdom ! 
Næste morgen var hun tidlig i haven og 
havde siddet , hun vidste ikke hvor længe , med en 
bog , hvori hun ikke læste , da hun så Magdalene 
komme slæbende med et helt dæs blomster . 
Hun havde arme og hænder fulde , de væltede 
hende ned langs klæderne . På Thyras spørgsmål , 
hvad hun ville med alle disse blomster , 
lød svaret , at hun ville binde en krans til 
bedstefaderens skib , der afsejlede om aftenen , 
fik det vind . „ Magdalene “ fik altid en krans 
med på rejsen , den bragte ham lykke , påstod 

kaptejnen , thi „ Magdalene “ , der var gået 
af stabelen på hendes tolvte geburtsdag , havde 
aldrig haft mindste uheld . 
Thyra var så optaget af sine egne tanker , 
og Magdalene bandt så ivrigt på sin krans , 
at de begge glemte hinanden . 
Den lille person var fuld af tanker . De var 
allesammen så underlige i dag ! Bedstefaderen 
havde knap mælet til hende , og Thyra var heller 
ikke som ellers . Og nu netop havde her været 
en Matros fra skibet , og han havde fortalt husjomfruen , 
at det unge menneske , der drev omkring 
og tegnede alt , hvad han så , skib og 
matroser og gamle gangklæder , måske sejløde 
med skibet ; han havde aftenen før været ombord 
og talt med kaptejnen . Og Thyra havde for tre 
dage siden også sagt noget om at rejse ! Han 
kunne dog umulig rejse således uden videre , 
rejse lige til Middelhavet ! 
Hun var så optaget af sit vigtige arbejde 
og af tankerne , at hun ikke så , at Thyra kom 
og satte sig tæt ved hende under hængebirken , hvis 
lange grene næsten skjulte hende . Thyra rørte 
sig ikke . Hun så adspredt alle blomsterne vælte 
ned omkring Magdalena og blev først opmærksom , 
da hun så hende langsomt afrive bladene 
på en præstekrave . For hvert blad , som faldt , 
bevægede læberne sig , og Thyra hørte et sagte : 

„ Han rejser , han rejser ikké , “ altid sagtere , indtil 
det sidste blad faldt , og hun højt råbte : 
„ Han rejser ! “ 
I det samme lå hun med ansigtet mod 
jorden og hulkede , så den hele fine skikkelse 
rystede . ' 
Thyra holdt dette syn ikke ud og forlod 
hurtigt haven . 
Nogen tid efter binder Magdalene igen på 
sin krans , men så gå vel tankerne atter på 
rejser’ , thi kransen falder af hænderne og øjnene 
stirre efter en fugl højt oppe i luften . Og 
læberne bevæge sig igen ; de , sige disse røde 
læber : „ Var jeg den fugl deroppe , rejste jeg 
lige til Middelhavet ! “ Og så bliver der igen 
bundet ivrigt på kransen , der bliver længer og 
længer , den skal jo også gå rundt gallionfiguren . 

og så bevæge de røde læber sig igen : 
„ Du bliver smuk , min krans ! Jeg må hente 
flere nelliker , han har altid en nellik i knaphullet . 
Dersom han rejser samme vej , som du , 
da må du hilse ham fra mig , men først når 
du er kommen langt , langt ud i søen . “ 
Og så bindes igen , og hun nynner dertil 
først strilevisen og så nogle passager af Chopins 
sørgemarsch , som hun just indøver . Og 
8* 

sangen bliver bestandig stærkere og vildere . Hun 
har så meget at tænke på , og det er ligesom 
det får luft i sangen , og under dette mylder af 
tanker har hun ganske glemt , at han kan være 
i nærheden . 
Og han er i nærheden ! Han står og lytter 
i målløs overraskelse . Det er barnet , der 
synger ! Og synger således ! Den kogiende , lokkende 
sang udgår af et barnebryst . 
Så bliver vel den egne sang barnebrystet 
for mægtig , thi hun kaster blomster og krans 
og brister i heftig gråd . 
Han rører sig ikke ; denne barnegråd er 
ham hellig og tør ikke forstyrres . Så lægger 
hun hovedet på en sten med alle blomsterne 
omkring sig , og han står og ser på det dejlige 
syn . Er dette det prosaiske' Norge ? Det 
er jo et syn fra den skønneste græske tid . 
Græder hun endnu ? Sover hun ? Hovedet ligger 
ganske stille på stenen , som en fin Mos giver 
et dække af fløjel ; det gyldne tizianske hår 
falder ned over ryg og skuldre , kransen ligger 
over ansigtet , og en klar morgensol skinner på 
alt dette . Han tager sin skizzebog , og det hele 
syn er i nogle minuter tegnet , thi han kender 
narrifas og ved , at der bliver ikke lang stilhed , 
får hun først øje på ham . Den lille person 
er jo en bestandig studie . Thyra havde ret , det 

er denne vildhed , der gør hende så yndig . 
Han fatter ikke , at han ikke for længe siden er 
bleven opmærksom på hende . Hun ei' jo netop 
som sin sang ! 
Hans skizze er færdig , men endnu står 
han og stirrer på synet . 
Og det var dette yndige væsen , der sang ! 
Tog han sangen fra Thyra , hvad var så 
tilbage ? En pragtfuld skikkelse , en moden 
ånd , men en ro , en sikkerhed , der fast gør 
ham bange . Hun har en fortid , han ikke har 
delt med hende , og på hvilken han er skinsyg , 
derfor var han også trådt hende usikker i møde 
med stammende tryglen om hendes kærlighed , 
ikke som den , der kan give lige for lige . Sangen 
havde været ledet fra hendes sikre storhed til 
hans fantasiliv , sangen havde forenet dem , og 
nu var det baru&t , som sang ! Og nu kogte det 
op i kunstnerhjertet . Havde han nu så lang 
en tid , ja hele år , været nogenlunde korrekt , 
så var det så ganske fantasten med det sydende 
blod , der her stod . Og de kom , de forbudne 
tanker , de kom og sled og rev i ham , hvert hår 
på hans hoved brænder . Var han kommen 
året efter , da havde han fundet barnet som 
voksen pige og pigen og sangen og poesien var 
måske alt sammen bleven hans ! Hvorfor havde 
hun omgjøglet ham i skov og mark ? Og hvorfor 

flygtede hun bestandig for ham ? Var det tegn 
på had eller var det  . . . . 
Han tænkte ikke tanken til ende . Han var 
pludselig ædru , thi var han hed og uberegnelig , 
så var han frem for alt brav og høj hjertet . Den 
hustru , han havde valgt sig , var en anden , og 
denne hustru fortjente et helt hjerte ; de tanker , 
han skammede sig over at have tænkt , vare af 
det onde , og skulle strengt forvises . 
Han flygtede hurtig ind mellem buskene ! thi 
den lille person rørte sig . Fristelsen til at blive 
stående , og se hende samle sine blomster er 
igen stor , og han bliver stående . Blomsterne 
blive fejede så uærbødigt sammen , som vare 
de lutter ukrudt , og i rivende fart bæres krans 
og blomster ned til hendes lille båd ved bryggen , 
og kastes skødesløst i den . Og det er en springen 
frem og tilbage ; thi hun har jo blot to hænder , 
og hun må have alt dette med sig ; thi kransen 
er blot halvfærdig . Og hvilken heftighed ! Brrrr ! 
Således kan han lide duerne ! Liv må der til . 
Så er den hele blomsterfamilie i båden , der 
bliver løst . Så igen et bistert ansigt , og et 
utålmodigt udråb ; thi båden er fastbunden 
til en anden båd , og de dumme karle har gjort 
en knude , der ikke er til at løse . Michael vil 
ikke se på de små , utålmodige hænder , og 
de hede øjne følge dog hver bevægelse . Han 

fatter ikke , at han den hele sommer har haft 
dette pragtsyn for sine øjne uden at blive opmærksom . 
Han havde ikke set andet end et 
opløbet pigebarn med et dejligt hår , som han 
havde tegnet , ligesom han tegnede alt andet på 
værket , mennesker , dyr og staffage . Alle hans 
tanker havde været hos en anden , hos det 
musikalske geni , hans søstergeni , hans andet 
jeg og nu  .  .  . 
Ha ! der var det jo igen dette , som var af 
det onde ! Men han skal kneble det onde ! Han 
har aldrig før skammet sig for sig selv og agter 
ikke at begynde i dag . 
Idet Magdalene vil ro afsted , thi båden er 
endelig løst , trådte han frem og spurgte , om 
sådanne små damer hertillands havde tilladelse 
til at gå på søen alene ? 
Det korte svar , han fik , var , at det var 
hendes egen båd , hun gik ud i , og at hun 
gjorde med sin egen båd , hvad hun ville . 
Han lo . Det var i det mindste tydelig besked , 
den man fik af den små , og han råbte efter 
hende : 
god fornøjelse på søen , frøken narrifasm 
alene ! 
Ved dette navn gjorde hun en så , heftig 
bevægelse , at båden kastede sig om til den 
anden side , men da hun så ham gå leende 

ind i huset , betænkte hun sig ; hun ville ikke 
på den dumme sø , og kom op af båden igen . 
Her på denne plet havde han stået og 
gjort nar af hende i hendes åbne øjne ! Hvad 
havde hun gjort det menneske , at han kunne 
nænne at bedrøve hende således ? Hun havde 
aldrig gjort ham det mindste ondt ; hun ville 
gerne nu , men hvad skulle hun finde på ? 
Hun kunne jo ikke kalde ham narrifas , og 
noget så ondskabsfuldt og som gjorde så ondt 
gaves ikke . Og der på bænken lå hans skizzebog : 
den havde han glemt efter sig der . Det 
var i den , han havde tegnet hende dagen før ; 
han havde gud ske lov ikke fået hende færdig ! 
Men hvad var dette ? Der var jo hun og fuglen 
og de vare fuldfærdige begge to ! Og dette ! 
Og dette ! Der ligger hun på bakken med 
„ Caro “ , bandhunden , til hovedpude ! Og der 
står hun med begge hænderne i siderne og 
synger : „ Vi sømænd gør ej mange ord ! “ Og 
dei' — nej , dette var for ondskabsfuldt ! Der 
jager hun gæssene ! Hun kendte sig på 
piskene , ingen af gåsepigerne havde piske . 
Ni gange havde han tegnet hende ! Ni gange ! ! 
Og Thyra ? — 
hun søgte i bogen blad for blad , om han 
også havde tegnet Thyra , men nej , hun var der 
ikke en eneste gang ; det var blot hende , han 

gjorde nar af . Hvad ondt kunne hun gøre 
ham igen ? Hun ønskede , at hun kunne ro ud 
med ham på søen og drukne ham . Det var 
vel fortjent ! At holde hende for nar , skælde 
hende ud for narrifas og oven i købet tegne hende , 
lade hende være gåsepige ! Hun havde blot en 
sjelden gang jaget gæssene , og det behøvede 
han ikke at tegne , den laps ; gæssene vare ikke 
hans , og hun gjorde dem ingen fortræd ; det var 
ham , der gjorde dem fortræd ved at tegne dem , 
det frabad de sig ! Hun ville helst aldrig mere 
se ham for sine øjne ! Og de sagde jo , at han 
rejste med „ Magdalene “ . Han rejste ganske 
vist , han havde jo intet her at gøre , og rejste 
han , så behøvede han ikke at sige hende sit 
dumme farvel . Men se ham , når han rejste , 
det ville hun dog nok . Hun ville ro over på 
holmen ; der kunne hun stå og se skibet sejle 
lige forbi ; stod han så på dækket , som alle 
gjorde , når de sejlede langs stranden , så kunne 
hun se ham uden at han så hende ! Bare han 
nu ikke kom herud igen ! Han drev jo omkring 
så lang , som dagen var , men hende skulle 
han rigtignok ikke få se ! Tegne hende ni 
gange ! Kalde hende narrifas-malene .' — men 
når han så rejste , så kom han først 
igen , engang når de alle vare gamle , det havde 
Thyra sagt . Når de alle vare gamle ! Det 

varede to , kanske fire år . Hvor kunne hun holde 
ud at leve to , ja fire år uden at se ham ? Hun 
holdt det ikke ud , hun ville ikke holde det ud ! 
Og hun trampede i jorden med den lille , utålmodige 
fod . Hans skizzebog holdt hun endnu 
i hånden , og nu vendte hendes vrede sig mod 
denne ; det var jo i den , han havde vist sin 
ondskab , og den blev foragtelig kastet på jorden . 
Dei’ kunne den ligge , og der kunne han finde 
den ! Men hende skulle han ikke finde . Hun 
ville straks ro over til „ Magdalene “ . Hun kunne 
gøre sin krans færdig der og blive der den hele 
dag , hun behøvede hverken frokost eller middagsmad . 
Blot ikke være , hvor han var , den laps , 
den  .  .  . den poet ! 
Det begyndte at blæse , men hun havde før 
været på søen i blæst . Hun skulle vise ham , 
at hun ingen gåsepige var ; ikke en af de 
dumme dyr turde gå på søen i blæst . Hun 
så op på himlen , der lidt efter lidt var bleven 
mørk . Den små forstod sig så godt på vejr , 
som nogen sømand , men de mistænkelige tegn 
på himlen bestyrkede hende blot i sit forsæt , 
at ro over til skibet . Han turde selv måske 
ikke ro ud , når det blæste ; den , der kan gøre 
nar af en , som ikke har gjort ham det mindste 
ondt , kunne ikke være andet end en kryster . 
Hun ville blot ønske , at det ville blæse op til 

en ordentlig storm , og når de så alle spurgte 
efter hende og så , at hendes båd var borte , 
ville de forstå , at hun var på søen . Og da 
ville han måske være bange for , at båden 
skulle kantre , og da ville han angre alt det 
onde , han havde gjort hende . Men det var ikke 
så vel , det blæste aldrig ordentlig , når man 
ønskede det skulle blæse , vinden var også 
sådan en laps ! 
Under disse betragtninger var båden igen 
bleven løst , men hun må have båret sig klodset 
ad eller hånden have været usikker ; thi det 
havde varet så længe , at vinden havde haft tid 
til at blæse ordentlig op , men det var netop fornøjeligt ! 
„ Hurra , nu rejste hun , adiøs . “ 
„ Vi sømænd gjør' ej mange ord , “ tralledes 
i vilden sky . Og så kunne han hilse de andre 
og sige , at hun var rejst for ikke at møde ham . 
Det slette menneske . 
Xi . 
Det er frokosttid , og i spisestuen er endnu 
ingen uden Thyra og faderen , der viser tegn 
til utålmodighed . Michael er hjemkommen , og 
nu kunne han dog gerne vise sig . Thyra træder 
ud på hovedtrappen for at se efter Magdalene , 

men standser overrasket , idet hun ser Michael 
stå nede ved søen . Hun stirrer på ham . Han 
løser i rasende fart en båd . Hvad vil han på 
søen ? Det trækker åbenbart sammen til en 
af disse heftige høstbyger , der ikke er at spøge 
med . Hun går hurtig ned til søen for at advare 
ham . Båden er alt løst , og han har taget 
et par åretag . På hendes tiltale svarer han 
blot hurtigt : 
— Magdalenes båd er borte ! Hun er alene 
på søen , hun er i fare ! 
— vent , at jeg kan sende folk med dig ! 
Råbte Thyra forfærdet , du er jo ikke vant til 
at færdes på søen ! 
— send dem efter mig ! Her er ingen tid 
at spilde ! 
Og han er alt borte , hører ikke mere hendes 
råb . Hans båd gynger så stærkt , at den 
næsten står på kant . 
Thyra løber ind i huset . Faderen er der 
ikke . En af folkene har set Magdalene ro ud 
for en halv time siden og havde ikke tænkt 
videre derover ; hun roede jo ofte alene . 
Hun var på søen , derom var ingen tvivl . 
Ingen havde set hende komme hjem , og båden 
var borte . 
I samme øjeblik kommer faderen til . I et 
nu ved han besked , og nogle minuter efter er 

han i en båd med to stærke rorskarle . Ikke 
et ord , ikke et udråb var kommen over de 
hvide læber ; han vidste blot , at hans hjertes 
barn var på søen alene og måske skulle 
blive der , ligesom Fredrik , hans andet hjertes 
barn . 
Og nu irrer Thyra om ved søen . Det forvovne 
barn ! Så hun da ikke uvejret komme ? 
Men hun , Thyra , havde jo også været ude og 
havde heller ikke set det komme ; de havde vel 
begge samme grund til ikke at se . Hun stirrede 
sig næsten blind , men ingen båd var at øjne , 
hverken hendes eller hans . Hvor vare de i dette 
øjeblik ? Han bjergede sig vel , men hun ? Hvor 
let kantrer ikke sådan en nøddeskal af båd , 
liv og død afhænger af et stormkasts nåde . 
Ha ! der fløj en sort ravn op ! Var det et 
varsel i stormen er nu så heftig , at hun ikke 
kan stå og må sætte sig på en sten . Nu 
mærker hun også , at det regner . Lad regne ! 
Det er ikke , når man skælver for deres liv , 
man elsker , man frygter for at blive våd . Ha ! 
Et tordenslag og nok et , fulgt af blå lyn . 
Hun holder hånden for de blændede øjne . 
Tordenen ruller nu fra klippe til klippe , som 
havde hvert bjerg fundet en røst . Angsten jog 
hende ind under klippevæggen , hvor en Art 
hule gav ly . Her sidder hun nu igen på en 

sten og stirrer ud i uvejret , nakken støttet 
mod klippen , hagen på knæet . Blodet hamrer 
i hendes tindinger , brystet går tungt . Før var 
søen hvid , nu er den kulsort . Også i tankerne 
bliver der sort . Hun holder hovedet med begge 
hænder og stirrer ud over den sorte sø . 
„ Dersom nu hun blev derude i den sorte 
sø , da havde jeg ham for mig alene , da havde 
jeg ro for tankerne , og vi boede vinteren ved 
golfen , der skinner som guld ! “ 
Ja , ja ved golfen , der skinner som guld , 
der kunne hun lade sit lys skinne for ham . 
Alle sine forborgne skatte ville hun grave frem 
for ham ,  .  .  . der var mange !  .  .  . der , der ville 
han glemme hende , som lå i den sorte sø . 
Og hun skjulte ansigtet mod sit knæ ; hun 
ville ikke se den sorte sø , hvori hun lå , som 
vai’ hende i vejen . 
Pludselig for hun forskrækket op fra sin 
plads . Hvorfra komme sådanne tanker ? Hun 
var jo ikke ond . Han deroppe , som ved alt , 
vidste , at hun aldrig havde været ond ! Men 
havde hun ikke ofte følt had til barnet , sit 
barn ? Aldrig før havde hun forstået , at man 
kan være ond , nu forstod hun det ; thi den kom 
anden gang , den frygtelige tanke . Hun ønskede 
jo ikke , at Magdalene skulle dø , men dersom 
hun dog døde , da levede de to igen alene , og 

da blev der så stille , så stille om dem , ingen 
sang , ingen tanker ! Ha ! Hvad var det , han 
sagde ? „ Det var især guden i hende , han elskede ! “ 
Guden , det var sangen ! Ja , nu ønskede 
hun , at barnet og sangen og det alt sammen 
blev derude i den sorte sø ! 
Så forfærdedes hun igen over sig selv , og 
dennegang var det alvor . I sin dybe nød stirrede 
hun op i grantoppene , højere op , på 
bjergene , højere op , på snetoppene , højere , 
højere  . . . ja , der var , hjælpen ! Hun vidste det 
godt , men hun havde intet at sige hjælperen ; 
hun vidste , at han forlangte af hende , at hun 
skulle trygle om Magdalenes liv , men hun kunne 
det ikke ! Så faldt faderen hende ind . Når 
Magdalene døde , ville faderen , der ingen glæde 
mere havde , med et blive gammel ; det var endnu 
værre , end da Fredrik døde , og hun erindrede 
vel , hvorledes han dengang sørgede . Og hun 
selv ? Ville hun nogentid få sin hjertefred 
igen ? Ville det ikke altid synes hende , at 
hendes ønsker havde dræbt barnet ? Ja , ja , 
med hende var det forbi på den ene , som på 
den anden måde . Staven var brudt over hende . 
Siden de ikke begge kunne leve , så var det jo 
bedst , hun selv døde ! Og nu ønskede hun , at 
det var hende og ikke barnet , der var i den farlige 
båd . Ja , hun ville give sit liv , for at 

faderen kunne beholde sin yndling ! Men at 
ville give sit liv , det offer er for let , det modtages 
ikke deroppe ; hun sad jo ganske trygt her 
på stenen , det var narrifas , der var i fare . 
En ulidelig angst jog hende ud af hulen . 
Der var koldt i hulen ; koldt er det også derude , 
hvor hun næppe kan se et skridt foran 
sig ; regnen hyller alt i sit våde slør . 
Den ulykkelige , der ikke agter den voksende 
storm , ikke den strømmende regn , stanser med 
et i sin flugt fra tankerne ; hun ved med et , 
hvad der kræves deroppe , og fra det martrede 
bryst vrider sig det udråb : 
— så tag ham , herre , tag ham som 
prisen for hende ! 
Så satte hun sig nedenunder en gran , regnen 
var måske ophørt , hun vidste det ikke . Det 
var en gammel gran , skaldet nedentil og i skyggen , 
men med en prægtig krone . Nu skulle hun 
leve i skygge og blive skaldet som granen , men 
den havde frelst sin krone . Hun kunne ingen 
krone frelse ; hun var jo nu så arm , som et 
menneske kan blive ; hun havde givet ham bort . 
„ Erindre at betale Herren løfter . “ 
Det gamle ord er ikke at spøge med . Hun 
havde givet løftet og vidste , at hun måtte betale , 
inen livet lå foran hende som en ørken , 
alt var gråt i gråt . Ve den , der har brændt 

sig på kærligheden og skal leve livet til ende 
uden den ; hun så den , den lange livets landevej , 
på hvilken hun skal vandre alene ; hun så 
den , og hun målte den . 
Men Magdalene er endnu i fare — i fare , 
fordi hun , Thyra , er en uvillig betaler ! Han , 
den strenge deroppe , giver ikke til en sådan 
pris , han vil en glad giver . Og hun vil være 
en glad giver ! Hun vil tugte sig til at være 
en glad giver ! Sorgen gør et menneske enten 
god eller slet . Hende skal den gøre god . Hun 
har hidtil levet og bildt sig ind at være god . 
Vi bilde os alle ind at være gode ; det falder af 
sig selv , mene vi . Men det falder ikke af sig 
selv ; først når man prøves , viser det sig , om 
man er god . Sender gud hende dem begge 
frelste , da vil hun blive god ! Det var det 
andet løfte og det vigtigste . Og hun , den stolte , 
den selvbevidste , er med et god , thi ud af 
hendes bryst bryder sig det ydmyge udråb : 
„ Det er dog hende , han elsker , hende , han 
vil elske længst og bedst . “ 
Hun sagde sig det modigt . Stikket i hjertet 
skulle ikke ændres . Lad stikke ! På en smule 
smerte skal det ikke komme an ! Og hun vil 
ingen ørken vide af ! Hun har jo sin fader . 
Herefter vil hun være endnu mere for ham , forberede 
den tid , da han skal miste narrifas . 
9 

lykkelig den , der hai’ nogen at leve for ! Hun 
vil være tapper og tro . Det slag , der slog 
hende til jorden , skal slå hende til ridder ! 
Uvejret syntes hende nu at have fået en 
anden toneart ; det er ikke mere truende , og i 
en ganske anden stemning søger hun igen ly i 
hulen . Det er ikke mere en fortvivlet , der sidder 
på stenen ; hun har gjort sit , nu er det hende , 
som om en anden også må gøre sit . Et lyn 
sønderriver mørket , den hele jord synes et 
lysende ligklæde . Under det skal hendes ungdom 
begraves ! Uvejret er nu på sin højde . 
Dette er forfærdeligt og pragtfuldt , en scene af 
dommedagen . Hun bæver ikke for den . 
Ha ! hvad er dette ? En båd ! Den kommer’ 
nærmere ! Det er ikke faderens store båd , det 
er ikke hendes hvide pram ! Det er ham , hun 
ser ham — men hende ser hun ikke ! Hvor er 
hun ? Hvor er hun ? Han bryder sig gennem 
de rasende bølger , som havde han ti mands 
kræfter . Hun må være i båden , siden han 
har sådanne kræfter ! Hun er i båden — 
Thyra ser hende ikke , men hun ved , at hun er 
der . Og igen kommer der ord over de dirrende 
læber : 
— du har løftet , herre ! Er hun frelst , 
giver jeg hende’ alt , hvad der var mit ! 
Båden lægger til ved bryggen . 

— Magdalene ! Magdalene ! råber Thyra 
og strækker armene ud . Michael bøjer sig ned 
i båden og løfter hende op . Hun er ikke 
bevidstløs , thi hun ser på ham , ser på Thyra ; 
det lange hår har løst sig og omgiver hende 
som en kåbe . 
Han løfter hende op på stranden , og Thyra , 
der har modtaget hende i sine arme , vil just 
føre hende ind i huset , hvortil hun højlig 
trænger , thi klæder og hår dryppe , da faderen 
lander . 
— mit barn , mit barn , Magdalene , narrifas ! 
Var hans henrykte udråb , da han så hende 
stå levende foran sig . Og han trykkede hendes 
hoved i stormende glæde mod sit bryst . Lad 
mig se , om der også er ordentligt liv i dig ! 
Og han knuger hende , drejer hende rundt , beføler 
hende , om der intetsteds er en læk . Nej , 
lidt bleg om næbet , men intet havari , ikke 
mindste skavank ! Det kan jeg lide ; det er 
også min egen opdragelse . Min båd var lige 
efter hans , vedblev han , henvendt til Thyra , men 
han roede kraftigere end mine to bedste karle . 
Herefter har jeg respekt for kunsten , og nu er 
du mig endnu ti gange kærere , min søn ! Og 
han trykkede og rystede Michaels hånd , så 
det knagede . Den gamle mand var så stærkt 

rystet , at tårerne ikke vare langt borte , og for 
ikke at græde , måtte han le . 
— men pigebarnet er jo drivvåd , blev han 
ved , det stakkels lange hår drypper jo ! Jo , 
jeg takker , akkurat som en vandfugl . Ind med 
sig , at hun kan få sine skænd ! Understå sig 
til at gå på søen i et sådant vejr ! Men 
hvad går dei’ ellers af dig i dag ? blev han ved 
og løftede det sænkede hoved ivejret . Du ler 
jo ikke , har endnu ikke fået mundværket på 
glid ! Du tror dog vel ikke , at jeg er vred på 
dig ? Du ved jo , at jeg vil have dig , som du 
er , med alle dine kaprioler . Og han kneb hende 
i øret . Jeg tillader dig at falde i vandet igen ! 
Ukrudt forgår ikke . Narrifas har mangfoldige 
gange ligget i søen og altid krabbet sig op 
igen ! Denne sidste forklaring blev givet 
Michael ; den gamle mand var så fornøjet , at 
munden måtte løbe . Men for galt er for galt , 
gå på søen i fygende storm ! Ind med sig , 
frøken Malene !'  .  .  . Når jeg er vred , heder 
hun Malene — også denne sidste forklaring 
var vendt til Michael . Så slog han armen om 
sin yndling og førte hende leende ind med sig . 
De andre fulgte . 
Med sit sædvanlige rolige overlæg havde 
Thyra alt givet befaling til , at der gjordes ild 
i begge værelser , hvor de drivvåde mennesker 

skulle omklæde sig ; thi luften var efter tordenvejret 
betydelig afkølet . Hun sørgede for Magdalene , 
som en moder ; tvang hende endogså til 
at sove et par timer , skønt hun påstod slet 
ikke at være træt , hvilket ikke forhindrede , at 
øjnene lukkede sig , straks det unge hoved blev 
trykket ned på puden af to kærlige hænder , 
det lange våde hår blev bredt omkring , som 
det glorieskin , man ser på gamle billeder . Ak , 
den forliste var ikke den , som her slumrede i 
glorieskinnet , den forliste var den med de kærlige 
hænder . Hun sagde sig det stille , men det 
suk , der ledsagede tanken , var det stærke 
menneskes , der har fattet , hvad det vil sige at 
være god .- godhed i denne vide forstand er sjeldnere 
på jorden end geni . 
Xii . 
Medens Magdalene sov , mødtes Thyra og 
Michael i havestuen . De søgte måske hinanden , 
thi de trådte næsten samtidig ind . 
Hun tilvinkede ham at tage plads ved kaminen , 
hvor årets første ild var tændt . Han 
var meget bleg . Thyra havde måske i sit liv 
ikke været så smuk . 

— nu , min ven , nu giver jeg dig mit svar , 
var hendes første ord til ham . 
Han så forundret på hende ; således havde 
han aldrig set hende 
— hvad har du at sige mig ? Dit ansigt 
lyser jo ! 
— hvad jeg har at sige dig ? Den hele 
sandhed . Det er skik i vort land at fortie det 
bedste . Nu vil jeg handle anderledes . Du er 
elsket af to i dette hus . Den enes kærlighed 
kom langsomt for aldrig at ende , den andens 
faldt som et stjerneskud ned i et hjerte , der er 
for ungt til at kende sin egen hemmelighed . 
Hvem vælger du af de to ? 
— og der'om kan du spørge ? råbte han i 
voldsom bevægelse . Jeg er en mand af ære . 
— jeg ventede dette svar , men hør nu mit . 
Den enes vej går opad , den andens nedad . Jeg 
er den , hvis vej går nedad , og til denne skal 
dit unge liv ikke bindes . Den anden vil blive 
din kærlighed — dersom hun ikke alt er det . 
Vend dig ikke bort . Her er intet at rødme 
over , jeg , jeg erklærer dig uden skyld . 
— jeg er elsket af to , siger du . Dersom 
den ene af de to bliver min hustru , hvad bliver 
da den anden ? 
Der var et sådant alvor i hans røst , da 
han gjorde dette spørgsmål , at en forvildende 

tanke igen skød gennem Thyras sind . „ Om 
det dog var dig , han elskede ! “ Hun vidste i 
dette øjeblik , at hun ville kunne gøre sig elsket 
af ham , om ikke i dag , om ikke i morgen , så 
som hans hustru , men Magdalene ! 
„ Erindre at betale Herren løfter ! “ 
Var der bleven taushed efter hans spørgsmål , 
så var den ikke lang . Ikke alle helte 
ere på valpladsene , og hun svarede modigt : 
— hvad den anden bliver ? Din troeste 
veninde . Stol trygt på hende . 
— bliv min , Thyra , råbte han med en 
varme , der gjorde det arme hjerte , der skulle 
ofre sig , kampen næsten overmenneskelig . Du 
er mig kær , og jeg ærer dig , som jeg blot 
har æret min moder . Tro mig , Thyra , du kan 
være bekendt at modtage , hvad jeg byder dig . 
— men hendes sang stjal dit hjerte . Så længe 
du troede , at det var mig , der sang , troede 
du at elske mig . Nu er det anderledes . Uden 
den fare , hvori hun har svævet , ville du måske 
ikke bleven dig bevidst , hvem af de to du elskede . 
Nu ved du det ! 
Han skuede ind i ilden ude af stand til at 
svare , og nu blev der en taushed , ængsteligere 
end den første . Thyras hjerte hamrede  : han 
elskede barnet ! Nu var den der pludselig , 
visheden , den knusende . Hun havde hidtil sagt 

sig det , og dog vel ikke ret troet det . Denne 
tvivl var det , der havde gjort hende stærk . Nu 
er ingen tvivl mere . Intet bestemt ord er sagt , 
møn visheden er der : hav et menneske kær , 
og du tyder hans taushed , hører hans hjertes 
slag . 
— din taushed er mig svar , sagde Thyra , 
der alt har fattet sig . Men lad mig berolige 
dig , lad intet formørke denne time , der skal 
blive i din erindring med sit hele lysskin . Min 
kamp var udstridt , forinden din taushed svarede ; 
jeg havde alt givet dig bort til hende , til hende , 
dei’ uden at vide det har skænket dig et af de 
hjerter , der blot bortgives en gang , til hende , 
som uden dig ville hænge med hovedet livet 
tilende som en liden blomst , knækket på sin 
stængel , inden den ret var udfoldet . Der er i 
vort land mange sådanne blomster . Lykkelig 
den , der kan frelse en ! Jeg frelser min , frelser 
den for dig , min ven . 
— du er det ædleste , det højeste , jeg nogensinde 
mødte , Thyra , sagde han og førte hendes 
hånd til sine læber med en følelse , der lignede 
ærefrygt . Skal jeg gå gennem livet med en 
stor stræben , skal jeg i alt ville det højeste , da 
er det , fordi du har krydset min vej . Tak , for 
at du sagde mig den hele sandhed . Havde du 
tiet , da var jeg dragen herfra som en forsmået’ 

nu er der overgået mig den højeste ære , der 
kan times et menneske . 
— et sidste ønske af mig vil du opfylde , 
Michael — en befaling . 
— jeg adlyder , vær vis derpå . 
— faders skib afsejler i aften . Du følger 
med . Du var jo halv forberedt på at rejse , så 
det falder let . Alle her trænge til ensomhed , 
barnet ikke mindst . Med fader taler jeg . Også 
ham siger , jeg den hele sandhed . Rejs tryg 
for hende ! Jeg opdrager hende for dig ; når 
mit værk er fuldendt , henter du din unge brud . 
Du rejser’ altså ? 
— jeg rejser . 
— det ventede jeg af dig . 
— hvad er du for et væsen , Thyra ? Jeg 
fatter ikke denne storhed . 
— hvad jeg er ? gentog hun vemodigt . En 
gammel jomfru ! 
Xiii . 
Skibet , der bar Michael bort , afrejste henimod 
aften samme dag , Magdalene havde været 
i fare , og de få timer , der lå mellem fare 
og afrejse , havde været så fuldt optagne , at 
adskillelsens smerte først føltes bagefter . Faderen 

var ude af sig selv , da han hørte , at Michael 
ville afrejse med skibet , og gik resten af dagen 
og småbrummede for sig selv . Magdalene gemte 
sig væk . Michael pakkede sine kunstsager og 
trak tiden hen dermed , thi ord kunne her ikke 
mere veksles . 
Afskeden var en hurtig . Skibet , dei’ lå lidt 
ude i søen , havde sat sejl til , og samtlige kontorfolk 
stod på stranden for at se „ Magdalene “ 
Afsejle , som alle vidste var chefens bedste og 
kæreste skib . Om to år var Michael tilbage 
igen , det havde Thyra sagt til faderens trøst , 
og det stod fast ; han skiltes derfor så modigt 
han kunne fra den kære gæst med det udråb : 
„ På et lykkeligt gensyn ! “ Thyra og 
Magdalene havde ingen ord for dette , han heller 
ikke ; han førte blot Thyras hånd til sine læber 
og kyssede Magdalene på det gyldne hår . Så 
stod han et øjeblik og så på dem alle . Og 
så var han borte . 
Men aftenen , der fulgte på ! Faderen var 
vred og kom ikke ud af kontoret , hvor han arbejdede 
i desperation . Vel havde han beholdt 
ungdommens og uvidenhedens privilegium at 
tage alt fra den lyse side , men det havde en 
grænse , og grænsen var hans elskede mennesker  ; 
tog man dem fra ham , blev han en melankolikus . 
Magdalene gik omkring , som var hun ikke ganske 

på jorden . Gav hun sine følelser navn ? Vi 
vide det ikke og granske det ikke ; et hjerte , 
der vågner , følger ingen given lov , ethvert har 
sin lov ; men en lyksalighed , som har lidet af 
jordisk Art , turde være tilfælles for dem alle . 
Men Thyra ? Thyra ? 
Han var borte ! Det hjælper aldrig , at man 
forud har vidst , at en , man har kær , skal rejse ; 
et dødsfald er også forudset , men ikke den 
smerte , der kommer bagefter . Da det sidste 
glimt af skibet var forsvundet , vandrede hun 
endnu længe om i haven , hvor en enlig sommerfugl 
flagrede om de sidste blomster . Søens 
gyldne aftenkåbe , hvorunder han var afrejst , 
blev efterhånden til en sørgekåbe , den , hvorunder 
hun skal leve , hvorunder alt det skal begraves , 
som intet brug er for . Høsten er kommen 
også for hende . Glem , at du var ung . 
Så kom månen og lyste klart på bjergene , 
på den skinnende fjord . Hun for sammen ; 
den så uhygggeligt på hende gennem alle 
træernes huller ! En nordlysflamme viftede frem 
og tilbage på himlen . Så blev aftenen fuld 
af stjerneglans . Der fløj stjerneskud om i luften . 
Man skal jo gøre et ønske ved synet af stjerneskud . 
Hun var nu så arm , at hun ikke engang 
havde et ønske . Hvad skulle hun vel 
ønske ? Deres lykke ? Nej , ordene ville ikke 

over læberne  .  .  . ikke nu  .  .  . engang ! Hun 
vidste , at de ville komme over læberne engang , 
men de deroppe er barmhjertige og krævede 
det ikke nu , ikke denne aften . 
Det havde været en vindhård dag , en 
mængde træer havde mistet sine fleste blade ; 
hendes livstræ havde endnu færre blade . Granerne 
lamenterede i vinden . Hun forstod godt , 
hvad de sagde : „ Forbi , forbi ! “ De tilbageblevne 
gule blade skjalv på træerne , hvert 
vindpust rev en ny ladning af , og alt dette 
faldende løv raslede så uhyggeligt  . under 
fødderne eller fløj foran hende som forskrækkede 
spurve . Hendes skygge gik også foran hende , 
den holdt skridt med hende , hun var bange for 
den . Graner have intet med årstid at bestille ; 
under dem satte hun sig og lyttede til 
den sagte larm , bølgerne gøre i aftenstilheden . 
Alt omkring hende var uforandret ; det var som 
altid en scene fuld af streng storhed . Denne 
naturens uforanderlighed lige overfor vor lidelse , 
hvem har lidt og ikke følt den ? Og hvo , som 
ikke led og kendte den , han skal lide og kende 
den — engang . 
Så var det næsten nat , og hun gik ind . 
1 havestuen satte hun sig på den plads , der 
havde været hans , og stirrede på den tomme 
væg , hvor et billede havde hængt , han havde 

medtaget . I sit Kammer tog hun frem hans 
små gaver’ til sig ; også et par foragtede 
skizzer , og nogle streger på et papir , hun 
havde gemt en lykkelig dag . Alt dette var 
hendes kærligheds ruiner . Engelen bragte 
Hagar vand i ørkenen . Ingen engel kommer 
mere til menneskene ; foran hende lå blot den 
grå ørk livet og så — døden , trøsteren . 
Næste morgen stod hun op så modig , hun 
kunne . At hæve sig højt op i et stort øjeblik 
og love stort , kunne mange , men er det store 
øjeblik blot bleven en erindring og det gælder 
at holde , da svigter modet mere end en . Thyra 
vidste , at hun ikke ville svigte ; hun vidste , 
hvad der påhvilede hende , og hun vidste , at 
det tro ville blive udført , thi bag den mælkehvide 
hud og det så ganske kvindelige ydre 
boede en mands jernvillie , som ingen ventede 
at finde her . Hvad der tiltrak mændene ved 
hende , var netop kvindeligheden , noget sagte , 
stille , fredeligt , Michael havde kaldt det „ husvalende “ , 
og således var det . Sådanne kvinder 
har en gammel vane lært os at betragte som 
villieløse . Vi må lære om igen . 
Den gamle fader var tilsyneladende mere 
bedrøvet end Thyra . Michaels afrejse , og især 
hvad der havde bevirket den , var ham et virkeligt 
slag , thi hvor kær Magdalene var ham , 

var det dog en anden sag med Thyra . Denne 
kærlighedsfulde natur havde hele sin ungdom 
igennem ingen fundet at holde ordentlig af ; 
forældrene vare tidlig døde fra ham , kone og 
datter vare kolde eller syntes så . Fredrik 
havde været hans første kærlighed ; så fulgte 
Thyra , der regerede alene , indtil narrifas kom , 
men narrifas var morskaben , vagabond-naturens 
hengivelse til , hvad der passede for den , Thyra 
var og blev hans livs store , alvorlige kærlighed . 
Og hun , som har mistet alt , har nu at 
trøste faderen , og hun er opgaven voksen ; thi i 
naturer som hendes vokser kræfterne med brugen 
for dem . Hvor ligger den os alt fjern hin tid , 
da kvindelighedsidealet var svagheden , hjælpeløsheden , 
hvor det bøjelige siv i mandens hånd 
var , hvad han krævede for at elske . Elsk en 
modig kvinde og se , hvad dit liv bliver , o mand ! 
Heller ikke hos Magdalene var spor af 
hjælpeløsheden . Hun var så bedrøvet over at 
han var rejst , at hun mente , hun holdt det ikke 
ud , men holdt det dog tappert ud , og alt den 
næste dag var hun modigere end bedstefaderen . 
Da han ikke ville lukke kontordøren op , sneg 
hun sig ind til ham gennem en liden bagdør , 
han havde anbragt for straks at kunne være i 
det frie . Hun fandt ham liggende på sofaen , 
han , som knap tog sig hvile om natten . Da han 

vågnede af sin halvslummer , fandt han hende 
siddende på skammelen foran sig , og så skjulte 
hun hovedet mod hans knæ og græd , som 
skulle det lille hjerte briste , og da forstod han , 
at han ikke havde lov til at være forstemt som 
et gammelt klaver . Her måtte han trøste , 
thi det forholdt sig dog nok , som thya havde 
sagt , stakkelen havde givet sit hjerte bort . Han 
havde været vred på Michael , men i grunden 
kunne han ikke fortænke ham i , at have forset 
sig på det søde menneskebarn . Og så førte 
han hende ud med sig i solskinnet , og så lo 
de til hinanden for at trøste hinanden . 
Hvad man kalder forlovet , var hun ikke ; 
hvorledes gik det da til , at hun altid tænkte 
på ham , som var rejst og vidste , at hun havde 
ret dertil , ja , at han engang ville vende tilbage , 
og at de da ikke mere skulle skilles ? 
Før hans afrejse vare blot nogle få ord 
blevne vekslede mellem dem . Hun sad ved sit 
eget vindue i havestuen og stirrede ud på 
den blinkende sø , på skibet , der skal føre ham 
bort . Så gik han hen til hende ; han ville sige 
hende noget til afsked , men ordene ville ikke 
over de sitrende læber . Endelig sagde han : 
— vi to have været i fare sammen , Magdalene ; 
en sådan fare er et evigt bånd . Du 
glemmer mig jo ikke ? Tør jeg" tro det ? 


— jeg glemmer dem ikke , var hendes sagte 
svar . 
Det var dog ikke , hvad han havde sagt , der 
havde efterladt det dybeste indtryk , det , som 
var1 sket i båden , var det , hun bestandig gik 
og tænkte på . Hvad var der da sket i båden  ? 
Begyndelsen erindrede hun ikke , hvor meget hun 
end anstrengte sig . Hun erindrede blot , at hun 
var gået på søen alene af forbitrelse mod ham , 
som hun troede havde hånet hende . Det blæste 
alt , da hun gik ud , men hun troede nok at 
kunne nå skibet , der ikke lå langt ude , og 
så kunne hun jo blive der , indtil vinden lagde 
sig . Vandet slog ind i'båden til hende , og da 
først begyndte hun at blive bange . Og så 
kunne hun ikke mere ro , vinden tog åndedrættet 
fra hende , og da forstod hun , at hun 
måtte dø , ligesom Fredrik . Så lagde hun sig 
ned i båden og lukkede øjnene for ikke at sø 
døden . Og så bad hun til gud , og det var 
underligt , medens hun lå der og troede , at nu 
måtte hun straks dø , tænkte hun den hele tid 
på ham . Og så var hun nok lidt død , thi nu 
erindrede hun intet mere , intet , uden at en løftede 
hendes hoved ivejret . Hun mærkede det 
godt , men formåede ikke at slå øjnene op . 
Og så havde hun hørt en hulken , og hun 
vidste godt , at det var ham . Og så havde hun 

slået øjnene op , og da lå hun ved hans 
bryst , og han græd over hende . Så havde han 
kysset hende og lagt hende ned igen , dækket af 
sin frakke , som han tog af . Og så roede han 
som en fortvivlet , thi vinden , som nok et 
øjeblik havde stilnet af , var igen lige 
rasende , og nu lå hun med åbne øjne 
og så på ham . Hun troede ikke , at han 
kunne nå land , men hun fandt det slet ikke 
sørgeligt at dø sammen med ham og gå til 
Fredrik , som de alle holdt af , og hun ikke engang 
havde set ; det var bedre , end at han 
rejste til Middelhavet , og hun blev igen uden 
ham . Og så var hun vist igen død , thi hun 
erindrede først , at Thyra talte til hende og 
var god mod hende , som hun altid var . Og så 
havde han , før han rejste , sagt , at hun ikke 
måtte glemme ham , det ville jo sige , at han 
ikke'glemte hende . Thyra havde bestyrket hende 
i den tro , at der , hvor han var , skulle hun 
også engang være , ved straks efter hans afrejse 
at begynde at lære hende italiensk ; en anden 
gang havde hun sagt , at hendes , Magdalenes , 
skæbne muligens kunne blive at leve i Italien , 
og da italienerne er verdensbekjendte for elegance 
og formfuldendthed , måtte hun aflægge 
vildskaben . 

inden tre måneder kunne Magdalene mere 
italiensk , end Thyra selv , og det ville væsen , 
ja , livor var det ? For bedstefaderen var hun 
dog endnu den gamle , gode kammerat , der 
fremdeles var villig til alle mulige oplevelser , 
og da hun som oftest selv var autor til de fornøjeligste , 
beklagede han sig ikke over , at hans 
narrifas ikke egentlig mere fortjente sit navn , 
og da det bedrøvede hende at bære det , hørtes 
det sjeldnere og sjeldnere , indtil det blot var en 
erindring . 
Michaels breve begyndte nu at komme regelmæssigt . 
De vare skrevne til Thyra , der læste 
dem højt for de andre . Magdalene blev blot 
nævnt med en hilsen , men Thyra , der var en 
engel , lod hende få brevet , at hun kunne læse 
det om igen alene , og glemte altid at kræve det 
tilbage . 
Men Thyra selv ? Er hun , som Magdalene 
mente , en engel ? Nej , hun er ingen engel , 
men hun er et redeligt menneske . Hun gør sin 
pligt , men det er solløse dage , hun bærer livsbyrden 
tungt ; når faderen just ikke ser på 
hende , er udtrykket i hendes ansigt mørkt , 
håbløst ; der er en tomhed i hende , ét bundløst 
dyb , alt hvad hun kaster i , fylder det ikke ud . 
Når vi møde en af disse kvinder , der i sin 
omgivelse gælde for engle , skulle vi lukke øjnene 

op og se vel på dem . De ,  .som er fødte engle , 
virke som oftest slet ikke på sin omgivelse , de 
tie og lide , de er passive . Det er så deres 
engleart . Ingen kalder dem engle . De andre , 
de , som betitles engle , have lidet eller intet tilfælles 
med de himmelske , som blot synge Herrens 
lov ; de er mennesker i hver fibre , og selv 
hvor de er gode , ville deres himmelske navnefæller 
ikke vedkende sig dem . 
Sorgen bærer bitter frugt i dybt elskende 
menneskesjæle ; rolige mennesker elske ikke så 
hedt og lide heller ikke så uforstandigt . Hin 
mørke tanke under stormen : „ Om hun nu 
blev derude i den sorte sø “ , den var ikke 
alene , den havde søstre , familien var stor . Vel 
ønskede Thyra aldrig mere døden for den , der 
stod hende i vejen , men sorgen havde lagt sin 
hånd tungt på hende . Alle de tårer , hun 
ikke kunne græde , gjorde hende hård , og i 
hjertet nagede en orm . Der var bitterhed , ja 
noget , som lignede had . Hun havde aldrig hørt 
til de beskedne ; hun vurderede sig til sit rette 
værd , og jo mere hun følte dette værd , jo 
bitrere var hende den tanke , at have måttet 
vige pladsen for en , der stod dybt under hende . 
Sin pligt gjorde hun , men hun havde stenblikke 
for alt . Hver aften spurgte hun sig : „ Er du 
nu god , som du lovede ? Gjorde du det gjerne' ? “ , 

og hver aften lød det sørgmodige svar : „ Du 
gjorde det ikke gerne . “ 
Da så barnet pludselig kastede svøbet og 
den unge pige stod der slank , bly og drømmende , 
ja da så det mørkt ud i Thyra . Et sådant 
væsen skulle han altså hjemføre ! Sammenlignet 
med denne psyche var hun selv den gamle 
jomfru . Nej , det var ikke sandt ! Ingen var 
som hun , ingen smuk og begavet som hun  ! Og 
så græd hun fortvivlet . Herover kunne hun 
endelig græde , thi hun havde lovet at være god 
og blev det hver dag mindre . Forbitret over 
denne duel med sig selv , forfulgt af de drømme , 
hun ikke turde drømme , træt af striden , træt af 
resignationen , følte hun sig ligesom hesten i 
balladen dømt til at gå og aldrig at nå målet . 
Så kom hjælpen derfra , hvor hun mindst 
havde ventet den , fra Magdalene selv . Hvad var 
det for en sagte anelse i barnehjertet , der 
sagde , at Thyra bar på en sorg og skulle 
holdes mere af end alle andre mennesker ? Havde 
Thyra i hin sjæleangstens time lovet at være 
god mod barnet , så var det dog barnet , der 
gav den store kærlighed , den , som forstår at 
give sig det rette udtryk , den , som besejrer os , 
og hvad der var for et dyb i dette unge hjerte , 
skulle Thyra nu først lære . Magdalene var uendelig 
meget mere , end nogen havde anet , det skulle da 

være han , som var rejst ; hun var ensomhedens 
ægte barn , genial , lidenskabelig og dyb . 
De to talte nu ofte sammen om livet og 
dets alvor , og ikke mere som mester og lærling , 
og Thyra bemærkede med smerteblandet 
studsen , at Magdalene om alle ting begyndte at 
få sin egen lille . Mening . En dag talte de om 
lykken , mod hvilken Thyra gjorde et bittert 
udfald ; den var en mytte , påstod hun . 
Magdalene så på hende med sine dybe , 
drømmende øjne . 
Ved du , hvorledes jeg forestiller mig lykken , 
Thyra ? sagde hun , og det søde ansigt luede . 
Jegskal måske blive gammel , måske tresindstyve 
år , men kunne jeg i dag eller i morgen , eller 
om tresindstyve år volde dig en rigtig stor 
glæde , kunne jeg sige mig : „ Det er dog herligt , 
at du har kunnet gøre dette for hende ! “ 
Da ville jeg være lykkelig , ja så lykkelig , at 
jeg synes , jeg måtte dø af glæde . 
Og hun skjulte ansigtet mod Thyras knæ , 
hun ville ikke vise , at hun græd . 
Barnets .ord ville resten af dagen ikke ud 
af Thyras tanker , de havde smeltet isskorpen , 
der havde lagt sig over det store hjerte . Og 
da hun så om aftenen var i sit stille Kammer , 
lå hovedet næppe på puden , før en stemme 
hviskedee i hende : 

„ Det er dog herligt , at du har kunnet gøre 
dette for ham ! “ 
Fra den dag blev alting anderledes . Den 
hellige sorg blev , thi hjertet lærer ikke om 
igen , men bitterheden vendte aldrig mere tilbage . 
Xiv . 
Således gik det første år til ende . Det 
andet bragte en forandring og en væsentlig . 
Doktoren i distriktet , der en tidlang havde boet 
i den forrige doktorbolig , byggede sig selv et 
hus en halv times vandring fra skærgården , 
og var under arbejdet en hyppig gæst der . 
Det var en interessant mand , der endnu 
måtte kaldes ung , thi han var næppe fyrgetyve 
år . Liden af vækst så dog enhver op til ham . 
Sorte øjenbryn , kortskåret , tæt hår og strenge 
øjne gjorde ham ikke til en smuk mand , men 
til noget , der er bedre , til en type , en ypperlig 
repræsentant for det stærke menneske , tidlig 
dyppet i pligtens styks havde han ingen sentimentalitet 
kendt , havde rejst nogle år og rejst 
med nytte , og havde siden levet lægens strenge 
liv i sin fødeby , indtil ham kom hid , hvor der 
var de lange , ofte farlige sørejser og en hård 
praksis . Hvad han egentlig ville i denne udkant 

af landet , thi han var en rig mand og kunne 
altså praktisere , hvor han lystede , forstod skibsrederen , 
der , som vi vide , var en fiffikus , først 
da mandens nye hus var under tag . Det var 
intetbeboelseshus — hanboede i dethus , han forefandt 
— det var et stort , kostbart laboratorium , 
hvori der , inden året var omme , arbejdedes 
dag og nat . Ingen havde betroet skibsrederen 
meget , men han havde en stærk formodning om , 
at naboen forfulgte et af disse videnskabens 
problemer , hvis løsning forandre verden , men 
sluge ligeså mange penge , som der er sand i 
havet , og den tavse arbejder begyndte heftigt 
at interessere ham . 
Familien ved skærgården var det behageligste 
naboskab , doktoren kunne ønske sig , især 
interesserede Thyra ham fra første møde . Der 
var en sådan harmoni mellem hendes skønhed 
og hele fremtræden , at han ganske glemte at 
analysere hvert enkelt træk , det- var knapt han 
vidste , hvilken farve hendes øjne havde . Han 
forstod hende dog ikke straks i hendes stille 
virken . At enhver , der kom i hendes nærhed , 
uvilkårlig blev mindre rå , så han , men var 
hun varm ? Var hun kold ? Det kunne han 
længe ikke udgrunde , og der gaves dage , hvor 
denne grunden gjorde ham distræt ved sit vigtige 
arbejde , noget , der aldrig før var hændt 

ham . Det første , der bragte ham på det rigtige 
spor , var hendes forhold til Magdalene , og 
vinteren var ikke til ende — han kom året 
efter Michaels afrejse — før han bar på en 
kærlighed til Thyra , der omtrent lignede den , 
hun selv havde følt — vi sige med villie „ havde 
følt “ , thi en fin kvinde føler altid sin kærlighed 
til en mand , der ikke kan blive hendes , som 
noget forbigangent , men noget forbigangent , der 
altid virker fort , dette forbigangne , der er hendes 
nutid og skal blive hendes fremtid . 
Gifte sig havde doktoren længe gerne villet , 
men blot med en , han var vis på at foretrække 
for alle andre , og hidtil havde han ikke fundet 
den , han ønskede at kalde sin for det hele lange 
liv , han var bange for at komme til at kede 
sig . Måske havde han i udlandet , om just 
ikke elsket , så mødt begavede kvinder , der 
havde givet ham længselen efter den sande , 
sjeldne dannelse ; måske ligger denne længsel 
i tidens luft og griber alle betydelige mænd , 
der i hustruen ville give sig en veninde i dybeste 
forstand og følgelig ikke mere proklamere , at 
han selv , manden , er skabt for de store roller 
på livets scene , for heltefaget , for dåden , 
foi’ alt åndens værk , og hun , det fødte lam , 
blot for de sentimentale fag . 

Thyra , der læste alt nyt , havde naturligvis 
læst mangt et indlæg i kvindesagen , og morede 
sig på sin stille måde ved at høre denne 
kvindens nye ridder ivre mod årtusenders 
fordomme , der er blevne til lov . 
En dydig hustru skal se en gud i sin mand , 
om han har alle udyder , det står i Indien i 
loven , sagde han en dag . Vi er gudskelov 
ikke i Indien , men her hos os er hver anden 
mand bange for , at hans kone skal være klogere 
end han . Det synes ham en latterlig situation . 
Er han dum , så er han dog en mand , og som 
sådan er han hende naturligvis overlegen . Når 
ingen beundrer ham , så har han jo dertil sin 
kone . 
Thyra lo , men rykkede aldrig ret ud med 
sine egne meninger om disse ting . Med alle 
betingelser for at gå foran på de nye veje 
ser han , at hun ikke viger fra de gamle , og så 
underlig er den ting , som kaldes en mands 
elskov , at han måske just derfor forelskede sig 
så uforstandigt i hende . At hun var klog og overlegen , 
var ham uendelig behageligt , men endnu 
mere , at hun slet ikke lagde an på at vise . 
Det ; hvad der tog ham så ganske fangen , var 
gratien , godheden , og disse gamle ting må 
den nye kvinde beholde , skal der mellem kvinde 

og mand vedblive at være et skønnere forhold , 
end mellem to brave kamerater . 
Ja , det var vel en hustru for ham , men han 
var klog og var sig ikke før sin kærlighed bevidst , 
før han også vidste , at Thyra aldrig giftede sig . 
Han havde ikke friet , havde ingen kurv fået , han 
var ingen ulykkelig forsmået , men en dag havde 
Thyra leende sagt , at nu var det endelig blevet 
de gamle jomfruers tid . Før næsten udleede , 
i bedste fald ynkede , kunne de nu bære hovedet 
så stolt de ville ; hun yndede den stand 
og ville forsøge at bære de gamle jomfruers 
fane højt . Der var noget i tonen , der sagde 
ham , at dette var alvor ; han formodede , at hun 
talte så , vel vidende , til hvem hun talte ; hun 
havde åbenbart haft flere friere , end hun 
skøttede om , og ønskede ikke en ny ; kunne hun 
leve fornøjet i sin enlige stand , ville han gøre 
hende det efter . Fremfør alt intet surmuleri ! 
Han hørte dog langtfra til dem , der gøre 
sig til sit eget univers , ikke til de nymodens 
egoister , der siger om livsrejsen : „ den er lettere 
alene , børn er sorger “ . Og ligesålidt som Thyra 
hørte han til de kommode naturer , der ville være 
lykkelige til hvilkensomhelst pris . En mand får 
sin arm afsat . Stor lamentering . Året efter 
finder han , at den , han har igen , gør samme 
tjeneste , som før de to arme . En kone mister 

sin mand . Hun går omkring som Rachel , der 
ikke ville lade sig trøste , og året efter gifter 
hun sig igen , er der en blot halv antagelig 
frier . Lykken er ingen mytte , den er til , blot 
var den ikke til for disse to modige mennesker ; 
ingen af dem ville gå på akkord med den , 
ville den ikke til underpris , men ligesålidt 
ville de slæbe med sig til graven tanken om 
et forspildt liv ; det skal ikke være forspildt , 
det have de lovet sig , og det vil blive holdt . 
Der blev mellem Thyra og doktoren ikke 
talt synderlig om venskab . Ordet var måske 
aldrig blevet nævnt , men Tingen var der . Han 
læste i det indadvendte blik , som man læser i 
en bog ; hun havde aldrig betroet ham noget , 
men han vidste dog besked ; måske havde en 
ytring af faderen om Michaels dobbelte kærlighed 
og pludselige afrejse bragt ham på spor , 
og når han så disse to sammen , så den , der 
var bleven ofret , bestandig våge , bestandig forberede 
fremtiden for den , der havde sejret , fik 
han respekt . Det lønnede sig , at spille en rolle 
i dette liv , om også en underordnet . At hun 
var ham god , så og følte han , det måtte være 
ham nok . Elskeren , den , som begærede , fik han 
se til at slå ihjel , den bagatel , smerten , skulle 
ikke regnes . Når han så en ung moder med 
sit barn , blev han lidt underlig til mode , men 

15g 
det var alt ; hans syge vare hans børn , og Thyra 
hans solskin , derved skulle det blive . Han 
havde jo desuden en af disse ideer , det lønner 
sig at leve og dø for og som ende med at tage 
det hele menneske . 
Thyra var den første , der erfarede noget om 
denne ide . 
På hendes spørgsmål , hvad der egentlig 
havde ført ham i denne ensomhed , fik hun en 
dag klart svar . 
Han søgte ro til strenge studier , plads til 
store bygninger , talrige arbejdere , uden at arbejdet 
blev hans ruin , og havets naboskab for 
at gøre sine observationer . Allerede før han 
gjorde sin udenlandske rejse , havde et problem 
beskæftiget ham : anvendelsen af det elektriske 
lys ombord i skibe , hvorved de forfærdelige 
sammenstød for bestandig ville få en ende , thi 
medens et sædvanligt lys lyser tilstrækkeligt i 
stille , klart vejr , har blot elektriciteten magt 
til at gennemtrænge det dybe mørke i storm 
og uvejr . Han havde levet et år i hovedstaden . 
Da året var til ende , så han , at formuen 
ville være slugt , inden målet var nået . 
Så kom han hid . Læge ville han være , beholde 
sin anstrengende praksis . Det var en 
farlig ting , at spærre sig inde dag og nat i et 

laboratorium , det ene arbejde udhvilede fra det 
andet . 
For Thyra fik hendes hele huslige eksistens 
et andet sving med denne nabo . Om dagen 
altid i sadlen , om natten altid i laboratoriet , 
foretrækkende arbejde for søvn var han i sin 
simpelhed og i sin kraft en af dem , der sige 
til en kvinde : „ Her er din mester . “ Han imponerede 
hende , og det var hende behageligt ; 
hun så op til ham og til hans problem , som 
straks vakte hendes dybeste interesse . Selv 
hjalp hun ham til et behageligt husvæseu ved 
at give ham sin egen husholderske ; hun kunne 
opdrage en anden . Doktoren havde en brodersøn , 
der blev antaget i barns sted ; denne kom 
på skibsrederens kontor , og således var man 
et par år efter doktorens ankomst to kraftige 
familier , der ofte fik besøg fra hovedstaden og 
andre af landets egne . Doktoren havde venner 
overalt , og skibsrederens forbindelser udvidedes 
bestandig . Begge huse var bekendt for sin 
gæstfrihed . Hos doktoren morede man sig , thi 
han var den ypperligste vært og en mester på 
det instrument , det gælder om for en vært : 
munden . I huset ved skærgården gik det 
alvorligere til , men hvor Thyra var , var det godt 
og smukt at være , og der førtes i hendes faders 
hus det liv , rigdommen blot tillader , hvor den 

ledsages af sand dannelse ; det var , livad man i 
andre lande kalder slotsliv , thi det er ikke 
murene , der gør det fornemme liv , det er den 
måde , hvorpå der leves indenfor dem . Men 
dette er fremtiden , og vi er endnu ikke færdige 
med nutidens historie . 
Var det Magdalenes rørende kærlighed , var 
det doktorens venskab , var det det bestandig 
dybere og alvorligere forhold til den elskværdige 
fader , der stillede stormene i- Thyras sind ? 
Vi vide det ikke , vi vide blot , at hun var til mode , 
som en , der hviler efter at have forrettet 
et tungt dagsværk , og at hun hver aften 
sagde sig : 
„ Jeg gør det gerne . “ 
Så var blot et par måneder igen , og de 
to år er til ende , som Thyra straks har sat som 
frist . Ved højsommertid venter man Michael 
tilbage , og når det bliver høst , skal han føre 
sin unge hustru til sollandet . 
I disse to måneder er der bestandig feststemning 
i huset ved skærgården . Faderen 
tæller først uger , så dage , så timer , Thyras 
ansigt får for hver dag en mere stille glans . 
Og Magdalene ? Det er frygtsomt , vi røre ved 
dette psycheliv . Ved st . Hanstid kom han , ved 
st . Hans , hvor der blot er en kort Stans mellem 
aftenrøden og det første glimt af solen i øst , 

men endnu mens sneen lå i haven , spejdede 
hun efter vår . En dag stak en liden hvid 
blomst op af den hårde jordskorpe . Hun græd 
og kyssede den , den vai’ jo bud om sommer . 
Så kom nogle små sommerfugle , nogle hvide , 
andre gule ; de sagde : „ Vi er . Våren , nu 
kommer han snart efter . “ 
Xv . 
Og så er han en sommerdag ankommen . 
Hvad er det for et væsen , der står bag 
Thyra i en hvid kjole , en rose bag øret ? 
— gjenkjende !' du ikke Magdalene ? siger 
Thyra og tager hende ved hånden . 
Han griber stum den lille kolde hånd , og 
hvad han føler , medens han står der foran 
hende , er en forbavselse uden ord , men med 
tusend tanker . Således havde* han ikke tænkt 
sig hende , således stod hun ikke i hans erindring . 
Siciliens sol havde brunet hans kinder , 
kærlighedens sol rødmet hendes ; af det ville , 
overgivne barn var bleven en bly , ung pige , der 
ikke vovede at hæve sine øjne til ham . O bly 
kærlighed , hvo besjunger dig i udødelige ord ? 
Det er uvist , hvem af de to kvinder i adskillelsens 
år havde levet dybest i hans erindring . 

tanken om Thyra , der blandede sig med 
billedet af moderen , holdt hans sti ren . Det 
var ganske vist en skøn erindring , men til 
»  Magdalene bandt ham noget andet , hedere . Hin 
uvejrsdag på søen havde han et øjeblik troet 
hende død ,  .thi han havde grebet hende i sine 
arme , og det unge hoved var faldet tungt , livløst 
tilbage . Da havde en ubændig sorg grebet 
ham . Så havde hun slået øjnene op og set 
på ham som han ikke vidste , at en jordisk 
kvinde kan se på en mand , ikke forskrækket 
over døden , der var nær , ikke forskrækket over 
ham , ved hvis bryst hun lå , men med den 
fuldeste hengivelse , og da vidste han med et , 
hvem af de to havde boret sig dybest ind i 
hans hjerte ; man bliver evig den , man er , og 
enttusiasten var truffen af det uventede ; det 
var barnet , der sang , og barnet , der skulle dø . 
De modtagne indtryk havde længe hersket 
alene ; tankerne gik alle til hans længsels fjerne 
land , og han måtte straks male narrifas med 
blomsterne således , som han havde tegnet hende 
hin evig mindeværdige dag . Det er en egen 
sag , at male uden model , men lever et billede 
dybt i erindringen , kan det nå det fuldkomne 
malet ud af denne erindring . Hvorfor er vel 
kvindeskjønhed så vanskelig at gengive , uden 
fordi enhver kvinde er skønnest , når hun 

lever , og fordi det er den døde form , der sidder 
for kunstneren . Hvorledes holde fast på livet 
i hendes ansigt , i hendes blod ? Bevægelsen 
lader sig jo ikke fastholde . 
Sålænge solen gav lys , veg han ikke fra 
staffeliet , indtil narrifas levede for hans øjne , 
og forbavsedes menneskene senere over det storartede 
i hans billeder , der vel endnu altid 
strejfede ind på det bizarres grænser , så blev 
dette farvefriske billede med den dybe poesi det 
yndigste , han nogensinde skabte ; hans pensel 
syntes dyppet i lys , her var bevægelse , den lette 
barneskikkelse syntes at ånde , en tåre hang 
på kinden , men det var blot en blank perle , 
og øjet lo . Det ville , storartede landskab omkring 
gav billedet dets allerdybeste karakter ; 
her var harmoni , her passede alt sammen , et 
sådant væsen kunne blot udgå af en sådan 
ensomhed . 
Der hengik lang tid , inden han genfandt 
sin fulde arbejdsro . Der var kommet et nyt 
element i ham : det erotiske , og først derved 
blev han et færdigt menneske . Han var nu inde 
på den rette store bane , hans højtflyvende 
planer forvildede ham ikke mere ; hans overflod 
og fantasi vendte sig ikke mere mod sin besidder . 
Altid , skuende op i kunstens drømmeland 
eller stærkt og sikkert på jorden i 

førelsens vigtige timer , så han de fjerne to 
snart også ligesom gennem en drøms slør . 
Rev han sig så ud af arbejdsforhexelsen for at 
skrive et af sine lange breve til Thyra , eller 
modtog han et af hendes korte , ja , da vare de 
ham igen levende nær , men da kunne også en 
underlig frygt gribe ham . Hvorledes ville han 
genfinde dem ? Thyras sommerpragt vil være 
ombyttet med høstens blegnende farver , og 
narrifas ? Han ser i tanken det gyldne hår 
bølge ned over brede skuldre , han hører sangen , 
men den har tabt sin gjækkende , dårende 
klang . 
Og hvorledes står de nu i virkeligheden 
foran ham ? Narrifas er hverken den ville skovfugl 
fra hans første drøm , eller den voksne pige 
med de brede skuldre , blot det gyldne hår 
ligger endnu i bølger over det lille , fine hoved , 
alt andet er bleven nyt . Den , hans øjne hvile 
på , er den nordiske jomfru i livets majmåned . 
Men Thyra ! 
Den prægtige skabning , der står for ham 
i en kornblå kjole , en agernellik i håret , er 
Thyra , han havde tænkt sig ældet , blegnet ! Som 
hun her står i sin rene skønhed , med den 
høje , stolte pande , med linier , der minde om 
antikernes , har han hovedfiguren i et billede , 
som endnu blot er trådt halvt ud af det babylonske 

tårn af billeder , der har bygget sig selv 
op i hans sjæl ; til et stort tragisk motiv må 
dette hoved kunne bruges . 
At hendes skønhed var mere klassisk end 
Magdalenes , der var nydelig uden at være skøn , 
så han ved første blik , og havde Thyra med 
sin strengt beherskede vulkanske natur og den 
på engang ideale og rigt udfoldede skikkelse , 
alle kunstneres drøm , besiddet et gran af en 
egenskab , der ikke kan være ham ubekendt , 
da han har levet lange år i syden og set den 
dunkle glød i sorte øjne , havde hun besiddet , 
vi sige om også blot et gran , af den farligste 
egenskab , jorden ejer : at vække lidenskaben , 
sanselivet , der altid slumrer i disse hede kunstens 
ypperstepræster , kunne det have set mørkt 
ud for barnets lykke , men Thyra var , skønt 
hun af engelen besad lidet eller intet , et redeligt 
menneske ; hun var i sit hjerte en nonne 
og hele hendes færd var nonnens . Måske så 
hun , hvad der her kunne vindes og tabes , og 
måske dette skulle til , for at skabe den Thyra , 
der fra nu af gik sin stille , skønne gang gennem 
livet , et af de væsener , der have det privilegium 
 , at gå mellem andre som noget varmende , 
lysende . Ydmygelsen havde vakt trods , 
overmod ; hans dybe erkendelse gjorde hende 
beskeden , og har et ordentligt menneske først 
li* 

forsøgt det med beskedenheden , vokser den bestandig . 
Var hun ulykkelig ? Nej . Det er en 
dyb , melankolsk lykke , at elske uden at være 
gjenelsket , det er perlen på havets bund , som 
ingen ser . De fleste dø uden at have elsket ; 
disse er de prosaiske , de , som kede os . De , 
som dø med det ord på læben , der aldrig 
blev udsagt , er ikke mest at beklage . Beklag 
den , dei’ intet har at sige . 
Men besidder kvinden magt til at vække 
lidenskaben , det dæmoniske i manden , så besidder 
hun også en magt af højere , af allerhøjeste 
Art : at bringe ro . Thyra bragte sin 
ven ro . 
Hvad hun frem for alt har udviklet hos den , 
der skal blive en kunstners kærlighed , er 
sangen . Med hele den fordums geniale karakter 
har Magdalenes sang nu også kunstens hjælpemidler , 
og denne sang var det igen , der skulle 
øve sin magt over denne mand , som nu engang 
var kunstner i hver fiber . Vel skulle han aldrig 
mere høre : „ Vi sømænd gør ej mange 
ord “ , men en aften , hun ikke vidste , at han 
lyttede , og sang en af sine bløde sange for 
vinden , mindede denne sang ham om toner , 
ikke af denne verden , George sand fortæller at 
have hørt : 

„ Hun sad bedrøvet og ene på en fremmed 
strand , da ser hun en lysende barke komme 
glidende mod sig . „ Vi have længe ventet på 
dig “ , siger en lysgestalt . Hun stiger- i Barken , 
der lander på en ubekendt strand , hvor blomsterne 
aldrig visne , hvor vingede skikkelser 
danse uden sko , med flyvende hår og synger 
til harpeklang ; hvad de føler , er den rene 
kærlighed , og hvad de synge , en lykke , ukendt 
af dødelige . “ 
Magdalene sang sin lykke — han var jo 
kommen — og denne sang og dette søde højtidelige 
ansigt jog det sidste kogleri på flugt : 
den store , rene kærlighed var født . 
Den-aften gav han løftet , der skulle blive  , 
holdt , og deres forlovelses tre måneder var en 
erobring fra al jordisk halvhed . 
Et sådant par ses ikke hver dag i et 
land . For hende er jorden bleven ny , blomsterne 
have en Duft , hun ikke før har bemærket , 
bjergene et lysskin , hun ikke kender , menneskenes 
ansigter , især Thyras , et smil , som ikke 
før var der . Selv synes hun badet i solskin , 
hun føler ikke jorden under sig , glæden bærer 
hende . Himlen begyndte ikke deroppe i stjernerne , 
den var her , hvor han var . 
Han var forelsket , som sådanne ildmennesker 
bliver det , men aldrig er en forelskelse bleven 

smukkere båret . Magdalene hørte ikke hjemme 
under nogen af vore klassifikationer , hun var sig 
selv og så sky , de fløjelsagtige øjne negtede 
så bestemt at se på den , man kaldte hendes 
forlovede , at han straks forstod , at han måtte 
behandle hende , som man behandler de blomster , 
der lukke sig , straks man griber efter dem . Når 
han tilfældigvis blev alene med hende , passede 
han endnu mere på sig , end når andre vare 
tilstede ; hun måtte langsomt vænne sig til at 
betragte sig som hans , thi et er det , at bære en 
mand i sit hjerte , et andet at se denne mand 
lyslevende ved sin side . Han fortalte hende da 
om sin kunst , om sine forhåbninger og især 
om rom , hvor de skulle leve vinteren i en 
orangehave , hvor der var så stille og tyst , 
thi i orangehaven er ingen fugle . At der i 
rom overalt var mure og huse , syntes hun ikke 
om , hun havde aldrig været i en by , derfor 
lovede han hende også , at når næste vår 
kom , skulle hun ledsage ham på en lang studierejse , 
og da skulle hun få høre nattergalen , 
den lille musikant , som har alle kunstnerens 
ejendommeligheder : er sky og mistroisk , men 
ikke det mindste listig , er nervøs og jaloux , 
trist af natur , sørger over ulykker , den aldrig 
har haft , sover om dagen , synger om natten 
og bygger sin rede dårligt , netop som hans 

ven kunstneren . Og så blev der leet lidt over , 
hvor slet han , Michael , forstod at bygge sin rede  ; 
siden moderens død havde han levet dyrt og 
slet . Dette glædede den lille sjæl at høre , hun 
forstod sig på at bygge reder ; Thyra havde 
øvet hende i al huslig gerning , thi en kunstners 
hustru må være dronning og Terne . Og Thyra 
havde — det skulle han engang erfare som 
hendes hilsen til sig — indviet sin lærling i 
den store hemmelighed , at være det ene uden 
at ophøre at være det andet . Nysgerrig som 
Eva , som psyche , havde Magdalene aldrig lyttet 
så spændt som en dag , den anden , den redelige , 
sagde om denne hustruens tjeneste : 
„ Intet arbejde er uskønt , som forrettes af et 
fint menneskebarn , alt , hvad det rører ved , adles . 
Men den dag , en forelsket mand ser sin unge 
hustru , ikke som en undtagelse , men atter og 
atter skødesløst klædt eller hendes Kammer i 
uorden , kan hengivenheden blive , elskoven flygter 
forskrækket . “ 
Ja , den redelige har holdt løftet , der blev 
givet i en tung og dog stor time : hun har i 
Magdalene opdraget den vordende kunstnerhustru , 
der har et vanskeligere hverv , end alle 
andre hustruer , thi hun skal interessere og 
inspirere ham , og hun skal vide at stille sig i 
skyggen , som var hun ingenting , hun skal afvekslende 

være alt og intet : hun skal være den 
syvende dags hvile . 
Og de unges dykke bliver bestandig fuldere , 
indtil den dag , kunstneren efter endt vielse roer 
bort med en grædende brud . De have en halv 
mil at ro for at nå det dampskib , der skal føre 
dem til udlandet . 
Thyra , som venter på faderen , der har fulgt 
brudeparret til dampskibet , blev den aften længe 
oppe . 
Hendes vinduer , gennemsigtige som vand , 
lod månen skinne klart ind til hende . I det 
ene vindue havde om morgenen tre roser blomstret . 
Nu var der ingen roser , Magdalene havde 
fået dem med på rejsen . Det var de sidste 
roser , nu har hun ingen flere at give ! 
Hvad var det , som gjorde , at hun mindedes 
hin hellige historie om Abraham , af hvem 
Herren krævede , at gå til bjerget moria og 
ofre Isak ? Enhver har sit moriabjerg , hun var 
ved foden af sit . Hvad Herren krævede af 
Abraham , kræver’ han af os alle : offervilligheden . 
Hun havde kæmpet sig til den , derfor var hun 
nu glad , skønt offeret ikke var hende sparet ; 
hun slæbte sig ikke længer frem for ploven , hun 
havde tjent sig til vinger . 
Og så græd hun sig isøvn . 

et profetisk blik i fremtiden . 
Årene gå . Hvem er Thyras daglige selskab ? 
Doktoren . Hvad giver deres forhold 
den egentlige interesse ? Hans videnskab . Og 
i videnskaben ? Hvad er brændpunktet i det 
fælles håb ? Problemets løsning . Han søger ; 
hun forsker i bøgerne for ham . Hans gransknings 
langsomme gang fører undertiden fremad , 
ofte tilbage . 
Årene gå . 
Langsomt , langsomt har doktoren indviet 
Thyra i alle sin søgens mysterier . De mødes i 
den samme store tanke . Hendes hjerte slår 
højt ved den tanke , at han skal blive instrumentet 
for et af seklets kæmpemæssige fremskridt . 

igen gå årene . 
Udad synes deres liv stille , ubevæget . 
Indad rystes det af store tanker , bårne af 
store følelser . 
Så pludselig uventet , uforudset en katastrofe . 
En pengekrisis i London har- slugt doktorens 
formue . 
Fortvivlelsen bleger hans hår . 
Thyras fader er død . Thyra er rig . Hun ved , 
hvor langt problemet er fremskredet , hun ved , 
hvor nær det er sin løsning . Hun ved også , 

at doktoren kan dø , forinden det store mål er 
nået . Hun tænker på Michael , på hans børn , 
som hun har håbet at kunne gøre rige . Men 
her gælder det ikke et menneske , ikke en familie , 
her gælder det menneskeheden . 
Rolig , langsomt fatter hun sin beslutning . 
Rolig , langsomt erstatter hun hver dag det 
manglende . Dag for dag håber han at se sit 
årelange problem skride videre frem indtil den 
dag kommer , hvor Thyra også er fattig 
det varer ikke længe . 
Heureka ! heureka ! Jeg har fundet det ! 
Råber han . Den vigtige opdagelse er gjort , 
naturen bar ladet sig sin hemmelighed fralokke . 
Thyra er igen rig . Al hans vinding forsvinder 
i velgørenhedens bundløse svælg . 
Thyra bærer tidlig på sin pande en krone 
af hvide hår . Doktoren overlever kun kort sin 
Sejer ; den uhyre anstrengelse , de vågne nætter , 
kvalerne , have fortæret det stærke legems kraft . 
Rosernes brændende , hurtigt hen visnende 
glød erstattedes af Laurens kølige , blege , men 
udødelige glans . 


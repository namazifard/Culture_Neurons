I . 
Aftensolens stråler skød sig ind i ellekrattet 
dér , hvor de kunne finde åbninger at 
trænge igennem . Så bredte de sig i flakkende 
pletter af sprudende rødligt lys over 
den frodiggrønne skovbund med de blankgule 
og mathvide småblomster , eller de 
strejfede kærtegnende den kaskade af falmetgule 
og hvide , hist og her rødtstænkede 
blomster og runde , sortgrønne blade , som en 
gedebladplante havde slængt ned over en af 
træstammerne . Det luftede lidt , og under 
tiden kom der et ordenligt vindstød , som i 
et Sus raslede alle bladene sammen og så 
atter lod dem få ro en stund  .  .  . frisk 
og muntert var der uden for , men i selve 
krattet , til trods for det spillende Sollys , 
noget trykket , ligesom anelsesfuldt beklemt . 
Sol og vind kan gøre hvad de vil , de får 

dog aldrig en ellelund muntret op . Disse 
tykke , klodsede elleblade , der synes udklippede 
af grønt glansshirting , de lader sig ikke 
således tumle med som bøgens lette , elegante 
løv . Lyspletter kan man få at se i ellekrattet , 
men aldrig det florlignende væv af 
lys og skygge , som breder sig under bøgenes 
kroner , når solen skinner ned gennem dem . 
Bøgenes slanke , lyse stammer har al tid 
noget festligt , åbent ved sig ; under elletræernes 
uregelrette kroner har overtroen sit 
hjem , sin jordbund . Lad blot solen komme 
lidt længere ned og luften begynde at afkøles , 
så vil skyggerne herinde blive tættere og 
uhyggeligere , og fra den nære mose vil tågerne 
hæve sig , stedse hvidere og tykkere , 
og ud på aftnen vil elverpigerne hvirvle sig 
i runddansen , og man vil tro at se troldene 
grine frem over ellestubbene . 
Hun tænkte ikke dette , således at hendes 
tanker blev til usagte , men tydelige ord , 
den unge pige , der sad som i en rede på 
en ellestub , omgivet af en krans af høje , 
unge skud , som søgte at værne om stedet , 
hvor deres moderstamme havde vokset  .  .  . 
Tænkte det ikke klart , men følte det dog stadig 
mer og mere trykkende : her var uhyggeligt 
inde i krattet — i det mindste , når man 
var sådan ene , som hun nu  .  .  . ikke et 

menneske i nærheden , og hendes hund et 
godt stykke borte , snøftende om ude i mosen 
efter et eller andet  .  .  . hun ville gerne kaldt 
på den , men det turde hun ikke  .  .  . Landevejen 
gik tæt forbi krattet , hendes fader og 
flere andre , der kendte hende , kom ofte her 
forbi , de måtte ikke gerne vide , at hun sad 
her næsten daglig  .  .  . der var også andre , 
en anden , der havde den vane at søge her 
ind  .  .  . 
Det raslede og knækkede i løvet og 
småkvistene  . . . en stor , hvid puddel med 
sorte pletter på ryg og hoved brød sig 
vej lige gennem det aller tætteste , den 
gjorde støj nok , men så godt dresseret var 
den dog , at den ikke gøede ad den ankommende 
— den holdt ellers meget af ham , 
men den syntes at vide , at der skulle ties 
stille i dette dunkle ellekrat , — tæt ved sin 
herskerinde ville den imidlertid være , når 
der kom andre her ind . Den satte sig foran 
hende , seende med de kloge , brune øjne skiftevis 
op på hende og hen ad den kant , hvorfra 
han skulle komme . 
Så kom han . Hun kunne se hans lysegrå 
dragt mellem bladene nogle sekunder 
før han , bøjende en stor gren til side , stod på 
den lille åbne plet foran hende . Det var en 
slank , ung fyr på en snes år , med et 

skægløst ansigt , livlige blågrå øjne og 
krøllet , brunt hår . 
Goddag ! 
Goddag ! svarede hun , strålende over 
hele sit lille ansigt . I næste øjeblik rejste 
hun sig halvt op  .  .  . hun havde ventet , han 
skulle straks været henne hos hende og omfavnet 
hende , men i stedet herfor strakte han 
sig i græsset lidt fra hende . Nu ville hun 
hen til ham , men så næsten sank hun tilbage 
i den siddende stilling igen : han havde 
set så underlig sløvt og ligegyldigt på 
hende  .  .  . 
Er der noget i vejen ?  .  .  . Er du vred 
på mig ? 
Vred ? Nej  .  .  . hvad skulle jeg være 
vred for ? 
Han så slet ikke på hende , lå med 
hænderne under nakken , stirrende opad . 
Ja , jeg véd heller ikke  .  .  . men du er 
så underlig  . . . er du kanske ikke rask ? 
Jo , aldeles . 
Pavse . Men så kunne hun ikke længer 
styre sig , kastede hækletøjet , hun havde i 
hånden , og var i et nu henne hos ham , 
på knæ , bøjet over ham . 
Aksel ! men Aksel dog ! hvad er det ? 
Du svarer mig så koldt  .  .  . å , men jeg véd 
jo nok , hvad det er .  .  .  . 

så ! nu græder du igen  .  .  . Du er dog 
også .  .  .  . 
Nej ! ( tyggende gråden i sig ) jeg græder 
ikke , men når du bare ville sige det rigtig 
en gang , at du slet ikke bryder dig om mig , 
så  .  .  . men det siger du aldrig , og somme 
tider må jeg næsten tro , du alligevel holder 
af mig .  .  .  . 
Han kendte alt det i forvejen , sådan 
havde hun talt så tit — og al tid med 
samme udfald — han kedede sig egentlig 
lidt ved alt dette , gad ikke høre efter  .  .  . 
Der var en lille sky der oppe på den blå 
himmelplet mellem grenene , den lignede nøjagtig 
en tot bomuld  .  .  . hvor morsomt den 
ligesom løb ud i fine , hvide hår i kanterne . 
Men så følte han sig pludselig omslynget 
af et par arme og en mund trykket ind mod 
hans .  .  . 
Hun havde ligget på knæ ved siden 
af ham , med hænderne slapt nedhængende , 
mat ventende , om han dog ikke ville give 
hende et venligt ord — nu kunne hun ikke 
holde det ud længere .  .  .  . 
Og han kunne ikke modstå dette lille 
fine ansigt med de store , bedrøvede øjne , 
der var lige inde ved hans , disse bløde læber , 
der ikke ville slippe .  .  .  . Der kom lidt varme 
i hans blod , han rejste sig på den venstre 

albu , slyngede den højre arm om hendes 
liv og gengældte hendes Kys  .  .  . 
Nå ja , sagde han i denne lidt drævende 
tone , som man bruger overfor børn og hunde 
— ligesom kærtegnende dem med ordenes 
lyd — er du så god igen ? Hvad var der 
nu at tage sådan på vej for ? Jeg har jo 
sagt dig det , jeg kan ikke gøre for , at jeg 
tit er i dårlig humør  .  .  . tænk på , hvor 
lidt jeg i virkeligheden har at være glad 
over .  .  .  . 
Nej , det er såmænd også sandt , du 
lever her mellem alle de ækle , dumme mennesker 
 .  .  . ingen er der , som forstår dig  .  .  . 
Men tror du da heller aldrig at du kan 
komme til København ? 
Å gud nej ! hvordan i al verden skulle 
det gå til ? Jeg spiller ikke i lotteriet  .  .  . 
Og selv om jeg gjorde , så vandt jeg såmænd 
ikke , held har jeg aldrig endnu haft med 
mig — nej , der er kun en eneste mulighed  .  .  . 
Nå , men lad os nu ikke tale mere om den 
ting ! 
Å jo , søde Aksel ! sig mig det nu ! Hvad 
er det ? 
Næ  .  .  . nej  ! det skal i hvert fald vente 
noget  ,  .  . men hvad er egentlig klokken 
denne aften ? 
Han tog sit ur frem og så’ på det . 

tre kvarter til ni ! så må jeg hjem . 
Apotekeren skal ud . 
Han ville rejse sig , men måtte forinden 
give hende endnu et Kys , hun hængte sig 
om hans Hals . 
Nå , nå ! sagde han derpå , skydende 
hende fra sig , lad så det være godt ! 
Vi ses vel i morgen ? spurgte hun i en 
ængstlig tone . 
Ja vist ses vi ! 
Han forsvandt mellem grenene ad den 
vej , han var kommet . Hun sad der endnu 
en stund —• som sædvanlig , ingen måtte jo 
se dem gå lige efter hinanden hen ad vejen , 
folk fatter så let mistanke . Og ligeledes 
som sædvanlig kunne hun nu slet ikke få 
hæklenålen i gang igen , med hænderne i 
skødet sad hun på ellestubben , stirrende 
ud for sig . Der var så meget at tænke på 
efter hvert af disse stævnemøder , som de to 
havde holdt her næsten daglig i et par måneder , 
så meget , der kunne forvirre og ængste , 
kalde tanker og anelser frem i hendes lille 
hoved , som ikke kunne rummes dér , men 
brødes og gærede  .  .  . gjorde hende så beklemt , 
fik tårerne frem i øjekrogene .  .  .  . 
Hvordan var det dog egentlig med de to ? 
Hvad mente han i grunden ? Hvad skulle 
enden blive ? Det var spørgsmål , som idelig 

kom igen og krævede svar , svar , hun ikke 
kunne give , måske ikke ville . Uvished — 
er dog altid ikke vished , ikke afgørelse , 
ikke dom  .  .  . endnu er ikke den lukkende 
port slået helt i , endnu skimtes lidt blå 
himmel , lidt blomster og blade igennem 
åbningen  .  .  . der gives stunder sist på 
natten , hen ad daggry , man har måske alt 
en gang været vågen og blunder nu kun 
de par minuter , og man drømmer , man drømmer 
saligt , men man véd det inderst inde , 
det er kun en drøm , man kunne sige sig det , 
men man gør det ikke , gemmer sit hoved i 
drømmens gyldne rankenæt , så blødt , så 
vuggende  .  .  . 
Måske vidste Vilhelmine , det var kun 
en drøm med hans kærlighed . Måske . 
Skyggerne tyknedes og gled fra alle 
kanter ind over hende ; lige foran , hvorellekrattet 
ikke var så tæt , skimtedes noget 
hvidt , som en blank , rolig sø ; det var tågen 
over mosen  .  .  . Vinden havde lagt sig , der 
var ganske stille , gedebladene duftede sødt , 
så døvende sødt  . . . nu tog en enkelt græshoppe 
fat et steds i nærheden med sin 
gnidende , hvinende høje tone , men den ensformige 
lyd var kun som en understregning 
af tavsheden  .  .  . 
Hun rørte sig ikke ; inden i hende var 

tankerne flydt ud i hverandre , tåget , utydeligt 
var alt  : en ubestemt følelse af beklemthed ; 
en sådan følelse , som mattede alle 
hendes nerver , gjorde hende uskikket til alt 
andet end netop til at sidde her , denne milde 
sommeraften , ene i det drømmende , tågede 
ellekrat  .  .  . 
Der fo’r et kuldegys igennem hende , og 
hun rejste sig : 
jeg er gal at blive her så længe ! hvad 
vil moder sige ? ! 
Hun puttede hækletøjet i lommen og 
forlod krattet . Der var omtrent en tyve 
minuters gang til hendes faders gård — 
når man tog sig det mageligt , vejen kunne 
også gås hurtigere . Hun gik denne aften 
hurtigt , bange for moderens skænd . Dog 
måtte hun ved gårdens port blive stående 
et øjeblik og vende sig om for at sende et 
blik , et langt og kærligt , mod apoteket , der 
lå lige over for på en lille bakke  .  .  . Dér 
stod han nu oppe bag de oplyste vinduer , 
måske inde bag disken , sælgende spegesild 
eller grøn sæbe ( apotekeren havde også 
købmandshandel ) til bønderne  . . . og det 
skulle han , „ den begavede “ , som nogle for 
alvor og andre på dril kaldte ham — det 
skulle han nedværdige sig til  .  .  . 

mine ! Mine ! skrattede en kvinderøst 
inde fra gården . 
Den unge pige fo’r sammen og vendte sig . 
Ja moder ! nu kommer jeg ! 
Moderen , en svær kone , lige bred over 
det hele , som en egebul på et par ben , 
stod i det åbne køkkenvindu . Hendes ansigt 
var bredt og rødt , men trækkene i øvrig 
ikke uskønne , ja de lignede endog datterens 
fine , som et groft træsnit en sirlig tegning . 
Håret var nøddebrunt ligesom datterens , 
men noget mørkere . I øjeblikket var panden 
rynket . 
Det kan virkelig ikke gå an med de 
aftenture , mine , du ødelægger dig jo aldeles ; 
en af dagene har du en generalforkølelse  .  .  . 
Og så lader du mig være ene om alt arbejdet 
i huset , nu har jeg måttet stå her og lave 
rødgrød i en stiv klokketime , Hanne , det 
drog , er jo til ingen verdens nytte , og Maren 
har tandpine  .  .  . 
Ja men moder , når du bare havde sagt 
mig det med rødgrøden før jeg gik  .  .  . 
Før du gik ? Kunne jeg den gang ane , 
at din fader får fremmede i morgen , det 
sagde han mig jo først for lidt siden  .  .  . 
Hvad er det for fremmede ? 
Å , naturligvis nogen , der skal spille 
l’hombre og drikke dyr vin som sædvanlig  .  .  . 

det er såmænd ikke til vores fornøjelse , det 
kan du være vis på . 
Vilhelmine sukkede : 
nej , det plejer det jo ikke  .  .  . 
Så glemte hun og moderen den lille øjeblikkelige 
dissonans , der havde været mellem 
dem , og mødtes i ærgrelsen over husherrens 
egenkærlighed og hensynsløshed . 
Dette hjem var uhyggeligt og egentlig 
opløst ; hver gik sin vej . Faderen havde 
udenfor sin avling , som han passede godt , 
ingen andre interesser end kortspil og et 
godt bord . Trangen hertil søgte han at tilfredsstille 
så ofte som muligt , ubekymret om , 
at han derved skaffede sin kone og datter 
en hel del ulejlighed . For at fornøje dem 
gjorde han kun sjældent noget — „ Man skal  
sgu’nte forvænne sine fruentømmer “ , var en 
af ham hyppig udtalt og konsekvent anvendt 
maksime . Så tog de revanche efter deres 
lejlighed , skumlede indbyrdes over ham og 
skaffede sig bag hans ryg adskillige småbehageligheder . 
Nægter man en plante adgangen 
til lys og næring dér , hvor de er 
nærmest , da vil den , hvis den ellers har 
levekraft , sende sine rødder langt , langt 
ud til alle kanter , spaltende dem i mange 
små fangtråde for at snappe det , den har 
behov , over alt hvor den træffer det , og dens 

blege blade vil vende og vride sig , til de et 
eller andet sted fanger en solstråles oplivende 
Kys — men alt det har hverken planten 
selv , eller det , der skal gro omkring den , 
godt af . — 
oppe i apoteket stod virkelig strøm 
bag disken . Kunder var der dog i øjeblikket 
ingen af , for den magre , unge mand med 
de lange lemmer og det ludende hoved , 
som stod lænet over disken , havde åbenbart 
intet købt , i det højeste måske fået en 
svovlstik til sin lange pibe , som han af og 
til tog et drag af . Han var for resten huslærer 
hos proprietær kongsbaks og hed 
Jensen . 
Nej ser du , sagde han , hele tiden holdende 
sine små , blå øjne med de lyse 
øjevipper stift hæftede på strøm ; ser du , 
jeg syntes ikke , jeg kunne forsvare at tage 
den plads  .  .  . 
Ikke forsvare ? Når du ikke er skikket 
til en huslærerplads , hvem skulle så ? Og 
du er jo huslærer for øjeblikket  .  .  . jeg 
forstår ikke  .  .  . mener du da , at du heller 
ikke kan udfylde din nærværende stilling , 
eller hvad  .  .  . ? 
Nej , jeg tror nok , at jeg , sådan nogenlunde 
da , kan være lærer for små børn , 
som jeg for tiden er , men her var tale om 

to drenge på tretten , og femten år , hvor 
af den ene endda skal være meget vanskelig 
og må tages på en særlig måde , meget 
blidt  . . . 
Ja men du er da blid nok , véd jeg . 
Synes du ? Det glæder mig for resten , 
så har da mine bestræbelser båret nogen 
frugt . Ja for jeg skal sige dig ( han sænkede 
stemmen og bøjede sig tættere ind til den 
anden ) : jeg har af naturen et farligt sind , 
mine forældre havde deres nød med mig , 
mens jeg var barn , jeg ville aldrig lystre — 
men jeg har slåedes alvorlig med mig selv , 
det tør jeg nok sige  .  .  . nej , men sådan en 
dreng ville naturligvis tit ærgre mig , og så 
kunne det onde komme op i mig , og jeg 
ville ikke kunne tage ham blidt nok — å 
du , lærere har tit meget på deres samvittighed 
i de retninger ! 
Du har altså sagt nej ? 
Ja , i dag sendte jeg brevet af sted . 
Kneb det ikke ? 
Jo — lidt  .  .  . eller egentlig meget ; jeg 
gik et par nætter op og ned ad gulvet for 
at grunde over sagen ; det var jo fristende , 
jeg havde kunnet lægge penge op , ikke så 
lidt endda , — men så på den anden side 
kan jeg ikke godt forsvare at blive længere 

på landet ; jeg må til København og tage 
alvorlig fat på teologien . 
Ja men , når du havde taget den ny 
plads for et par år eller så , så ville du 
bagefter haft mange flere penge til at studere 
for i København . 
Ganske vist , men jeg tror nu ikke , det 
skulle være — og lad så min smule penge 
gå med straks , jeg får vel nok senere 
understøttelse på en eller anden måde  .  .  . 
Men hvad er det ? Er klokken allerede så 
mange ? Lad så bare mig se at komme af 
sted ! God nat ! 
Han ilede ud af butikken , krummende 
sin lange skikkelse i de sælsomste geometriske 
figurer , sammensatte af cirkelbuer og 
mer eller mindre rette vinkler . Strøm så’ 
efter ham : 
aldrig har jeg dog kendt et menneske , der 
holder idealet sådan op ved alle lejligheder , 
tænkte han ; er han nu ikke dér gået hen 
og har sagt nej til en udmærket plads , fordi 
han ikke tror , han er den voksen , og fordi 
han mener , at teologien ikke kan bie længer 
efter ham  . . . og så stoler han så 
rolig på , at han nok skal kunne slå sig 
igennem , skønt han næppe har mere end et 
par hundrede daler  .  .  . hvem der havde 
sådan en klippetro ! 

— da strøm noget senere gik op for 
at gå til sengs , bankede han først på en 
dør ved siden af den ind til sit eget værelse . 
Kom kun ind ! lød det med en kvindestemme 
der inde fra . 
Han trådte ind , bøjende hovedet i den 
lave døråbning . 
Værelset var lille og tarvelig møbleret : 
en lille sofa med sort , meget lappet og stoppet 
betræk , foran denne et rundt fyrretræsbord , 
et par stole , et sybord med højrød pose , et 
perlegråt klædeskab og en dragkiste med 
messingbeslag — det var alt . Men til gengæld 
prangede væggene med et utal af 
billeder , mest visitkortfotografier i rammer , 
end videre Madonna og Kristus med blødende 
hjærter udenpå klæderne , grelt kolorerede , 
den oldenborgske kongestamme og 
flere lykønskningsvers med hårlokker , evighedsblomster 
og lignende prydelser , alt i glas 
og ramme — endelig billedgalleriets pragtstykke : 
et stort koloreret litografi , anbragt 
mellem de to bibelske portræter oven over 
sofaen og forsynet med den ikke overflødige 
påskrift : Hamburg . At disse mange gule 
huse med blå Tage skulle være Hamburg , 
ville måske uden påskriften vanskelig være 
faldet beskueren ind , nu kunne ingen tvivle 

derom , og heller ikke om , at den gamle 
hansestad måtte have særlig interesse for 
værelsets beboerinde , da dette billede ikke 
alene var det eneste der inde , som havde en 
rigtig bred , forgyldt ramme , men også foroven 
var smykket med tre små kranse af 
evighedsblomster og et dannebrogsflag af 
papir , der syntes noget forlegent ved sin ophøjede 
plads — eller var det af ærgrelse 
over den tyske by , det prydede , at det var 
så sortgrumset ? Når det endnu er nævnt , 
at dragkistens låg var så tæt besat med 
porcellænsdukker , glashunde . Vaser og fastelavnsris 
som svejts’s landkort med bjærge , 
og at vinduet prangede med gyldenlakker 
i grønne urtepotter og fuksier i gule , samt 
at der over det hele dér inde rugede en 
blandet lugt af blomster , tørrede lavendler 
og nystrøget tøj , er der sagt nok om værelset , 
og beboerinden , apotekerens husholderske , 
står for tur . 
Hun sad i sofaen og reparerede en herrekrave . 
Foran hende på bordet lå en stabel 
skinnende hvidt linned ; selv så hun 
også meget proper ud , hendes brune kjole 
var tarvelig , men hverken fedtet eller lappet . 
Kappen med de gule bånd og den vidunderlige 
Tut i nakken skyggede over et ansigt , 
der vel var gult og rynket , men havde 

et fornøjeligt udtryk i de sortbrune , livlige 
øjne og om den falmede mund . Falmet , ja 
for hun kunne ikke være langt fra de halvfjerds ; 
hun bar imidlertid sin alder med 
anstand , kun var ryggen stærkt krummet . 
Det er deres linned , jeg har her ; er 
de tilfreds med det ? sagde hun ved strøms 
indtræden . Hun talte med stærk tysk akcent , 
brugte også flere selvlavede mellemting af 
tyske og danske ord . 
Gudbevares , madam Frandsen , det er jeg 
jo al tid , når de har strøget det , de med 
deres rosenfingre . 
Rosenfænger ? Hun holdt de således 
benævnte legemsdele op mellem lampen og 
sit ansigt — ach gu’  ! den må da være 
de gule roser , og de visne  .  .  . ja , ja , de 
mener den godt ! 
Det var en af egenhederne ved den tysk 
fødte madames mærkelige mundart , at hun 
næsten idelig sagde den ( med stærk snurren 
på n’et ) , hvor en dansk ville sagt det . 
Og så skal de oven i købet have 
ulejligheden med at stoppe mine kraver ; 
ja , hvordan skal jeg dog gengælde dem alt 
det , de gør for mig . 
Ach gu’ ! den er doch ingen ting , den 
smule , jeg kan gø’er for dem , de véd jo , 
de er min énsiste ven her , den énsiste , der 

gør mig lidt fornøjelse — det hedder da , 
min datter har jeg megen fornøjelse af , 
men de andre  .  .  . har de set apotekeren i 
aften  ? 
Ja , han gik ligesom jeg kom , — hvor 
mon han skulle hen ? Han havde sagt , jeg 
skulle være hjemme til ni  .  .  . besøger han 
nogen så sent på aftnen ? 
Madam Frandsen kneb øjndne og læberne 
sammen , så hendes ansigt så’ ud 
som et sandt magasin for list og poliskhed 
— i hver af de små rynker var der en 
nisse — , så gentog hun et par gange  : 
jo , jeg véd nok , hvad jeg véd  ! ( en overraskende 
påstand ) , tog derpå sine briller af næsetippen , 
deres sædvanlige opholdssted , og begyndte 
at polere dem . 
Hvad er det dog , de mener ? Apotekeren 
skulle da vel aldrig  .  .  , ja , det kommer da 
for resten ikke mig ved  .  .  . 
Nej , den kommer ikke dem ved , men 
den er doch ganske morsomt  .  .  . Apotekeren 
er forliebt  .  .  . 
For liebt ? Ja , hvad vil det sige ? Han 
er så indtaget i alle mulige af egnens damer , 
at jeg ikke kan tro , der kan være nogen , 
han særlig sværmer for , og der er vel heller 
ingen af dem , han kan besøge så sent  .  .  . 

men har han virkelig en eller anden bondepige , 
som han  .  .  . ? 
Madammen rystede ivrigt på hovedet . 
Ja , jeg skal fortælle dem den  .  .  . har 
de ikke mærket , at apotekeren er så underlig 
i den senere tid ? 
Nå , jeg véd dog ikke — jo , somme 
tider er han noget opfarende — 
ja , og somme tider er han so glaj , so 
glaj , at den er uden al konsistens , men de 
mærker den vel ikke så meget , dem er 
han ikke så vis på , han kan beholde , som 
mig , og derfor går den at over mig ; å , 
når vi er alene , og han er i den slemme 
humør , så er han so , i denne grad , så de 
kan begriffe  .  .  . 
Strøm begreb , at det måtte være ikke 
rart , især efter den ildevarslende hovedrysten , 
hvor med ordene ledsagedes . 
Nej , jeg skal sige dem , hvordennis den 
har sig , apotekeren er forliebt i frøken 
Parsbjærg på helmerslund , og nu går han 
der over , så tit han kan komme af sted 
med det , og når hun er mild mod ham , så 
er han glaj , når han kommer hjem , men 
ellers bliver han i dårlig humør  .  .  . å , og 
han forærer hende så mange dejlige appelsiner 
og bolcher fra butikken , men dem tager 
han al tid , når de er borte  .  .  . 

men om aftnen da ? Så kan han jo ikke 
besøge hende  . . . 
Nej , jeg tror , han går så rundt om 
haven og lurer på , om han ikke kan få 
en glimt af hende at se  .  .  . 
Å , nej det er dejligt ! Apotekeren som 
Romeo , det må klæde ham fortryllende  .  .  . 
Jeg troede kun , at det var det franske galanteri , 
der lå for ham , ikke den slags voldsomme 
lidenskab  .  .  . 
Ja , ja , nu véd de den , og nu tror jeg , 
den er sengetid  .  .  . 
Ja så god nat , madam Frandsen , og 
sov vel  ! 
I lige måde . — 
han gik ind på sit værelse . Men foreløbig 
kunne han ikke „ sove vel “ den nat , der 
var for meget at tænke på . Stævnemødet 
med Vilhelmine , samtalen med Jensen og 
underretningen om principalens forelskelse 
— alt dette bølgede i hans hjerne . Han 
faldt i tanker , siddende næsten afklædt på 
sengekanten med en aftrukken strømpe i 
hånden og lyset brændende foran sig på 
et lille bord . 
Når jeg kunne blive klog på , hvordan 
det egentlig har sig med mig og Vilhelmine ! 
Om det er rigtig af mig , sådan at vedblive 
at nære hendes kærlighed — for det gør 

jeg jo — og egentlig  . . . ja elsker jeg hende 
ikke ? Jeg véd ikke rigtig ; i hvert fald ikke 
sådan som i bøgerne , men er den slags 
kærlighed også virkelig til ? Ja , apotekeren 
lader jo nu til at være befængt med den — 
gud véd for resten , hvordan den frøken 
Parsbjærg egentlig ser ud ? Vilhelmine siger , 
hun er grim  ,  .  . men der er jo også forskællige 
menneskenaturer ; jeg bliver vist aldrig 
stærkt forelsket , og jeg holder jo af 
Vilhelmine , jo vist gør jeg det , jeg føler mere 
for hende end for de fleste  .  .  . men jeg er 
så uendelig træt af hendes kærlighed , hvorfor 
kan folk heller ikke være lidt roligere — 
som Jensen , han er altid så rart rolig , så 
vel overvejet — hvem der vidste , hvad man 
ville , sådan som han véd det  . . . og hvem 
der vidste , hvad man duede til  .  .  . hvad duer 
jeg egentlig til ? 
Tsssssch ! En sydende , spruttende lyd var 
det svar , omverdenen foreløbig gav på hans 
spørgsmål , så kunne han tage det for , hvad 
han lystede . Han reves ud af tankernes 
slyngninger og så’ , at tællelyset var brændt 
så langt ned , at det havde antændt et stykke 
papir , der var svøbt om det , så det hele nu 
var én blussende , kogende  og tællepøl . 
Han pustede i en fart miniaturbålet ud , 
bar stagen hen i vinduet og åbnede et øjeblik 

dette for at lade osen trække ud ; så 
gik han i seng . 
Men han kunne stadig ikke sove . Spørgsmålet 
om ham selv , om hans evner , hans 
mulighed for at blive til noget trængte idelig 
op i ham , og han besvarede det undvigende 
med et andet spørgsmål : hvorledes er jeg 
blevet den jeg nu er , den underlige , ubestemte 
fyr , der hverken véd hvad han vil eller ikke 
vil , som under tiden tror , han er bestemt til 
noget stort — og det er der da fler , der tror , 
og under tiden , at han kun er en unyttig 
drømmer , som går i hundene — det er der 
jo også dem , der mener , især blandt de kedelige 
folk , jeg her er omgivet af , og som 
jeg ligner så lidt . 
Hvorfor ligner jeg dem så lidt ? 
Og hans tanker gled tilbage over rækken 
af de atten år , han havde tilbagelagt , 
helt langt tilbage til tid , han boede i den 
lille vestjyske by hos sine forældre .  .  . Minderne 
mylrede frem , hele små malerier , 
vekslende snart rask snart langsomt ; nogle 
var brændt dybt , dybt ind i sjælens tavle , 
andre kun flygtig henåndede  .  .  . 

i . 
Han så’ : 
en langagtig , lav stue med blomstret 
tapet , mange billeder på væggene , blomsterpotter 
i vinduerne og et flunkende mahognitræsmøblement 
med grønt betræk , der 
imidlertid kun kommer grumme lidet til sin 
ret , da stolesæderne , ryggene , armene , 
bordpladerne og så vidt mulig alle de øvrige 
enkelte dele af møblerne er behængte 
med hæklede stykker , som i deres kalkrene 
hvidhed ganske vist bibringer beskueren et 
indtryk af properhed , men tillige af uhygge , 
af ikke-væren-hj emme i dette værelse , hvor 
stolene ikke er til at sidde på , og hvor man 
kun kan gisne usikkert om bordenes bestemmelse , 
da den majestætiske lampe af poleret 
messing , der troner midt på det største af 
dem , og vasen af isglas på det andet , synes 
at være de eneste genstande , der nogensinde 

har nydt og vil komme til at nyde den ære 
at hvile på dem . 
I virkeligheden var der heller ingen 
hjemme i denne renskurede stue , hvis gulv 
man kunne have spist af bedre end af visse 
husmødres tallerkner . Ti den magre , blege 
kvinde , som sad på forhøjningen ved vinduet 
med det lille sybord foran sig , — hun 
hørte kun hjemme dér , på denne firkantede , 
perlegrå 0 midt i det renlighedens ocean 
trindt om hende , dér og intet andet steds . 
Når hun om morgenen hen ad ti var færdig 
med at støve de mahognitræs møbler af — 
hendes væsenligste husgærning — og havde 
fået sig anbragt på forhøjningen , sad hun 
dér som oftest til om aftnen , kun med de 
afbrydelser måltiderne medførte . Denne 
forhøjning og dette sybord , hvor hun hæklede 
ny hvide stykker til at skærme møblerne 
mod det støv , der var så lidt af , og læste 
både gamle og ny lejebiblioteksromaner for 
at værge sig mod den kedsomhed , der var 
så meget af , dette vindue med to rosentræer 
og to geranier , hvor imellem man kunne se 
ud på torvet , der var hvidbagt om somren 
i solskin og sortsjappet om vintren i snevejr , 
men for resten stedse lige kedeligt — det 
var hendes bolig . Alle andre steder i huset , 
ikke mindst i den brede ægteseng , var hun 

kun som på besøg , og når der en sjælden 
gang var kaffegilde hos hende , og der , mærkeligt 
nok , og sikkert til møblernes dybeste 
forbavselse , anbragtes en dug og en kaffekande 
med tilbehør på bordet og en del 
pyntede damer i sofaen og på stolene , så 
ville det for en fremmed have været vanskeligt 
at udfinde , hvem der var værtinden , da 
hun ofte ikke en gang selv skænkede kaffen , 
men lod jomfruen besørge det . 
Hun var meget uduelig , sagde de ondskabsfulde ; 
ja , men det kommer af , at hun 
er så svag , tilføjede de velvillige . Og var 
det en i den lokale historie uindviet , der 
havde udtalt sin undren over madam strøms 
indolence , så fik han hendes biografi : 
hun var eneste datter af agent mølsted , 
byens rigeste købmand . Dygtig forkælet 
var hun blevet , samtidig med at der i mange 
retninger var gjort noget for at skaffe hende 
en mere end almindelig god opdragelse  ; blandt 
andet havde hun tilbragt et par år i et 
københavnsk institut . Dette fandt man i 
hendes fødeby med rette overflødigt , da det 
nemlig ikke havde ført til , at hun blev gift 
i hovedstaden , men kun fyldt hende med en 
mængde „ Ideer og indbildninger “ , som ikke 
passede til de omgivelser , hun siden måtte 
leve i . Hun føjede sig da heller aldrig 

ind i dem , fik ingen rigtige veninder , gad 
næppe danse på ballerne og levede egentlig 
kun op , når der kom skuespillere eller i 
mangel heraf beridere til byen . Så udeblev 
hun ikke fra en eneste forestilling , indbød 
ofte sine bekendte til at følge med sig derhen 
og var i den tid , sagde hendes forældres 
tjenestefolk , så god , at der ingen måde 
var med det . Hendes moder var død tidlig , 
og faderen , en gammel forspist pengesammenskraber , 
var kun svag over for to ting : 
et godt bord og sin datter , men det også 
til gavns , så hun fik lov at gøre hvad hun 
lystede . Hun fik da også faderen til at 
indbyde nogle af skuespillerne hjem til sig , 
og hun bevarede til sin dødsdag en lille stump 
silkebånd , som havde siddet på en af 
Printzlaus ridderdragter , og som han selv en 
aften i hendes faders hus havde foræret 
hende . 
Så skete det mærkelige , at hun i en 
alder af fire og tyve år , efter at have 
uddelt et ubegrænset antal kurve til de 
anbefalelsesværdigste mænd , giftede sig med 
en manufakturhandlersvend strøm , der intet 
andet havde end et ret kønt ansigt . Han 
var indskrænket , fattig , dansede dårligt —• 
men ansigtet var som sagt ret kønt , med en 
lige næse og store øjne , alt sammen 

rammet af krøllet brunt hår . De meget 
skarpsynede mente imidlertid , at det kønne , 
der unægtelig var ved strøm , aldrig ville 
have tiltrukket sig jomfru mølsteds opmærksomhed , 
hvis der ikke havde været en temmelig 
stor lighed mellem ham og en vis ung 
skuespiller , som nogle måneder før forlovelsen 
var optrådt dér i byen og kommet 
en del i agentens hus . Det påstodes , at 
han med eller mod sin vilje havde tændt i 
den unge piges hjerte den flamme , der 
efter sigende kun brænder én gang , fordi 
den med det samme fortærer hovedmassen 
af veddet for alle de næste , der da må 
nøjes med de få og små rester . Og „ man “ 
— sladderens alvidende „ man “ , der så forekommende 
skaffer oplysning om alt muligt 
— mente end videre for ganske vist , at agentdatteren 
havde taget strøm som et surrogat 
for skuespilleren . Han havde i det mindste 
den ‘andens øjne og hår , det var dog noget . 
Hun giftede sig ikke med strøm , men med 
det skyggebillede af den bortdragne , som 
kræmmersvendens smukke profil under tiden 
kunne mane frem for hendes sjæls syn . 
I så fald var det intet under , om hun 
var fremmed i sit eget hus . Og det var hun . 
Hun og manden vekslede dagen igennem 
næppe en snes ord , og stedse om ligegyldige 

ting . I øvrig var der ingen stærk misstemning 
imellem dem , kun ligegyldighed . 
Man kunne ikke sige , de levede dårligt 
sammen , for de levede slet ikke sammen , 
hver bevægede sig i sin sfære , der under 
tiden kunne krydse den andens , aldrig smelte 
sammen med den . Den gang hun , efter omtrent 
to Års ægteskab , nedkom med sit 
andet barn , Aksels søster Agnete ( opkaldt efter 
hende i „ Elverhøj “ ) , blev hun meget syg og 
forvandt aldrig følgerne her af . En anden , 
viljestærk natur ville måske have mægtet 
det ; hun aldrig . Egenlig syg var hun ikke , 
men hun blev stadig blegere og magrere , 
trættedes i stedse højere grad af enhver smule 
bevægelse , legemlig som åndelig , og fik 
stedse tydeligere det dump-resignerte udtryk 
af selvopgivelse i øjnene , som er egent for 
svage karakterer , der på grund af nogen 
modgang føler sig fuldt berettigede til at 
lade sig drive med strømmen som løsrevne 
åkandeblade i flodbølgerne . 
Kun ét kunne svageligheden og livsleden 
ikke få bugt med hos madam strøm : hendes 
renlighedssans . Et støvgran på den blanke 
bordplade pinte hende lige så meget , som 
et mørkt punkt på hendes samvittighed 
kunne have gjort , hvis hun havde haft noget 
af den slags . Og det arbejde , det kostede 

at holde sig selv og huset „ som det var blæst “ , 
kunne hun jo udføre så langsomt , hun lystede , 
uden anstrengelse ; hun havde så , når det 
var gjort , en følelse af at have opfyldt sine 
pligter og nu at kunne hvile på sin gode 
bevidsthed , som hun ikke ville have undværet 
for en komediebillet . Mennesket trænger 
nu en gang til at vide , at det et eller 
andet sted har en oase af fortræffelighed , 
hvor det kan lade samvittigheden udhvile 
under selvbeundringens skyggende palme . 
For resten lod madam strøm tyendet 
sørge . Når den ensomme drømmer der 
oppe i Vendsyssel lod sin ungdom glide forbi 
i sin erindring , så’ han sig aldrig hjulpen 
af moderen med de mange småting ved 
påklædning og lignende , som det er mangen 
moders største fornøjelse at beskæftige sig 
med . Det var jomfruen , der kæmmede hans 
hår , og stuepigen , der rettede ved hans 
blusekrave . 
Og dog , alt hvad der var af dvælende 
lys , af følt og husket poesi over hans barndom , 
det knyttede sig til moderen , lå om 
hende som en gylden glorie . Skolelivet , 
samværet med kammeraterne , havde ikke 
for ham , som ellers for de fleste , noget af 
denne glans . Når skolen gled frem i hans 
tankekalejdoskop , så’ han sig som en sygelig , 

forfrossen dreng i en underlig overfrakke 
med snorebesætning , en julegave fra hans 
moder , stående op ad plankeværket i skolegården , 
mens de andre sloges med snebolte , 
gysende hver gang et af de hvide projektiler 
susede forbi hans kind og med en dump 
lyd smældede fast på plankeværket , bøjende 
sig og søgende skjul bag træstammerne — 
og så dog , når en gang imellem de andre 
drenge faldt over ham og „ saltede “ hami 
en snedrive , ikke skrigende eller bedende 
om fred , ganske vist heller ikke gørende 
modstand , men findende sig i mishandlingen 
med en ro , som næppe kunne kaldes stoisk , 
da den havde sin rod kun i forfængelighed . 
Eller om somren , når kammeraterne i en 
lang kæde strøg over legepladsen , fejende 
de endnu ikke fangne sammen i småbunker 
i hjørnerne — en enkelt dristig søger med 
fremstrakt hoved at smutte under armene 
på forfølgerne — , eller når boldttræet 
sendte boldten højt op i luften , og træet 
så slængtes hen ad jorden — ve den , der 
stod i vejen ! — og han , der havde slået , 
fo’r over pladsen til den modsatte side  .  .  . 
Aldrig var Aksel med i legen , i munterheden , 
al tid stod han , ængstlig og gabende , i en 
krog , i skyggen . 
Der havde ingen jævnaldrende drenge 

været i nabolavet , som madam strøm fandt 
passende selskab for sin søn , han havde 
derfor kun leget med sin søster og hendes 
veninder , og disse lege havde endda haft 
et eget fantastisk , teatralsk præg , det samme 
som børnenes tankesæt tidlig kom til at 
bære , og som påtryktes af moderen i hine 
tusmørketimer , der for den grublende yngling 
viste sig som det , der nærmest havde 
gjort ham til den han var , som det drivhus , 
der med sin særegne atmosfære , varmegrad , 
jordbund , havde givet den plante , der skød 
op i det , hans unge sjæl , dens ejendommelige 
vækst og sære forgreninger , underlige , 
usunde safter , lange , ranglede stængler , der 
ikke syntes at ville sætte blomster , end sige 
frugt  .  .  . 
.  .  . Aksel , er du færdig med dine lektier ? 
Ja ! 
Kom ned i dagligstuen , moder vil fortælle . 
Den otteårige dreng lagde sine bøger 
sammen på det lille bord , hvor ved jomfruen 
sad og syede , og gik så ned i dagligstuen . 
Ovenpå havde der allerede været tændt 
lys , her nede lå skumringens bløde skygger 
uforstyrrede over loft og gulv , vægge og 
møbler , hvor de mange grelt hvide stykker 

søgte at værge sig imod dem , bryde dem , 
splitte dem , men dog lidt efter lidt måtte 
finde sig i at blive overkrøbne af det bløde , 
milde mørke . 
På forhøjningen ved vinduet sad moderen 
i sin sorte dragt , som en fortættet 
skyggemasse ; hun så’ ud af vinduet , men 
vendte sig ved Aksels indtræden mod ham , 
så at han så’ hendes blege ansigt , der 
var ligesom lidt oplyst af dagskærets hurtigt 
svindende rester der ude fra og af den kalkhvide 
krave , der gik midt ned på brystet . 
Nå er du dér , min dreng ? Hvad skal 
det så være for en i aften ? 
Drengen satte sig på forhøjningen ved 
moderens fødder , bøjende sig bag over ind 
mod hende ; hun lod sine fingre glide langsomt 
gennem hans let krusede hår . Agnete 
sad på en skammel lige ved forhøjningen . 
En af de morsomme , moder ! 
Ja morsomme er de vel alle sammen  .  .  . 
Men hvilken vil i helst høre ? 
Ørkenens søn ! foreslog Aksel . 
Kapriciosa ! lød det fra Agnete . 
Og så blev det begge dele . I begyndelsen 
langsomt , men senere idelig livfuldere 
og hurtigere , med en blød , lidt tilsløret stemme 
fortalte moderen de lyttende børn det ene 
fantastiske skuespil efter det andet , fortalte 

dem , som man fortæller noget , man selv har 
oplevet , stadig i præsens , med sådanne indskudte 
udbrud som : og så kan i tænke 
jer !  .  .  . Men hør nu , hvad der så kommer ! 
 .  .  . Og hvad tror i nu ? o . s . v . 
Kun sjældent fortalte madam strøm sine 
børn eventyr eller historier , og da kun 
enkelte af Brentano og Hoffmann , fostre af 
en syg fantasi , syner ved højlys dag , feberdrømme 
i en lænestol og midt under en 
almindelig samtale — og så atter vandringer 
ind i dæmrende skove , hvor måneskinnet 
sover på de åbne pletter , og hvor der 
høres skræmmende lyde , man véd ikke 
hvor fra  .  .  . 
Og alt medens hun fortalte , trængte 
skyggerne sig tættere og tættere sammen 
om hende og børnene ; til sist sad de dér i 
bælmørke . Men samtidig med , at mørket 
var krøbet ind over dem , var deres sjæle 
gledet ud fra de dagligdags omgivelser , langt 
bort , hen i en lys og smilende verden , hvor 
der var intet i går — et udført arbejde — 
og intet i morgen — et arbejde at udføre— , 
intet tikkende ur , som maner til arbejde , 
ingen pinlige småpligter , som man idelig 
snubler over , som vil gøres  .  .  . kun idet 
sorgløs velvære , snart pirrende morsomt , snart 
lullende trist  .  .  . 

— ved alt dette fik de to børns tanker 
tidlig et helt ejendommeligt indhold , en mærkværdig 
rytme . Især Aksels . Agnete havde , 
til trods for sit poetiske navn , en om faderens 
mindende , praktisk natur , der vel underholdtes 
og for en tid fyldtes af moderens 
fortællinger , men dog stadig vedligeholdt et 
andet liv ved siden af , et liv med flittig 
lektielæsning , håndarbejde o . s . v . Aksel 
derimod sugedes helt bort i den strømmende 
fantasi , der rislede over ham hver aften . 
Han digtede sig en omgangskreds af grever 
og ædle røvere , skønne unge piger og onde 
hofdamer , som han levede iblandt dagen 
igennem , på skolebænken , på legepladsen 
og hjemme i de provinsielt oppyntede Stuer . 
Søsteren tog del i denne leg . De to sad 
i timevis nede i haven mellem nogle buske 
eller i en krog oppe på loftet , al tid helst 
så afsides som muligt , og fortalte hinanden . 
Hvad grevinde von strahlenheim havde haft 
på ved den og den lejlighed , hvilke skændige 
intriger baronesse Rosenvinge spandt , 
og hvilket uhørt mod den smukke røver 
Angelo havde udvist ved at springe ned fra 
den tolv alen høje fæstningsmur . Og de 
holdt små gilder , hvor gæsterne var luftskikkelser , 
som de kaldte grever og prinsesser , 
og traktementet æbler og mælk , 

der benævntes dyresteg og champagne . De 
drog enkelte af Agnetes veninder ind i disse 
lege — blandt Aksels kammerater fandtes 
tilfældigvis ikke en eneste ligesindet — , men 
bedst gik det dog , når de to var ene , de 
andre var så dumme , kunne ikke huske alle 
de fine navne og ingen ting forstå . 
Men som sagt , endog Agnete , så gerne 
hun end var med til alt dette , hun viste dog 
mer og mere , at der i hende var en del sejt 
tømmer , som fantasteriets brogede svamp 
ikke kunne fortære . Aksel derimod sank 
dag for dag dybere ned i de bløde hynder , 
hans vågne drømme overvævede hans tilværelse 
med . -andre drenge tænker som 
oftest heller ikke på fremtiden , men det , 
der optager dem , er deres små uartigheder , 
deres lege , deres samlinger af diverse genstande 
— alt sammen noget , hvor fra springet 
over i det praktiske livs trædemølle er let 
og naturligt , ja der behøves end intet Spring , 
man går vejen . Men Aksel borede sig lidt 
efter lidt en hule dybt , dybt ind i et bjærg , 
hvor der er mørkt og vildsomt og næsten 
umuligt at komme ud af igen . 
Når den sære dreng ikke kom så 
dårligt endda fra det i skolen , så kom det 
af , at han tidlig havde lært at læse og stadig 
læste en del bøger , som ofte lå over hans 

åndelige rækkeevne , men som havde fyldt 
hans hukommelse med en mængde navne 
og småtræk , historiske , geografiske og andre , 
som over alt i lektiebøgerne , hvor han traf 
dem igen , var hans støttepunkter , stene , der 
ragede op af vandet , så han kunne hoppe 
tørskoet over dér , hvor de andre , flittige , 
ofte sank i og i hvert fald måtte svømme 
møjsommeligt igennem . Han læste ofte slet 
ikke hjemme på sine lektier , men jog dem 
igennem i stjålne øjeblikke på skolen , 
kikkede i timerne mellem bladene , skjulende 
sig bag en kammerats ryg  . . . alt i alt gik 
det ham tåleligt ; hans danske stile var 
skrevne i et forbavsende rent sprog , i tretten 
Års alderen begyndte han endog at indflætte 
Vers deri , som han til læreren sagde var 
citater , men ikke kunne bare sig for at fortælle 
kammeraterne var af ham selv . Senere 
skrev han sange til skolefesterne , sange som 
blev fundne nydelige . Lærerne sagde om ham , 
at han var godt begavet , men en drivert og 
upålidelig , moderen kaldte ham sin lille 
digter . — 
. . . En oktoberaften , barsk og uhyggelig . 
Ude på torvet hvæser , hyler og suser stormen ; 
den lader en dynge visne blade fra de 
fem lindetræer , torvets pryd , opføre en vild 
runddans , en gang imellem slyngende en 

håndfuld mod ruderne i et af husene , så 
et lille øjeblik ladende dem i ro for at kaste 
sig over et barberskilt , der skriger på sine 
rustne kroge under overfaldet , så atter hvirvlende 
løvet højt , højt op i vejret som et 
vandspring — og alt imens flakker løgteflammerne 
ængstlig til alle sider , som ræddedes 
de for , at den ville jæger skulle gennembryde 
deres glasmure . Det er ikke hyggeligt 
 , det Sus her ude på torvet , og 
inde i stuen hos strøms er der heller ikke 
hyggeligt . Folkene dér er gammeldags og 
lægger i efter almanaken , aldrig før første 
november . Der er koldt der inde , koldt og 
mørkt . Godt er det , at oppe på forhøjningen 
lyder fra en skikkelse , som utydelig 
tegner sig mod rudernes grå flade , ord , 
der i det mindste for de to sammenkrøbne 
væsner ved dens fødder kan bringe mørket 
og kulden i glemme  .  .  . 
Eller måske er det ikke godt . I dette 
øjeblik rives en dør hurtig op , og en stemme 
siger i en nervøs ophidset tone : 
så for Pokker ! sidder i nu i mørke 
igen ? 
Men gud , strøm !  .  .  . 
Hold mund , Ida ! og tænd i en fart lampen ! 
 .  .  . Eller nej , lad mig ! 
I den irriterte stemning , som udførelsen 

àf de små hverdagsting , især når de ikke 
vil gå rask fra hånden , kan fremægge , 
når ens sind er optaget af noget vigtigt , 
brækkede købmand strøm tre - fire svovlstikker , 
idet han ville rive dem af ; omsider 
fængte en , og han tændte med den messinglampen , 
tagende kuppel og glas af og sættende 
dem på igen , så de klirrede . 
Aksel ! Hvor er du ?  .  .  . Nå dér ! Kom 
straks her hen ! 
Skælvende , med nedslagne øjne gik drengen 
hen til sin fader . 
Hvad er det , jeg hører om dig ? Du er 
doven , du er upålidelig , du kigger i bøgerne 
i timerne og skriver Vers på din 
tavle i stedet for at regne — nej , bliv kun 
stående , mosjø ! 
Og han tog med to fingre om de fine 
hår foran ved drengens højre øre , snoede 
dem og trak i dem , så tårerne kom barnet 
i øjnene , og han vred sit legeme . 
Men græde højt gjorde han dog ikke . 
Det var en egenhed ved ham , ofte genstand 
for kammeraternes undren , at han , den magelige , 
enhver anstrengelse skyende , kun 
vanskelig kunne aftvinges en klage , et skrig , 
når han overdængedes med snebolte eller 
på anden måde måtte døje ondt . Hans 
forfængelighed , hans lyst til at se sig selv 

som kammeraterne overlegen , var grunden 
til denne overraskende hår dfør hed . 
Moderen havde ved det uvante syn af 
faderen , der straffede sin søn , gjort et skridt 
frem ad som for at afværge det , men var 
så stanset ved mandens strenge blik og 
havde lagt hånden på en stoleryg for at 
støtte sig ved den . 
Ja , bliv du , hvor du er ! sagde strøm 
til hende . Det er også dig , der har gjort 
drengen rent tosset med alle dine dumme 
historier —• å , jeg ulykkelige mand ! 
Han tog sig med den ene hånd til 
panden , den anden var stadig ved Aksels 
hoved . Så slap han drengen , purrede op 
i det ellers al tid glat kæmmede , gråsprængte 
hår og satte sig tungt i en lænestol , fejende 
et hæklet stykke ned på gulvet med sin 
arm . Hænderne lod han falde ned på 
knæerne og sad nogle øjeblikke lidt fremadbøjet , 
med optrukket pande , stive øjne og 
halv åben mund . Det rødmussede , glat ragede 
ansigt bar tydelige mærker af en stærk 
indre gæring , 
det går ikke længer på denne måde , 
sagde han så — ordene kom tonløst og 
langsomt , og han så’ ikke på nogen bestemt 
af de til stede værende —  ; det går 
ikke , det indser jeg . Sådanne to ulykker 

på én dag , næsten i samme time  .  .  . først 
— nå ! ( han ligesom sank noget og gjorde 
et sekund en pause , kastende et blik til 
børnene )  .  .  . først noget meget slemt , og 
så at få at vide , at ens søn er en døgenigt-— 
det er drøjt ! Hvad har jeg dog gjort , 
siden jeg skal straffes så hårdt ? Jeg har 
dog al tid gjort mig al mulig umage for  .  . 
Han tav brat , trækkende hagen ind og 
seende ned ad , som havde hans egne ord 
givet ham noget at tænke på . Han var en 
samvittighedsfuld mand , den gamle strøm , 
midt i al sin ensidighed . 
Nej , det er dog måske ikke tilfældet ! 
Tog han lidt efter atter til orde , jeg har nok 
ikke al tid gjort , hvad jeg -kunde og skulle . 
Jeg har gået for meget op i mine forretninger , 
det er sagen , jeg skulle ikke have 
ladet jer skøtte jer selv så meget , ikke ladet 
dig ( med et blik til konen ) så tit se hans 
karakterbog efter  .  .  . 
Han rejste sig og gik hen og strøg Aksel 
hen over håret . Drengen stod stadig på 
samme plet midt på gulvet , seende ned ad . 
Vi har kanske ikke meget at lade hinanden 
høre , min dreng  .  .  . min dreng  ! gentog 
han og strøg fastere , ømmere , ligesom 
glemmende hvad han ville sige over at kærtegne 
sønnen — men lad det nu blive bedre . 

jeg skal ( her blev hans stemme lidt tyk ) 
gøre mit bedste  . . . i alle måder  .  .  . gør 
du det samme .  .  . ingen historier mere på 
skolen , hører du ! Og glem aldrig at lade 
mig se din karakterbog og skrive den under 
.  .  . ja moder skal naturligvis også se den , 
hun skal ikke sættes helt fra bestillingen , 
det er ikke meningen . 
Han gik hen og kyssede hende på 
panden — en ganske uvant ømhed , hun så’ 
også mat forbavset op . 
Gå i nu op til jomfruen , børnlille  ! sagde 
strøm så med et nik til Aksel og Agnete , 
jeres moder og jeg har noget at tale om , 
som i ikke forstår . 
Børnene forlod stuen . Den letbevægelige 
Aksel havde over faderens uvante mildhed 
ganske glemt hans omtrent lige så uvante 
strænghed , og han grublede nu over , hvad 
mon det andet slemme kunne være , der var 
hændet i dag . Han og Agnete sagde intet 
til hinanden derom , men de havde begge 
fornemmelsen af , at en ulykke truede dem 
alle . 
Det varede heller ikke længe , før de 
mærkede , at de havde anet rigtig . Det , strøm 
hin aften ville fortælle sin kone , var , at 
han var omtrent ruineret . Han havde i flere 
år gået om med den plan at svinge sig 

op til at blive byens mægtigste mand , meget 
rig og meget anset , og han havde i den anledning 
indladt sig på vidt gående spekulationer . 
Nu var et stort hus i København , 
som han havde været nøje knyttet til , pludselig 
gået fallit , og det tab , han derved led , 
var så stort , at han næppe ville kunne bære 
det . Han kunne heller ikke , hverken som 
forretningsmand eller menneske . 
— der kom en dag , en ubarmhjærtig 
kold , blåfrossen vinterdag , hvor sneen lå 
grel hvid og i furerne lyseblå over Marken , 
med mange sprudende stråleglimt , og hvor 
istapperne i solskinnet af og til som på 
dril sendte en dryp ned på de forbigående 
eller på brostenene , der var gråblakkede 
og blank hvide af fasttrampet og fastkørt 
sne . Og på et lille stykke af gaden var 
der strøet grankviste , der lå og frøs og 
blev trådt på af de sorte mænd , som bar 
den sorte kiste hen til haven med de sorte 
kors og de hvide marmortavler . Og forrest 
i følget gik en kvinde med to børn , en 
dreng og en pige , men hun var ikke deres 
moder , kun en gammel veninde , forhen jomfru 
hos familien . Moderen lå hjemme i 
sengen og pillede ved sit lagen og ønskede , 
hun snart også kunne blive båret op til 
den snedækte have med de sorte kors . 

det havde ikke hjulpet med købmandens 
gode forsætter . Han havde måttet sælge 
sit sted og flytte ind i et mindre hus , hvor 
han åbnede en lille handel , som kun gik 
dårligt . Han var på benene fra morgen 
til aften , skånede sig aldrig , løb om fra 
hus til hus som agent for andre købmænd 
— lige meget hjalp det . Så fik han en 
aften , han i sin Iver var gået ud uden 
halstørklæde og overfrakke , en alvorlig forkølelse , 
der slog sig på brystet . Der er 
ingen tvivl om , at den håbløshed over for 
sin fremtid , som i den senere tid mere og 
mere havde bemægtet sig ham , nu bidrog 
sin gode del til , at sygdommen greb så 
rask og stærkt om sig . Energien , modstandsevnen 
var borte , fjenden havde frit lov at 
rase , som den ville . Og så døde den ulykkelige 
mand af lungebetændelse en nat i januar , 
omgivet af sin hulkende familie . 
Med madam Ida var det gået noget 
anderledes . Hun var sygnet hen næsten fra 
det øjeblik , hun erfo’r husets ruin . Hendes 
skrøbelige tilværelse kunne ikke tåle trangens , 
eksistenskampens skærende dagslys og 
hårde tag . Hun bestræbte sig for at udføre 
sine pligter som husmoder under de ny , 
små forhold , men kræfterne slog ikke til . 

så gik hun en skønne dag til sengs for 
aldrig at rejse sig mere . 
Hun døde et fjerdingår efter sin mand 
og begravedes ved hans side . På deres 
fælles gravsten sattes så , under hendes 
navn : selv i ulykken var deres forening 
lykkelig , men det var en usandhed , som den 
poetiske degn , der besørgede inskriptionen , 
burde have sparet sig , for deres ægteskab 
havde aldrig været og var heller aldrig blevet 
hverken lykkeligt eller ulykkeligt , det var 
over hovedet intet ægteskab , kun en leven 
under samme tag . 
.  .  . Og medens han . Sønnen af de ulykkelige 
forældre , lader de triste syner , gråt i 
gråt , svæve forbi , bliver det ham et øjeblik 
selv påfaldende , at han ikke bevæges synderlig 
stærkt ved at mindes al denne Jammer , 
at han ser på den som på et skuespil , 
der i grunden ikke kommer ham ved  .  .  . 
Så langt han kan huske tilbage , har han 
været ude af stand til at gribes dybt af 
noget andet end det , der direkte vedkom 
ham selv , — midt i hjemmets ulykke gik 
dog det ham mest til hjerte , at han ikke 
længer fik så god mad , som før , ikke mere 
så fine klæder , og frem for alt , at han måtte 
opgive at studere og i stedet for blev sat i 
apotekerlære , hvad der dog først skete efter 

faderens død , da alt håb om at komme i 
vejret igen glippede , — det var dog det 
værste , — at forældrenes liv ødelagdes , at 
søsteren tidlig , alt for tidlig kom til at føre 
en glædeløs , af daglangt arbejde opfyldt 
tilværelse — det kunne han med sin bedste 
vilje ikke blive videre rørt over — naturligvis , 
det havde været bedre , om det ikke var 
gået således , men  .  .  . men ham ramte 
dog ulykken hårdest . Og hvorfor ? Fordi 
han i virkeligheden — hvorfor ikke tilstå 
sig det , når det dog var så ? — var 
en langt finere organiseret natur end de andre , 
en natur , der ganske anderledes krævede 
omhyggelig pleje , lykke , nydelse for at 
udvikle sig i sin fulde glans  ,  .  . de andre 
blev dog aldrig til mere end hverdagsmennesker , 
der hverken gjorde til eller fra , kun 
netop kunne udfylde deres lille plads i tilværelsen 
— han derimod var en af de udvalgte , 
en af dem , der var bestemt til noget 
stort og strålende , til glæde for sig selv og 
en mængde andre . Om et par sølle spurve 
går i løbet — nå herregud !  .  .  . Men 
en nattergal , en svane ! Det er dog noget 
helt andet . 
Så tidlig var , ved egne drifter og andres 
opmuntring , det blevet udviklet hos 
Aksel , at se sig selv som et væsen for sig , 

noget omgivelserne absolut overlegent , så 
det efter hånden var blevet grundtonen i 
hans karakter , den der , hvor forvirret og larmende 
end melodien kunne danne sig , stedse 
klang med og ofte igennem . Intet er mere 
demoraliserende end dette , utallige forvildelser , 
ja forbrydelser kan føres tilbage til 
denne dyrken sig selv som afgud . 
Når Aksel som denne aften tænkte tilbage , 
kunne der ganske vist komme øjeblikke 
 , hvor han rettede sin mangel på 
følelse for andre som en bebrejdelse mod 
sig selv . Men så havde han også straks 
forsvaret på rede hånd : Havde kun hans 
forældre forstået ham bedre , så havde han 
også kunnet føle mere for dem . Nu stod 
de som på forskellige kloder , talende forskellige 
sprog . I hvert fald han og faderen . 
Moderen havde ganske vist forkælet og 
og beundret ham , men så havde hun også 
til gengæld forlangt så megen ømhed , som 
han ikke kunne præstere . Hendes fortællinger 
efter skuespil , hendes fantastiske eventyr 
havde moret ham lige til det sidste — 
han var fjorten år , da hun døde — men 
desforuden havde hun også forlangt , han 
skulle høre på så mange historier om 
hendes ungdomsveninder , hendes liv i København , 
ballerne og selskaberne , og alt det 

kedede ham skrækkeligt . Tidlig havde han , 
om end kun instinktmæssig , ikke helt bevidst , 
følt sig besværet af alt det pjankede og 
tomme , der var i hendes karakter , tidlig 
havde han vænnet sig til at affærdige hendes 
utålelig mange spørgsmål om , hvor han 
nu gik hen , hvad den og den dreng hed , 
hvad der var på færde i byen i dag , siden 
der flagedes , o . s . v . med et kort : det véd 
jeg ikke ! — det kan jo ikke more dig ! 
Eller lignende . Og det var ham nu en tilfredsstillelse 
at tænke på , hvor tidlig han 
havde været både hende og faderen overlegen , 
især faderen . Hvor meget dumt havde 
han ikke ytret , når talen var kommet på 
bøger eller skuespil , alt sligt vidste han så 
grumme ringe besked med . Og hvor havde 
ikke drengen nydt det , når faderen enkelte 
gange — ofte skete det såmænd ikke — 
havde holdt en straffetale for ham , som han , 
Aksel , alt imedens den rullede hen over ham , 
tavst pillede i stykker med sin lille dialektiske 
ånd . Det var især i den sidste tid , efter 
forretningens ruin , at disse straffetaler havde 
ladet sig høre . Den korte overhaling , faderen 
havde givet sønnen hin første aften , da 
ulykken var brudt ind , havde nemlig kun 
hjulpet for 'en tid , og snart var det gamle 
væsen begyndt igen . Og nu så’ faderen 

karakterbogen med de dårlige karakterer 
og de slemme anmærkninger , og så gik 
det løs , med skænd og ørefigen . 
Aksel mindedes så tydelig en dag , da 
karakterbogen havde været tarvelig , og da 
samtidig faderen havde fået at vide , at han 
havde indsendt nogle digte til et æstetisk 
ugeblad , der udkom i Århus , og fået 
dem trykt . 
Inde i den lave stue gik faderen op og 
ned med hænderne på ryggen , helt rød i 
hovedet . Når han kom ned til den dør , 
hvor Aksel stod , tvær , med nedslagne øjne , 
som al tid over for faderen , stod han lidt 
stille og sagde et par ord . 
Sådan en laban , sådan en døgenigt ! . . . . 
( et lille løb til den anden ende af stuen og 
tilbage igen : ) jo jeg skal lære dig ! Du er 
virkelig en net herre ! Går man her og 
slider og slæber , og så sidder sådan en 
knægt og agerer digter ! ( vrængende : ) digter ! 
( igen et løb , så med et tramp i gulvet , 
lige ind ved drengen : ) stå nu ikke dér og 
skel sådan ! se mig lige ind i øjnene og sig , 
du vil aldrig gøre det mere , eller også at 
du vil være en døgenigt alle dine dage , 
så véd jeg da , hvad jeg har at rette mig 
efter ! Nå ? Du tør ikke ? Hæ ! ( atter et 
løb ) . . . Og hvad fornøjelse har du så i 

grunden af det versemageri ? Tror du kanske , 
der er noget fornuftigt menneske , der 
bryder sig om det juks , du laver ? Ja gudbevares , 
når du kunne blive en stor digter 
som han , professor olsenlager , eller Frydendahl 
( her kunne drengen kun med møje 
skjule sit smil ) eller de andre , din moder 
har hængende dér på væggen , ja det var 
noget ganske andet , men det bliver du sgu 
aldrig ! Du , sådan en skoledreng , vil være 
digter  ! Og når du så kunne få dine ting 
trykt et ordenligt sted , i København ! Men 
hvor kan det more dig at få dem optaget 
i sådan et blad , der vil have skoledrenge 
til sine medarbejdere ? ! Det er også en 
ære ! pyh ! 
Atter kilede den gamle ned til enden 
af stuen , men denne gang måtte Aksel 
smile ad faderens bevisførelse . Han var lige 
ved at udbryde : men så kunne jeg jo aldrig 
få noget trykt ! jeg er jo selv skoledreng ! 
Faderen kom tilbage og så’ hans smil : 
nå så du står dér og griner ad mig ? 
Din . . . 
Sætningen afsluttedes med et vældigt 
klask på øret . Det snurrede for drengen , 
men midt i smerten skar det kildrende sødt 
gennem hans sjæl : 

jeg er meget klogere end fader ! 
. . . Når Aksel i sine meditationer var 
kommen så vidt , at han havde fået fat i 
en eller anden opmuntrende erindring , et 
minde , han kunne spejle sig i og se sig i 
bengalsk belysning , så var han tilfreds . Der 
var jo så meget nedtrykkende at tænke på 
både fra fortid og nutid , så han trængte 
til en sådan lille beroligelse , men når han 
så havde fået den , lagde han sig trygt til 
at sove . Det gjorde han da også denne nat . 

Iii . 
I havestuen på helmerslund sad to 
kvinder med deres håndarbejde . Det var 
et stort , temmelig uhyggeligt værelse med 
et loft , der lignede et landkort , så gennemtrukket 
var gibsen af gulbrune skjolder 
og striber og sorte skyer , med vægge , hvor 
de brunblomstrede tapeter slog store folder 
af fugtighed og skiltes helt fra kalken forneden , 
med et spillebord og nogle højryggede 
stole langs væggene , et stort nøddetræsbord 
og nogle lænestole rundt om midt 
på gulvet . Enkelte pragtstykker , som et 
stort udskåret egetræsskab og en slags 
tronstol i kejserdømmets stil , syntes ikke 
at befinde sig vel i det blandede selskab af 
kurvestole og stole med gyldenlæder , stole 
med fløjl og stole kun med et sirtses overtræk , 
der ikke skærmede noget virkeligt betræk . 
Og et par svære , mørke herrer og 
damer , knæstykker i legemsstørrelse , stirrede 

fra deres tilrøgede , sortgyldne rammer 
mismodige ned på disse triste rester af 
fordums herlighed . Der var uhyggeligt i 
værelset , men i dette øjeblik lå sollyset 
ind gennem døren , støvgranene dansede i 
skrå striber , og duften fra reseda og nelliker 
kom som et kryddervæld derude fra 
haven , så det hele tog sig endda ret fornøjeligt 
ud . 
Og i hvert fald var der jo de to damer . 
Den ældste , en høj , mager dame med 
et ret regelmæssigt ansigt , hvori kun munden 
var alt for lille , næsten som et snørehul , 
og næsen for stor og krum , lod hækletøjet 
synke , stirrede et øjeblik ud over den solbadede 
have og sagde så : 
hvor her er stille og fredeligt nu . 
Ja , sagde den anden , der vel var attennitten 
år og havde en temmelig svært bygget 
figur , et noget for bredt og groft ansigt , 
men en meget smuk profil og svært askeblondt 
hår — ja , nu er her fred , men det 
har man som bekendt aldrig længere end 
ens nabo vil , og gud véd , han vil vist ikke 
unde os den i dag . 
Hvem mener du ? 
Møller naturligvis . 
Uh , den ækle apoteker ! Hør , véd du 
hvad , Karen , jeg kan virkelig ikke begribe , 

at du gider have så meget med ham at 
gøre . 
Så meget ? Men jeg er da nødt til at 
være høflig mod manden , når han kommer 
her og træffer mig ene hjemme  .  .  . 
Som er det hyppigste  . . . jeg har ham 
mistænkt for , at han udspejder , når dine 
brødre ikke er hjemme  .  .  . 
Det er såmænd meget muligt ; nå herregud , 
når det kan fornøje ham ! Han er 
jo dog en meget skikkelig prås — slag er 
der rigtig nok ikke i ham . 
Men Karen ! sikke udtryk du bruger ! 
Tænk dig dog : en ung pige , en lilje vand , 
der siger prås om en herre og der er ingen 
slag i ham — 
å ja , du har ret ! alle de tossede ord 
fra den gang jeg var dreng med mine brødre , 
og som jeg egentlig ikke tænker det ringeste 
ved  .  .  . uh , de afskyelige mænd ! 
Den anden så forbavset på hende : 
men hvor falder du nu på at sige det ? 
Karen  ! ( hun greb hendes hånd ) sig mig nu 
en gang ærligt : hvad er der foregået med 
dig , siden vi sist var sammen ? Du er ikke 
den samme nu , som den gang . Somme tid 
er du helt overstadig , næsten  .  .  . fjantet , 
kunne jeg gerne sige , og så til andre tider 

taler du så bittert , kommer med sådan 
nogle udbrud  .  .  . hvad er der i vejen ? 
Karen så’ et øjeblik vist på hende , 
rystede så på hovedet og sagde : 
nej du , det er ingen ting  . . . Kedsomhed 
måske eller hvad du vil , jeg tror jo 
nok , jeg bliver forrykt inden enden tager i 
denne afskyelige afkrog , men det ligger der 
vel ingen magt på  .  .  . men det var om 
Møller , vi talte , jeg finder ham nu virkelig 
morsom . 
Å ja , men det er dog af den trættende 
morsomhed som al slags dumhed . .  . men 
hvad det var , jeg ville sige : i hvert fald 
skulle du ikke tage mod hans brystsukker 
og appelsiner og hvad det alt sammen er , 
han opvarter med , de ækle brystsukker , der 
har været i hans ækle , uappetitlige lomme ! 
Ja du , papir er der da om dem . . . men 
jeg vil heller ikke tage dem mere , jeg indrømmer , 
du har ret . Ak gud , ja ! når bare 
jeg al tid havde dig eller en anden fornuftig 
en her til at råde mig i den slags 
ting , for jeg vil gerne tage efter det , når 
jeg indser , det er rigtig , men her har jo aldrig 
været nogen til at tage sig af mig siden 
faders død , og han  . . . 
Hun tav et øjeblik ; der syntes at være 
noget ved hendes broderi , som fordrede en 

meget omhyggelig undersøgelse . Så fortsatte 
hun i en lidt anden , forceret livlig tone : 
men du må nu da indrømme til min 
undskyldning , at Møller er uimodståelig , 
når han kommer og løber rundt i stuerne 
og siger : her skulle være en lille engel ! 
Her skulle være en lille engel  ! og så , når 
jeg dog ikke kommer , forstærker det med : 
det var kedeligt , for jeg havde noget til den 
lille engel ! . . . jeg forsikrer dig , der måtte 
et stenhjerte til for at modstå hans brændende 
bønner — 
og brystsukker , jo tak ! og når han 
triller appelsiner hen ad gulvet til dig og 
tror , jeg ikke ser det , så er han også 
yndig ? Nej , min pige , mig tiltaler den slags 
kurmageri ikke . 
Kurmageri ? Han vover da vel ikke at 
tro . . . ? Å nej , det er kun vasallen , der 
bringer borgfruen sin hyldest . 
Hun havde rejst sig og gik nu hen til 
veninden . 
I alle tilfælde er det godt , jeg nu har 
fået min kloge rådgiverinde hertil en lille 
tid , det har jeg så godt af ! 
Hun bøjede sig ned og kyssede den kloge 
rådgiverinde . Så gik hun hen i døren og 
så’ ud . Lige foran hende var en græsplæne 
med dårlig vedligeholdte blomsterbede , 

så kom der et helt buskads af hindbærbuske 
og stikkelsbær tjørne , hvor af store 
frugttræer ragede op  ; bag dette hævede sig 
igen til venstre op ad en skråning en lille 
fyrrelund , på hvis røde stammer solen glødede , 
medens de flade , blågrønne kroner 
syntes at knuge sig sammen i varmen . Til 
højre så’ man ud over opadskrånende 
grønne marker , hvor en grågul sti snoede 
sig ned imellem . Rundt om hele haven gik 
en smal allé af lave bøge , hvis grene mødtes 
for oven og dannede et tag . 
Den unge pige stod fortabt i skuet  ; den 
ældre så’ venligt , ligesom spørgende , hen 
på hendes kraftige skikkelse . 
Hun kunne ikke rigtig forstå hende , 
den skikkelige frøken Hillerup , der havde 
været gammel jomfru , en honnet og elskværdig 
gammel jomfru vel at mærke , lige 
fra hun var fem år ; aldrig havde hun griset 
sit tøj til , al tid havde hun fået de karakterer , 
hun burde få , og haft de følelser , 
man bør have . Og så havde hun med sin 
smule formue og sin lærerindeløn slået sig 
igennem og ville blive ved at slå sig  .igennem , 
endende i en eller anden stiftelse med 
geranier i vinduet og potpourrikrukker på 
chiffonniéren . Og hun havde på sin hidtidige 
livsvandring kun gjort et skridt , der 

med god vilje kunne kaldes lidt ubesindigt ; 
det var næmlig den gang hun som lærerinde 
på en gård i nærheden af helmerslund 
knyttede et fast venskab med frøken 
Karen Parsbjærg . Ubesindigt var det , fordi 
disse to naturer , der sympatiserede i kraft 
af sætningen om yderpunkterne , der rører hinanden , 
snart kom i et slags moder- og datterligt 
forhold , som var i høj grad brydsomt 
for moderen , frøken Hillerup •— den gamle 
historie om hønen med ællinger gentog sig 
naturligvis , hun , den adstadige frøken , kunne 
ikke forstå , at al den livskraft , der boede 
i den unge , legemlig og åndelig stærke 
pige , måtte have udslag i alle mulige former , 
under tiden som uventet kæk og 
energisk handling , under tiden som dristig 
tale , under tiden også som pjank . Og til 
alt dette var kommet denne underlige bitterhed , 
disse menneskefjendske udbrud , som 
hun ikke tilforn havde truffet hos Karen —• 
det var besynderligt , ængsteligt næsten ! 
Frøkenen rystede på hovedet og tog 
igen fat på sit arbejde . 
Der er han min sandten ! udbrød Karen 
så brat og højt , at frøken Hillerup gav et 
lille hop i vejret og forskrækket spurgte : 
hvem ? 

apotekeren naturligvis . Hvor han tager 
sig ud der oppe på bakken ! 
Ned over Marken kom en mand i sortog 
brunmeleret dragt ; der skulle Karens 
falkeøje til for at se , at det var Møller . 
Det er sandt , jeg må ind og klæde mig 
om til middag ! sagde frøken Hillerup , rejste 
sig og gik ud . 
Hun fik fart på sig ! sagde Karen halv 
højt og kom uvilkårlig til at le . 
Lidt efter nåde apotekeren gennem 
haven hen til huset . Han blev modtaget af 
Karen , venligt , måske lidt køligt . Den lille 
mand med det  og rødblakkede ansigt , 
det hølignende hår og det tynde overskæg 
stod og trippede med hænderne ind under 
frakkeskøderne og tillod sig endelig i ydmyge 
og udsøgte ord at tilbyde frøken 
Parsbjærg noget marcipan , han samme dag 
havde modtaget fra Ålborg . 
Ja , mange tak , hr . Møller , men jeg skal 
dog ikke have noget af deres marcipan . 
Min gud , hvorfor ? 
Ja  . . . De bliver vel ikke vred , fordi jeg 
siger dem sandheden ? 
Bevares , frøkenens sandheder er det 
mig al tid en fornøjelse at høre ! 
Det er bare det , at jeg vil nødig have , 
at de skal tro , jeg  . . . hvordan skal jeg udtrykke 

mig ? — at jeg sætter mere pris på 
dem end på de fleste andre , der kommer 
her ; jeg kan meget godt lide dem , heller 
ikke mere , men det kan let se ud som mere , 
når vi to stadig har så meget med hinanden 
at gøre , altså .  .  . De forstår vel nok , 
hvad jeg mener ? 
Apotekeren var bleven rødere end' de 
rødeste roser i haven , mens Karen talte  : 
først havde han puttet pakken med marcipanet , 
som han allerede havde taget frem , i 
lommen igen , så havde han fæstet bikket 
opmærksomt på sin højre støvlespids , der 
ivrigt bevægede sig fra højre til venstre og 
fra venstre til højre igen , uafbrudt , som et 
vimst pendul . 
Men misforstå mig nu ikke , vedblev 
Karen , da hun så’ Møllers forlegenhed , jeg 
er slet ikke vred på dem , det er bare fordi , 
som sagt , det ser noget underligt ud , og jeg 
kan selv ikke lide at tage imod de mange 
opmærksomheder  . . . det må nu have en 
ende . Men vi er da lige gode venner for 
det ? 
Hun rakte ham hånden , som han greb 
og ville kysse . 
Nej , må jeg være fri for det ! råbte 
hun , trak hånden til sig og løb hen til 
havedøren . 

se der har vi jo Erik ! 
Apotekeren gik hen til døren for at 
hilse på hr . Erik Parsbjærg , frøken Karens 
ældste Broder og herre til helmerslund . 
Det var en lille mager mand med et fugleansigt , 
små , gråsprængte koteletkindskæg , 
røde , plirende øjne og strittende , gråt hår . 
Å , er det dem , plastersmører ?  ! brød 
han ud med sin skrattende stemme , det 
er sgu brellejant , så bliver de her vel i 
dag , så vi kan få en l’hombre  ? Kongsbak 
kommer også her over . 
Ja , tusend tak , hr . Godsejer , jeg ville 
skam gerne , men i dag er det mig umuligt , 
det er min medhjælpers fridag , og der er 
desuden noget derhjemme , jeg selv må besørge , 
men jeg kan jo sende strøm her over , 
så får godsejeren ham at se , det er et 
gentilt menneske , og han kan vist også 
tyre en l’hombre , det antager jeg da . 
Ja , så send de mig fyren' her over , vi 
skal sgu nok muntre ham , hæ ! 
Ja det tror jeg ! der er vist aldrig nogen , 
der keder sig hos godsejeren . 
Det var en egenhed hos hr . Parsbjærg , 
at han havde forstået at indgyde sine omgivelser 
en sådan respekt — man kan jo 
gærne kalde det således — , at de alle kaldte 
ham godsejer , skønt han nu slet intet gods 

ejede og egentlig aldrig havde ejet noget , ti 
allerede , da han arvede helmerslund , den 
siste rest af parsbjærgernes udstrakte besiddelser , 
efter sin fader , var der solgt så 
meget af jorden bort , at det ikke var noget 
gods , og nu havde han trolig fortsat forgængernes 
gærning . Alligevel kaldtes han 
godsejer — måske var det dog ikke af respekt , 
men fordi han ingen titel havde , og 
man vidste det krænkede ham , kun at kaldes 
hr , Parsbjærg . Det hele kostede jo ingen 
penge , og manden var gæstfri , gav god vin 
.  . . nå herregud  ! 
Har de ellers noget nyt , hvad ? spurgte 
godsejeren ivrig , stikkende sin fuglenæse 
tæt ind til Møllers ansigt og gnidende sine 
hænder . Slet ikke ? Er den lille , kønne frøken 
kongsbak ikke blevet forlovet , hvad  ? 
Hæ , filur ! 
Han gav Møller et dunk i siden ved de 
siste ord og grinede over hele ansigtet i sin 
ubegrænsede gemytlighed . Møller grinede 
med , smaskede lidt med sine tynde læber , 
pillede ved sit tjavsede , glansløst brune overskæg 
og sagde : 
næ — nej , jeg tror dog ikke  ; ikke endnu  ! 
Endnu ? ha , ha , ha , ha ! De er en stor 
filur , en stor filur ! 
Filur var en af hr . Parsbjærgs yndlingsbenævnelser 

for sine bekendte og en af hans 
aller fineste ; han havde mange , som ikke 
godt kunne siges , hvor der var damer til 
stede — men han gjorde det rigtig nok under 
tiden alligevel . 
Og har min ven kongsbak skændtes 
dygtig med sin kælling for nylig ? sådan 
ved middagsbordet , de véd nok , fordi rødspætterne 
var brændte eller bøf’en for sej  ? — 
er det sandt , at Nielsen på overgården 
har været i retten forleden for  . . . hm  ! . . . 
( han skottede til søsteren , som stod noget 
borte og pillede orme af en rosenbusk ) — 
var der virkelig noget om den voldtægtshistorie ? 
Fandens køn var pigen , for hende 
har jeg set , og det mere end én gang , — 
doktoren var nok lynende fuld i torsdags , 
hva’ ? 
Spørgsmålene vældede fra manden i en 
ustanselig strøm . Møller svarede som oftest 
kun med nogle få ord og nogle udtryksfulde 
grimacer . Han vidste , at sladder var 
Parsbjærgs hovedinteresse , og at det var som 
leverandør af denne vare , han selv havde 
fået sin høje stjærne hos ham , men han 
befandt sig aldrig vel ved således at blive 
pumpet , når Karen var til stede ; han havde 
en fornemmelse af , at hun fandt den rolle , 
han spillede , nedværdigende . Hun havde en 

gang afbrudt en sladderhistorie , han ville 
fortælle , med de ord : 
nej , gem de hellere den til Erik og 
Mogens , dér gør de mere lykke med sådan 
noget ! 
Efter at han derfor et kvarters tid havde 
stået og trippet med hænderne på ryggen 
under frakkeskøderne og seende på sine 
støvlespidser , snappede han en pause i Erik 
Parsbjærgs tale som en hund en bid , der 
falder fra Herrens bord , og sagde ilfærdigt :  , 
ja , de undskylder ! men nu må jeg virkelig 
af sted ! 
Men som han ville til at gå , kom 
tjeneren — der var kun den samme for øjeblikket 
— løbende og sagde , at Fru Parsbjærg 
ønskede at sige et par ord til apotekeren , 
før han gik ; Møller måtte da følge 
med tjeneren op til hende . Efter at han 
var forsvundet om hjørnet af muren , stod 
godsejeren et par sekunder skrævende , med 
armene i siden , betragtende sin søster , der 
ikke ænsede ham , — hun var nu ved at 
binde en slyngrose op , som stormen havde 
revet løs fra væggen . 
Ja du er sgu’nte morsom ! sagde han 
så , snurrede sig rundt på hælen og gik 
ned gennem haven . — 
enkefru Parsbjærg sad i sit værelse , der 

lå i enden af bygningen og vendte ud til 
haven . Det var en rummelig stue med et 
hvidt lakeret og forgyldt bord , et par lænestole 
i samme farver og med blomstret 
betræk , et konsolspejl og et skrivebord — 
alt i kejserdømmets stil og alt sammen rester 
af fruens udstyr . Der var ingen andre billeder 
på væggen end et stort oljemaleri i 
forgyldt ramme , forestillende værelsets ejerinde 
som ung , i hvidt atlask og med roser 
på håret . Der var et billede af Kasper 
Parsbjærg , gårdens forrige herre , men det 
stod op ad væggen , med bagsiden ud ad . 
En konsol på væggen , åbenbart bestemt 
til at bære et eller andet , var tom . I det 
hele var der noget uhyggeligt , halv færdigt 
over dette store værelse . Gennem en portière 
af falmet brunt fløjl så’ man ind i 
soveværelset . 
Fru Parsbjærg sad i en lænestol ved 
skrivebordet , vendt imod døren . Hun var 
en høj , svær dame med regelmæssige træk , 
mindende lidt om Karoline Mathildes , håret 
var gråt , og hun bar det og sine seks og 
tresindstyve år med anstand . De svære 
rynkeposer under øjnene og et par dybe 
furer ud fra hver side af næsen og hen 
under kinderne , syntes snarere at være de 
spor , som gennemkæmpede storme eller 

ske en nagende Kummer havde sat sig , end 
alderdommens mærker . Man ville ved første 
øjekast næppe have anslået denne kvinde 
til mere end nogle og halvtres . Hun bar en 
sort Atlaskes kjole og en coiffure af sorte 
kniplinger , næsten som et diadem . 
Det bankede på døren . Fruen sagde 
kom ind  ! og Møller viste sig , dybt bukkende . 
Fruen besvarede hans hilsen med en let 
bøjning af hovedet . 
Jeg har en kommission til dem , hr . 
Møller ! sagde hun med sin hårde , faste 
stemme , lukkende øjnene mens hun talte ; 
af samme slags , som de under tiden før . . . 
Møller bukkede . 
Tag den pakke dér henne på bordet — 
de behøver ikke at være så forsigtig , det 
er solidt . . . det er en sølvkande , den . . . må 
de besørge ligesom det andet . . . 
Møller bukkede atter . 
Og så bringer de mig nøjagtig besked 
om , hvor meget de har fået . . . jeg håber 
snart at kunne indløse det hele — hvor meget 
er det nu alt i alt ? 
I øjeblikket er det mig rigtig nok ikke 
muligt at erindre  . . . 
Det er uheldigt for dem ; man bør al 
tid være nøjagtig , punktlig nøjagtig , i pengesager 
 . . . jeg har jo alle disse summer opskrevne , 

men det er i min tegnebog , som 
ligger inde i sovekamret , og min hukommelse 
er i alt hvad der angår tal noget 
svag , men de i deres alder , en ung mand  ! . . . 
Nå , det er nu for resten af mindre betydning 
nu , hvor meget det hele er , jeg tænkte 
blot , de havde kunnet huske det  .  .  . men 
hvad beløbet angår , som de får for kanden , 
så skal det tilstilles Henriksen , den 
uforskammede Karl skriver mig til , han vil 
ikke lade mig få en kjole , jeg har bestilt , 
før min ældre regning hos ham er betalt ; 
og jeg skal have den kjole , nu er jo administratorerne 
snart færdige her , og når 
så Erik får gården overdraget igen , gør 
han et stort gilde  . . . men altså , det med 
Henriksen ordner de også nok , jeg hader 
at befatte mig med sådan noget pjatteri . . . ! 
Og så hvis de kunne få lidt tilovers fra 
Henriksen til at betale gibseren med ; han 
har min Diana , der plejer at stå dér på 
konsollen , og den har nu været hos ham en 
evig tid  .  .  . her ser noget uordenligt ud ; 
billedet dér skulle også hænges op , det 
faldt ned forleden . . . nå , nu vil jeg ikke 
opholde dem længer . 
Og Møller forlod værelset med et buk , 
lige så dybt som de andre tilsammen . 

da han var gået , drog den majestætiske 
gamle dame et dybt suk . 
Om dette aldrig skal få en ende  ? mumlede 
hun . . . jo , jo vist , det skal ! 
Hun rejste sig og gik hen til spejlet . 
Seks og tres — alle tror mig yngre , som 
ikke véd det . . . han er to og halvfjerds , og 
alle siger , han ser ældre ud . 
Hun strøg sig med hånden over de totre 
vandrette rynker i panden . 
Ja , de går nu ikke bort . . . den pande 
har for mange gange måttet trække sig op 
ad i smerte  .  .  . men det får også være , 
når bare , når bare  . . .  ! 
Hun slog med den knyttede venstre hånd 
et lille slag ud i luften som mod noget usynligt , 
hun ville have ryddet af vejen . 
Apotekeren smilede på hjemvejen af og 
til ad sine egne tanker . Han havde en blandet 
følelse , halvt af triumf over at være Fru 
Parsbjærg overlegen , idet han assisterede 
hende i sager , som ingen anden måtte ane 
noget om , og hvor hun egentlig ikke stod i 
det heldigste lys , halvt af at være smigret 
og beæret ved at den mod alle andre så 
majestætiske dame nedlod sig til netop at 
bruge ham til sine hemmelige forretninger . 
Og så kunne han endelig ikke lade være 
at more sig over hendes ord om , at man 

al tid skulle være nøjagtig i pengesager . 
Han mindedes jo , hvor mangfoldige gange 
hun havde ladet ham lægge ud til et eller 
andet , og så1 glemt at betale ham det — 
glemt , ja det havde han længe troet , det 
var . hun havde en mærkværdig evne til at 
indgyde tillid ; men lidt efter lidt var dog 
glansen gået så grundigt af hende i denne 
retning for ham , at han nu kun kunne undres 
over , hun endnu til ham ville bruge 
disse fraser om punktlighed . Imidlertid , så 
længe hans penge kun nogenlunde slog til , 
måtte hun gerne glemme hans udlæg , hun 
var jo sin datters moder . . . ganske vist var 
hun også den adelsstolte enkefru Parsbjærg , 
men apoteker Møller havde nu en gang 
sådan en ringe tro til principer , ja endog 
til fordomme , når de som her ikke støttedes 
af en solid formue . Han var en ret 
praktisk mand , samme Møller . 
Aksel strøm ankom i rette tid til helmerslund 
og præsenterede sig selv for hr . 
Erik og frøken Karen , som han traf i havestuen . 
Karen hilste meget køligt på ham , 
fra oven og ned ad , med en let hovedbøjning . 
Adelsstolt ! tænkte Aksel ; ja sådan er 
det ! de der har mindst at gøre sig til af er 
de mest hovne . 

det vidste han fra en del romaner og 
skuespil . 
Parsbjærg tog særdeles gemytlig mod 
strøm : 
nå , min gut ! hvor mange syge bønder 
har de så forgivet i dag ? — ja , de roder 
vist noget godt sammen , de og Møller , ovre 
i den giftblanderbule ! 
Og så gav han ham endydermere et 
dunk i maven . 
En rigtig prægtig mand ! lidt vel ligefrem 
måske , men det skader ikke . 
Min moder er noget længe om toilettet i 
dag  ! sagde hr . Erik — nå , der er hun nok . 
En dør åbnedes , og to damer viste sig . 
Den svære , dronninglige enkefrue , og den 
magre , beskedne frøken Hillerup . 
Moder , må jeg præsentere dig hr . Strøm , 
en vordende apoteker  ! sagde Erik , pegende 
på Aksel , der blev blussende rød . 
Nå . , det er dem , der er hos hr . Møller . 
Velkommen ! 
Hun rakte ham ikke hånden , men smilede 
venligt , eller måske snarere nådigt . 
En type på en gammel adelsdame  ! 
Tænkte Aksel ; majestætisk , men nedladende . 
Han havde i dette øjeblik glemt , hvad 
han så godt vidste : at enkefruen var af 
obskur familie og havde stået i forhold til 

Kasper Parsbjærg , allerede mens hun var 
gift med en anden . Så var hun blevet skilt 
fra denne mand , en vinkelskriver , og havde 
efter tre Års forløb ægtet herremanden til 
helmerslund , men Erik var alt kommet til 
verden før denne tid . Hr . Kasper havde 
imidlertid fået den daværende konge til at 
erklære sønnen for ægtefødt og arving til 
godset . 
Alt dette var som sagt nu skrumpet sammen 
til en utydelig , uformelig masse for Aksels 
indre blik ; han så kun det pompøse i 
fruens fremtræden , det gemytlige hos hendes 
søn og det stolte hos datteren . 
Lige som man havde sat sig til bords 
inde i spisestuen , hørtes der vognrumlen , og 
et øjeblik senere trådte en mand på nogle 
og tredve ind , som Aksel fik at vide var 
godsejerens yngre Broder , hr . Mogens Parsbjærg . 
Han var høj og svær med smukke 
træk , som påfaldende lignede moderens ; 
som han nu gik hen over gulvet i sin elegante , 
brune dragt , som fremhævede hans 
kraftige figur , snoende spidsen af sit svære , 
lyse overskæg med fingeren , svarede han 
unægtelig bedre til den forestilling , man i 
almindelighed og Aksel i særdeleshed havde 
gjort sig om en adelsmand , end husets herre . 
Aksel kunne ikke undlade at tænke dette , og 

da han som alle de , der selv ingen synderlig 
legemlig styrke eller smidighed besidder , 
hemmelig følte sig tiltrukken af dem , der 
havde disse egenskaber , så sendte han 
jævnlig beundrende blikke hen til Mogens , 
der kom til at sidde lige over for ham . Der 
gik nu også hul på Aksels forråd af 
huskede fortællinger om helmerslunds beboere , 
og han kom til at mindes , at det var 
blevet sagt , hr . Mogens lod under tiden i 
ophidset stemning broderen høre , at han 
havde egentlig ingen ret til at være godsejer , 
han , Mogens , var den ægtefødte stamherre , 
Vorherre havde da også tydelig nok 
vist , hvem af de to han havde bestemt til 
det største . 
Under den første del af måltidet gik 
samtalen noget trevent ; Karen og Aksel 
sagde ikke et ord , de andre kun ligegyldige 
bemærkninger , der havde lange pavser imellem 
sig , som tankestreger . Der spistes dog 
vist mere end der tænktes i disse tavse minuter . 
Omsider , da man var ved en fortræffelig 
oksesteg , der frådede rødt , idet husherren 
lod den elfenbensskaftede kniv synke 
ned igennem den , da omsider syntes hr . Mogens 
at have fået så meget til livs , at 
han kunne tænke på at bruge sin mund til 
andet end at spise med . 

véd du , Erik , sagde han vendt mod sin 
Broder , hvorfor jeg kom hjem tidligere , end 
jeg havde sagt . 
Å , du havde vel ikke flere penge at 
bumle for i Ålborg — eller de ville ikke 
give dig kredit længer hos vinhandleren . 
Nej , hr . Godsejer , du er langt fra sandheden . 
Det var såmænd for din skyld , for 
min højtærede hr . Broders , herremanden til 
helmerslunds skyld , at jeg måtte fortrække . 
Så ? Hvorledes det ? ( godsejeren så’ 
lidt uvis , næsten ængstlig på broderen ) . 
Jo , det var din gamle historie med prokurator 
Brandt , der dukkede op . Der var 
nogen , der drillede ham en aften på hotel 
føniks med , at han havde ladet sig tage ved 
næsen af dig , ja de var nu så uforskammede 
at sige os . . . 
Naturligvis ! afbrød Erik ham , du var 
både med i legen og til stegen ! 
Å — den steg ! ( han knipsede med 
fingrene )  ; men nok er det , prokuratoren svor 
hævn , og da han hørte , jeg var i byen , 
skulle hævnen jo først ramme mig . Og så 
begyndte han at chikanere mig så nederdrægtigt 
med at sende mig rykkere på 
halsen og på forskællige andre måder , så 
jeg blev ked af det . Nu tager jeg sgu ikke 
til Ålborg , før han på en eller anden måde 

er blevet god igen , for når man ikke kan 
have det i sin uforstyrrede gemytlighed der 
ude , så . . . men død og pine  ! dér sidder jo 
en ung mand , som det bør os at oplære i 
dyd og gode sæder ! De kender vel ikke , 
hr . Strøm , den højst moralske og opbyggelige 
historie om , hvorledes lasten i prokurator 
Brandts skikkelse blev straffet af dyden 
udi min Broders og min , tør jeg vel nu tilføje 
uden at være ubeskeden , siden jeg er 
blevet gjort til martyr på den konto  .  .  . 
Men den historie må de absolut høre ! Ser 
de , det var denne prokurator , han snød for 
et Års tid siden min Broder , den smukke 
mand dér , med noget tømmer , han skulle 
købe for ham ved en avktion . . . det er . nu 
en lang historie , nok er det , det blev besluttet 
i gudernes råd , at lovtrækkeren 
skulle pudses ordenlig igen , hvor siøven* ) 
han så også var . Så var han en gang i 
vinter her hjemme tillige med en del andre , 
og vi havde jo alle drukket ganske 
godt . . . 
Ja men strøm , han dér kan tåle , så 
meget det skal være , mærk dem det ! brød 
Erik ind . 
Lad mig tale og lad være med at bag* ) 
vendsysselsk ord for snu . 

tale ! sagde Mogens . Nu må de vide , prokuratoren 
er rent tosset efter fine klæder , 
men han vil helst købe dem brugte , han 
køber alle Nielsens på overgården  . . . så 
efter bordet spørger jeg ham , naturligvis på 
opfordring af min Broder ( det kan ikke 
nægtes ! indskød Erik med et tilfreds nik ) , 
om han havde lyst at se på en del gamle 
klæder af Eriks og mine , de var ikke meget 
brugte , og flot syede . Jo , det ville fyren 
nok , og vi fik ham ind i sovekamret og 
viste ham klæderne . Et enkelt stykke var 
der , som kunne bruges , men det meste var 
så tyndslidt , at det kun havde kunnet være 
brugt til at lave tesier af . Alligevel så’ de 
jo ret fikse ud , som de hang dér , og dyrket 
bakkus havde jo fyren den aften , så enden 
på det blev , at vi fik ham til at give tredve 
daler for hele stadsen , og den var sgu knap 
ti værd . Hvad siger de til den forretning ? 
Er vi ikke drevne folk her i Vendsyssel ? 
Det sidste sagde Aksel både i sit hjerte 
og sin mund ja til ; han lo også pligtskyldigst 
af historien , men han nød den i virkeligheden 
på en noget anden måde og 
af en noget anden grund , end de to herrer 
Parsbjærg — heldigvis havde de ingen anelse 
her om . 
Lidt efter spurgte Mogens : 

har så præsten været her ? 
Ja , sagde Erik , og denne gang traf han 
mig da . 
Nå , hvordan synes du så om ham , er 
det en gut ligesom gamle langberg ? 
Nej langt fra , det er en rigtig stivstikker , 
en væmmelig heldøre — å nej , langberg , 
ham kommer vi tit til at savne ! 
Og jeg troede , det var lige det omvendte ! 
Fo’r det ud af Aksel . 
Det var de første ord ud over tak ! og 
nej tak ! han havde sagt under hele måltidet , 
og blodet fo’r da også i samme nu 
op i hans kinder som vinen i det stykke 
franskbrød , Karen just dyppede i den . Alles 
øjne vendte sig mod Aksel undtagen Karens , 
hun syntes at have overhørt det hele . Han 
stirrede på sin tallerken , men havde nogen 
i dette øjeblik spurgt ham , om den var tom 
eller fyldt , ville han ikke have kunnet sagt det . 
Hvor har de den visdom fra ? spurgte 
Mogens i en spottende tone  ; de kender dog 
næppe selv synderlig til den nuværende 
præst , og den forrige var jo her fra , den 
gang de kom — for de har jo ikke været 
her et helt år endnu ? 
Jeg talte også kun efter andres dom  .  . 
Jeg har så ofte hørt bønderne i apoteket 
tale om de to præster , og jeg har fået det 

indtryk , at den forrige præst var af den 
slags , som lod menigheden skøtte sig selv , 
mens denne måske var vel streng og ivrig , 
men  . . . 
Ja , brød Karen med ét sin tavshed , sådan 
er det virkelig også . Du holdt nu meget 
af langberg , Erik , fordi han spillede udmærket 
l’hombre , det kan pastor Hennings 
jo slet ikke , men det er da vist sjældent , en 
præst tager sig så meget af sin menighed , 
som han . Tænk , hvor han går om til de 
fattige og syge , og alle de møder , han 
holder  .  .  . 
Du skulle såmænd gå til nogen af 
dem , min pige , siden du finder ham så herlig , 
sagde Erik , men det vogter du dig 
vel for . 
Hvad er dog det ? Jeg tror , Karen er 
blevet pietist ! sagde Mogens . 
Nej , det er nu en ganske anden sag — 
jeg føler ingen trang til at opbygges af pastor 
Hennings , og derfor går jeg ikke til 
hans møder , men der er mange , som gør 
det , og de må altså have tilfredsstillelse 
af det . 
Hun vendte sig så mod Aksel , så’ ham 
lige ind i ansigtet med sine store , mørkeblå 
øjne , og sagde venligt smilende , i en 
lidt dæmpet tone : 

har de nogensinde talt med pastor Hennings , 
hr . Strøm ? 
Aksel svarede ja , et par ord i ny og 
næ , når præsten kom ind på apoteket . 
Han og Karen kom ind i en ret livlig 
samtale , som varede ved under resten af 
måltidet . Karen måtte have fattet interesse 
for Aksel ved hans modige indhug i samtalen ; 
hun var pludselig elskværdigheden 
selv ; fruens majestæt — hun havde sendt 
ham et halv foragteligt , halv undrende blik 
— husherrens gemytlighed havde Aksel 
allerede fået nok af . — 
efter bordet gik damerne ind i havestuen , 
herrerne til Parsbjærgs værelse . Dér 
bød værten cigarer . Aksel røg ikke . 
Hvad for noget ? Ryger de ikke ? Sikken 
et mandfolk . 
Ja anderledes er jeg nu ikke . 
Men l’hombre spiller de da ? 
Nej , jeg må tilstå  .  .  . 
Heller ikke det ? Men menneske dog , 
hvad satan kan de da ? 
Nå  .  .  . måske ikke synderlig meget 
af betydning ; ( han følte sig gruelig flov og 
ilde ved det hele ) . 
Nej , det er vist forbandet fint  .  .  . men 
hvad vil de så tage dem for , for vi andre 
skal spille , det er da vist . Godt er det , at 

kongsbak kommer her over  .  .  . De får 
så more dem med damerne , som de kan 
bedst . 
Kongsbak ? sagde Mogens , strækkende 
sig i en kurvelænestol og følgende den stigende 
røg af cigaren med øjnene — nå 
så den gamle punsjekande kommer også ? 
Ja , punsjekanden kommer , ha , ha , ha’ . 
Og herremanden lo , så det rungede . 
Ad denne sin Broders morsomhed , som han 
kun havde hørt et halvt hundrede gange før . 
Er han ikke brellejant , den lange ( det 
var hans kælenavn til Mogens ) ? spurgte han 
Aksel ; at kalde kongsbak punsjekanden , er 
det ikke grangivelig hans billede ? 
Aksel måtte indrømme , der var noget 
i det . 
Nå det kan de dog se ? sagde Erik ; da 
var det dog godt . Har de ellers set noget 
til , om Møller kurer dygtig til den kønne 
datter dér i huset ? 
Ne—j , jeg véd ikke  .  .  . 
Han ser jo ikke noget af den slags , 
Erik ! råbte Mogens , det kan du da nok 
begribe ! Strøm er sådan en rigtig artig 
dreng , sådan moders egen dreng — jeg er 
vis på , de véd såmænd ikke en gang . . . 
Resten var af en meget drøj natur , så 
vel som største delen af det , der fra nu af 

blev sagt i herremandens såkaldte studereværelse . 
Der blev fortalt en mængde anekdoter , 
som var rå uden at være morsomme , 
smudsige , men ikke i fjærneste måde karakteristiske . 
Aksel kedede sig og gabede 
gennem næsen , så tårerne trillede ned ad 
hans kinder . Pludselig blev der banket på 
døren . 
Der har vi kongsbak  ! råbte husherren  ; 
kom ind ! 
Det var også proprietæren , der nu 
trådte ind , en lille , tyk mand med en pudsig 
udbuet ryg , som den lange grå frakke 
sad så stramt over , at det hele lignede en 
nålepude . Der var virkelig også noget i 
Mogens lignelse med punsjekanden . For 
resten havde han et rødligt ansigt med 
kort , gråsprængt skæg over hele den nederste 
del . Hans hår var så afstudset , at 
det mindede om en neglebørste . 
Vi talte lige nylig om dem , sagde Erik . 
Om mig ? 
Den stakkels mand blev endnu rødere i 
hovedet , end han alt var ; han havde næppe 
den bedste samvittighed og kendte brødrene 
Parsbjærgs tunger . 
Begge disse herrer gav sig til at skoggerle 
 . . . 
— en times tid senere sad herrerne 

ved l’hombrebordet med undtagelse af Aksel , 
der var kommet over i havestuen til 
damerne . Der førtes en værdig , langsom 
samtale mellem Fru Parsbjærg og frøken 
Hillerup om vejret , om naboerne og lignende 
ting . — Fru Parsbjærg havde kun få 
interesser , men i øvrig en skarp forstand , 
og kom med flere korte , træffende bemærkninger . 
Hun brugte ofte vendinger som : ja 
på det punkt er jeg nu streng ! eller : nej , 
i den henseende skal ingen få mig til at 
forandre mening  ! og forekom i det hele Aksel 
at være en kvinde , der havde sine faste , ofte 
ganske vist sære meninger om alle ting og 
udtalte dem ærligt og djærvt uden at tage 
noget som helst hensyn . Og Aksel tænkte 
nok så tolerant og frisindet , at det ville 
være lavt at bebrejde denne storladne kvinde , 
at hun i sin tid frit havde hengivet sig til 
den , hun elskede , ubekymret om pøbelens 
skumleri og fordomme . 
Til Aksel henvendte fruen af og til et 
par ord . Således sagde hun en gang : 
sværmer damerne hos kongsbaks også 
for pastor Hennings ? 
Ja , jeg tror nok ; det vil sige frøkenen . 
Ikke fruen ? 
Nej , hun går meget sjældent i kirke , 
hun har ikke tid , siger hun . 

man kan al tid få tid til det , når 
man ellers anser det for sin pligt , og det 
gør Fru kongsbak dog forhåbenlig ; jeg er 
hver søndag i kirke , skønt jeg egentlig ikke 
ynder pastor Hennings — men præsteforgudelse 
har jeg rigtig nok aldrig drevet , som 
de fleste damer  . . . Karen derimod  . . . 
Moder ! sagde Karen , der havde siddet 
ved vinduet med hånden under kinden og 
stirret ud — jeg véd ikke , hvor du kan sige 
sådan noget . .  . jeg har aldrig sværmet for 
nogen præst , der har kun været enkelte , jeg 
holdt meget af at høre — men for resten 
ville det da ikke være det værste . Vi har 
vel alle en trang til at have noget at se op 
til , kvinderne har det da i hvert fald , og 
og hvem har vi så i reglen at beundre 
andre end netop præsten ? 
Gud ! indskød frøken Hillerup . 
Ja , det er nu meget godt , men jeg er 
ikke så ophøjet , at jeg skulle kunne undvære 
menneskene og kun tænke på gud  . . . 
Aksel syntes , han måtte komme Karen 
til undsætning som tak for sist . 
Det er vist også , sagde han lidt stammende , 
i reglen tilfældet , at kvinderne 
knytter sig til religionen eller til hvilke som 
helst andre idéer gennem personer , de mangler 
Sans for det abstrakte . 

dette var fruen og frøken Hillerup for 
højt ; Karen derimod nikkede bifaldende . 
De finder altså det er rigtig at beundre 
præster ? spurgte fruen , der ingen lyst følte 
til at indlade sig på videre „ abstrakte “ Udviklinger . 
Det vil jeg ikke sige , men jeg kan godt 
forstå det . Midt i det materialistiske liv , 
der føres rundt omkring , står præsterne for 
kvinderne som de eneste repræsentanter for 
det åndelige , for forsagelsen  .  .  . 
Ja , det er en dejlig forsagelse ! mente 
Fru Parsbjærg ; hvor mange præster forsager ? 
Nej , moder , det er meget sandt ; de 
fleste er slet ikke det , de skulle være , men 
hvor mange kvinder kan se det — vi er jo 
i reglen så dumme at tage mændene for 
det , de giver sig for  .  .  . 
Der var lidt dirren i hendes stemme 
ved de sidste ord , syntes Aksel . Hun rejste 
sig i det samme og sagde i en anden tone  : 
skal jeg synge en af dine yndlingssange , 
Amalie ? 
Ja tak , gør det . 
Jeg vil sige dem i forvejen , hr . Strøm , 
at jeg ikke bliver det ringeste vred , om de 
ser i en bog , mens jeg synger , for min sang 
er meget ubetydelig , jeg har aldrig lært 
noget . 

Aksel ville givet meget til at have haft 
en åndrighed på rede hånd ; den var 
der imidlertid ikke , og en almindelig høflighed 
fandt han det under sin værdighed 
at sige , han mumlede derfor noget , han ikke 
en gang selv vidste hvad var . 
Karen begyndte at synge . 
Ganske naturligt og ligefremt , med en 
ualmindelig dyb stemme , der dog intet umildt 
havde ved sig , snarere passede bedre end 
mangen større og højere til den resignerte , 
dæmpede vemod i det , hun sang — folkeviser 
og andre sange i samme stil . 
Aksel var let at sætte i stemning , og 
de runde , rene toner , der klart og dæmpet 
gled gennem hans øre , lidt ensformigt , vemodig 
ensformigt — de stemte ham snart 
blød . Han syntes , han havde så megen 
ømhed , kærlighed i sig , som trængte til at 
bryde frem , til at udøses over noget , over 
nogen  .  .  . han var så underlig ene , ingen 
holdt af ham ( stakkels Vilhelmine ! hun kom 
ikke i hans tanker nu ! )  .  .  . ingen forstod 
ham  .  .  . gid han kunne græde  .  .  . turde 
græde  .  .  . 
Der var blevet stille i stuen igen . Aksel 
ventede , sangen skulle atter begynde , men 
så rejste Karen sig og gik hen til Amalie , 
lagde sin hånd på hendes skulder . Veninden 

så’ kærligt op på hende og klappede 
hendes hånd  .  .  . 
Aksel lagde mærke til , det var store , 
solbrunede hænder  .  .  . måske for store , 
men han syntes dog , de var smukke , og misundte 
pludselig frøken Hillerup  .  .  . 
— da Aksel om aftnen kom hjem , forekom 
hans værelse ham dobbelt fattigt og 
uhyggeligt . Der var gået en sky , skinnende 
i poesiens , i ungdomssværmeriets solglans 
 , forbi hans blik  . . . nu stod han i 
dybere mørke , higende efter en ny åbenbaring 
fra det skønne land . Sukkende pustede 
han lyset ud og faldt først sent i 
søvn . 
Men på helmerslund var der også dem , 
der først sent faldt i søvn . Blandt andre Fru 
Parsbjærg , der lå i sin himmelseng og grundede 
over Karens færd . Hun byggede en 
del på datteren , og hun foruroligedes derfor 
ofte over hende . Man kunne jo vente 
sig alt muligt af det pigebarn — at hun giftede 
sig med en kusk eller gik til teatret 
eller sådan noget  .  .  . på den anden side 
turde den gamle dame ikke lægge sig ud 
med hende , og hun angrede al tid , når 
hun havde givet sin uvilje over et eller andet 
hos hende luft . 
Ja , ja , når jeg først får min Broders 

penge , så giver hun nok køb ! Jeg gad set 
den unge pige , der kunne modstå lysten 
til at leve i København , kun med en gammel 
moder , der ikke skulle være streng , — 
især når den unge pige har været vant til 
at leve i Vendsyssel  .  . . det afskyelige Vendsyssel 
 . . . og nu har jeg levet her i fire og 
fyrretyve år  .  .  . fire og fyrre  .  .  . 
Hun skar tænder ved tanken , og rev i 
sengetæppet — der var en god del lidenskab 
i den gamle dame , men holdt så temmelig 
i tømme af hensynet til børnene , som 
hun vidste ikke ville bære meget over med 
hende , om hun forløb sig , og af et stort , lysende 
håb — et håb om , en gang at 
slippe ud af fængslet , ud til det rige , festsmykkede 
liv i tusinde kærters glans , som 
hun havde higet efter , så længe hun kunne 
mindes  .  .  . 
Gentagne gange narret , atter og atter 
puffet ned , som fluen , der vil op af vandet , 
kravler og spræller , søger at fæste benene 
på fadets glatte rand , men idelig drages 
ned igen af sin egen vægt , der er øget ved 
væden  .  . . Hun kom til at tænke på , hvordan 
hun en gang havde set en lille pige 
stå og betragte sådan et stakkels dyr , der 
kæmpede for at komme op . Den lille sagde 
gentagne gange : det bliver nok godt , lille 

flue , det bliver nok godt ! men hun rørte sig 
ikke af pletten for at hjælpe den . Sådan 
havde menneskene handlet med hende , alle 
sammen havde de givet hende gode råd 
om at vente , se tiden an , bære guds vilje 
med tålmodighed  .  .  . Tak ! hun kendte de 
viser ; hun var nogle gange blevet rasende 
over dem , havde holdt sig for ørene og råbt  : 
lad mig være fri ! Nu var hun klogere , nu 
tav hun , lod som hun fandt sig vel ved 
sin skæbne , men i virkeligheden glødede 
længslen , udveen hedere i hende end nogensinde 
 .  .  . 
Det var på tiden , hun fik sin tørst 
stillet , den havde martret hende længe nok . 
Som landskaberne for den i jærnbanen siddendes 
øje , således gled fuglsnare forbi 
den gamle dame , der lå og kunne ikke 
sove , billeder fra hendes indholdsrige og dog 
så tomme liv , rigt på de oplevelser , der 
gør skamfuld og træt , tomt på dem , der 
mætter med glæde og tryghed . Hun så’ 
sig som den unge , smukke pige , der af forældrene , 
fattige toldembedsfolk , netop kun 
havde lært dette , at hun var smuk , for smuk 
til at gå i frø i en lav , fattig stue eller — 
blive kone , husmoder i en sådan stue , og 
som så selv lærte sig så meget , at hun 
kunne kapre den rige prokurator , der havde 

kontor lige over for det vindue , hvor hun 
fra morgen til aften sad bag urtepotten med 
gyldenlaken og syede . Men også kun lige 
det , at blive hans hustru , nåde hun ; få 
ham til at åbne pengepungen kunne end 
ikke hendes funklende øjne og sugende ømme 
Kys . Så var der en ung , smuk herremand 
med et underligt , halv forsorent , halv pigeagtigt 
væsen , en af disse fyre med store , 
svømmende øjne , som til trods for , at der 
er ikke den streg , så forrykt , ikke det 
sviregilde , så vildt , som kammeraterne ikke 
har kunnet få dem med til , dog i grunden 
er så uerfarne som klosternovicer , så lette 
at tage ved næsen som søfolk , der har landlov 
i en fremmed by . Han havde pengeforretninger 
med prokuratoren ( eller ågerkarlen , 
som man også kaldte ham ) , og når 
andre klienter først skulle besørges , måtte 
den smukke frue underholde hr . Parsbjærg 
så længe . Og enden blev , at prokuratoren 
en skønne dag lod sig den underholdning 
flot betale og derpå tillod sin hustru at 
flytte ud på helmerslund . Og så kom giftermålet , 
og så måtte fluen atter mærke , 
at den var slet ikke nået op over randen 
af fadet endnu og hen til den forjættede 
sukkerskål , den lå endnu og sprællede i 
vandet . Kasper Parsbjærg var ikke nær 

så rig , som hans hustru havde indbildt sig ; 
foreløbig i hvert fald kunne der ikke være 
tale om at tage over og leve i København . 
Men om nogle år måske , hvis man sparede . 
Det var imidlertid netop det , Fru Parsbjærg 
ikke kunne . Gå og suge på labben 
og vente og så måske dog ingen få af de 
ti fugle , der vistes hende siddende på taget 
— nej tak ! så hellere den ene , hun havde 
i sin hånd ! Og hun pressede og vred den 
stakkels fugl , for at få det mest mulige ud 
af den . Og fuglen gjorde , hvad den kunne , 
og blev snart som den fattige fugl i visen , 
sad og hang med vingerne , ludede med hovedet , 
ludede . Og en dag fandt man den 
død . Så kom den tid , hvor hun sad som 
enke på gården og et par gange så 
småt ventede at blive gift igen . Og ny 
skuffelser , og børnene vokser til , kiv med 
dem , lige ved selvopgivelse , et liv kun for 
at nyde dagejii dag og glemme den i går 
og i morgen — og så endelig atter et spirende 
håb , såt den dag , da hendes svagelige , 
ugifte Broder fik en stor , en meget 
stor arv . Når enden er god , er alt det ! 
Hun kan endnu komme til at trone i selskaber 
og i teatret , ved koncerter og i de 
moderneste kirker , fejret og misundt , som , 
den rige , mægtige moder til den unge , smukke 

frøken , der omsværmes af tilbedere . Sådan 
et perspektiv ! 
Det måtte snart komme , han måtte dø , 
denne Broder , der aldrig havde gjort hende 
noget godt , men som hun på alle måder 
havde smigret , så snart hun indså’ , at her 
var måske stedet , hvor hun skulle begynde 
at bygge broen til sine ønskers opfyldelse . 
Endnu i går sendte hun ham meloner og 
jordbær , og melonerne havde hun endda forskrevet 
fra Ålborg og betalt i dyre domme 
.  .  . men han kunne nu ikke leve længe , det 
havde lægen sagt bestemt , den sidste gang 
hun var dér  .  .  . Det var det eneste , hun 
havde fælles med de gamle kusiner til hende , 
som under tiden besøgte helmerslund , det 
at hun i avisen først af alt så’ efter de døde 
.  .  . å , den dag han stod dér ! 

Iv . 
At ligge sådan på ryggen og stirre 
opad , op gennem det fine flætværk af bøgenes 
kviste og blade , hvor solstrålerne 
skinner løvets grønne farve bort , så det 
gulner , og helt oppe , yderst ude dér hvor 
kvistene glipper , dér ser det ud som ikke 
andet end lysglans og solguld , der har fået 
bladets form og nu dirrer og flimrer let og 
legende mod den rene , blå himmel  .  .  . 
Stirre der op , til blikket mattes og en stund 
sænker sig i sød hvile , og der kommer rødgyldne 
og grønlig brune ringe og pletter 
ind under de skærmende øjelåg  . . . å , så 
godt at ligge sådan i skovens lune friskhed , 
med sommersol over sig og dog i skygge  ! 
Og der er stille , ikke en fugl synger , ikke 
et dyr springer mellem buskene . Kun en 
enkelt gang en lille knækkende , knistrende 
lyd , en lyd så svag og dog så skærende 
i dette tyste skovskjul ; lyden fra en stor 

sort bille eller måske en blåt glinsende 
skarnbasse , der med sine følehorn og småthagede 
ben borer sig op gennem det papirtørre , 
skrattende løv og haster frem hen 
over det , så det rasler efter . Langt om 
længe en geddes søvnige plask i det blanke 
vand ved skræntens fod , en larm , der løfter 
en flig af stilhedens bløde tæppe over 
landskabet for straks at lade den falde ned 
igen . 
Varmt og frisk og stille . 
Fra drengeårene allerede havde Aksel 
elsket at ligge således . Der kom ved slige 
lejligheder en mængde uklare stemninger 
og følelser i ham , milde , drømmende stemninger , 
følelser af velvære , af at livet dog 
var skønt og godt , at der var i ham selv 
kræfter , som kun blundede , evner i bristefærdig 
svulmen , kræfter og evner til noget 
stort og herligt , til at øse som af et væld 
af den skønhedsfølelse , den Sans for det 
strålende og rige , han ejede i en så bugnende 
fylde , øse ud deraf med runde hænder 
til alle dem , der gik og sukkede og var 
trætte og syntes , verden var grå og gammel , 
og nydelsens kilde tørret ud . Og de skulle 
alle blive seende og juble over det , de så’ , 
og i lydt tonende fryderåb , med rungende 
tak skulle de hylde ham , der havde fået 

de tørre kviste til at skyde blade , slået 
vandet frem af den solsvedne klippe . 
Han kunne ikke tro , at alle og enhver 
følte sådan , og tidlig blev det ham et kendetegn , 
et blandt mange , på at han var en af 
de udvalgte , en af dem , over hvis isse lavrbærkronen 
svæver usynlig lige fra deres fødsel . 
Kun havde han ikke ret vidst , til hvad 
stordåd han var kåret . Om digter , om 
maler , om skuespiller  .  .  . ? Somme tider 
det ene , somme tider det andet , hans sjæl 
var rig på evner som en konges skatkammer 
på kostelige stene . Således troede 
han i det mindste selv . Og var det urimeligt , 
om han troede det ? Kunne han ikke 
tegne småbilleder , som mange fandt nydelige ? 
Sagde ikke damerne hos kongsbaks , 
at de ville lige så gerne høre ham læse 
en k omedie op som se den spillet , og havde 
ikke allerede kammeraterne i skolen både 
i alvor og på dril kaldt ham digteren ? 
Det var virkelig ikke let at vælge her . — 
imidlertid , springet måtte gøres for at komme 
ud af dette utålelige slaveliv , denne trællen 
i en åndløs forretning og mellem åndløse 
mennesker . Han havde da alt for en tid 
siden , i en søvnløs nat , besluttet at forsøge 
det med digtningen , og efter nogen vaklen 
mellem forskællige æmner havde han grebet 

et , der forenede de to egenskaber , han en 
gang havde set fremhævede hos en tysk 
æstetiker som væsenlig betingende et stofs 
skikkethed til digterisk behandling : den at 
være alment kendt og så dog den , at kunne 
fremstilles , tildannes , så det blev noget nyt . 
Man vil både gerne træffe gammelt , kendt 
og gerne overraskes af nyt , uanet . Aksel 
håbede at skulle kunne mætte hver en attrå 
af disse tvende . 
Han havde så taget fat på sit æmne , 
tumlet med det , vendt og drejet det , skrevet 
ned og slettet ud , kalfatret om mange gange 
i begyndelsen , men så med ét gledet gennem 
arbejdet som en svømmefugl gennem 
vandet , glat og let , undrende sig selv over , 
så hurtig det gik . Så var tragedien færdig , 
men så begav det sig , at han opdagede 
ved at sammenligne den med andre , at den 
ville være spillet igennem på lidt over en 
time . Så begyndte der igen et arbejde , 
brydsomt og tvivlvækkende , med at uddybe , 
udmale , stramme stoffet i alle leder og 
kanter , så det rakte over den størst mulige 
plads . Han studerede , grundede på det 
ved alle lejligheder , under tiden fik han en 
idé mens han spiste , under tiden en hel 
mængde , idet han vejede kaffebønner af til 
en bondekone . Tit fik han idéer , han fandt 

fortræffelige , til hele scener eller enkelte 
repliker , monologer — men når han så 
skulle til at nedskrive og udføre dem , kunne 
han ikke få det frem , han ville , slet ikke , 
ikke hvor meget han så anstrengte sig . 
Eller han havde planen til en scene helt 
færdig i de store træk , men der skulle farve , 
stemning over det , og så gik han ud i 
skoven , når han havde fri , eller han læste 
i Oehlenschlæger eller søgte på anden måde 
at sætte sig i stemning , få poesiens rus 
til at stige sig til hovedet , men det ville 
ikke lykkes . Og når det en gang var gået 
heldigt , kunne han ikke bagefter fæstne 
stemningen på papiret . Enten havde han 
helt glemt , hvordan det var , eller han kunne 
ikke finde de rette ord . Som en uøvet 
skøjteløber , der gerne vil løbe sin egen vej , 
men hele tiden glider med skøjtejærnene 
ned i de ridser , andre , mere drevne , før 
ham har frembragt , således løb der ham 
bestandig reminiscenser i pennen fra de ældre 
danske digtere , ord og vendinger , han 
godt selv kunne se , var brugt mange gange 
før og på samme måde . 
Der var dog også de tider , hvor det 
lykkedes for ham at få frem , det han tilsigtede . 
Og i sådanne øjeblikke var han 
så jublende glad som barnet , der kradser 

løs på tavlen med griflet og pludselig opdager , 
det er kommet til at ligne noget , en 
mand eller et hus , man kan se , hvad det 
skal være . Og mest af alt forvissede det 
ham om , at han var digter , at der nu stadig 
kom ny idéer op i ham om andre værker , 
han ville forfatte , nogle så slående , 
så forjættende , at han et par gange fristedes 
til for dem at kaste det bort , han var 
ved , men han gjorde det dog ikke , de andre 
kunne vente , et helt liv lå jo for ham , et 
helt liv , der skulle bruges til at skabe en 
skare af værker . 
Nu var han under den ny gennemgang 
og gennemarbejden af sin tragedie kommet 
så vidt , at han kun manglede to scener , 
den aller sidste næmlig og så en lige før 
denne , en der , som effektfuld kontrast til 
hin sidste , rædselsfulde og blodopfyldte , skulle 
være mild og sværmerisk , med blødt vuggende 
Vers og rene , lyse stemninger . Scenens 
hovedtræk havde han , og nu brugte 
han en fritime på denne skønne sommerdag 
til at nyde naturen og her igennem få 
en inspiration , som kunne lægge farver på 
hin flygtige skitse , hylle det nøgne stillads 
i poesiens blomsterguirlander . 
Men nu var det hændt i dag , som da 
så tit tilforn , at der var først kommet en 

mængde tanker på småbegivenheder fra 
de sidste dage , hverdagstanker om hverdagsvrøvl , 
frem i den liggendes hoved og 
havde huseret dér , og så havde hvilen og 
varmen i ening lullet hans tanker til ro , 
ikke så han sov , nej langt fra , men så han 
kun lå og nød hvilen og varmen og den 
friske luft og de gyldengrønne blade mod 
den rene blå himmel , nød det alt , følte det 
alt , følte det og så’ det så godt og skønt 
— det var det , men heller intet mere . Tragedien 
var glemt , det usalige apotek var 
glemt , menneskene var glemt . 
Kun skov , kun friskhed , kun stilhed . 
Og så var det med ét forbi , stilheden 
i al fald . Lyd af stemmer gennem luften , 
noget senere også lyd af trin på jord og 
raslen af løv . 
Jeg sætter mig et øjeblik her , jeg er 
træt ! — det var Karen Parsbjærgs stemme . 
De , som aldrig før plejede at blive træt 
— men de jager vist heller ikke i den senere 
tid . — en mandsstemme . 
Nej  .  .  . det keder mig . 
Der kom en pause , så begyndte manden , 
som Aksel af stemmeklangen havde 
genkendt som Jensen : 
frøken Parsbjærg , de er forandret i den 

siste tid  .  .  . bare jeg vidste  .  .  . jeg rejser 
her fra i næste uge . 
Min gud , hvad mener de ? sagde hun 
med latterklang i stemmen . 
Å ja , jeg står og vrøvler  .  .  . jeg mente , 
at jeg ville så gruelig gerne vide , hvad der 
er i vejen  .  .  . jeg mener , om det der er i 
vejen med dem , er noget jeg kan gøre ved , 
om det er mig , der har fornærmet dem , plaget 
dem med min påtrængenhed ; måske 
plager jeg dem i dette øjeblik  .  .  . men jeg 
synes jeg har lov at spørge om det , siden 
jeg rejser her fra så snart , og vi får måske 
aldrig hinanden at se mere , og jeg ville 
så gerne , de skulle tænke venligt på mig , 
så hvis der er noget i vejen , må jeg så 
ikke nok bede dem om forladelse ? 
Hendes kjole raslede i græsset og mod 
grenene . 
Nej min kære Jensen , de tager virkelig 
helt fejl ! der er nok noget i vejen med mig , 
som de siger , men det er slet ikke det  .  .  . 
Dem tænker jeg kun godt om , det kan de 
være rolig for — de er ikke som de andre . 
Aksel hørte løvet rasle , som om hun 
atter satte sig ; han antog , hun havde før 
rejst sig og givet Jensen hånden . 
Igen tav de  ; så sagde hun med en klang , 
som Aksel ikke kendte hos hende : 

for resten — jeg kunne have lyst til 
at fortælle dem , hvad det er . Ja egentlig er 
der jo mange ting . De må for længe siden 
have begrebet , at jeg ikke kan føle mig 
tilfreds hjemme . Der er egentlig ingen af 
dem dér , som holder af mig , og om de også 
gjorde det , hvad kunne det så nytte ? Vi er 
så helt forskællige , mine brødre har aloders 
natur , mest da , jeg ligner fader . Siden han 
døde , har jeg også følt mig så ene , å så 
ene ! De véd ikke , hvor han var god , men 
han var så ulykkelig de senere år , og så 
var han jo også syg . Men mig havde han 
al tid holdt så meget af og taget mig ind 
i sit værelse og fortalt mig historier , og 
moder sagde al tid , han forkælede mig . 
Det kan virkelig også godt være , han gjorde 
det , men han lærte mig dog det meste af , 
hvad jeg kan , og sørgede for , jeg fik ordenlige 
lærerinder til det , han ikke forstod sig 
på . Alen så døde han jo , og fra det øjeblik 
af  .  .  .ja de kan slet ikke forstå det , 
de som al tid har meget at bestille og arbejder 
hen mod et aiål , de forstår ikke , 
hvor det er pinligt og i længden så frygtelig 
sløvende at gå sådan som jeg dag 
ud og dag ind uden at vide , hvorfor jeg 
egenlig er til , hvad nytte jeg skal gøre i 
denne verden . Jeg véd jo nok , Erik og Mogens 

ønsker at få mig gift , men dem , de 
hidtil har ført mig sammen med i den anledning , 
har jeg slet ikke syntes om , og desuden 
er det afskyeligt sådan at føle sig selv 
som en vare , derer udstillet for lysthavende . 
Og hvad ellers ? Jeg kan ingen ting ordenligt , 
har ikke noget , jeg kan beskæftige mig 
regelmæssigt med , og der er aldrig et menneske , 
man kan tale med — ja den gang 
jeg fik den idé at læse historie med dem , 
det blev da al tid én lille lindring — men 
nu er det jo forbi . Nej men hvad der så 
rigtig har gjort mig så led ved det hele , 
det var en gang ude i Ålborg , de véd jo 
nok , jeg var der i forrige måned en tre 
ugers tid . Så kom jeg meget sammen 
med en ung mand  . . . ja , jeg må hellere 
sige dem , hvem det var , så forstår de 
bedre , at jeg sådan uden videre blev fortrolig 
med ham . Det var min fætter , lieutenant 
Beck  ; vi havde leget sammen som børn 
og morede os nu over at forny bekendtskabet . 
Når jeg siger dem , at jeg holdt af ham , 
som af — ja som af en rigtig god ven , slet 
ikke mere , så tror de mig også , ikke 
sandt ? Jeg véd , de hader ligesom jeg al 
den ækle snak om forelskelse og sværmeri , 
som folk kommer med , så snart et par 

unge mennesker finder fornøjelse i at være 
sammen . 
Ja , det er noget tåbeligt noget — og 
jeg tror dem naturligvis fuldstændigt på 
deres ord . 
Det vidste jeg jo nok  .  .  . hvad det var 
jeg ville sige : Beek og jeg var sammen daglig , 
vi har flere fælles interesser , og han er 
virkelig et godt hoved , har rejst en del og 
fortæller morsomt — jeg syntes , jeg havde 
ikke længe truffet en , jeg kunne tale med 
som med ham  .  .  . med dem , det var nu på 
en anden måde , det var mere som lærer 
og elev  . . . nu véd de nok , hvordan jeg 
er ; jeg siger under tiden noget til folk , jeg 
hellere skulle lade være , for de forstår det 
dog ikke — det er , når man går så ene 
og samler så meget op i sig , så trænger 
man til at tale ud en gang imellem . Men 
Beck fandt jeg nu netop , jeg kunne tale med , 
der var noget så roligt og mandigt , syntes 
jeg over ham  . . . å gud , ja ! jeg sagde 
mange underlige ting til ham  .  .  . men så 
en af de aller sidste aftner derude er jeg på 
bal sammen med ham . Vi dansede et par 
danse med hinanden , og jeg morede mig udmærket , 
men senere hen trådte jeg fejl på 
min fod og sad og hvilede ud under en 
ekstravals inde i et lille kabinet , som var 

skilt fra balsalen ved en stue , hvor der stod 
limonade og vin inde . Så hører jeg pludselig , 
der er to herrer inde i den stue ; de 
drak og talte sammen , og jeg kunne høre 
hvert ord ; døren stod åben . Jeg skulle 
vel helst straks have ladet dem mærke , at 
jeg var dér , men jeg véd ikke — der var i 
begyndelsen ikke noget i det , de sagde  .  .  . 
Siden fortrød jeg det — endskønt , nej  ! det 
er ikke sandt , i grunden er jeg glad ved , 
at jeg dog én gang fik sandheden at høre , 
den skjuler man ellers godt for mig og 
mine lige . 
Hun tav et øjeblik ; Aksel kunne høre 
hende slå et par gange mod jorden med 
en stok eller en parasolspids , hvad det nu 
var , så fortsatte hun : 
det var først lidt længere hen i samtalen , 
at jeg kunne høre , den ene var min fætter . 
Han havde i begyndelsen kun sagt ja og nej til 
nogle ting , den anden spurgte om , men så 
begyndte han at tale og spurgte blandt andet , 
hvad vennen syntes om mig . Og så 
. .  . ja de gør dem intet begreb om , det der 
så blev sagt . Det var såmænd ikke alene 
mig , der måtte holde for — næsten alle 
yngre damer i byen blev gået igennem  . . . 
Ja misforstå mig ikke , det var ikke , at de 
sagde noget om vor karakter , nej , men vi 

blev omtalt som vi var .  .  . Heste eller andre 
kreaturer — ja det var sådan en bunke 
råhed og væmmelighed , der kom frem , og 
alt sammen i den roligste tone af verden , 
som om det var noget ganske naturligt . 
Noget af det forstod jeg ikke rigtig , men 
det jeg forstod var også nok . . .jeg har 
ikke for ingen ting levet på landet , løbet 
om i borgerstuen som barn  . . . De kan tro , 
børn lærer på den måde meget , man ingen 
anelse har om  . . . og så mine — de mennesker , 
jeg har set her ude , de har jo heller 
ikke altid været så grumme fine , så jeg 
vidste jo nok måske mere , end mange unge 
piger i byerne , om mændene og deres vaner 
— men jeg tænkte al tid , det var undtagelser 
her ude , egnen her var ualmindelig 
rå — og jeg véd ikke hvordan det er , man 
glemmer alligevel det meste af den slags , 
når man kommer ud og er sammen med 
mænd , der er høflige og dannede som nu 
Beck  .  .  . men når det så vælter sådan 
lige op imod en , du gode gud ! — nej , mændene 
er nogle  .  .  . 
Hun tav . Hun havde talt i en ophidset 
tone . Nu kom Jensens sindige , dybe stemme : 
ja , de må nu heller ikke skære os alle 
over én kam  .  .  . 
Nej , der er ganske enkelte undtagelser , 

som de — de er blevet opdraget meget ene , 
har måttet arbejde strengt  .  .  . men de fleste 
andre  . . .  ! Jeg kan jo alene vide det af , at 
Beck er netop et af de unge mennesker , der 
har en mængde venner — han er lige frem 
hovedet for en hel skare unge mænd , de er 
naturligvis alle sammen som han , mere eller 
mindre  . . . og véd de hvad , jeg tror , at 
enten er de unge mennesker nu til dags 
sådan , eller de er som en , jeg en ganghørte 
tale om at gifte sig . Der var en anden , 
der sagde , han troede aldrig , han fik nogen 
kone ; så siger denne , jeg tænkte på : 
så ? Det er da løjerligt , og det er ufornuftigt ; 
man bør skam gifte sig , når man er 
så vidt , man kan ernære en kone , det giver 
en mere stadighed , man passer sine ting 
bedre , når man véd , der er andre , man arbejder 
for , og så er det også rart at have 
en til at hygge om sig , når man bliver ældre 
 . . . ja han sagde meget mere af samme 
slags , som jeg ikke husker , men det var da 
så tydeligt , at det kun var for fordelens 
og bekvemmelighedens skyld , han ville gifte 
sig — han var kun fire og tyve år , men 
der var noget så sat og fornuftigt over ham , 
han talte i reglen kun med de ældre , og 
alle sagde , han var sådan et håbefuldt 
menneske  . . . og sådan noget lignende 

som han har jeg også truffet nogle gange 
til , så det er vist ikke så sjældent  .  .  . 
Jeg kan kun ikke forstå , hvorledes de , 
der er så ung , så tidlig er kommet til at 
gå sådan om og gøre iagttagelser — 
å , når der er den slags forhold i 
hjemmet , som hos os , så lærer børn tidlig 
at bruge deres øjne — men man har ikke 
godt af det , man bliver så gammel og klog 
længe før tiden  .  .  . skønt , når verden nu 
en gang er , som jeg tror den er , så er det 
vel dog det bedste , man får det at vide i 
tide — men behageligt er det ikke ! 
Hun sukkede træt . Der var i det hele 
noget håbløst , opgivet i hendes stemmes 
tonefald . Nu fortsatte hun ganske langsomt , 
stødvis , med let dirrende stemme : 
men kan de så ikke forstå , at et menneske 
som jeg bliver led og ked af det hele , 
— netop jeg , der så gerne ville arbejde , 
ville foretage mig noget , når jeg bare vidste , 
hvad det skulle være  .  .  . men jeg har jo 
aldrig udsigt til at komme til at leve anderledes 
end jeg nu gør . Moder er rask og 
sund og kan leve længe , og hun vil ikke af 
med mig — det eneste skulle være om jeg 
blev gift , men nu vil jeg ikke giftes , ikke 
på nogen måde — og så skal jeg altså 
gå her hjemme og bestille ingen ting og 

ærgre mig  . . . å  ! jeg har fler end en gang 
prøvet på at tage livet af mig — ja de 
behøver ikke at fare sammen , jeg gør det 
ikke , for nu véd jeg , jeg ikke kan  .  .  . jeg 
har prøvet på det med en pistol og en 
gang med noget stryknin , jeg havde fået 
fat på , men jeg kunne ikke  .  .  .jeg véd 
ikke , hvad det var , det var ikke gud , ham 
var mine tanker langt borte fra , det var vel 
egenlig , at jeg ikke turde — i hvert fald 
véd jeg da , det kan ikke mere nytte at forsøge 
på det  .  .  . 
Hun rejste sig med et ryk . 
Så ! nu har jeg igen sagt en hel mængde , 
jeg hellere skulle beholdt for mig selv  .  .  . 
Å nej , det er for resten synd at sige sådan 
noget til dem — dem kan man da stole 
på  .  .  . men lad os nu komme hjemad , 
klokken er mange  . . . 
— samme dags aften indbød Aksel 
Jensen til at komme op på apoteket lørdag 
aften klokken ni . Apotekeren skulle den 
dag med de gamle kongsbaks til Ålborg , 
og så ville hans medhjælper benytte tiden 
til at forelæse sine venner — Jensen , madam 
Frandsen og Vilhelmine — sin lige nu fuldførte 
tragedie : kong Erik glippmg . 

v . 
Lørdag aften , mellem otte og ni , havde 
madam Frandsen travlt . Oplæsningen skulle 
gå for sig i hendes værelse , Aksels var 
endnu mindre og tarveligere . Nu satte madamen 
stolene hen til bordet , fyldte den lille 
sorte bliklampe med olje , pudsede og tændte 
den , rullede gardinet ned for vinduet , forsigtig 
passende på , at det ikke kom i kollision 
med gyldenlakerne , hentede så fire 
glas , af ulige form og størrelse , nede fra 
apotekerens spisekammer og tørrede dem 
og stillede dem på en bakke henne mellem 
dragkistens Mylr af porcellænshunde og 
glasengle . Så tog hun nogle kager op 
af en blikdåse , hun havde stående under 
sengen , ordnede dem i en lille pyramide 
på en tallerken og satte dem ind i det 
perlegrå klædeskab . Hun kastede nu et 
blik ind i sit lille sovekammer for at se , om 
hendes plejebarn , en seksårig pige , hun 

nylig havde taget til sig , sov rolig i sin lille 
seng ved siden af hendes egen store ; da 
hun havde set det rødmussede barneansigt 
med den halvt åbnede mund søvnmættet på 
den hvide hovedpude i natlampens milde 
skær , trak hun sig tilbage og satte sig på 
en af stolene med noget sytøj , mere af gammel 
vane end af lyst til i dette øjeblik at være 
flittig ; hun var spændt på gæsternes komme , 
Jensen havde aldrig før været inde i hendes 
stue . Derimod var hun ikke i spænding 
med hensyn til tragedien ; hun vidste i forvejen , 
at hvad hendes „ lille ven “ skrev , det 
måtte være yndigt . Men naturligvis glædede 
hun sig til at skulle høre det læst op af ham 
selv . 
Det var et ejendommeligt forhold , dette 
mellem madam Frandsen og Aksel . Som 
alle mennesker , der i en eller anden retning 
er særlinge , således følte også Aksel sig 
mest tiltrukken af og havde lettest ved at 
komme i sympatisk , forstående rapport til 
dem , der ikke var „ som folk er flest “ , stod 
lidt ude ved en kant af det menneskesamfund , 
de levede i . Nu var madam Frandsen 
agtet for sin hæderlige Vandel af de fleste , 
der kendte hende , og egenlige uvenner havde 
hun vel næppe , men hendes tysk-sentimentale , 
livfulde natur kunne kun finde såre få 

berøringspunkter med de tunge og træge 
jyske bønder , hun her var omgivet af . Og 
den forhenværende kammerjomfru hos en 
indvandret tysk familie og nuværende enke 
efter en landsbysnedker var ikke fin nok til 
at omgås egnens proprietærfruer . Ikke for 
det , hvad dannelsen angik var forskællen 
ikke stor , der var endog dem af de omtalte 
damer , som i virkeligheden havde lige så 
få kundskaber og absolut færre og lavere interesser 
end apotekerens husholderske , men 
„ de sociale forhold “ , og madamens tarvelige 
klæder , hendes latterlige tyske jargon . . .  ! 
Altså havde hun levet meget ensomt , 
indtil Aksel kom på Møllers apotek . Hans 
godmodige væsen vandt hende straks , og da 
så Aksel oven i købet lånte hende , den 
læselystne , sine egne bøger , skaffede hende 
flere fra et lejebibliotek i Ålborg og endelig 
med en — måske ikke stedse helt 
ægte — interesse og opmærksomhed hørte 
på hendes talløse og uendelige fortællinger 
om hendes oplevelser som barn i Hamburg 
og senere som kammerjomfru  . . . ja så sluttedes 
venskabet fast og ubrydeligt imellem 
dem . I hver en kvinde bor der en trang 
til at være moder , bliver hun det ikke for 
børn , bliver hun det for små hunde , kanarifugle 
eller blomster . Madam Frandsens to 

børn var døde i en meget spæd alder , og 
hun havde siden siddet inde med et fond af 
opsparet moderømhed , et rigt forsynet skatkammer , 
hvis indhold hun nu øste ud over 
Aksel , som hun havde lært at kende , før 
hun tog den lille pige til sig . Og netop 
den Art moderomsorg , som hun viste ham , 
den med at hæge om ham på alle måder , 
sørge godt både for hans mad og hans 
klæder , den havde han jo aldrig kendt , så 
den var ham dobbelt kærkommen , de lune 
dunvinger , den skærmende spredte om ham , 
dobbelt bløde . 
Så var der også noget andet , måske 
det væsenligste , det bestemmende i dette 
forhold . Folk med Aksels natur trænger 
til beundring , de kan ikke undvære den . 
Men selvfølgelig ser de helst , at den kommer 
fra dem , de ikke helt ser ned på , ikke finder 
helt latterlige og ubetydelige . Nu var der 
ikke noget stort udvalg af beundrere her 
på Aksels egn , det var væsenlig kun Vilhelmine 
og madam Frandsen , Jensen til dels . 
Aksel måtte da se til at gøre det mest 
mulige ud af dem . Vilhelmine lod der sig 
nu en gang ikke stille noget op med , hun 
var god og hjælpsom , frem for alt frygtelig 
forelsket i Aksel — men det var også alt . 
Hæve en i ens egne øjne , nej , det kunne 

hendes beundring ikke . Naturligvis , det var 
rigtigt af hende , at hun beundrede , men derved 
blev det . Så var der madamen , og 
hende stillede forholdet sig straks langt heldigere 
med . Hun havde på sin vis en ret 
god forstand , desuden en dygtig portion følsomhed , 
der blandt andet slog ud som en 
stærk modtagelighed for al slags poesi , både 
den virkelige og den titulære , det kunne Aksel 
ikke skjule for sig , han reddede imidlertid sin 
beundrerinde og det plus , hun lagde til hans 
selvagtelse , ved at skyde skylden for hendes 
usikre smag på mangelfuld opdragelse . I 
en fart fik han hende oppyntet til en ganske 
sjælden begavelse , en kvinde med eminente 
evner , kun uudviklede , aldrig retlédte — men 
havde den kone gået i en ordenlig skole , 
så skulle de bare have set ! ( 
dette var det : de to gensidig sættende 
hinanden langt højere end rimeligt var , hun 
blindt og i ærlig tro , han ved en kraftanstrengelse , 
en daglig gentagen skubben hende 
i vejret , hun skulle nu være der oppe . 
.  . . De kom , de fremmede  ; Aksel havde 
været beskæftiget i apoteket lige til nu , nu 
fulgte han Jensen og Vilhelmine op ad trappen , 
anråbende i stilhed sin skytsånd om 
fra nu af aftnen igennem at lade ingen 
trænge til medicin eller købmandsvarer . 

madam Frandsen nejede for de fremmede . 
Ach gu’ , min søte engel  ! udbrød hun , da den 
skikkelige Vilhelmine , som hun havde fortalt 
historier og pyntet dukker til som barn , gav 
hende et Kys . Så hilste hun særskilt på 
Jensen . 
Den er den første gang , jeg ser dem 
her ; ja , ja , de vil ikke bery* ) den — tror 
de ikke , den bliver yndig , den vi får at 
høre i aften ? 
Jo — jeg glæder mig meget til at høre 
Aksels tragedie . Men hvor de har det 
hyggeligt her , madam Frandsen  ! og sikke 
mange kønne billeder ! 
Ja , ikke sandt ? Ved de hvem den er ? 
Den er min fødeby , Hamburg . En yndig 
by , forsikrer jeg dem , og den har al tid 
holdt med de danske mod de tyske ! 
Jensen glædede sig utvivlsomt meget over 
denne uventede forøgelse af sin historiske 
•viden , måske dog endnu mere over at blive 
underrettet om , at lyngkvistene over billedet 
neden under Hamburg , dem havde madam 
Frandsen selv plukket ude på „ den store 
ville jyske hedning “ . 
Aksel var forlegen over at skulle læse 
op ; han havde en fornemmelse af , at han 
måske ville synes affektert , når han læste 
* ) o  : angre ( bereuen ) . 

med den patos , som dog burde til , og han var 
i det hele ikke aldeles vis på , om Jensen syntes 
om dette arrangement med oplæsningen 
og madam Frandsen , og om han ville synes 
om tragedien  .  .  . havde han kunnet se ind i 
sin vens sjæl , ville han utvivlsomt være blevet 
beroliget , det mægtede han jo imidlertid ikke . 
Han søgte nu at dække sin forlegenhed ved 
et påtaget humoristisk sving , som var det 
hele kun en spøg , tragedien en bagatel , der 
ingen ophævelser var værd . 
Jeg ser ingen snore under loftet , sagde 
han , idet han anbragte sig på en stol ved 
bordenden og trak lampen tæt hen til sig . 
Snore ? Men kære ven , til hvad ? spurgte 
madammen ilfærdig og med et usikkert udtryk 
i ansigtet . 
Til at hænge de lommetørklæder til Tørring 
på , som mine tilhørere græder pjaskvåde 
af rørelse i aften . 
Hvordennis mener de ? ( hun forstod ham 
ikke straks , — men så gik der et lys op 
for hende  : ) å , ha , ha , ha  ! De er utmærket , 
de er utmærket ! 
Vilhelmine lo , så hun var ved at sprænges , 
Jensen smilede . 
Så sad de fire da rundt om bordet , 
Jensen og Vilhelmine , som de fremmede , i 
sofaen med det overstoppede betræk . 

Aksel rømmede sig og begyndte  .  .  . 
Idéen til sin tragedie havde den unge 
forfatter fået på følgende måde : hans 
historielærer i latinskolen havde været en 
af de tænksomme pædagoger , der meddeler 
eleverne en mængde hypoteser , andres og 
egne , for ret at gøre dem begribeligt , hvor 
lidet oplysende lærebogen er , og hvor lykkelige 
de må prise sig for den alvidende lærer , 
de har fået , som kan sige dem så 
mange gode ting . Blandt andet havde han 
udviklet for dem , at efter al sandsynlighed 
— han personlig var overbevist derom — var 
den gængse opfattelse af kong Erik glipping 
som en slet og uduelig person aldeles 
vrang og skrev sig fra de kæmpeviser , som 
var forfattecle af marsk Stigs tilhængere . 
Når man så’ rigtig efter , ville man finde , 
at der f . Eks . intet bondeoprør havde været 
under Erik glipping , som under de nærmest 
foregående og efterfølgende konger . Han 
måtte altså have været god mod menigmand 
og værnet ham mod adelens brutalitet , 
herfra skrev sig så dennes had imod 
ham . Der var heller ingen uægte sønner af 
Erik nævnet i historien , fortællingerne om 
hans løsagtige levned var da sagtens også 
bagvaskelse . Kort sagt , Erik glipping står 
8* 

for det uhildede blik som en af historiens i 
sandhed tragiske skikkelser ! 
Således havde historielæreren sluttet , 
og Aksel var under sin gennemsøgen af 
Danmarks kongerække ( mindre end konger 
kunne det ikke være ! ) for at finde et æmne 
ved denne myrdede fyrstes navn kommet 
til at mindes hine ord  ! De foregående 
forsøg på at gøre en tragedie ud heraf 
var mislykkede ; måske ejede han det magiske 
ord . der løftede den skat af poesi , 
som utvivlsomt lå gemt her , af storslået 
tragisk poesi . 
Og han havde da givet sig til at skildre 
kong Erik som den ædle folkeven , der på 
alle måder søgte at ophjælpe almuen af 
dens fortrykte tilstand , og som så ganske 
vist hertil betjente sig af for voldsomme midler , 
også under tiden nødtes til at bryde et 
adelen tilforn givet løfte . Og ofte forstod 
heller ikke folket , som han ville hjælpe , 
ham . Det var just det tragiske , han var født 
i en rå , uoplyst tid , som ikke forstod ham . 
Kærlighedsforholdet til hans ædle hustru 
var tragediens eneste lyspunkt ; der var en 
scene mellem de to og tillige børnene , en 
lille familieidyl umiddelbart før kongen går 
på jagt ved Finderup , som virkelig hentede 
så mange tårer frem af damernes' øjne , 

at en snor under loftet slet ikke havde været 
af vejen . 
Jo , det var sindrig udtænkt , det hele , og 
så var det alt sammen i sådanne yndige 
Vers , mest femføddede jamber , men somme 
tider også vuggende daktyliske eller rask 
glidende trokæiske Vers . 
Oplæsningen var forbi , klokken var blevet 
over elleve . Aksel foldede langsomt manuskriptet 
sammen og så’ spørgende , usikkert 
smilende , på de andre  : 
nå , hvad synes i så ? 
Dajlig ! Dajlig ! råbte madam Frandsen , 
rejste sig og løb hen og trykkede hans højre 
hånd mellem begge sine . 
Ja det er ved gud det yndigste , man 
kan tænke sig ! sagde Vilhelmine ; og så 
storartet og glimrende og alt sådan noget . 
Ja , du skal have tak ! sagde Jensen og 
rakte Aksel sin hånd , jeg synes , det var 
kønt . 
Er det virkelig din mening ? spurgte 
Aksel henrykt , rød i hovedet . 
Ja , det er det rigtig nok . 
Og det var det også . Det rare menneske , 
kritisk anlagt var han nu ikke . At tragedien 
var et uoriginalt arbejde , uden karaktertegning 
 , uden dramatisk effekt , det 
anede han ikke . 

nu satte madamen vin og kager på 
bordet . 
Må jeg nu også traktere ? sagde hun . 
Den er rigtig nok kun so en ganske lille 
ting  .  .  . 
Gud , madam Frandsen ! sagde Aksel , 
han havde intet vidst af dette . 
Vinen var købt af madamen hos apotekeren . 
Den kaldtes på etiketten portvin , 
og den smagte som brændevin med rosinstilke 
og blæk i , synderlig andet var den 
vel heller ikke lavet af . Det gjorde imidlertid 
ikke noget . I alt skuende guder  ! når 
er en skål blevet drukket med renere hjerter , 
i ærligere vilje , end digteren Aksel 
strøms blev det denne aften af disse tre 
gode , trofaste mennesker , hvis øjne og kinder 
glødede i oprigtig begejstring , da de 
stødte deres glas mod hans  ?  ! Kunne du 
ikke , du med rette krænkede vingud , kunne 
du ikke ved at skue ind i disse menneskers 
hjærter og nyrer have fået lyst til at 
glemme dine krænkelser og forvandle denne 
sælsomt ildesmagende blanding til en eller 
anden gudedrik ? Og endelig du ! almægtigste 
muse for alle poeter ! kunne du mon 
ikke have ladet dig bevæge til , når du 
rigtig havde vidst , hvad det drejede sig om , 
at lønne denne uegennyttige barnetro på 

et mislykket værk ved én gang at lade 
nåde gå for ret og ved et lille mirakel 
lade værket blive det , de troede det var , et 
sådant , der griber og river med sig alle 
dem , der kommer det nær ? Kunne du ikke ? 
Ak ! Guderne er døve , og troen flytter 
hverken bjærge ud af verden , når de en 
gang er der , eller talent , geni ind i et værk , 
hvor de aldrig nogensinde har været . 

vi . 
Du skulle snart igen gå over til helmerslund , 
sagde Jensen en dag til Aksel , de 
synes godt om dig der ovre . 
Så ? Det troede jeg ellers ikke . Herrerne 
længes i hvert fald næppe efter mig . 
Herrerne ? Nå , jeg véd dog ikke — ja , 
nu du siger det , kommer jeg til at tænke 
på , at det kan for resten gerne være , det 
kun er frøken Parsbjærg , der har talt om 
dig , men hun syntes godt om dig , det er 
vist ; hun spurgte , hvordan du var , og så 
sagde jeg — sådan min mening , og hun 
troede , at den var rigtig . Så gå du bare 
der over ; om også de andre ikke har nogen 
særlig interesse for dig , så er de dog virkelig 
gæstfri og vil gerne se fremmede hos 
sig . Og bliver du først mere kendt med 
frøkenen , vil du have megen fornøjelse af 
det , hun er et herligt menneske . 

omtrent det samme havde han sagt om 
Aksel til Karen : 
han er et herligt menneske , meget begavet , 
og så har han læst så meget . 
Det var påfaldende , så mange herlige 
mennesker Jensen kendte . Måske lå det 
ikke alene i hans uerfarenhed ; eller er det 
ikke så , at somme mennesker har noget ved 
sig , der ligesom drager med magt det gode , 
og næsten kun det , frem af dem , de kommer 
i berøring med , nøder dem ved en ubestemmelig , 
uforståelig tvang til for en stund at 
lægge bort det løjede og lavede , det fordringsfulde 
og det rå , for ved at samle sammen 
og nræsentere det lødigste , deres sjæls gemmer 
rummer , ret at tækkes hine , deres ufrivillige , 
ubevidste herskere ? 
Aksel kom fra nu af stedse hyppigere 
på helmerslund , og det gik virkelig , som 
Jensen havde spået : han fik fornøjelse deraf . 
Efter hånden , som hans forlegenhed tabte 
sig , talte han adskilligt der ovre og underholdt 
ved det , han sagde . Vel ikke herrerne ; 
de betragtede ham nærmest som en , der hverken 
gjorde fra eller til , ubetydelig og uskadelig , 
han var også som oftest tavs i deres 
nærværelse , men så tog han revanche hos 
damerne . Hans læsning , der mest havde 
bestået af romaner , skuespil og digte , 

kelte populære historiske skrifter vel også , 
havde forsynet hans hukommelse med en 
broget masse af anekdoter , småtræk , verslinjer , 
som med lethed hentedes frem ved 
alle nogenlunde passende lejligheder og ikke 
undlod hos damerne at gøre indtryk af en 
imponerende kundskabsfylde , der var dobbelt 
beundringsværdig hos så ungt et menneske . 
Jensen havde ganske manglet denne evne til 
at ågre med sit pund , han havde også absolut 
kedet Fru Parsbjærg , der ikke som Karen 
kunne se og brød sig om det dygtige og 
brave i hans karakter . Aksel gjorde lykke 
og var glad ved det . Kunne end fruen under 
tiden få anfald af at være majestætisk 
og i en streng tone hævde visse principer , 
som hun fandt krænkede eller noget let behandlede 
i en eller anden af de småhistorier , 
Aksel fortalte , så var det noget , man kunne 
lade glide af sig og have det lige godt for 
det . Enkefruen var til syvende og sist dog 
ikke mere end et menneske , der ville mores 
som alle andre dødelige . Og så var det 
unægtelig noget andet at spille en rolle og 
blive applauderet på helmerslund , i en af 
vore ældste adelsfamiliers skød , end hos en 
familie som kongsbaks , så lidet dannet , så 
uoplyst . Udannet , uoplyst , ja for det var naturligvis 
på det punkt , den afgørende forskæl 

var , sagde Aksel til sig selv , når han 
foretog den opstillen , afpudsen og belysen 
sine egne handlinger og tanker , uden hvilken 
intet menneske ville kunne holde tilværelsen 
ud , hver et ville synes sig alt for 
uendelig lav og ussel . Det , at de ene var 
adelige , de andre borgerlige , nej , det gjorde 
intet til sagen . Aksel endte al tid med at 
blive enig med sig selv om det . 
Sommeren lakkede mod enden . I haverne 
stod træerne tyngende fulde af frugt , 
som sol havde kysset sødme i , og på markerne 
var kornet ved at modnes . Der var 
noget andet , som også var ved det , men 
uden at noget øje så’ det , ja uden at de , 
for hvem det modnedes , havde nys derom . 
Det var Aksels og Karens elskov til hinanden . 
De vidste det ikke , nej for først den , 
der alt en gang har elsket , véd hvad sygdom 
han er grebet af , når den atter kommer . 
Første gang , da véd man det så lidt 
som fugleungen véd , hvad det er , der vokser 
frem ved begge dens sider ; men så en dag 
er det vokset helt ud , og den sidder på 
redens rand og ser ud og ville så gerne , 
så gerne til de andre fugle i træet dér 

borte , og den prøver uden at vide hvor den 
får modet fra , og den mærker i frydfuld 
undren , at vingerne bærer den vidt , vidt 
hen over mark og veje , så frit og højt til 
vejrs , så kongelig højt . 
Men så vidt var de to ikke endnu , de 
havde ikke endnu følt , at vingerne var vokset 
ud . De gik kun og syntes , der havde aldrig 
været den stund , de var så glade som nu , 
hvor alt gik så let og glat og fremtiden 
var , ikke lys eller forjættende , nej de tænkte 
slet ikke på det , men den var ligegyldig , 
der var kun i dag , når vi to er sammen , 
og så den næste dag , vi atter kommer 
sammen , og sådan fort videre . Men et held 
uden lige var det , at enkefruen just på 
denne tid var på et længere besøg i Ålborg ; 
hendes skarpe blik ville tingenes virkelige 
stilling ikke være undgået . Brødrene 
var ikke så skarpsynede , så’ ligefrem heller 
ikke synderlig meget til de to , for de var , 
når de var sammen , mest i skoven . Dér 
mødtes de på aftalte tider og steder , hyppigst 
på den skrænt ved den lille sø , hvor 
Aksel havde ligget hin formiddag , da Karen 
betroede Jensen sine sorger . Så læste han 
højt for hende , eller de talte sammen . Ofte 
gik de sammen om i skoven , helst ad de 
dunkle , afsides veje , hvor græsset får lov 

at gro , og foden glider på den glinsende 
fugtige jord , som solstrålerne ikke kan få 
lov at tørre sidste regnskyls væde bort af 
for de mange grene , der søger at nå hverandre 
tværs over vejen . Eller de gik gennem 
krattet ud på de åbne sollyse pletter , 
hvor blåbærrene flokker sig om de mosgroede 
træstubbe , som ville de sige : kom og 
sæt jer ! spis og vær glade ! og de to kunne 
sidde helt tavse , åndende langsomt , med 
halv åben mund , den friske , krydrede luft 
ind i sig , stirrende ud for sig , og pludselig 
rører den ene ved den andens arm og siger 
sagte : se , se ! der kommer et dyr ovre ! Og 
der kommer et , to , somme tider tre dyr frem , 
med de blankbrune skind glinsende i sollyset , 
og de strækker de smidige halse med de 
vakre , klarøjede hoveder frem , lytter , spejder . 
Gå i kun roligt , selv om i har set de 
to på træstubbene  ! Hav ingen frygt ! Han 
har aldrig skudt en bøsse af , og hun har for 
længst hængt sin på væggen der hjemme 
for ikke mere at tage den ned ; når man ikke 
længer er ene , følende sig ulykkelig , så jager 
man ikke , så lader man alt uden om sig i 
fred . 
Hvordan var det kommet så vidt med 
de to ? Ja , det var ikke så , at en dag så 
sagde en af dem det og en anden det og så 

elskede de hinanden , nej , som ude i havet , 
dér ser en dag solen noget , som ikke var der 
før , og bølgerne skyller måske atter over 
det , flere gange , men det kommer dog al tid 
frem igen , stentræet , den tusendgrenede søjle , 
som de talløse smådyr har bygget på i 
århundreder , den har omsider nået vandskorpen . 
Og de rullende bølger bringer stumper 
og stykker af andre koralrev , vragplanker , 
løsrevne træstammer og meget andet 
med sig , og kokosnødder hvirvles der op , 
spirer , slår rødder , og frøkorn kommer 
flyvende gennem luften , bårne på de lette 
dun , der hænger ved dem , som på vinger , 
hver dag , hver time ser noget nyt komme 
til — og der kommer den stund , hvor alle 
siger : her er en 0 ! og det er der også , en 
0 , der bærer skyggende skove , skærmende 
ly for suk og sorg , for latter og lyst , en 
0 , der kan være tom på liv , men som også 
kan rumme hele et menneskelivs unævnelige 
kval og jubel . Alt det er der , men når 
var det der først , og når var det der ikke ? 
Når blev revet 0 , hvad time og hvad sekund ? 
Ingen véd det , ingen kan vide det . 
Sådan også med deres kærlighed . Hun 
gik dér , den unge pige , med alle kvindens 
brændende længsler , al ungdommens higende 
udvé frosset i skindød af omgivelsernes 

kulde , krammet i afmagt af rå og plumpe 
hænder . Men det var kun skindød , og det 
var kun afmagt , ikke død , ikke sjælløshed , 
nej , lad der komme varme om denne sjæl i 
ligdragt , lad den gennem dvalens dække 
høre et hjerte banke sig i møde , og se , den 
vil vågne op og kaste det hvide hylster og 
stå dér , friskere og kækkere end nogensinde . 
Og han gik dér , den unge mand , også med 
higen og kærlighedstrang i sin sjæl , med 
lyster efter det ny , ukendte , med hengivende 
svaghed over for hver den , der kom ham 
venlig i møde med en syg fantasi , der snappede 
efter næring fra' det virkelige liv efter 
nu så længe at have levet af bøgernes magre 
kost  . . . og til syvende og sist kan det hele 
siges med de ord  : de vare unge , de var kønne , 
de var af forholdene anviste på hinanden , 
og de var ene . 
De var ene . Jensen var alt for en tid 
siden ved sommerferiens begyndelse rejst til 
København for at studere . Og Vilhelmine ? 
Ja Vilhelmine  ! 
Aksel lå en aften i sin seng og tænkte 
på noget , han havde gjort den dag . Det 
var efter middagsbordet hos kongsbaks , han 
havde spist dér nede , men skulle atter op 
til apoteket . Men så kom Vilhelmine til 
ham ude i entréen , da han var ved at tage 

sin hat for at gå , og hun hængte sig om 
hans Hals , skønt han ville afværge det , og 
hun græd over , at han aldrig mere ville 
møde hende i ellekrattet . 
Jeg har ikke tid , det har jeg jo sagt 
dig så tit  .  .  . 
Din tragedie er jo færdig og indleveret 
til teatret for længe siden . 
Ja men , jeg studerer sprog nu — å du , 
det tager en rædsom tid . 
Nej , sig hellere , det er fordi du ikke vil 
komme , for det er det ! 
Næ  . . . jo for resten ! 
Han mandede sig pludselig op ; det blev 
ham med ét klart , hvad han i dette øjeblik 
burde føle og sige , han ligesom læste det 
hele op af en bog . 
Jo , du har ret , vedblev han , idet han 
med magt fjernede hendes arme fra sin 
Hals og trådte et par skridt tilbage , seende 
med lidt sammenknebne øjne på hende . 
Hun stirrede imidlertid så underligt på 
ham , at han foretrak at se på sine negle , 
men så gik det også flydende , næsten hæsblæsende 
 : 
det kunne ikke gå , dette her med os 
to , det var nogle børnestreger . Jeg indrømmer , 
det var min skyld fra først af , jeg skulle 
ikke have kysset dig den gang . Men jeg 

véd ikke  .  .  . Du så’ så nydelig ud i baldragten 
og var så rar den dag  .  .  . nå , 
det er nu det samme , galt var det , og jeg 
beder dig om forladelse for det . Men fra 
det øjeblik af må du indrømme , at det var 
dig , der gjorde det meste , ikke sandt ? 
Han så’ op på hende , overlegénhedsfølelsen 
gjorde ham stærk . 
Jo , jo ! sagde hun , jeg nægter jo ingen 
ting . 
Du trykkede min hånd , når du kunne 
komme til det , og kom farende og kyssede 
mig og fik mig til at møde dig i ellekrattet , 
ellers kunne du ikke sove om natten og gud 
véd alt det ! og du fandt på , vi skulle være 
dus  .  .  . men som sagt , nu må det have en 
ende . Jeg gik en tid i det som i en rus . 
Herregud , man er ung og  .  .  . men nu har 
jeg tænkt alvorlig over det , og jeg indser , vi 
kan ikke forsvare at blive ved på den måde , 
hverken for min eller din æres skyld  .  .  . 
Vi må også fra nu af sige de , alt må 
være som straks da jeg var kommet her , vi 
er gode venner  .  .  . gode venner — ja , det 
og ikke mere ! Vi er vel enige ? Farvel ! 
Og han stødte hende hårdt , næsten råt 
fra sig , da hun atter ville kaste sig om hans 
Hals , og ilede ud af døren . Hun fo’r efter , 
rev døren op og så’ ud , men han var alle- 


rede langt borte ad apoteket til . Hun ville 
så gerne have haft bare én ting sagt , om 
han kun havde givet hende tid der til : at 
hun vidste så godt , hvorfor det var , han 
ikke mere brød sig om hende , det var for 
den ækle , indbildske Karen Parsbjærgs skyld , 
han var jo dér ovre hvert øjeblik . Og det 
kunne såmænd også være det samme , når 
han bare ville være ærlig og tilstå det , men 
hele den lange præken , han havde stået og 
holdt for hende , den troede hun ikke et 
muk af ! 
Alt det fik Vilhelmine , som man ser , ikke 
sagt , og det pinte hende . 
Men også Aksel var der under hans natlige 
overvejelser noget , der pinte , og det uagtet 
han havde fået sagt så mange gode ord 
nede i kongsbaks entré . Der var noget i 
ham , der forlangte at mættes med grunde 
for , at han sådan brat og hensynsløst havde 
brudt med Vilhelmine , beviser for , at han 
havde handlet rigtig og ikke i grunden som 
en slyngel mod denne unge pige . Og han 
havde ondt ved at finde grunde og beviser 
nok , det blev ved at kræve og kræve , kunne 
ikke blive mæt , krævede atter . Å , men den 
jesuitiske kasuistik , der lærte , at når man 
var i tvivl om en handlings tilstedelighed 
og så kunne finde bare én hellig morallærer , 

der intet havde imod den , så kunne man 
trygt begå den — den lære var grundet i 
et dybt kendskab til den menneskelige natur , 
og man skulle nødig håne jesuiterne for 
den , snarere takke dem , fordi de har sat det 
i system , vi dog alle , om end famlende og 
uvisse , af og til praktiserer . Aksel gjorde 
det nu . Han kom pludselig til at tænke på , 
at han var jo digter . Og for digtere gjaldt 
ikke de samme morallove som for andre dødelige , 
kunne ikke gælde , for sådanne åndens 
udvalgte krævede i følge deres natur ganske 
anderledes , langt mere afvekslende indtryk 
og oplevelser end den store , sløve mængde . 
Og de måtte have lov til at indgå og atter 
bryde forbindelser , erotiske som andre , om 
ikke for andet , så for at få stemninger , 
studere de forskællige følelser . Og med en 
beskeden paralel mellem sig og Goethe , Vilhelmine 
og Friederike von sesenheim , faldt 
Aksel i den gode samvittigheds trygge søvn . 
Vilhelmines søvn derimod var ikke tryg . 
Hun så’ i forvirrede , sælsomt sammenblandede 
drømmebilleder hele sin kærligheds 
historie danse forbi . Nu stod hun der i baldragten 
ene i stuen med ham , hun havde 
elsket omtrent fra første møde , fordi han var 
den kønneste og den mest kloge og den høfligste 
unge mand , syntes hun , hun havde set 

— de var ene , han dansede ikke og skulle 
passe apoteket den aften , medens Møller 
svingede sig med de andre . Men nu , lige da 
Aksel skulle til at gå , og gæsterne snart 
kunne ventes , kom hun løbende og sagde : 
de skulle dog se mig ! Han sagde : når 
jeg ser dem sådan , fortryder jeg , jeg ikke 
danser , og så kom hendes venlige ord : jeg 
skal tænke på dem og savne dem i aften ; 
jeg ville moret mig bedre , hvis de var her , 
og jeg skal sende dem et stykke kage og 
noget vin op siden i aften !  . . . og så var 
det , han bøjede sig ned og kyssede hende 
— og så var det hele dér  ! . . . Nu var hun 
i ellekrattet , ventende ham , ventende og lyttende , 
men han kom ikke  .  .  . hun var i 
stuen med ham og de andre , passende på 
ikke at se for meget på ham , å men hun 
kunne dog ikke lade det være , så meget 
som hun vist helst havde skullet , hun måtte 
se hen på ham så tit og ofte , for han var 
og blev så køn som ingen anden  .  .  . så 
køn  . . . og kær og god  .  .  . Aksel ! 

vil . 
Den sekstende september var det Erik 
Parsbjærgs fødselsdag . Den skulle højtideligholdes 
ved et stort middagsselskab , 
som tillige var en slags indvielse af den ny 
æra , der var begyndt for „ Godsejeren “ og 
hans kreds ved at helmerslund nu på ny 
var blevet ham overdraget . 
Både Møller og Aksel var indbudne til 
gildet , og der var i den anledning hentet 
en mand fra det nærmeste apotek til at 
passe Møllers denne dag . Det var i feststemning , 
de tvende begav sig over til helmerslund . 
For Aksel var det at skulle være 
sammen med Karen det oplivende , for hans 
principal havde udsigten til , ja visheden om 
et fortræffeligt middagsbord en anselig part 
med i glæden , men naturligvis også frøken 
Parsbjærg , også hun ! Begge nød de , om 
end på forskællig vis , det velvære , som det 
giver at gå ikke for hurtigt en varm høsteftermiddag 

gennem en frugtbar egn . Især 
Aksel var sig dette klart bevidst , han gik 
endogså og tænkte på at gøre et digt af 
det hele , naturomgivelserne og hans vandring 
i dem til hende , hende  .  .  . bare han 
dog kunne få fat på en eller anden pointe 
at bygge det over , lidt natursymbolik eller 
sådan noget ! Versemålet , et daktylisk , vuggede 
sig allerede i hans hoved , men det 
ville kun føje sig om enkelte linjer som disse : 
over de gyldne , de frodige marker 
vandrer jeg frejdig  .  .  . 
„ Vandrer jeg frejdig “  . . . ja , se dér var 
det straks ! hvad nu ? „ Ad markstien hen “  . . . 
Nej , det kunne på ingen måde gå , så fik 
man mark to gange lige oven på hinanden 
— der måtte findes noget andet . Men dette 
andet syntes at være forbistret langt borte . 
Og han så’ sig om for muligvis at finde det 
i naturen . Der svirrede noget glinsende sort 
og hvidt hen over Marken dér borte , det var 
en skade . Den så’ godt nok ud , men den 
kunne dog ikke bruges i digtet . Og sådan 
gik det med alt , hvad han fik øje på , det 
var god staffage , men pointen , pointen ! Og 
inden han så’ sig for , var han i alléen , der 
førte op til helmerslund , hvor der på den 
ene side var popler med store gule pletter 
i de sortgrønne kroner , ligesom falmede , og 

på den anden asketræer med hvidgrønne 
duske mellem de mørkere blade . Og alle 
havde de kviste og blade behængt med 
vissengrønt hø og gyldne halmstrå , som de 
havde rapset fra de forbikørende læs . 
Og nu var apotekeren og hans medhjælper 
ved hovedindgangen til helmerslund , 
hvor to store gule hunde rasende sled i deres 
lænker , gøende som søgte de at overdøve 
hinanden ; men medhjælperen havde 
endnu intet digt fået lavet , ej en gang et 
eneste bitte Vers . 
Middagsmåltidet var endt , langt om 
længe . Man var kommet igennem det , som 
man kommer gennem alle lignende , først med 
tavshed , trykkethed og forretningsmæssig 
spisen , så med et hurtigt stigende crescendo 
af snakken med sidemænd og talen tværs 
over bordet , Hosten og rømmen sig for at 
gøre fjernt siddende venner ( eller fjender ) 
opmærksomme på , man vil drikke glas med 
dem , og så råben på tjenere , klingren 
med glas , latterskrald og latterhvin , skrigen 
op og tyssen på , vrøvl og larm og lystighed . 
Og af og til en tale . En kordial hilsen 
til gæsterne fra værten , en alvorsfuld , 

men med smag serveret skål for denne af 
en af administratorerne , en poetisk tale for 
enkefru Parsbjærg , en ditto som knækker 
over på halvvejen ( det er Møller , der holder 
den ) for frøken Karen , fint skæmtefulde og 
lovlig groft humoristiske skåler — alt i alt 
hvad man har hørt hundrede gange før , 
måske en enkelt gang lidt siettere , måske 
lidt bedre . 
Og der er blevet drukket vældigt . Kongsbak 
har alt ved bordet været upassende fuld , 
og man har benyttet sig her af til at putte 
ham en skrællet appelsin i baglommen „ til 
de små “ . Man véd , at han plejer at stikke 
dygtigt til sig af konfekt og kagestumper 
for at forsone mutter , officielt kaldet „ de 
små “ , når han kommer hjem med „ for megen 
gas oppe “ , og man vil nu berede ham en 
lige så glædelig som fint udtænkt overraskelse . 
Den kommer hurtigt ; da han efter 
bordet med sin sidemand og mundskænk 
Mogens under armen vakler ind i rygeværelset 
og dér mere dratter om end sætter sig 
i en lænestol , farer han op straks igen med 
en ed og griber sig bag til : appelsinen er 
blevet mast under hans vægt og har med 
sin kølende væde skaffet ham en næppe 
behagelig , men måske ret gavnlig fornemmelse . 
Gavnlig , for så vidt som han et 

øjeblik bliver nogenledes ædru . Kjolen bliver 
nu sendt ud til jomfruen for at skylles 
med koldt vand ; dens ejer må en stund 
til de andres billige glæde figurere i skjorteærmer . 
Senere hen fortsættes drikningen , og 
godsejeren bringer blandt andet to store 
pokaler , fyldte med noget , som han kalder 
„ en uskyldig , lille læskedrik “ , og som han 
opfordrer de to administratorer til at tømme 
på hinandens sundhed . Disse to mænd , en 
prokurator og en proprietær , der ellers er 
de bitreste fjender og i sognerådet ofte er 
ved at komme til rigtig slagsmål , de står 
nu i en krog og omfavner og kysser hinanden ; 
bakkus har atter her gjort et smukt 
mirakel . 
De må fanden tage mig drikke dus i 
denne limonade  ! råber Erik , blinkende til 
Mogens og de andre . 
Ja ! lad os det ! stammer de begge . 
Og de tømmer pokalerne . Virkningen 
er ikke ganske den samme på hver af dem . 
Begge bliver de kort efter at have fået drikken 
i sig blakkede i ansigterne , med stive 
øjne , men den ene går ud af stuen og 
vender et kvarters tid efter , synlig lettet , 
tilbage — for at finde de andre flokkede om 
hans nye dusbroder , der sidder med sækfarvet 

ansigt i en lænestol , stiv som et stenbilled . 
Lægen , der har været blandt gæsterne , 
er i færd med at genoplive ham af besvimelsen , 
og omsider lykkes det også , men 
manden er så syg , at han må køres hjem . 
Han forvinder det nok ! siger Erik Parsbjærg 
til sine gæster ; det var sgu ingen gift , 
bare en lille kradser af champagne og Kognak . 
De andre vil da også helst tro , det er 
ikke så farligt — troede de det ikke , fik de 
jo ingen fornøjelse mere denne dag . Og det 
ville dog være synd . 
Aksel var ikke med i rygeværelset , han 
var hos damerne i havestuen , havde også 
spaseret lidt med dem i haven . Der var foruden 
de to dér fra gården endnu tvende , 
kusiner til Fru Parsbjærg , men adskilligt ældre , 
mellem halvfjers og firs . De gik ikke 
så lidt i barndom , og man skulle ikke 
syntes , der kunne være synderlig fornøjelse 
ved at nyde deres selskab i længere tid — 
for en gangs skyld kunne de være ret pudsige 
— , imidlertid forskrev enkefruen dem 
dog jævnlig fra Ålborg , hvor de boede , og 
havde dem så flere dage i træk hos sig . 
Sagen var , der kriblede dybest i den majestætiske 
dames sjæl en plagende fornemmelse 
af , at man mindedes hendes fortid , 
som jo havde været borgerlig og ikke sådan 

aldeles mælkehvid , og nu troede hun at pynte 
på sig selv i de fremmedes øjne , der især 
om sommeren strømmede ind på gården , 
ved at præsentere for dem : mine to kusiner , 
komtesse Ida lagerstolpe og komtesse Juliane 
lagerstolpe . For de var veritable komtesser . 
Deres moder , Fru Parsbjærgs faster , 
var blevet gift med en Greve , ætling af en 
svensk familie ; han var gud véd hvorledes 
kommet her til Danmark og blevet postmester 
i en jysk købstad . Hans to efterladte døtre 
levede i yderste tarvelighed af et lille legat 
på en kvist i Ålborg ; det viste sig nu med 
dem , som da heldigvis så ofte i denne verden , 
at man ikke skal dømme en tilværelse 
unyttig , før man har set den helt til enden ; 
hver en har dog i reglen sin mission . Disse 
to gamle kvinders var at styrke Fru Parsbjærgs 
selvfølelse ; det kunne de , bare ved 
deres navn , i en utrolig grad , og herregud ! 
Det var da al tid noget . 
Denne dag havde komtesserne , som de 
af alle kaldtes på helmerslund , paraderet 
stive og strunke , som dukker i et manufakturhandlervindu , 
ved middagsbordet . En gang 
imellem var der blevet brølt noget ind i deres 
døve øren , hvortil de havde nikket , som hovederne 
skulle gå af dem ; ellers havde de 
siddet og passet deres dont , den at spise 

næmlig , med en for deres alder overraskende 
dygtighed . Nu hvilede de på deres lavrbær 
og et par lænestole i nærheden af den 
åbne havedør ; lige over for dem sad deres 
kusine og Aksel , Karen stod i den åbne 
dør . 
Vi fik ikke hørt gøgen i år  ! sagde 
eller næsten råbte komtesse Juliane . 
Vi kan jo høre den i aften ! mente hendes 
søster . 
Å , véd du da ikke , den er allerede 
rejst ? sagde Juliane i en hånlig tone , hun 
var den ældste og den ledende . 
Det var ellers en af de tvendes hovedfornøjelser , 
når de var på landet ved sommertid , 
at få at vide hos gøgen , hvor længe 
hver af dem endnu havde at leve . Så skændtes 
de om , hvem der havde fået de fleste 
år , Juliane ville altid have dem , hun nærede 
en underlig hævngærrig følelse mod 
søsteren , fordi hun var det par år yngre , 
og hun ville absolut overleve hende . Ida 
vidste det godt , og under tiden , når søsteren 
lod hende sin overlegenhed alt for stærkt 
føle , kunne hun falde på at sige med et 
ondskabsfuldt smil : 
ja , nu taler du sådan , fordi du er den 
ældste , men i grunden ville du dog helst 
være den yngste . Men de halvtredje år og 

fire dage , jeg er yngre end du , dem kan 
du dog ikke tage fra mig . 
Denne uomstødelige sandhed forbløffede 
al tid Juliane , hun måtte smage lidt på 
den i tavshed . 
Godt var det , at de gamle søstre var 
enige i adskillige ting ; frem for alt var der 
et område , hvor de mødtes og assisterede 
hinanden med den mest rørende Iver . Det 
var rubriken dødsfald i aviserne . Så snart 
posten kom , fik Ida fat i en Avis ; hun så’ 
næmlig bedst og læste højt for den anden . 
De døde gik nu frem for alt . „ Lad os så 
få de døde ! “ råbte Juliane med kommandostemme , 
og så læste Ida dem op , både dem 
i København og omegn , og dem i provinserne . 
Var der ingen navne , de kendte , deriblandt , 
så var de lige frem fornærmede , den 
Avis havde jo narret dem i dag . Men var 
der så nogle , så var det endda ikke nok , 
nej , de var lovlig fordringsfulde , de forlangte 
af en korrekt afdød , en hedengangen efter 
deres kogebog , at han ( eller hun ) skulle 
være i ) en , de i det mindste havde kendt en 
nær slægtning af , 2 ) en , der var mindst seks-syv 
år ældre end de selv . Var vedkommende 
yngre , så var det jo mistrøstende ; når det 
gik sådan med det grønne træ , hvordan 
skulle det da gå med det tørre ? 

i dag kom posten som sædvanlig ved det 
lag halv ni og havde med sig en rar Berlinger , 
hvor der var et par døde i , som opfyldte 
endog komtessernes strengeste fordringer , 
den ene var en slags halvsvoger til 
dem og ikke mindre end elleve år ældre 
end de , se det var da endelig en gang noget 
at snakke om ! Og der blev snakket om det , 
ikke alene af komtesserne , men også af Fru 
Parsbjærg , som ved at høre navnet oplæse 
var kommet til at mindes , at dets bærer en 
gang for mange Herrens år siden havde 
gjort kur til hende , og nu nok ville høre 
lidt om ham hos sine kusiner , der vidste en 
hel del familiekrøniker . Midt under denne 
samtale kom Karen ind fra haven , gjorde 
en let bøjning for komtesserne og sagde : 
jeg har sådan en hovedpine , jeg vil 
først gå mig en lille tur og så tror jeg 
nok , jeg går i seng . 
Moderen rystede på hovedet , da hun 
var gået . 
Se sådan noget skulle nu min datter 
ikke gøre , men det er jo de unge pigers 
tone nu til dags ! sagde hun til sine kusiner . 
Ja , de unge piger ! lød det alvorsfuldt 
fra komtesserne , og så rystede de på ho- 
vederne . 

ja men frøkenen så’ virkelig dårlig 
ud ! sagde Aksel henne fra en gyngestol . 
Fruen vendte sig forbavset mod ham , 
hun havde helt glemt , han var dér . 
Ja , strøm , på det punkt er jeg nu streng . 
En ung pige må kunne underordne sig under 
den sociale tone , selv om hun også har lidt 
hovedpine . 
Lidt efter sagde Aksel , han ville gå 
over til herrerne . Han gik imidlertid ad en 
omvej ned i haven , hvor han traf Karen i 
bøgegangen . 
Nå er de dér ? sagde hun ; ja jeg tænkte 
nok , de kom . 
Generer jeg dem ikke ?  .  .  . Hvordan er 
det med hovedpinen ? 
Å , den er ikke så slem ! sagde hun og 
så’ smilende på ham . 
Han sagde intet , stod og nød , så smuk 
hun var i den langslæbede mørkerøde silkekjole 
med den hvide pibekrave højt om halsen . 
De gik så en stund tavse ved siden 
af hinanden . 
Hvorfor siger de ikke noget ? kom der 
pludselig fra hende . 
Jeg ? Hvad skulle jeg sige ? Jeg véd 
ikke  .  .  . 
For eksempel noget om dette . 
Hun pegede frem for sig . De var kommet 

til et sted , hvor bøgegangen udvidede 
sig til en lille åben , rund plads med buskads 
omkring . Den lå så stille , ret et 
sted for ånder , dér i det kølighvide måneskin . 
Træer og buske stod sorte og hemmelighedsfulde , 
en tyk og lang , kvistløs gren 
et steds højt oppe havde lagt en skygge 
som en spøgelsearm ind over den lysduggede 
plet . 
Hvis jeg var digter som de , så ville 
jeg skrive noget om det . 
Ja  .  .  . ventede de mig virkelig før — 
jeg synes de sagde det ? 
Det havde arbejdet i ham hele tiden , 
mens de var gået dér ved hinandens side . 
Hun lo med sin ejendommelige lille , 
korte latter : 
men hvor falder de dog nu på at spørge 
om det ? 
Jo , jeg  . . . å frøken Parsbjærg ! 
Han lå på knæ foran hende . 
Å hvis de bare vidste det ! jeg skal 
digte , jeg skal blive til noget , noget de kan 
have ære af , når bare de vil hjælpe mig ! 
Å jeg er vanvittig , jeg véd det godt , men 
vær ikke vred på mig , å vær ikke vred 
på mig ! 
Han så’ bønlig op på hende . 

nej , nej , jeg er jo heller ikke vred på 
dem ! sagde hun , men så rejs dem dog ! 
Han rejste sig . Hun lagde armene om 
hans Hals og så’ ham ind i øjnene : 
jeg er slet ikke vred , slet ikke , jeg er 
så glad , så glad , du , du , du ! 
Der var et barns smil om hendes let 
fremstrakte læber , al en kvindes brændende 
ømhed i hendes strålende øjne . Og han 
kyssede disse læber , kyssede disse øjne , 
krystede denne skønne , stærke , modige kvinde 
i sine arme . 
.  .  . Oppe i havestuedøren sad komtesserne 
og så’ på månen og disputerede 
om , hvad farve den havde . Det var et af 
deres mest yndede stridsæmner . 
Månen er gul ! sagde Juliane . 
Nej månen er hvid  ! erklærede Ida . 
Hvert barn kan da se den er gul ! 
Det må være fordi dine øjne er svage , 
at du synes den er hvid  ! 
Som sædvanlig blev de i aften ved et 
kvarters tid på denne måde , og ligeledes 
som sædvanlig endte Juliane striden med at 
udtale disse gyldne ord : 
månen har den kulør , som måner 
skal ha’ i 
det fandt de to i bøgegangen vist også . 

Viii . 
Aksel lå med brækket ben , han var 
en aften gledet på det øverste trappetrin 
op til apoteksloftet , der lå en appelsinskal 
eller sådan noget ; det var endda et lille 
mirakel , at han slap med at brække benet , 
da han styrtede ned ad den stejle trappe 
på stengulvet . Nu lå han da , lå og kedede 
sig . 
En dag , som han var ved at falde i søvn 
over en af james’s romaner — Møller ejede 
nogle snese af dem — , bankede det ganske 
let på døren , og inden han kunne få sagt 
kom ind ! , gled en lille kvindeskikkelse ind 
i stuen . Det var Vilhelmine kongsbak . 
Frøken kongsbak ! men hvad i al verden 
 .  .  . ? „ 
Hys  ! sagde hun , vinkende med hånden , 
skrig ikke så højt ! Apotekeren kunne høre 
det der nede ; jeg sagde , jeg skulle op og 

tale med' madam Frandsen om noget strikketøj . 
Men hvad vil de dog ? Ja det er meget 
kønt af dem  .  .  . 
Han ville række hende hånden . Men 
hun rystede sørgmodig på hovedet og tog 
den ikke . 
Her er lidt haresteg ! sagde hun og tog 
en blikdåse frem under kåben . Vi fik det 
til middag i dag , og jeg véd jo de holder 
meget af det ; så tænkte jeg de ville måske 
blive glad ved dette her — ja det er 
rigtig nok ikke meget , for jeg havde ikke 
andet end denne gamle hummerdåse at komme 
det i , men det er dog al tid en mundsmag . 
Og her er lidt ribsgelée ! tilføjede 
hun , sættende en lille bitte glaskrukke på 
bordet ved hans seng . Gaffel og sådan 
noget har de vel selv , pas så bare på , 
apotekeren ikke får det at se  ! Madam 
Frandsen gør det ikke noget med , hun 
sladrer ikke . 
Hun havde talt hurtigt , af og til ledsagende 
ordene med små nik . Nu tav hun 
et par sekunder , sagde så langsomt : farvel ! 
Og gik hen imod døren . Men dér blev 
hun stående og så’ tilbage på ham med 
smertelig fortrukket åsyn : 

de siger mig ikke en gang ordenlig 
farvel  .  .  . giver mig ikke hånden ! 
Jo når det kan glæde dem , men  .  .  . 
Hun var som et pust henne ved sengen , 
greb hans hånd , knugede den mellem sine 
to og førte den til sine læber . 
Å Aksel , kunne de da ikke begribe , 
at jeg måtte se dem , jeg kunne ikke holde 
det ud ! 
Han rev hånden til sig ; hun brast i 
gråd . 
Nej , nej , ikke det ! det er dog også 
rædsomt med de kvindemennesker  .  .  . jeg 
er jo slet ikke vred over , de er kommet her , 
jeg er tvært imod glad over det , de må 
gærne komme her så tit de vil , når de 
bare selv passer på , ingen ser det og så 
opfører dem ordenligt , hører de det ! 
Det var det svage og godmodige i hans 
karakter , der fik ham til at sige disse uforsigtige 
ord , han kunne ikke udholde at se 
hende græde . Hun greb med begærlighed 
tilladelsen til at komme igen , sagde farvel 
og god bedring ! og gik . Aksel lå og fik 
sig selv til at tro , at kun en med en så 
overlegen ånd som hans kunne have gjort 
det , han nys gjorde . En anden ville have 
været bange , men han havde ingen grund 
til at frygte , han kunne rolig lade nogle 

smuler venlighed falde fra sit bord til denne 
hungrige pige , rolig tillade hende at fryde 
sig ved synet af ham . Højt oppe , så højt , 
som denne lille stakkel slet ikke kunne række 
med sit blik , holdt han sin kærlighed til 
sin kårne dronning ; han havde da ikke 
nødig at støde den tryglende slavinde , som 
ingen kunne fornærme , bort med foden . Den 
sande , selvsikre styrke var mild . 
Vilhelmine kom her efter jævnlig i små 
svipbesøg til den syge . Hun forholdt sig nu 
stedse rolig , når hun var dér , og hun havde 
hver gang en eller anden lille lækkerbisken 
med . Begge dele var ret behageligt . 
Der havde , kort før Aksel brækkede benet , 
været et lille sammenstød mellem ham 
og Karen , foranlediget ved visse betroelser , 
som var gjort hende af apotekeren . Denne , 
der havde øjnene med sig og brugte dem 
over alt , om de end ikke rakte så grumme 
langt , han havde jo nok mærket , at noget 
var der i gære mellem hans medhjælper og 
frøken Parsbjærg . Hvor meget det var , 
kunne han ikke vide , men han ville for enhver 
pris forpurre det , og derfor kom han 
en gang lidt mal à propos , men tilstrækkelig 

ondskabsfuldt , drattende med en lang fortælling 
til Karen om Aksels og Vilhelmine 
kongsbaks store barnagtighed . Hvem skulle 
tro , sagde han blandt andet i retmæssig forargelse , 
at en pige på fem og tyve , som 
hun jo er , kunne være så ufornuftig at gå 
hen og forelske sig i den dreng ? — forelske 
sig ? — ja , frøken , det tør jeg nok kalde 
det , man behøver såmænd ikke at have set 
dem mange gange sammen for at vide det . 
— men han kan da ikke have givet hende 
nogen anledning ? — nå , det skal de nu 
ikke sige , så ung han også er , så kan 
han vist nok spille sådan lidt romantisk , 
når det er det , der fordres . — men i det 
mindste : han bryder sig da ikke videre om 
hende , og de vil dog vel ikke have mig til 
at tro , at det nogensinde er kommet til  .  .  . 
Jeg mener , at de to har — leget forlovede . 
— ja , frøken , jeg tror det nu . — og apotekeren 
fortalte , hvorledes han mere end én 
gang fra sit vindue havde set først Vilhelmine 
og så Aksel forsvinde i samme retning 
ved ellelunden . Og der er nu også 
meget mere  ! sluttede han , i alle tilfælde 
har han såmænd nok givet hende et lille 
Kys en gang imellem . 
Karen havde disse ord svedet dybt nede 
i hjertet . Hun havde ,  .dels på Jensens ord 

og dels efter egne indtryk , hidtil anset Aksel 
for , ligesom hin ven af ham , en undtagelse 
fra de øvrige mænd , et menneske , som opdragelse , 
interesser og enlig livsførelse havde 
bevaret for at komme til at vælte sig i dyndet 
med de andre . Og nu lod det jo til , 
han var netop som disse andre . Hun havde 
endda en gang tilforn i spøg sagt til ham : 
du holder vist i grunden mere af frøken 
kongsbak end af mig . Hun er sådan en 
lille blid en og med så kønt et ansigt , så 
du vist ikke har undgået at blive indtaget 
i hende ! 
Han havde da le’t og forsikret , de to 
havde kommet meget pænt ud af det , men 
aldrig brudt sig spor om hinanden . 
Og nu kom dette ! 
Da Aksel første gang her efter atter 
var ene med hende , det var i havestuen på 
helmerslund , sagde hun brat : 
Aksel , du har jo ikke talt sandhed for 
mig , du har kysset frøken kongsbak ! 
Han blev både rød og bleg , følte en 
rent fysisk angst for at blive slået , og hans 
moralske mod var nok heller ikke meget bevendt ; 
han stod med nedslagne øjne og kunne 
ikke straks sige noget . 
Men Aksel dog ! 
Det kom med sådan en underlig klang , 

både af bebrejdelse og af skuffelse og af 
sorg , dyb sorg . Hun stod ret op foran ham , 
med armene slapt nedhængende , seende stift 
på ham . Han måtte sige noget , og han 
greb det parti at være flot . 
Nå herregud  ! hvad så ? Jeg indrømmer 
jeg har givet hende et Kys to-tre gange , 
og at jeg ikke har sagt dig det , men det 
kommer ganske naturligt af , at jeg véd , det 
er i sig selv en bagatel , en ren tankeløs 
drengestreg , men at du alligevel ville have 
taget dig det nær , fordi du — ja fordi du 
dog er en kvinde , og lad dem være aldrig 
så store , så er der dér noget de har ondt 
ved at forstå og tilgive . Men kære , elskede 
Karen ! ( her greb han hendes hånd ) stå 
nu dog ikke sådan ! Om dette nu også 
skal betragtes som så gruelig en synd , så 
forsikrer jeg dig for , hører du , jeg forsikrer 
det , at det er den eneste , den eneste af den 
slags , jeg har på min samvittighed . Vær 
nu god og sød igen . 
Ja når jeg bare kunne tro dig ! 
Til sist troede hun ham dog , hun elskede 
jo . Men kom end elskovsjublen siden igen 
i hende , der var dog en stræng et steds dér 
dybt nede , som ikke ville klinge med , som 
skurrede mod melodien , og der er de stunder 
både ved nat og dag , hvor hun sidder stift 

stirrende eller vågner svedbadet , rædselslagen 
i anelsen om noget kommende frygteligt , 
noget der truer , men hun véd ikke 
hvor fra . Og der er også de stunder , hvor 
hun ser på sig selv , sig selv som hun helst 
ville have sig , og synes sig svært forandret 
på den senere tid , men ikke til det bedre , 
nej til det svagere , det mere som alle andre , 
det meningsløse . Å ! at holde sig selv sammen , 
hel og ustykket , med en fuld akkords 
klang gennem sjælen , det er svært for et 
menneske , for svært , og derfor al tid før 
eller senere umuligt . Der er dem , der aldrig 
mærker det , at klokken har en revne , men 
der er også dem , der gør det , gør det med 
besk sorg og nag og selvforagt og ruelse , 
ja med ruelse ! 

Ix . 
Ved hjælp af en hyrdedreng , som bragte 
bøger , aviser og andre genstande fra helmerslund 
til apoteket og tilbage igen , fik 
Karen flere gange smuglet breve lige ind i 
Aksels værelse og skaffet sig svar på dem . 
En aften i november sad Aksel , der nu var 
begyndt at være oven senge , og læste et af 
disse breve , et kort , men meget kærligt , da 
det bankede på døren , 
hvem er det ? 
Den er kun maj ! Der er kommet en 
pakke til dem . 
Nå , ja kom kun ind med den . 
Madam Frandsen trippede ind , om mulig 
endnu mere krumrygget og med brillerne 
endnu længere ude på næsespidsen , end for 
et fjerdingår siden . Hun rakte Aksel en 
pakke i papir og blev så stående midt 
på gulvet med hænderne under forklædet . 
Aksel så’ spørgende op på hende . 

jeg tror , jeg vét , hvad den er ! sagde 
hun . Den er vist deres tragedie , og jeg ville 
så gerne vide , hvordennis den har sig . 
Gud , tragedien  ! den havde han kun tænkt 
lidet på i den senere tid , og det skønt det 
omtrent var ham livet om at gøre at få 
den antaget . Men nu sendte de ham den jo 
tilbage — nej , det var vel kun for at han 
skulle omarbejde den lidt , file hist og her . 
Han åbnede pakken , der faldt et brev ud . 
„ Nærværende skuespil , som formentlig 
ikke egner sig til opførelse på det kongelige 
teater , tillader direktionen sig her ved 
at tilbagesende dem med tak for tilbudet . “ 
Det var det hele . En dødsdom „ sans 
frase “ . 
Ja sådan går det , madam Frandsen 
.  .  . jeg kunne såmænd have sagt mig det 
i forvejen , jeg har aldrig held med mig ! 
Ja , men den er da ochså forskrækkelig , 
ach gu’ ! de dumme mennesker ! den yndige 
tragedie , den søte , lille stykke ! nej , den 
kan ikke være en rigtig direktion , de må 
sende den til en anden teater , for der er 
doch mere end som en teater , ikke sandt ? 
Å gud ! Madam Frandsen ! sagde den 
uheldige digter med et lille , halv fortvivlet , 
halv hånligt fnys , de andre teatre ! nej , når 

de ikke vil på det kongelige , så kan jeg 
lige så gerne gå hjem og lægge mig . 
Han begyndte tilsyneladende ivrigt at 
læse i manuskriptet ; madamen stod dér lidt 
endnu , men så begreb hun , hun var overflødig , 
og forlod værelset med et „ got rolig 
nat ! Hr . Strøm ! “ Så snart hun var ude , 
tog Aksel direktionens korte skrivelse og 
blev ved at sidde og stirre på den en lang 
tid . Det var lige som han sad og lurede 
på , at der et eller andet sted pludselig 
skulle vise sig et godt lille ord , et lille ord 
med trøst , som han først havde overset . Men 
der var ikke sådan et lille godt ord , slet 
aldrig et . 
Der var slået en port i et steds i Aksel , 
og den kunne hans tanker ikke komme igennem 
eller uden om . De lå og krøb sammen 
og rørte sig kun ganske småt en gang 
imellem , men til mere blev det heller ikke 
den aften . Måske kunne de dog brudt 
igennem porten , hvis de ret havde villet , men 
måske turde de ikke . For der lå vist noget 
fælt på den anden side , noget tåget , slimet , 
håbløst umuligt at komme til rette med . 
Håbløst . 

en rigtig råkold efterårsaften , med tudende 
blæst og hylende vinde , med klapren 
og hvæsen og buldren rundt i husene , med 
jagende skyer og sort mørke og ingen stjærner 
uden for . Nede ved kongsbaks gård , 
lidt inde på Marken , blinker dog under tiden 
en slags gul stjærne med lange stråler 
frem , men den er for lavt ved jorden til at 
kunne regnes til de himmelske lys , den har 
også en temmelig uanselig ekstraktion , den 
er næmlig ærlig talt kun skinnet fra en løgte 
med en stump stearinlys i . En lille , ganske 
fin løgte er det for resten . Den tilhører 
også en dame , madam Frandsen næmlig ; 
hun har i aften lånt Aksel den . Han fik i 
Morges følgende brev gennem den nævnte 
hæderskone  : 
kære hr . Strøm  ! 
Jeg må endelig snarest mulig tale med 
dem , det er noget meget vigtigt , kom derfor 
nu i aften klokken halv ti , så er fader 
ude og moder ved at gå i seng . Men nu 
må de for guds skyld komme , det er ingen 
dumheder af mig , det må de ikke tro . Kom 
nu , ellers bliver jeg ulykkelig ! 
Deres 
Vilhelmine kongsbak . 
InituPinit==P . heruPher==s . heruPher==det er ved deruPder==halmstakkene uden 
for porten , til venstre på Marken . Jeg tør jo 

ikke komme mere op på apoteket til dem , 
der er nogen , der har snakket om det . 
— nu stod han dér , ventende . Dog ikke 
længe . Hun var der pludselig , uden han 
havde hørt hende komme , sådan stormede 
det . Hun havde en waterproof på , med 
hætten op over hovedet . Det fine lille ansigt 
sad indrammet af en brun pibe og var 
nydeligere end nogensinde , det kunne han 
se , i det han holdt løgten op imod hende . 
Hvorfor har de dog den løgte med ? 
Sagde hun ; den kan jo røbe os . 
Jeg var nødt til det , mit ben er endnu 
ikke aldeles til at stole på , og vejen her 
ned er så opkørt og fuld af sten . 
Nå ja , men så sæt den i det mindste 
her ind bag stakken og kom selv med ! Og 
hør så : jeg fik i dag at vide af madam 
Frandsen , da hun var nede hos os , at de har 
fået deres tragedie tilbage . Det er nogle 
uhyrer der inde , men det kan jeg nu ikke 
hjælpe på , men jeg vil sige dem en ting , 
se her : 
hun rakte ham en lille bog , som han 
vendte og drejede , ganske ude af stand til 
at forstå , hvad han skulle med den . 
De må ikke sige nej til den , sagde hun , 
de må ikke ! Hvis de ikke vil have den , 
så springer jeg i karudsedammen , ja det 

sværger jeg dem til ! Jeg får aldrig en glad 
time mere , hvis de ikke tager den . 
Hun talte usædvanlig bestemt og ildfuldt 
denne aften . Det måtte være en stærk følelse , 
som bar hende . 
Det er min sparekassebog , vedblev hun , 
med firehundrede daler . Ja jeg véd godt , 
det er ikke meget , men det er dog noget til 
at begynde med , og de har jo selv tit sagt , 
at havde de bare det første Års tid overstået 
i København , så skulle det nok gå . 
Dette her er vel ikke til et år , jeg forstår 
mig nu ikke sådan på det , men omtrent 
er det dog vist , og de med deres begavelse 
må jo også snart kunne fortjene noget der 
ovre . De tager jo de penge , ikke sandt ? 
Å hvor de er rar , tak ! Tak ! hvor jeg er 
glad  ! 
Hendes søde ansigt strålede , så det 
kunne ses gennem mørket . Men han sagde : 
nej , de tager virkelig fejl , jeg var bare 
så overvældet , at jeg ingen ting straks 
kunne sige . De er en mageløs god pige , 
jeg har aldrig truffet en med sådan et 
hjærte , og jeg skal aldrig glemme det , de 
her har gjort , men tage imod det , nej , det 
kan jeg ikke . 
Men hvorfor ikke ? 
Min gud , fordi  .  .  . fordi det er deres 

penge , og  . . . og de har brug for dem ; 
og desuden , når deres forældre fik det at 
vide  .  .  . 
Ja hvad så ? I den første tid behøver de 
ikke at få det at vide , det har jeg fået 
lavet sådan , og til den tid det må komme 
op , hvad er der så ? Jeg har tabt min 
sparekassebog en gang — 
ja det går nu ikke — 
nej , det er sandt , men jeg skal nok finde 
på noget , og i alle tilfælde kan da mine 
forældre ikke gøre dem noget for det , og 
såmænd heller ikke mig , det forsikrer jeg 
dem for , de holder dog i grunden alt for 
meget af mig  .  .  . 
Då så i to står her og har stævnemøde ! 
Skrattede det pludselig , hæst og vredt , 
ind i Vilhelmines tale . Det skar den midt 
over , hun gav et skingrende skrig og vaklede 
så stærkt , at den mand , der havde 
talt , måtte gribe hende i armen , for at hun 
ikke skulle falde . I Aksels bryst hamrede 
det som i et febrilsk urværk , og han havde 
en fornemmelse som af et stærkt slag for panden . 
Han havde straks genkendt kongsbak . 
Vil din infame flab øjeblikkelig forføje 
dig hjem ! sagde den lille , vrede , rødt blussende 
mand til Aksel , vi skal tales ved i 
morgen . Og kom du med mig ! 

han rev Vilhelmine med sig og forsvandt 
i mørket . Hun udstødte med nogle sekunders 
mellemrum stadig høje skrig . 
Aksel begyndte mekanisk at gå , så 
kom han til at huske på løgten , gik tilbage 
og tog den og gik igen . Den dumpe , tyngende 
fornemmelse klaredes efter hånden til 
en følelse af raseri , raseri mod alle . Mod 
Vilhelmine , fordi hun havde fået ham ud 
på disse dumheder , mod hendes fader , 
fordi han havde behandlet ham så råt , og 
ikke mindst mod sig sig selv , fordi han ikke 
havde taget ordenlig til genmæle . Hvor han 
havde stået dumt og pjokket , som en skoledreng , 
der får skænd ! Kunne han dog aldrig 
lære at blive en mand , at kunne samle 
sig på kommando af sig selv i et nu ? ! Der 
var så mange gode ting , som nu faldt ham 
ind , han kunne have sagt . 
Der gik nogen dér foran , gud véd hvem 
det kunne være , ja nu gad han ikke bryde 
sit hoved med det , men det irriterede ham , 
dette væsen , der sneglede sig frem og stønnede 
så uhyggeligt . Han ville forbi det . 
Ach gu’ ! er de dér , min stakkels lille 
ven ! 
Tableau ! Det var madam Frandsen . Uden 
overtøj , grædende tårer i floder ned over 
de rynkede kinder , haltende , stønnende . 

i et af hulken , snøften og stønnen afbrudt 
foredrag meldte hun nu på vejen op 
til apoteket , hvorledes det hele var gået til . 
Hun havde stået ude i køkkenet og hørt 
proprietær kongsbak komme ind i apoteket , 
bandende over , at den nabo , han havde villet 
besøge , havde været så syg og dårlig , at 
det ikke havde været til at tænke på at 
blive dér hele aftnen . Så havde han talt 
lidt med apotekeren og pludselig udbrudt : 
nej , hvad er dog det ? Der er nogen med 
lys nede ved halmstakkene i dette vejr , 
hvem kan det være ? Jeg må ned og se , 
hvordan det hænger sammen . Men giv mig 
først en bitter , apoteker ! — madamen havde 
nu i en frygtelig fart smækket kjolen op 
over hovedet og så hurtig hendes gamle 
ben kunne bære hende af sted løbet ud 
gennem bagdøren og ned for at advare de 
to . Hun kunne også være kommet tidsnok , 
da bitterekspeditionen tog nogen tid , men 
så var hun snublet og faldet , og inden hun 
kom op igen , kunne hun høre kongsbaks 
trin lige bag sig . Hun vidste nu , det kunne 
intet nytte , og holdt sig så kun rolig , trykkende 
sig op mod stengærdet . Han løb 
forbi uden at se hende . 
.  .  . Da Aksel omsider var oppe på 
sit værelse , opdagede han , at han havde 

sparekassebogen stukket i den ene yderlomme . 
Det måtte være sket i tanker . 
Han sov ellers ikke godt den nat , havde 
nogle slemme kuldegysninger , når han tænkte 
på den dag , der skulle følge efter . 

X . 
Aksel lå og knugede dynen om sig og 
havde så såre liden lyst til at stå op , 
men han måtte jo . Og da han først var 
ude på det kolde gulv , skyndte han sig at 
gøre sig færdig . Hvor han frøs nede i apoteket 
i dag ! Koldt var der al tid dér så 
tidlig om morgenen , men nu var det dog 
rent forskrækkeligt . Han åndede i sine blå 
hænder ; han havde ondt i hovedet , en underlig 
knugen bag panden , det var både 
af søvnløsheden og af kulden . Der kom en 
og anden arbejdsmand forbi ude på vejen ; 
hver gang Aksel fik øje på en af dem , 
tyngedes hans åndedrag , til han så i samme 
sekund så’ , det var ikke kongsbak . 
Når bare den første overvældede ved de 
tvendes møde var gennemgået , så ville 
Aksel for resten ikke længer være så ildé 
ved det , for han havde nu taget sit parti , 
bestemt sig til , hvad han ville gøre . Helst 

ville han have afgjort det skriftlig , men det 
lod sig nu ikke gøre . 
Apotekeren kom ned , med den smudsige 
skjorte åben i halsen , så man så’ hans 
rødprikrede hud , vesten kun halvt knappet 
og håret mere end nogensinde i et nedstyrtende 
stråtags lignelse . Han gik omkring 
med hænderne i bukselommerne og smågrinede , 
af og til skævende til sin medhjælper ; 
han havde åbenbart omtrent gættet sig til , 
hvad der var foregået , og i så fald var 
han i grunden tilfreds ved det . 
Der kom en dreng løbende nede fra 
kongsbak og skulle bede apotekeren være 
så god at komme lidt ned til proprietæren . 
Efter nogle kun til dels lykkede forsøg på 
at gøre sit ydre præsentabelt gik så Møller , 
ladende Aksel tilbage i stedse pinligere spænding . 
Folk , der kom i butikken denne formiddag , 
undrede sig over medhjælperens forvirring , 
han vejede fejlt , og han gav den soda , 
der skulle haft holstensk ost , og omvendt . 
Omsider kom apotekeren tilbage , gik forbi 
Aksel uden at se på ham , men sagde så , 
idet han var kommet bag ham , inden for 
disken  : 
strøm , proprietæren ville gerne tale 
med dem — de kan godt gå med det 
samme  ! 

kongsbak var i sit såkaldte kontor , et 
lille værelse med hestehårsbetrukne møbler , 
en pult og en omfangsrig samling af piber 
på væggen . Der stank surt og ramt og 
røget af gammel og dårlig tobak . Ved 
Aksels indtræden drejede proprietæren sig i 
den lænestol , hvor han sad med siden mod 
døren , således , at han fik hele forsiden 
mod en stol , hvor han bød den anden tage 
plads . Den lille mand , der vidste , at han 
ofte forløb sig i arrigskab , havde valgt at 
sidde ned under samtalen for at give sig 
mere ro og værdighed , så vidste han også 
bedre at få sine hænder anbragt , når han 
sad , end når han stod . Og i dag havde 
han nu sat sig for at ville være værdig og 
overlegen i alle retninger . Han havde formelig 
studeret på sin optræden og glædede 
sig som en scenisk kunstner til den , ja det 
er sandsynligt , at havde han kunnet se sine 
egne følelser klart redet ud fra hverandre , 
ville det have vist sig , at glæden over at 
skulle holde tale rigelig opvejede ærgrelsen 
over det , der gav lejligheden dertil . 
Ja , hr . Strøm , begyndte han , rynkende 
panden og akkompagnerende sine ord med 
en langsom , taktmæssig  og tilbagebøjen 
af hovedet , de kan jo begribe , at deres 
situation her på egnen er blevet væsenlig 

en anden ( hvor var han ikke lykkelig 
over at udslynge denne avisfrase ! ) efter det 
der passerede i går . Der er ikke andet for 
dem at gøre end at rejse . De har ved deres 
opførsel , ved at lokke en ung , anstændig og , 
tør jeg nok sige , velopdragen pige til at 
komme sammen med dem bag hendes forældres 
ryg , udsat hende for ikke alene at 
ødelægge sit gode navn og rygte , men 
også for at volde sine forældre , der elsker 
hende højere end deres øjesten , ja hr . Strøm , 
for det gør vi , om vi også ikke er så begavede 
( med vrængende betoning ) som visse 
andre , volde dem den dybeste sorg , der kan 
ramme en fader og en moder . De har sagtens 
ikke tænkt her over , det vil de vel 
undskylde dem med , de tænkte bare på 
deres kærlighed til hende og al den snak ! 
Ja jeg véd nok , at det er mode blandt disse 
unge , begavede mennesker at kaste vrag 
på alt det , man ellers tror , man skylder 
ærbødighed : lydighed mod forældrene , ærbarhed 
og gudsfrygt . Alt det skal bort , og 
så skal man have lov til at rende om og 
elske og  .  .  . rende om , og  .  .  . og det er 
noget flaberi alt sammen . I hvert tilfælde 
skal mit hus , hr . Strøm , det skal ikke befatte 
sig med sådan noget , ikke så længe 
jeg står for styret i det . Mit hus er lukket 

for folk som dem og deres lige , vil de 
vide det ! Og nu kan de indse , at det vil 
give anledning til megen folkesnak , når 
det hus , hvor de er kommet hyppigst , lukker 
sig helt for dem . Det vil ikke kunne 
undgås , at der kommer noget ud om , hvad 
grunden er , og det vil jeg ikke have , min 
datters rygte skal ikke ødelægges . Derfor 
skal de rejse til første januar , der er 
kun så kort til , at det ikke kan vække 
nogen opsigt , om de i den mellemtid ikke 
kommer her , de kan jo desuden skyde 
skylden på deres dårlige ben . Jeg har 
talt om sagen med apotekeren , han tager 
sig det temmelig let at miste dem , de har 
nok ikke været synderlig påpasselig , og 
det er let at få en anden i deres sted . 
Så kan det hedde sig , at de skal her fra 
for at læse til eksamen eller noget andet , 
det kan man sagtens finde på . Men altså : 
de rejser . 
Ja , sagde Aksel med lidt hæs stemme , 
det gør jeg , men for resten vil jeg kun sige 
dem en ting , og det er , at de behøver ikke 
at være bange for , at jeg skal skade deres 
datters rygte , for jeg er hendes forlovede ! 
For ! — ? ( tungen blev tyk i munden på 
ham af indignation ) hvad satan er det for 
noget sludder ? Det er jo noget , de nu sidder 

og finder på ! Desuden , tror de jeg vil 
have sådan en som dem til svigersøn ? Medhjælper 
på et apotek og forlovet ! Nej , den 
er knusende ! 
Han rejste sig hurtig , gik hen til døren 
og råbte ud i gangen : 
Vilhelmine  ! Vilhelmine  ! 
Hun kom efter nogle øjeblikkes forløb 
tøvende , med nedslagne øjne , forgrædt , opsvulmet 
ansigt . 
Hvad er dette her , Vilhelmine ? Er du 
rigtig forlovet med ham — med hr . Strøm 
dér ? 
Hun så’ ikke op , bevægede læberne , 
men der kom ingen lyd . Sådan omtrent 
havde hun for resten båret sig ad lige 
siden opdagelsen i går aftes , så snart hun 
havde fået skreget af . I nat havde hun 
vel også grædt en del , men så’ nogen 
hende , var der en trods , en indeklemt stædighed 
over hende , som forbavsede , så ukendt 
var den hos hende . 
Men så svar da ! skreg kongsbak og 
stampede i gulvet . 
Ja svar kun ! tog Aksel til orde . Svar 
kun , Vilhelmine , og sig , at vi to elsker hinanden 
og vil gifte os , så snart jeg er kommet 
i en ordenlig stilling . Du er jo fem og 

tyve år og kan tale frit ud , gør det nu , 
Vilhelmine  ! 
Han lagde al den ømhed i sin stemmeklang , 
som han mægtede , dvælede kælende 
på hendes navn og trådte et skridt hen 
imod hende i det samme . Så slog hun 
øjnene op , så’ et øjeblik på ham , og så 
veg tvivlens tåge i hendes blik for glædens 
strålende sol ; i den fryd , som giver selv 
den almindeligste stemme Melodi , brød det 
frem fra hende : 
jo , jo ! det er sandt ! 
Og hun segnede over i hans arme . 
Ser de ? sagde Aksel med et blik til 
kongsbak . Så blev han ved , for nu kunne 
han sige , hvad det skulle være : 
de må selv kunne indse , at hverken 
de eller noget som helst andet menneske 
kan forhindre os to i at holde sammen . 
Synes de nu ikke , det var bedre , vi blev 
enige om , at foreløbig holder vi forlovelsen 
hemmelig og venter for at se , hvad jeg kan 
bringe det til i København . Jeg rejser til 
første januar , det havde jeg i sinde , før de 
sagde det , men jeg vil have lov til at komme 
her ned som før ; til gengæld lover jeg , 
at jeg ingen stævnemøder skal holde med 
deres datter . Går de ind på det ? 
Jeg vil betænke mig ! sagde kongsbak . 

men i sit hjerte indrømmede han , at den 
anden havde ret , foreløbig var det den fornuftigste 
ordning af tingene . 
— det blev da også siden hen vedtaget , 
at det skulle være , som Aksel havde 
foreslået . 

Xi . 
Som tonen fra et horn i et orkester 
kan ligesom sluge alle de andre instrumenters 
toner i sig , så man hører dem ikke , man 
synes , de er alle i og under hin ene kvælende 
stærke , således er der en Duft , der gør sig 
til enehersker over alt , hvor den strømmer 
ud , nøjes ikke med at blande sig med de 
andre , nej får dem helt bort i sig , så de 
er der ikke , man véd ikke , hvor de er blevet 
af , i det højeste virker de måske til at gøre 
hin mægtige endnu mægtigere , endnu stærkere . 
Denne Duft er moskus . Den bliver 
al tid sig selv lig , al tid lige kraftig , og 
den havde da også en decemberaften kort 
før jul i den grad bemægtet sig hele madam 
Frandsens værelse , at man syntes , den 
kom frem af alt der inde , den klæbede ved 
stolen , man satte sig på , bølgede en i møde 
fra hver den ting på bordet , man rørte 
ved . Lavendlernes tørre , pirrende Duft , gyldenlakernes 

den sødt krydrede , linnedets 
fade og vamle , alle var de borte ; slugte , 
kvalte . 
Og moskus er ikke alene en stærk Duft , 
det er også en , der vækker mørke anelser , 
ængster , beklemmer . Især i et sygeværelse . 
Den kommer dér sjældent uden alvorlig anledning . 
Den er en trusel om døden . 
Man behøvede da også kun at kaste et 
blik på den , der lå i sengen , for at vide , 
at moskus’en heller ikke denne gang havde 
lyst og glæde i sit følge . 
Dér lå hun , den gamle kvinde , med 
hovedet og overkroppen skråt hævet i vejret 
af det høje , brede hovedgærde . Natkappen 
indrammede med sin hvide pibestrimmel 
et gulfoldet , grågustent åsyn , et åsyn , 
døden alt én gang havde kysset med løfte 
om at komme snart igen . Og den ville ikke 
svigte . 
Den aften , madam Frandsen ville komme 
Aksel og Vilhelmine til undsætning , den aften 
fik hun sit banesår . En voldsom forkølelse 
overfaldt hende dagen efter , der kom 
feber til , gamle krampetilfælde viste sig atter , 
og til sist havde hver sygdom ranet så 
meget til sig af den gamle kones kræfter , 
at der ingen var tilbage . Men hvor der intet 
er , dér har ikke blot kejseren tabt sin ret , 

men også sygdommen . Hun var nu ved at 
gå ud som et lys . 
Der stod en lampe med en grøn skærm 
på bordet ; værelset var badet i gråligt 
tusmørke . Ved sengen sad Aksel og holdt 
den døendes hånd , hvor den småtrynkede , 
gråtørre hud lå så underlig løst om knoklerne , 
som ville den forberede den opløsning , 
der snart skulle komme . På en skammel 
sad det forældreløse barn , som madamen i 
sin tid havde reddet fra nogle rå og ondskabsfulde 
mennesker , det var sat ud hos . 
Det var en ikke videre køn , lille pige med 
et par store , brune øjne stirrende frem under 
det over den lave pande nedhængende , purrede , 
lyse hår . Nu var det purret , nu kunne 
bedstemoder , som barnet kaldte den gamle , 
jo ikke længer kæmme og glatte det . 
Præsten havde for et kvarters tid siden 
forladt stuen ; den døende havde fået sakramentet . 
Nu lå hun med lukkede øjne , 
åndende tungt . Henne på væggen satte 
et urs dikken stilheden i takt . 
Pludselig slog den gamle øjnene op og 
lod dem glide rundt . De traf Aksel , og det 
lysnede over dem og hele ansigtet . 
Jeg har sovet , sagde hun , nej hviskedee 
eller blot åndede . 

han trykkede hendes hånd , sagde ingen 
ting . 
Jeg så’ dem i søvne , vedblev hun . 
Hvem , madam Frandsen ? 
Jesus Kristus og hans moder , Maria . 
Vét de , hvordennis den var : jeg syntes , jeg 
gik på so en stor , bret vej , og dér kom 
so en yndig , fin herre og en dejlig dame 
mig i møde , og da de kom nærmere , så 
kunne jeg se , den var min frelser og hans 
moder . Og so faldt jeg net på mine knæ 
og sagde , jeg var en stor synderinde , men 
jeg beryte det so majet , og så tog jomfru 
Maria og løftede mig op og sagde til sin søn : 
ja , hun har doch ment den godt , lad os tage 
hende med os . Og nu tror jeg nok , jeg kommer 
til at holde jul i paradiset , tror de ikke 
også ? 
Jo , jo . Madam Frandsen . 
Ach gu’ , jeg er so glaj . Men hvor er 
min lille pige ? 
Her er jeg , bedstemoder ! sagde den lille 
og rejste sig . 
Nå , den er godt . Å , i to kære menneskebørn , 
gid i også kunne blive rigtig fornøjede 
hele jeres liv igennem . Men den vil 
nok komme , den sørger Vorherre nok for . 
Gid alle jeres ønsker må blive forførte* ) ! 
* ) opfyldte ( verfuhren ) . 

ordene var kommet langsomt , ofte med 
afbrydelser midt i sætningerne , med pavser , 
som udfyldtes af den døendes sukkende åndedrag . 
INitupiNit==N .u blev de helt borte ; af og til ligesom 
hævede en bølge af svage , utydelige 
lyde sig op i stilheden , men sank så straks 
atter tilbage , døende i fødslen . Og uret 
havde vist taget på at dikke højere , den 
lyd blev pludselig så underlig plagende . 
Så lige med ét løftede hun hovedet et 
godt stykke op fra puden , skilte de blegblå 
læber , der kom et øjeblik et uhyggelig anspændt 
udtryk på ansigtet , men ingen lyd 
nåde frem . Og hun sank atter tilbage med 
et suk så dybt , så dybt , så fuldt ud . Det 
var det sidste  .  .  . 
Din bedstemoder er død ! sagde Aksel 
til den lille pige ; han stod og holdt et spejl 
for ligets mund , det blev ved at være blankt . 
Så lagde han spejlet bort , gik hen og rullede 
gardinet op og åbnede vinduet på 
klem , han måtte have frisk luft . Tårerne 
trængte sig frem og fik uhindret løb . Det 
var så underligt , at hun var gået bort nu 
ligesom han skulle til at forlade det sted , 
hvor hun boede . Men det var vel sagtens 
godt , nu havde hun jo fred . En snærende 
angst for de ukendte storme , der ventede 
ham selv , sneg sig op om hans sjæl . Han 

syntes pludselig , den døde i sengen var netop 
det eneste menneske , der havde holdt rigtig 
af ham . Ingen anden havde været så opofrende , 
så uselvisk , så lidet forlangende i 
sin kærlighed til ham . Ingen var der som 
hun , ingen . „ Le ad mig hvem der vil , jeg 
siger , hun var den bedste ! “ 
Og hans gråd fik forøget kraft . 
— men barnet gik senere hen på aftnen 
uden for huset , så’ op mod den funklende 
frosthimmel og sagde højt : 
godnat , bedstemoder  ! Godnat  ! 
Så sagde stjærnerne det nok igen til 
bedstemoder , mente hun . 

Xii . 
Vilhelmine havde hængt hulkende om 
hans Hals , ikke tagende nogen notits af forældrene , 
som stod og tyssede på hende og 
helst ville have undgået den voldsomme 
scene . Mest dog faderen ; moderen havde 
selv tårer i øjnene , og hun havde i det 
hele taget datterens forlovelseshistorie ret 
fornuftigt , eller det var vel næppe fornuften , 
der her havde haft den afgørende stemme , 
men Fru kongsbak havde nu i så mange 
år haft Vilhelmine til medsammensvoren 
mod manden , at hun ikke kunne finde sig 
til rette i den ny situation , hvor det var 
datteren , det skulle gå ud over , og de to 
gamle arbejde i ening imod hende . Nej , 
mutter måtte over på den anden side , til 
sin gamle allierede , og så en skønne dag 
erklærede hun til sin mand , at hun fandt det 
ved gud ganske naturligt , at de to unge 
mennesker var gået hen og blevet forliebte 

i hinanden , der var såmænd ikke så mange 
fornøjelser på denne egn , især for dem , der 
hverken spillede eller drak , nej , man måtte 
virkelig tage , hvad man kunne få . Han 
kunne sagtens være stor på det og snakke 
om principer og hvad det var for ord , han 
al tid førte i munden ved sådanne lejligheder . 
Hun vidste ikke , hvad principer var , 
og der kunne vist også være mange af dem , 
der ikke var så farlig rare , men mændene 
skulle nu al tid have alt deres for dem selv 
og bilde sig ind , at det var det aller bedste 
og anderledes måtte ingen ting være ! 
Med disse og lignende slående argumenter 
forsvarede Fru kongsbak over for 
manden sin faneflugt . Naturligvis var der 
også en god del virkelig moderkærlighed 
på bunden af det hele , ikke at forglemme 
det tillokkende ved at protegere og være 
medvider i en hemmelig forlovelse . Det var 
dog en gang noget nyt ! 
Og nu havde den stakkels kone stået 
og tørret sine rødkantede øjne med sit forklæde 
og dog syntes , at datteren gjorde for 
meget af det , og hun havde i forening med 
Aksel selv omsider fået hende til at slippe . 
Og så farvel ! Farvel ! og der vifter noget 
hvidt , hvidt gennem den sorte nat , og så er 
det hele forbi . 

han gik på chausséen med den lille 
taske over skulderen , som fruen og Vilhelmine 
havde fyldt med lækre sager . Alt hans 
tøj var sendt i forvejen til Ålborg ; nu 
skulle han selv gå til den nærmeste kro 
og dér oppebie natpostens ankomst ; i morgen 
tidlig ville han da være i Ålborg . 
Kongsbaks havde forsikret , han havde 
ikke nødig at gå så tidlig , det var kun en 
times spaseretur . Men han havde ingen ro 
haft på sig . Mit ben er endnu ikke helt 
rask , sagde han , jeg må have god tid til 
at gå . 
Gud ske lov , at de troede ham , gud 
ske lov især , at hun , den stakkels unge pige 
med de troskyldige øjne , som fandt ham det 
dejligste og det bedste i denne verden , at 
hun ingen anelse havde om , hvad der drev 
ham så tidlig bort ; hun ville i så fald 
have grædt sine øjne ud , og hun græmmede 
sig virkelig nok endda . 
For det , der drev ham ud , det lå i tegnebogen 
i hans brystlomme , og det var et lille 
stykke papir i en lille konvolut , og der stod 
med en tyndbenet damehånd , som slet ikke 
ville ladet en slutte rigtig om brevskriverindens 
karakter , i fald man havde forsøgt 
der på : 
siden de så meget ønsker det , vil jeg 

ikke nægte at sige farvel til dem under fire 
øjne . Kom ind i haven i aften , når de 
går fra kongsbaks , jeg skal være i mit vindue . 
Karen Parsbjærg . 
„ Siden de så meget ønsker det — “ , ja , 
sådan at tage ganske bogstaveligt var det 
nu ikke . Karen var ikke i den grad hævet 
over sit køns svagheder , at hun ikke skulle 
have følt en vis tilfredsstillelse ved at optræde 
i denne afskedsscene , hvor hun jo hele 
tiden kunne være den overlegne , den der 
så’ ned . Endnu havde hun ikke så ganske 
kvalt kærligheden til Aksel i sit hjerte , at 
det ikke skulle trøste hende noget over den 
ilde medfart , denne kærlighed havde lidt , at 
piske ham , der havde voldet det hele , lidt i 
stumper og stykker . Hun havde trampet på 
sin elskovs duftende rosenblade , men hun 
havde omhyggelig samlet dens torne og dannet 
en svøbe af dem , og det en , der kunne 
svie , og skulle komme til det , når hendes 
kraftige hånd svang den . 
Aksel skrev straks samme dag , som han 
til kongsbak havde erklæret sig og Vilhelmine 
for trolovede , til Karen , bare disse ord : 
jeg er blevet forlovet med Vilhelmine kongsbak , 
tilgiv mig ! Nærmere forklaring håber 
jeg ved lejlighed at få lov til at give . — 
da Karen fik denne billet , var det et bedøvende 

slag . Hun gjorde det , man ellers aldrig 
vidste om hende , hun græd . Hun gjorde 
det rigtig nok ene på sit værelse , men så 
rev og sled hun tillige sådan i sit sengetæppe , 
som hun havde kastet sig oven på , 
at pigen dog kunne se , der havde været noget 
ualmindelig slemt i vejen . Da så imidlertid 
den næste dag var nået , var det alt noget 
bedre , hun kunne dog nu dæmme sine tårer 
tilbage . Og lidt efter lidt , sådan i løbet 
af en tre ugers tid , fik hun sig ræsonneret 
til at tage det passerede endda roligere , end 
man skulle troet . Noget hjalp det jo , at der 
havde været den lille strid om Vilhelmine 
mellem de to ; den havde jo vist hende , at 
ikke var det alt ædel vin , der her bødes 
hende , beske og vamle dråber kunne der 
også rinde med iblandt . Og så det , at hun 
i så lang tid slet ikke havde set Aksel , det 
var også en hjælp . Han stod hende dog 
der ved noget fjærnere , i lidt mattere rids , 
end om han var blevet revet lige ud af hendes 
arme , taget fra hende midt i et Kys . 
Og så var Karen en ejendommelig blanding 
af faderen og moderen . Ganske vist 
havde hun faderens hjerte , lige så blødt i 
grunden , men der var af barndomsindtrykkene 
og ungdomstankerne lagt en kiselskal 
der omkring , som var god til at holde det 

inden for rette grænser , når det var fornødent . 
Men så var der desuden i den unge 
pige noget af moderens seje kattenatur , al 
tid så falder den på benene , al tid så 
véd den , selv om den har slået sig slemt , 
at lade som ingen ting , ryste det af sig og 
gå sin vej , glat og sig selv nok . Evne til 
at udnytte hver den vanskelige situation , man 
kommer i , uvilje til at beklage sig , had til 
at lade nogen bare ane , hvad man lider . Mulighed 
for stort heltemod og meget andet 
godt , mulighed også for egenkærlighed og 
mere til , som ikke er så lysteligt . 
Da Aksel gjorde officiel afskedsvisit på 
helmerslund , var der i hvert fald for hans 
ganske vist ikke særlig skarpe øje intet at 
se hos Karen , hun var venlig , lidt kølig , smuk 
og med holdning som stedse . 
Men nu i aften ! Han gik raskere til . 
Nu var han ved haven , den lå dér i den 
barske vinternat som et sortbølgende , stormpisket 
hav . Under de skrigende bøges sammenslyngede 
grene nåde han op til gården , 
gik til venstre og stod ved gavlen . Der 
var ingen lys der oppe , vinduet akkurat skimtedes 
som et kulsort hul i den grå mur . 
Lige over Aksels hoved skuredes et par 
lindegrene idelig mod hinanden med to toner , 
en skrigende høj og en knagende , knirkende 

dybere ; det var også irriterende at 
skulle høre på det i dette øjeblik . Hanvilde 
haft fuldstændig ro og helst måneskin . 
Nu åbnedes vinduet der oppe — det 
sad så højt , at han lige kunne nå karmen 
med hånden — og i den firkantede ramme 
så’ han en høj , hvid skikkelse , der indsugede 
al den smule lys , som var i luften . 
Nå , hvad har de så at sige mig ? lød 
det der oppe fra . Ansigtets træk kunne 
han slet ikke skælne . 
Han syntes med et , han kunne ikke sige 
et ord , der var noget , der standsede lyden i 
halsen på ham . Men han tvang den frem : 
jeg ville høre af deres egen mund , om 
de tilgiver mig . 
Å , ikke andet ? Jo , det har jeg såmænd 
gjort for længe siden . Egenlig har 
jeg jo slet ikke noget at tilgive . Jeg må 
jo tvært imod være glad over , at jeg først 
en stund har kunnet have den fornøjelse at 
omgås dem , og at de så selv i tide har 
afbrudt vor omgang og ikke ladet mig gå 
og først lidt efter lidt opdage , at vi to slet 
ikke passer sammen . For det gør vi ikke , 
vi er så bundforskællige . 
Å frøken Parsbjærg  .  .  . 
Ja , det er som jeg siger . Med dem og 
.vilhelmine er det en anden sag , jeg vil nok 

tro , at dér kan med tiden komme et virkelig 
smukt forhold  .  .  . 
De gør nar ad mig — 
ikke i fjærneste måde . Jeg finder , de 
har handlet meget rigtig , og jeg ønsker dem 
af hjertet til lykke . Og hvad det angår 
med at tilgive , så er det som sagt for længe 
siden besørget . Det eneste skulle være , at 
det ærgrer mig lidt , at jeg nu ikke får mit 
navn at se på tryk , for nu kan de jo ikke 
tilegne mig deres første bog — nå men 
herregud , man skal ikke være fordringsfuld , 
jeg vil slå mig til tåls med bevidstheden 
om , at jeg dog har inspireret dem en antagelig 
masse gange , det har de da selv 
forsikret mig . Og så er der vel egentlig ikke 
mere , de bryder dem om at høre af mig , og 
jeg fryser , så god nat og lev vel , hr . Strøm ! 
Vinduet smækkede i . Lindegrenene der 
oppe hvinede og knagede . 
Han rakte hænderne i vejret , var nær 
ved at skrige , men tog sig så i det ; han 
indså , det kunne intet nytte . Og han vaklede 
bort fra haven . Det var altså det hele , 
der var kommet ud af det ! Hvor var alle 
de skønne planer , han havde lagt dagen 
igennem til at udbytte dette møde , hvor alle 
de kraftige , værdige ord , han havde tænkt 
sig sigende ? Borte , helt glemte . Hvad havde 

han egentlig villet , hvorfor havde han egentlig 
higet så tørstende efter denne natlige samtale ? 
Noget havde foresvævet ham om gråd 
fra begge sider , løfter om aldrig at glemme 
hinanden og til sist en heftig , uvilkårlig 
omfavnelse og så et tårevædet lommetørklæde 
eller noget lignende trykket ham i 
hånden som en erindring , en skærmende 
talisman på hans lange , usikre vandring . 
Intet her af var sket , han havde al tid uheld 
med sine arrangementer ! 
Natten går , natten skrider , den har 
været lang og mørk nok , skulle man tro , 
men nu da den er på det yderste , er der 
dog endnu den , der ikke har kunnet få blund 
i sine øjne . 
Han går op og ned ad dækket på det 
store skib , der som et hemmelighedsfuldt 
uhyre med mange små og store ildøjne 
rundt på sin sorte krop pruster og klaprer 
og hvæser sig frem gennem det blækfarvede 
vand , piskende det bag sig i en bred og 
lang , hvidtglinsende frådestribe , som først 
taber sig langt , langt ude . Nu står den ensomme , 
der ikke kan sove , og stirrer netop 
ud over denne skumstribe . Det er dog ikke 

den , han ser efter , men dér borte bag bølgerne 
og mørket , dér ligger det land , han 
har forladt , men hvor hun endnu bor . 
Ja hun er dér endnu , og ikke alene hun . 
Så meget , ak så uoverkommelig meget har 
han måttet lade blive tilbage hos hende . 
Så meget ungdomsmod , så mange gyldne 
drømme , så megen frejdig tro , og der er 
glød , som aldrig mere varmer hans hjerte , 
den sluktes dér , og der er håbets blus , det 
lysende , det viser ikke mere vej , det sluktes 
også dér , og hvem kan nævne , hvem kan 
tælle det alt ? Ak , og ikke et gran , aldrig 
en gang det , der kun er som en Funke , 
ikke det bitterste får han igen af det , han 
lod tilbage , for det kan ikke ske . Der bærer 
ikke bro , der klinger ikke stræng mellem 
deres sjæle , det er alt brudt og bristet , klinget 
ud , ud  ! Og dog var der en stund , hvor 
strømme gik imellem dem , og de kunne 
aldrig blive færdige med at sende bud på 
bud mellem sig om hver lille knop , der spirede 
derinde , hver lille blomst , der ydmyg , 
bly løftede sit hoved . Det var den stund , 
og det var en skøn stund , den skønneste han 
har levet . Og har hun end siden stinget ham 
med knive , hvasse , flængende knive , så vil 
han dog al tid velsigne hende for den stund . 
Skærm hende , styrk hende , før hende , gud ! 

i dette øjeblik føler jeg , du må være til , 
du må , du må , for hendes skyld ! Ikke 
mig , aldrig mig beder jeg for , nej men for 
hende ! Tag mig som ofret , gør med mig , 
det du vil , pin blodet af mig dråbe for 
dråbe , når bare hun går vejen fri og 
frels . Fri og frels og ung og smuk , å så 
ung og smuk ! 
Han knælede på dækket . 
.  .  . Da han atter , langt om længe , fik 
rejst sig , da gryede det i øst . 

Xiii . 
I løbet af et par år fik de , der stod 
for styret på helmerslund , bragt det så 
vidt , at gården atter kom under administration , 
og denne gang stod alt langt værre 
end hin forrige . Heste , vogne og meget 
indbo blev solgt , største delen af tyendet 
afskediget . Familien næsten opløstes : den 
gamle frue og Karen spiste fra nu af for 
sig selv i fruens værelse , kom sjældent over 
i den anden fløj af gården og så’ ofte 
dage i rad ikke de to herrer Parsbjærg . 
Disse tumlede sig , som de kunne bedst , og 
folk sagde , de mennesker vidste nok hverken , 
der var en dag i morgen eller en gud i 
himlen . Hvad det sidste punkt angår , stod 
vist også begge brødrenes viden på lovlig 
svage fødder , skønt de iøvrig ville være 
blevet i højeste grad indignerede , om nogen 
havde kaldt dem ateister , med hensyn til 
at tænke på dagen i morgen tog derimod 

folk fejl . Ja Erik , ham gjaldt det om , men 
Mogens havde al tid været , som kongsbak 
udtrykte sig ,  » Satans udspekuleret og lun i 
hovedtøjet «  . Skade for ham selv kun , at 
denne udspekulerthed , denne lunhed kun 
var blevet udnyttet til at narre rykkere , til 
kortspil , til den lavere erotiks kunstgreb og 
meget mere , men alt af samme Art . Sagtens 
var det grunden til , at han så hurtig og 
let bed sig fast i en idé , som i virkeligheden 
kun var en grille , der var kommet 
flyvende gud véd hvor fra , en gang han 
tilfældig havde fået fat på de gamle papirer , 
som indsatte hans Broder til gårdens arving . 
Han mente næmlig at opdage nogle formfejl 
her ved , og i hans af udsvævelser sløvede 
hjærne skød med ét §om en vild vækst den 
tanke frem , at det hele måtte kunne blive 
erklæret for ugyldigt , broderen skubbet til 
side og han , Mogens , der stedse havde følt 
sig Erik overlegen , overtage stamherrens 
rettigheder . Det morede ham at ligge udstrakt 
på en sofa eller ude i græsset med 
en cigar i munden og udmale sig , hvor herligt 
det alt kunne blive , om hin fantasi lod 
sig udføre . Efter hånden søgte hans tanker 
idelig tilbage til dette punkt , og til sist 
kunne han ikke dy sig for at tale om det til 
andre . En af disse var en vinkelskriver , 

som Mogens havde haft en og anden forretning 
med , og til den slags forretninger var 
han klog nok , videre områder spændte derimod 
næppe hans forstand og kundskaber 
over ; det var da også mere denne almenmenneskelige 
lyst til at råde andre , især 
når rådet driver dem ind i æventyrlige 
foretagender , end forvisning om et heldigt 
udfald , der bragte ham til ivrigt at styrke 
Mogens i hans anskuelse , at en proces mod 
broderen var meget forsvarlig og havde udsigt 
til at kunne vindes . 
Så kom da hr . Mogens en aften ind 
til sin moder , satte sig ned og udviklede 
sagen for hende . Han havde nu besluttet 
sig til at rejse processen , men han ville 
have sin moders bistand ; det at hun stod 
ved ham , måtte styrke hans sag meget , 
mente han , hun måtte ligesom Karen , hvem 
han også håbede at vinde , stemme i med 
i hans klage over , at Erik bortødslede alt , 
Erik lod gården forfalde og bedriften gå 
til grunde , Erik var halvt fra forstanden , 
sjoflede sin nærmeste familie og var skyld 
i alle ulykker , nej , det hele skulle rigtig nok 
blive ganske anderledes , når Mogens kom 
til roret , så skulle man bare se et syn ! 
Alogens havde talt en god tid og , som 
han troede , godt . Han havde lovet moderen 

det utrolige ; hun havde ikke det ønske , det 
skulle han skaffe hende opfyldt , som en 
dronning skulle hun komme til at leve , ja 
som en dronning . Omsider var der dog blevet 
ende på alle disse forjættelser , og så sagde 
den gamle dame : 
du er vist fra forstanden . 
Hun sagde det i den roligste tone af 
verden , som hun kunne have gjort ham opmærksom 
på en plet på hans halsklæde 
eller lignende . Og så så’ hun på ham 
med sine store , klare og kolde lyseblå øjne , 
som mindede om emalje ; skinne , kunne de , 
men ville man se ind i dem , blev man skuffet , 
der var straks inde bag glansen noget fast 
og hårdt , som ikke var til at trænge igennem , 
så hvad der gemtes dér bag ved , det 
kunne ingen ane . 
Mogens blev helt forskrækket : 
hvad mener du ? sagde han . Hvorfor 
er jeg gal ? 
For det første fordi du tror , at den 
proces kan vindes . Dér skulle de gå hen 
og give dig gården og lade gælden blive 
hvilende på din Broder , pyt  ! Nej , min dreng , 
det er kun i de romaner der står her , ( hun 
slog med hånden på en Avis , der lå ) , at 
den slags ting går for sig , med en selv 
sker sådan noget ikke . 

ja men moder , der er så mange der 
mener , det kan gå , Thomsen for eksempel , og 
han er da en snu rad , véd jeg . Man kunne 
da i alt fald prøve . 
Og så bag efter stå som nogle narre  ? 
Tak ! Og hvad tror du , folk ville sige om 
mig , en moder , der førte proces mod sin 
søn . Måtte de ikke tabe al agtelse for 
mig ? 
Å , det er sgu kun fint , hvad de har af 
den artikel for dig i forvejen , moder ! fo’r 
det ud af Mogens  ; han fortrød det i samme 
øjeblik , han havde sagt det , men man ville 
forurette ham ved at tro , at sønlig ærbødighed 
havde nogen del i denne fortrydelse . 
Hun havde ved hans sidste ord gjort en 
gestus omtrent som en kat , man slår over 
snuden , dukket hovedet mellem skuldrene 
og trukket panden op . Men hun tav , foreløbig 
da . Der havde været den tid , hvor 
hun for ikke nær så meget ville have rejst 
sig og vist sønnen døren , men der var slidt 
stærkt på hende i de senere år , hun kunne 
ikke længer som tilforn stadig holde sig i 
sin rolle som karakterfast kvinde . 
Mogens ventede nogle sekunder , som 
han troede minuter , men da hun blev ved at 
tie , begyndte han igen : 
du må ikke tage mig det ilde op , det 

jeg dér sagde , men du véd jo nok , folk 
skal ræsonnere over alt muligt , og du går 
naturligvis heller ikke ram forbi . Men de 
vil såmænd ikke sige mere om dig , fordi 
du hjælper mig i denne sag . Jeg er jo dog 
ligeså godt din søn , som Erik , og når det 
nu er ham , der ødelægger det hele her , er 
det så ikke ganske i sin orden , at du hjælper 
dine andre børn imod ham ? Jeg synes sgu 
formelig det er kønt . Og hør , du kunne jo 
sige , at egentlig ville du ikke have haft 
noget at gøre med processen , men at jeg 
alligevel ville have den frem , men så måtte 
du dog for din samvittigheds skyld holde 
med den , som havde retten på sin side . 
Hvad du ? Noget i den genre , det skulle 
bestemt gøre sig ! 
Jeg vil tænke over det , sagde Fru Parsbjærg . 
Nogle dage senere gav hun sit minde 
til , at Mogens for den sagfører , han ville 
henvende sig til , også nævnte hende som 
en , der besværede sig over Eriks regimente . 
Hun tænkte som så , at det syntes at have 
lange udsigter med broderens død — han 
var af den slags svagelige folk , der gør 
mange sunde til skamme — , at det hele nok 
ved en duelig sagførers hjælp ville kunne 
arangeres således , at hun ved at deltage i 

processen kom til at stå i en storladen 
attitude , og endelig at hun ikke burde lukke 
sig enhver bom over ad Mogens til i denne 
sag , siden det jo dog var muligt , han vandt 
den , og i så fald var det måske netop det 
store lod i lykkelotteriet , hun sit liv igennem 
havde gået og ventet skulle komme 
ud på hendes seddel . Man må række 
lykken hånden , står der i lotterikollektørernes 
reklamer , og det havde altid været 
hendes valgsprog . Folk som hun og Mogens , 
der ikke har knyttet sig til nogen idé , til et 
eller andet bestemt arbejde , som selv bærer 
lønnen og lykken i sig , de går deres liv 
igennem og venter på et mirakel , der skal 
smide lykkepungen i deres åbne hånd , 
de synes al tid , skæbnen skylder dem endnu 
noget , det må dog komme en gang ! og de 
griber efter alt , tager varsler af alt , og når 
det ringer på deres dør , farer de sammen 
og siger : dér er det ! og hvert et brev , de 
modtager , det får dem til at skælve af 
spænding , om ikke det bringer lykkebudet . 
Og aldrig ro har de mennesker , aldrig ligger 
deres tilværelse jævnt ud , nej som en 
buestreng er den enten i bristefærdig spænding 
eller i slatten , dinglende slappelse , ingen 
mellemting er der . 
Også Fru Parsbjærg kendte disse slappelser , 

hvor man i sød selvopgiven tilstår 
sig man er pjaltet og intet værd , og så 
glider ganske , ganske læmpeligt ned så dybt , 
mennesker kan glide — og det er dybt . Man 
har jo ikke længer nødig at gemme sig for 
den anden , den der inde i sjælen , som ellers 
sidder og skammer en ud for hver en uren 
tanke , endsige hver en vrang gærning , den 
være sig nok så ringe — man har jo snurret 
ham en to tre gange rundt , så han er ør 
og døv , og nu går det først ! man behøver 
nu intet at nægte sig . 
Hvorfor skulle Fru Parsbjærg nægte sig 
den lettethed , den bliven-båret højt over 
al modgang , alle sorger , som god vin , også 
vel anden berusende drik , skænker den , der 
nyder tilstrækkeligt deraf ? Hvorfor ? Hun 
havde ved de mange gilder på helmerslund 
fået lejlighed til at prøve det halvt 
ufrivillig , hvorfor nu ikke skaffe sig den nydelse 
med overlæg , forud beregnet ? Hun 
gjorde sig knap en gang disse spørgsmål , 
hun havde aldrig nægtet sig noget som helst , 
når bare det kunne gribes og nydes i skjul . 
Mens ingen så’ det . 
Så hændtes det da jævnlig , at pigen 
forbavsedes ved at finde tomme flasker under 
fruens seng , — i begyndelsen havde 
hun omhyggelig skjult dem , men med den 

stedse stærkere afslappelse af alle begreber , 
alle instinkter i hende blev også hendes forsigtighed 
ringere . Og der kom den tid , hvor 
hun stank af Kognak , når Karen skulle 
kysse hende , så den unge pige var tit ved 
at vende sig bort i væmmelse . Men stedse 
var det dog om natten , ene i sit værelse , at 
den gamle dame dyrkede sin nye gud , og 
mærkeligt var det , så lidt det tog på hendes 
ydre . Hun var stærkt udrustet af naturen , 
legemlig som åndelig . 
— da Mogens nogle dage efter samtalen 
med moderen henvendte sig til Karen 
i samme anledning , svarede hun brat og 
koldt nej , hun ville ikke røre ved den sag 
med spidsen af en finger . Der var intet at 
stille op med hende , sagde Mogens . Det var 
der heller ikke , for hun skrev endnu samme 
dag til den ene af gårdens administratorer , 
en Provst , som hun anså for en klog og 
brav mand , og bad ham for guds og venskabs 
skyld dog endelig at hindre den grove 
skandale i at komme frem , den at Broder 
stod mod Broder , søgende gods og guld ved 
at plette familiens ære . 
Så kom en dag Mogens hjem , lang i 
ansigtet . Han gik straks over til sin moder . 
Det bliver til ingen ting , det med processen , 
sagde han . 

hvorfor ikke ? 
Jeg har talt med provsten , og han har 
vist mig soleklart , at jeg har taget fejl ; papirerne 
er i orden , jeg kunne aldrig vinde 
den proces . Den forbandede Thomsen , føjede 
han til med sammenbidte tænder og rynket 
pande , havde jeg ham bare her ! 
Fru Parsbjærg var straks blevet bleg  ; hun 
fattede sig imidlertid hurtigt , tænkende som 
så : nu ja , du er ikke blevet kompromitteret , 
har altså intet tabt , ganske vist heller intet 
vundet , men det kan vel komme en anden 
gang . — nu skulle broderen dø ! 
Hen ad aften samme dag kom der et 
brev til Fru pars bjærg . 
* * 
Karen og Møller spaserede i haven . Julisolen 
havde i år skænket roserne i helmerslunds 
have en sødme i duften , en dyb glød 
i rødmen , som ej i mange år . Nu hen imod 
solnedgang lige frem væltede duften ud af 
dem og lå i lag i luften , så man indåndede 
kun den på sine steder . Det havde 
været meget varmt den dag , nu blev det lidt 
friskere , man kunne gå uden at smelte . 
De tvende vandrede ganske langsomt , apotekeren 
mod sædvane ikke sigende et ord , 
hun også tavs , men det var så hendes skik , 
hun vidste det ofte ikke selv , det faldt hende 

bare ikke ind , at andre kunne have lyst til 
at høre hende sige noget , da hun brød sig 
så inderlig lidt om , at de skulle tale . 
Pludselig gjorde hun et lille Spring ind 
over nogle blomster hen til en stor rosenbusk . 
Der sad en sjældent stor højt oppe , 
hun hoppede i vejret efter den , men nåde 
den ikke . I samme øjeblik var apotekeren 
der også og havde i et øjeblik grebet rosen . 
Det var hende senere , når hun mindedes 
dette optrin , en vis tilfredsstillelse at . tænke 
på , at han nødvendigvis måtte have fået 
hånden fuld af torne , for han formelig rev 
blomsten af kvisten , krammende fingrene fast 
sammen om dens stilk . Med et dybt buk 
rakte han hende nu rosen . 
Tak' ! sagde hun ; å , hvor den lugter ! 
Må jeg ikke skaffe den en endnu finere 
Duft  ! sagde han og trak hurtig en flakon 
op af lommen . 
Min gud ! De vil da ikke parfumere 
rosen ? råbte hun . 
Næ  . . . jo  . . . det vil sige — dette her er 
ægte jockey club , og det plejer de jo at holde 
mest af . 
Ja tak , men ikke på roser ! Nej dog , 
de indfald de har ! 
Ja jeg beder virkelig undskylde  .  .  . jeg 
skal aldrig gøre det mere , men når de en 

anden gang skal have en rose plukket , sig 
det så straks til mig . De gør mig en sådan 
overordenlig glæde med det .  .  . jeg har 
mærket , de er meget nedtrykt i den senere 
tid — frøken , alt hvad jeg kan hjælpe dem 
med , det står til deres tjeneste . 
Tusend tak , men jeg trænger ikke til 
noget . 
Hun havde fået øje på en pragtfuld 
admiralsommerfugl , der sad på en busk 
noget borte ; forsigtig nærmede hun sig den 
uden at lægge videre mærke til Møllers ord 
og deres tonefald . 
Å , frøken Parsbjærg ! bad han igen , vil 
de ikke høre mig ? ( nu vendte hun helt 
ryggen til ; han fik pludselig mod og plaskede 
ud med det : ) jeg elsker dem ! 
Hun hørte det ikke , var nu lige ved 
sommerfuglen . 
Jeg elsker dem ! 
Denne gang hørte hun det og vendte 
sig om med det samme : 
fy , dér skræmmede de sommerfuglen ! 
Sagde hun bebrejdende . Og det bare for at 
sige mig sådan noget vås — nej , nej , nej ! 
Lad bare være at sige mere , jeg vil ikke høre 
et ord mere af den snak ! Farvel de — ja 
det er kun for i aften , de må ikke tro , jeg 
er vred på dem ! 

han stod og stirrede efter hende . Hun 
gik og ville gerne le ad det hele . men syntes 
dog ikke , hun rigtig kunne . Så sagde 
hun med ét til sig selv : han er for resten 
ikke værre end den anden  ! . . . men det 
mente hun egentlig heller ikke . 
Karen sad i tanker inde i sit værelse , 
tanker på svundne dage og svundne glæder , 
tanker hun stående eller gående kunne 
jaget fra sig , men når man sidder eller ligger , 
så er man fej , så kommer det alt sammen 
og får frit lov til at krybe ind over en , 
sprede rankerne ud til alle kanter og hylle 
en helt i det filtrede , seje næt . 
Omsider brød hun dog fortryllelsen , rejste 
sig og så’ på sit ur . 
Men klokken er jo over ti ! Moder må 
have drukket te for længe siden  .  .  . jeg 
vil dog over og se at få lidt med . 
Som sædvanlig bankede hun på moderens 
dør , før hun gik ind ; der var i aften 
ingen , der sagde kom ind  ! men det kunne 
også ellers somme tider ske , at den gamle 
frue netop var inde i sovekamret og ikke 
hørte , der var nogen ved døren , Karen gik 
derfor lige ind . Ganske rigtig  : stuen var tom . 
På bordet stod resterne af aftensmåltidet . 
Moder ! sagde den unge pige . 
Intet svar . 

er du ikke der inde , moder ? 
Hun gik til sist hen og så’ ind gennem 
partière-åbningen . Hun strakte da et øjeblik 
hovedet rigtig langt frem , men i det 
samme greb hun så stærkt i det brune fløjlsgardin , 
at det knagede og skrattede derved . 
Derinde , i den skønne juliaftens tusmørke , 
lå' et lig på knæ . Et lig med den ene 
ende af et silketørklæde slået i en løkke 
om halsen , medens den anden var knyttet 
fast om sengestolpen . De opspilede udfaldende 
øjne stirrede gennem ruderne ud 
mod den lyse aftenhimmel , hvor alt en enkelt 
stjærne stod som en lille bitte bleg sølvprik 
med kun et par stråler . 
Det brev , enkefruen hin dag havde 
modtaget , var en melding om , at hendes 
Broder havde giftet sig med sin tjenestepige , 
„ en kvinde “ , skrev den gamle herre , „ som 
jeg i mange år har elsket , og som har 
skænket mig et par sønner , som jeg dog helst 
før min død vil sikre besiddelsen af min formue . 
Glæd dig med mig over min lykke , 
kære søster , min kone er et fortræffeligt 
menneske ! “ 
— ikke fjorten dage efter Fru Parsbjærgs 

død rejste Karen til København for at begynde 
at gå på kursus . Det var lykkedes 
hende at sætte igennem hos den rystede Erik , 
at en lille pengesum , hendes fader i sin tid 
havde sat ud for hende , nu blev hende udbetalt . 
 . Hun havde endelig fået sin vilje . 
Og den morgen , damperen satte Karen 
Parsbjærg i land ved st . Anna plads , da var 
det atter en , som nu i den store by ville 
søge at skaffe sig vinger , vinger til at flyve 
den høje flugt mod de fjerne , forjættende 
kyster . 



anden bog . 



i . 
Den første dag , Aksel strøm kom fra 
Jylland til København , tog han ind på et 
hotel . Han gik så ud for at leje sig et 
værelse , men fandt intet , der passede ham , 
gjorde sig ikke heller den dag synderlig 
umage derfor ; et par timer gik , nej smuttede 
bort for ham inde på en kafé under 
læsningen af et utal danske og fremmede 
aviser , og så var der jo gaderne med de 
mange mennesker , hvor af han ikke kendte 
et eneste , endnu mindre havde de nogen som 
helst anelse om , hvem han var , brød sig også 
uendelig lidt der om , måske , tænkte 
han , nej visselig kommer der den dag , hvor 
de står stille og ser efter mig . Af alle butikerne 
fængslede ham varigst de , hvor der 
bag de store glasruder var udstillet portræter 
af bekendte mænd , han måtte stå og se 
på dem atter og atter , selv når det var 
aldeles de billeder , han kort tilforn havde 

set et andet sted . Å , hvem der lå dér ! 
Ja det sker nok en gang — og han kunne 
ikke lade være at tænke , at hans ansigt 
var både kønnere og åndfuldere end omtrent 
alle disse forfatteres og kunstneres , 
det var dog forbavsende , så kedelige mange 
af dem så’ ud  ! 
Aksel havde dagen før han rejste fra 
Jylland skrevet bag på sit portræt , som han 
gav Vilhelmine  : je me plie , mais je ne romps 
pas . Det er mit valgsprog , sagde han . Hans 
smule franskkundskab havde strakt til over 
for denne sætning , som han traf i en oversat 
svensk dameroman . Og da han med nogen 
overraskelse følte , at nederlaget med tragedien 
ikke havde knækket hans tro på 
egne evner og fremtidslykke , mente han i 
hine ord at finde sin karakters særkendemærker 
som i én sum , ét tal . At ikke viljestyrke , 
ikke det ægte talents næsten uudryddelige 
spirekraft , men kun ungdomselasticitet , 
den indgroede forfængeligheds åleagtige 
smidighed til at smutte uden om og 
lige lukt igennem alle de snævertmaskede næt , 
som den omgivende verden søger at fange 
den i — at dette bar ham frem over hint 
første skær og sagtens ville lade ham glide 
urørt over flere , derom havde han ingen formodning . 
Selvanalyse var ikke hans sag , 

rent momentvis kunne den påtvinge sig ham , 
men som regel var den ham så fjern som den 
har været alle hine magthavere , hvem hofmænd , 
elskerinder og skriftefædre indbildte 
at hver den gang , de gav sig pralelysten , 
sanseligheden eller hadet i vold , da var det 
ridderligheden , det gode hjerte , den retfærdige 
harme , religionen der drev dem . 
Intet Hof , det være så mandstærkt det ville , 
kunne i videre omfang og til større fuldkommenhed 
have røgtet sit smigrer- og fortolker 
hværv , end forfængeligheden ganske 
alene gjorde det for Aksel . Hvad bevidstheden 
om at fremtræde i et fejlfrit toilette 
er for somme mænd og kvinder , en god samvittighed 
for andre , det var for ham denne 
al tid vågne følelse af overlegne åndsevner 
— et lunt ly i stormen , en stedse åben 
havn , når bølgerne om ham gik højt . 
Før han hin første københavnerdags 
aften gik i seng , stod han en tid i det 
åbne vindue . Det vendte til gården , han 
kunne altså omtrent intet se af den store 
by , som nu skulle optage ham i sig , men 
han vidste , den var der rundt omkring ham , 
at det var dens luft , han indåndede , dens 
himmel , han så’ over sit hoved . Og en sælsom 
følelse hævede sig i ham , en følelse 
som af en svulmende bølge af livsmod og 

livsfryd , mod til at gå i kampen og glæde 
over , at han omsider fik lejlighed dertil . 
Han skulle vinde ! To-tre år , — hvem véd , 
måske mindre — af strengt arbejde ( med 
hvilke tvende ord han just intet synderlig 
klart begreb forbandt ) — og så ville han 
være i en anset stilling som skribent . Og 
så senere måske redaktør af et stort blad , 
måske teaterdirektør — i hvert fald en eller 
anden stilling , hvori han kunne lade sine 
mange idéer få udslag , skabe noget nyt , gøre 
opsigt og tjene penge . Der havde været en 
tid , hvor strøm ville foragtet den , der satte 
effekt og penge mellem sine livsmål — 
men han var alt nu bedre lært i den henseende . 
Han indså at begge dele hørte 
med for rigtig at kunne „ leve “ . 
Og som han nu stod ' dér i den svale 
aftenluft og lod sine tanker vokse og vide 
sig ud om et helt kongerige med ham som 
hersker , da begyndte en ovre i baghuset at 
spille på et piano en Marche . Gennem det 
åbne vindue steg tonerne fulde og klare op 
til ham . Måske var det en meget ordinær 
Marche , det tænkte drømmeren der oppe 
imidlertid ikke over — for ham kom den 
som et svar på hans inderste tanker , varslende 
ham en strålende triumf . Og hans 
sjæl jublede med i tonerne : ubevægelig , 

med funklende øjne , åndende langsomt og 
dybt , stod han dér — endnu en stund efter , 
at man havde hørt op med at spille , klang 
det i hans sjæls øre . 
Så snart strøm havde fået sig et lille , 
tarveligt værelse i st . Pederstræde , opsøgte 
han Jensen . Teologen boede næsten endnu 
tarveligere , helt ude på Nørrebro i prins 
Jørgens gade . I modsætning til strøm , der 
nødig ville ofre sin magelighed og bo fjernt 
fra universitetet , selv om han da kunne få 
et adskillig billigere værelse , havde Jensen 
netop med overlæg slået sig ned ude på 
broen : det koster mindre , sagde han , og så 
får jeg i det mindste den tur hver dag ! 
Løvrigt havde han alt en del informationer 
og var ikke sådan helt fattig , kunne endog 
byde sin ven et glas portvin til velkommen . 
Så gav han strøm en del gode råd om 
hvilke manuduktører , han skulle tage til 
artium , hvor han kunne få billige , brugte 
bøger , og meget andet . Han endte med at 
sige  : kom endelig til mig , så tit du har lyst , 
onsdag og lørdag efter seks har jeg al tid 
fri  ! 
Aksel undlod ikke at efterkomme indbydelsen . 

der kom nu en tid , hvor han 
ret lærte at kende og levede det liv , derfor 
alle udenfor stående har et skær af friskhed , 
ungdom og poesi over sig , og som endog for 
dem , der har været i det , kan komme til at 
stå som helt tryllende og lokkende , men det 
først senere hen , når alderen har afslebet 
mindernes skarpe kanter , og den slappede 
hjærne kun fastholder det smukke , det tiltalende 
 , det lyse fra hine svundne dage . 
Selv de , hvem hint liv var idet savn og slid , 
selv de synes , at skærene , deres skude tørnede 
mod , de var dog storslagne og skønne , 
og tornene , der rev dem til blods , de sad 
dog side om side med duftende roser og 
friske , grønne blade . Og de synes de mindes 
havblik i sommersol , fyldige , rige stunder , 
friske , milde briser , hvor under sangen kom 
af sig selv , sangen og latteren og jubelen . 
Det er ofte kun fantasier , billeder af noget , 
der aldrig var til , men det fylder dem , når 
de drager det frem , som var det noget virkeligt , 
så mægtig , så bydende er i mennesket 
trangen til at være lykkelig eller i det 
mindste have været det , at løgn og selvbedrag 
må mætte den , om andet ikke kan 
skaffes . Dette liv , hvor den luksus middagsmad 
ofte må undværes for at skaffe komediebilletter , 
noget man dog ikke helt kan 

være foruden , til veje , hvor man stjæler 
tiden fra studierne til fornøjelserne og fra 
nattesøvnen til studierne , hvor man venter 
at hvert brev enten skal være fra en rykker 
eller fra en ukendt velgører , der tilbyder en 
sin understøttelse , hvor man har stjålet fra 
i morgen det man brugte i går , hvor man 
tror man er lidt af en æventyrprins og véd , 
man er helt en fattig student , hvor man 
kort sagt omtumles mellem den vildeste fantasis 
og den platteste virkeligheds yderligheder 
— dette liv kan dog også under 
tiden have sine lyspunkter , sine virkelig 
skønne øjeblikke , værd at holde fast , om alt 
andet blegner og dør — og heller ikke manglede 
de ganske for Aksel . Det var de timer , 
han tilbragte  og lørdagaftner ude 
hos Jensen , i reglen desuden i selskab med 
en eller to andre venner . Jensen , der stedse 
holdt god orden i sine finanser , endog lånte 
de andre lidt en gang imellem , havde det 
disse aftner ret net hos sig . Der var både 
øl og brød og pålæg nok , hvad gjorde det 
så , at man måtte drikke af flaskerne , at 
smørret var dårligt og det røgede kød ofte 
både tørt og sejt ? Sindene var unge og 
bløde , lette at sætte i bevægelse , al tid parate 
til at modtage indtryk , og give sig hen til 
dem . Og de gjorde det . De unge mennesker , 

der omgikkes Jensen , det var alle folk 
med stærke åndelige interesser , folk der 
læste og hørte og så’ så noget nær alt det , 
der var det værd af hvad der rørte sig og 
brød frem i samtiden . Så bragte en en bog 
med , så en anden en Avis , en tredje havde 
set det sidste ny stykke , de fortalte derom , 
lo , mundhuggedes , blev hidsige , begejstrede , 
hede i hovederne , talte og råbte op , som 
var det verdens velfærd om at gøre , at de 
fik sagt højt og lydeligt alt det , de tænkte og 
følte . Måske var det i virkeligheden ganske 
ligegyldigt , om de fik det sagt eller ej , måske 
fik de ingensinde større betydning for verdens , 
ja bare for deres fædrelands skæbne end 
den usselige flue har for den vogns fart , 
den har sat sig på — men så havde de 
dog været unge en gang , de havde håbet , 
de havde troet og de havde elsket . Ve den , 
der ikke har det ! ve ham ! ikke al en Salomons 
skarpsind , ikke hele en Fausts sammenhobede 
viden vil nogensinde kunne holde 
ham skadesløs for hvad han tabte den gang , 
i vårtiden , hvor det gælder om , at alle de 
unge Spirer kommer uhæmmede frem . 
Af dem , der samledes uge efter uge i 
det lille fjerde sals værelse i prins Jørgens 
gade , dér var nu netop strøm den , som var 
mindst ung , som gav sig mindst hen . Han 

gjorde det en stund , men kun en stakket ; for 
tidlig var det blevet ham en nødvendighed 
stedse at kunne spejle sig i de andres beundring , 
stedse være midtpunktet , stedse se alt 
andet kun som staffage for sit eget selv , for 
tidlig havde han fået sine egne tanker som 
helt fyldte ham , til at han nu ret for alvor 
kunne kaste sig ud i det brede væld , lade 
sig rive med af det , dukke ned i det og 
komme op igen , renset for gammelt støv og 
smuds , styrket , frigjort . Han havde al tid 
haft ondt ved at tage del i en almindelig 
samtale ; dels fordi han virkelig var led ved 
al den dagligdags pjat , men dels også , når 
det var værd at være med i , det der sagdes , 
da fordi han ikke ville høre modsigelser , på 
forhånd foragtede dem , vel vidende at hans 
mening dog var den ene rette . Han havde 
været den klogeste i skolen og var det stedse 
og overalt — det mente han i det mindste . At 
der , selv hans store æstetiske visdom indrømmet , 
kunne være talløse , ham ukendte 
områder , som han ikke ville have skade 
af at høre lidt om , det indrømmede han ikke' . 
Han havde sit lille kongerige , og hvad der 
var uden for det var , ikke af det onde , men 
af det ligegyldige , det uberettigede . 
Der var altså vel de øjeblikke , hvor 
også han kunne blive ivrig for noget , der 

ikke vedrørte ham personlig , hvor hans 
hjærte kunne banke andres i møde , og hvor 
han glemte at intet gik frem for det , at 
Aksel strøm var stor og skulle blive større 
— der var de øjeblikke , men de var kun 
få og små . 
— de fire hundrede rigsdaler , Aksel 
havde bragt med til København , forslog naturligvis 
ikke meget . Seks daler kostede 
værelset ham om måneden , og stort mindre 
end en snes daler kunne han ikke godt i 
samme tidsrum nøjes med til mad og drikke . 
Han nøjedes rigtig nok ofte med mindre , men 
det var fordi han brugte pengene til teatret 
og andre fornøjelser . Så skulle jo desuden 
manuduktørerne betales , og der er skotøj og 
vask og det og det , som stjæler en pengene 
af pungen , alle sammen , inden man ser sig 
for . Efter et halvt Års tids forløb indså 
da også strøm , at han måtte se til , snart 
at fortjene noget , hvis han ikke en skønne 
dag med det første ville stå som ved en 
lukket bom , en uigennemtrængelig mur af 
pengenød . Han gjorde nu forskællige forsøg ; 
blandt andet skrev han en versificeret 
fortælling og indsendte den til et tidsskrift 
med anmodning om at få den snarest tilbage , 
hvis den ikke blev benyttet . Der gik 
dag efter dag , uge efter uge , hvor i den 

ikke viste sig — han turde næsten ikke tænde 
lampen om aftnen , når han kom hjem , af 
frygt for at se den vel kendte pakke ligge 
på bordet ; senere fandt han på , før han 
gik ind at sige til sig selv : i aften er den 
der såmænd ! og så søge at sætte den 
tanke rigtig fast i sig , at den var der — 
inderst inde havde han en tro på , at dette 
var en ret kraftig slags besværgelse , som 
netop bevirkede , at fortællingen ikke remitteredes . 
Det hjalp virkelig også en tid lang 
og til sist var den unge forfatter så overtydet 
om , at hans værk ville blive trykt , at 
han tog en hel del på kredit på en kafé 
i den hensigt at betale med honoraret . Men 
en aften , da han kom hjem og ganske havde 
glemt besværgelsen , lå manuskriptet der naturligvis 
med en trykt meddelelse fra redaktionen , 
hvori det hed , at da vedlagte manuskript 
ikke egnede sig til optagelse o . s . v . 
. .  . . ikke en gang et par ord til undskyldning , 
for at det havde varet så længe med 
tilbagesendelsen , var der . Sådan måtte 
man lade sig behandle ! 
Kort efter skaffede Jensen strøm noget 
afskriverarbejde , som betaltes dårligt , men 
det var dog en sikker indtægt . Så gik uger 
og måneder og et helt år så slideligt , 
der gik mere endnu , og omsider , ja det var 

da kun godt og vel to år efter ankomsten 
til København , fik strøm artium med en 
kneben første karakter . Kneben var den , 
men det kunne jo ikke ses af det telegram , 
der sendtes til Vendsyssel og hvor der stod : 
første karakter ! Aksel strøm  . . . . kun de 
ord , men de var nok til at jage gråden , 
glædegråden , frem af Vilhelmines øjne , moderen 
græd med , for selskabs skyld vel nærmest , 
sand medfølelse var dog også med 
deri . Strøm fik både en hare og gode kager 
og rædsom frugtvin ( „ til at drikke din egen 
skål i ! “ skrev Vilhelmine ) sendende i den 
anledning , som der da hele tiden igennem 
var gået mange gode , svære kasser fra 
Jylland over vandet til ham . Uden dem og 
uden de penge , som hans søster Agnete , der 
et steds på Fyen var lærerinde med en 
lille gage , men kunne leve af luften og lagde 
en del op , sendte ham — uden al denne hjælp 
havde han slet ikke kunnet leve , og det var 
dårligt nok endda , det kunne gå . Han havde 
da også en del klatgæld rundt omkring . 
Så en dag lader Jensen sin ven vide , 
at når han vil gå op på det og det redaktionskontor , 
er der en plads til ham . Den 
var bleven tilbudt Jensen , som kendte lidt til 
redaktøren , men han havde sagt nej . Han 
havde under sit ophold i København udviklet 

sig mere og mere i oppositionel retning mod 
det , der gik og gjaldt her hjemme som det 
eneste sunde og sande , både særlig i teologisk 
retning og i andre . Allerede stod 
det ham klart , at præst blev han aldrig , det 
kunne han ikke forsvare for sin samvittighed , 
og han anede desuden , at før eller , senere 
måtte han slå nogle slag for det han dyrkede 
og ærede som sandhed , mod det de 
andre falskeligen nævnte med dette skønne 
navn . Han ville derfor ikke binde sig til 
noget parti eller blad , intet officielt stempel 
give sig selv , kun være den han var . Med 
Aksel var det en ganske anden sag , hans 
hele higen og tragten ville næppe nogensinde 
føre ham mod den store strøm , det 
mærkede Jensen klart . 
Det unge menneske med det store fremtidshåb 
blev da også sjæleglad ved at erfare , 
man havde brug og løn for ham , og 
han gik straks da han kunne til aviskontoret . 
Redaktøren , en lille mager mand med 
lyst overskæg , lorgnet og et vist præg af 
forloren elegance over hele sin person , sad 
ved en pult og skrev , da strøm trådte ind . 
Medens den anden forklarede , hvem han var , 
blev den store mand ved at skrive , så slog 
han pennen af over kanten på pulten og 

sagde , pludselig seende skarpt på sin vordende 
medarbejder : 
nå det er hr . Strøm ? Ja nu får vi at 
se , om de kan udfylde pladsen  .  .  . 
Strøm ville sige nogle beskedne , og 
dog værdige ord , men redaktøren vinkede 
med hånden og sagde eftertrykkeligt : 
vi får at se ! Foreløbig tager de dette 
hjem med og . oversætter , så godt de kan . 
Bring mig så mindst et halvt ark inden 
klokken seks i eftermiddag . 
Det var en tysk roman , der stod som 
feuilleton i bladet . Strøm tog den og ville 
nu atter gerne have sagt noget , denne gang 
om Jensen , om hans ædle karakter o . s . v . 
Men redaktøren bøjede let hovedet og sagde : 
Au revoir  ! 
Så gik strøm hjem med sin roman og 
gav sig til at oversætte . Om eftermiddagen 
bragte han sit arbejde hen på kontoret , 
hvor en mand var til stede og modtog det . 
Således gik det i nogen tid , så fik han 
senere det hværv at anmælde sekondteatrene , 
samt forskællige andre småarbejder . 
Alt i alt kunne han tjene omtrent fem 
hundrede daler årlig ved bladet , desuden 
havde han nu også nogle informationer , men 
til at leve flot for slog det jo ikke til . Han , 
der aldrig havde haft synderlig forstand 

eller smag for bordets nydelser , brugte også 
kun lidet til andet end sine klæder . 
Dem ville han gerne have så elegante som 
mulig , og det var ham en stadig rindende 
kilde til pine , at han ikke kunne følge moden 
i et og alt , men måtte være glad ved to à 
tre dragter om året . Og så de mange 
nederlag , hans forfængelighed led i denne 
kamp for at se ud som en dandy ! 
Han spaserede en aften ude på volden , 
lykkelig over nogle gule handsker , en butiksjomfru 
havde prakket ham på samme dag . 
Det havde vel et øjeblik slået ham , at han 
ikke kunne mindes at have set en eneste 
herre med sådanne handsker , men jomfruen 
forsikrede , at det var netop den nyeste og 
eleganteste mode , og han lod sig da lokke 
til at købe dem . Nu gik han langsomt , med 
den ene hånd stukket halvt ind på brystet , 
den anden gratiøst nedhængende , bevægende 
sig frem og tilbage i takt med hans skridt . 
Han mødte flere , der så’ efter hans handsker 
— måske gjorde de det ikke alle , men det 
troede han ; al tid havde han en fornemmelse 
af , at der blev lagt mærke til ham og talt 
om ham . Egenlig var denne følelse ham 
behagelig , kun påkom der ham ofte en 
forestilling om , at der var noget latterligt 
ved hans person , man holdt sig op over , og 

han stod da stille foran et eller andet butiksvindu 
for at forvisse sig om , at hans slips 
sad rigtig , eller han tog sig til nakken for 
at føle , om der ikke stak en strop frem , som 
ikke skulle have været set . 
Denne aften var han i det hele tilfreds 
med sig selv . Han gik lige og ønskede , 
han måtte møde nogle af sine bekendte , da 
han kom forbi en bænk , som et par halvvoksne 
gadedrenge benyttede , som andre 
benytter et kafévindu , til derfra at holde 
øje med de spaserende . Den ene lå udstrakt 
på siden med hånden under hovedet , 
den anden sad med hænderne ind under 
sædet og dinglede med de nøgne fødder . 
Strøm tiltrak sig i særlig grad deres 
opmærksomhed . 
Du ! sagde den liggende med et lille 
kast med hovedet hen mod kammeraten : 
sé ham dér med handskerne , han er nu 
opvarter ! 
Ja , det er tydeligt nok ! Sikke no’ne 
gule handsker ! Opsjasker ! to halle bajere ! 
Blodet fo’r strøm op i hovedet , og han 
gik hurtigere til . Allerede inden han var 
kommet ned af volden , havde han revet de 
gule handsker af hænderne og puttet dem 
i lommen . Det måtte være dem , der var 

simple , for hverken hans person eller hans 
dragt var det , det vidste han . 
En aften så’ han i det kongelige teater 
en mand stå henne under kongelogen 
i første parket i en tarvelig , dårlig siddende 
sort frakke og med et umådeligt , gråt og 
hvidt tærnet slips . Denne mand havde han 
mødt på gaden og undret sig over hans 
frygtelige hat , der var bulet og rød af ælde ; 
han havde antaget ham for en mislykket 
kunstner . Og nu var han i første parket ! 
Strøm spurgte sin sidemand , hvem denne person 
dog kunne være , og fik da at vide , at 
det var en talentfuld , yngre dramatisk forfatter , 
hvis navn og virksomhed også var 
ham vel bekendt . 
Men sikke nogle klæder ! 
Å — han er jo et geni , de folk har 
privilegium på den slags ting . 
Et geni ! Dér var pointen ! Altså når 
han bare kunne få vist folk , at han var et 
geni , ville han også få lov at gå , som 
han lystede , og blive fri for at skulle pålægge 
sig al den tvang , der var ham så 
besværlig . 
Han besluttede nu foreløbig at gå klædt 
som et geni , om end lidt mere propert og 
lidt mindre luvslidt end hint unge med den 
røde hat , — så kom nok det andet bag 

efter . „ Det andet “ , det vil sige en eller anden 
litterær stordåd . Lejligheden til denne lod 
imidlertid vente på sig , og selv kunne han 
ingen skabe sig . Han indsendte atter nogle 
småting til tidsskrifter , men med samme 
resultat som hin gang med fortællingen på 
Vers . Dette var nedslående . Imidlertid 
trøstede han sig med , at han sagtens endnu 
ikke havde truffet til at røre ved den stræng 
i sig , der kunne give en egen klang , en klang 
som ingen anden , talentets klang . En dag 
ville det dog vel lykkes ham at finde den , 
en gang ville sikkert det forløsende ord lade 
sig høre . 
Han var begyndt at komme en del ud , 
især til folk , hvis bekendtskab han havde 
gjort hos sin redaktør , hvor han en enkelt 
gang havde været indbuden . Han befandt 
sig dog ikke videre vel i disse kredse . Han 
måtte næsten al tid sidde stille i en krog 
og høre efter , hvad de ældre og ansete gæster 
sagde , og de sjældne gange , han fik ordet 
— under tiden for at sige et eller andet , som 
han vidste var morsomt , åndrigt — hørte 
næsten ingen på ham . Man siger , at ved 
forrige århundredes slutning og dettes begyndelse 
konverseredes der bedre end nu ; 
det er måske tvivlsomt , men sikkert er det , 
at man den gang må have hørt bedre efter , 

ellers kunne der umuligt være overleveret os 
så mange pikante svar , så talrige bons 
mots fra hine dages saloner . Man vil aldrig 
kunne udgive en hel bog fuld af en nutidstalleyrands 
vittigheder , således som man 
har gjort af hin åndrige franskmands — 
ganske simpelt fordi de i vore dage kun for 
en del ville blive hørte . Sagen er , ingen vil 
nu til dags være hørende , modtagende , alle 
vil de selv tale og producere . Disse betragtninger 
havde strøm rig lejlighed til at 
anstille i de selskaber , han tog del i ; det 
forekom  : ham , at alle talte i munden på 
hverandre og for at stille sig selv påpjedestaler , 
folks arrogance og selvforelskelse 
forbavsede ham . Måske følte han disse 
uheldige egenskaber så meget stærkere , 
fordi de rørte ham selv i — netop det tilsvarende 
af hans egen karakter . Vi vil så 
nødig betales med vor egen mønt . 
Ydede således selskabslivet ikke den 
unge mand noget synderligt udbytte , så 
fik han snart dette ad en anden vej . Han 
kom på et karneval i med en ung maler , 
som efter at have passiaret en times tid 
med ham foreslog ham at besøge sig næste 
dag . Det gjorde han da og blev den påfølgende 
tid fortrolig med maleren . Han 
lærte også gennem ham nogle unge mennesker 

at kende , en billedhugger , en musiker , 
en lyrisk digter , en skuespiller og endnu en 
maler , der til forskæl fra den anden , som 
malede landskaber , var genremaler . Alle 
disse spirende talenter havde det godt i 
hverandres selskab . De mente om hverandre , 
sagde det i al fald , at hver var den største 
i sit slags , og da nu hver havde sin genre , 
kunne der ingen indbyrdes misundelse eller 
nag opstå . Man var i denne kreds noget 
i forlegenhed med , hvilken vej til udødeligheden 
man skulle anvise og assurere strøm , 
der vel hemmelig anså sig for i stand til at 
vandre en hvilken som helst , men dog ikke 
åbenlyst turde bære disse pretentioner til 
skue . Man kaldte ham så „ Journalisten “ 
Og lod ham foreløbig gå med den titel , så 
kunne man al tid se , hvad han ville præstere . 
Han var god til at beundre andre , 
når han så også måtte blive beundret en 
gang imellem , og det blev han da , bi . a . for 
en rosende anmældelse af lyrikerens første 
bind digte , som han havde fået smuglet ind 
i bladet og senere fik på hovedet for af redaktøren 
— digtene skulle slet ikke have 
været roste . 
Et sådant selskab til gensidig udødelighedsassurance 
er en behagelig og gavnlig 
institution for unge menneskers selvtillid  ; 

hvor vidt den derimod på heldig måde 
udvikler deres talent og karakter , kan måske 
omtvistes . Imidlertid skal det siges til 
disse ynglinges hæder , at ingen af dem — 
kun med en eneste undtagelse — udviklede 
sig i retning af en styg og usund opposition 
mod de principer i kunst , litteratur og 
moral , som nu en gang er slået fast som 
de eneste sunde her til lands . Skuespilleren 
blev en middelmådig fremstiller af karakterroller 
på det kongelige teater , men han 
forsøgte sig aldrig i den med rette ikke 
yndede realistiske spillemåde , lige så lidt 
som landskabsmaleren nogensinde var at bevæge 
til at rejse andre steder hen end Italien 
— ved det blotte ord Paris kastede han 
med nakken og sagde sådan noget som : 
tom rutine ! — effektjageri ! osv . — musikeren 
komponerede nogle melodier til vore 
ældre lyrikeres Vers , som af et mindre øvet 
øre vanskelig kunne skælnes fra hejses musik 
til lignende digte ; i øvrig indrømmede 
han Wagner noget talent , men kaldte ham 
en humbugmager . Billedhuggeren fik efter 
hånden en del bestillinger på Buster og 
statuer af hedengangne storheder , som han 
havde en mærkelig evne til at give alle et 
og samme udtryk , næmlig et søvnigt ; 
desuden var statuernes stilling kun lidet afvekslende , 

havde man set en , højst to , kendte 
man dem alle  : enten sad de , som var de trætte 
af livet og af at sidde på parade , eller de 
stod med den ene hånd på en pille og den 
anden inde på brystet . Lyrikeren havde 
forholdsvis vanskeligst ved at trænge igennem ; 
hans første digte var næmlig fremkommet 
på en tid , hvor endnu nogle af 
vore store , gamle digtere levede , og som absolute 
efterligninger af disses produkter havde 
de ikke kunnet få noget synderligt publikum , 
men så begyndte den realistiske opposition 
mod romantikens epigoner , og her trådte 
den stræbsomme digter frem på arenaen 
med et polemisk-satirisk-dramatisk digt , kaldet 
muldvarpene og sommerfuglene . Det 
hudflættede på en bidende måde realisterne 
under muldvarpenes maske og ydede romantikerne , 
sommerfuglene , en fortjent hyldest . 
Anmælderne var lykkelige over dette opus , 
og fra det øjeblik var dets forfatter „ vor fortræffelige 
lyriker , der har leveret et så vægtigt 
indlæg mod tidens materialisme “ . 
Genremaleren bar sig anderledes og dummere 
ad ; han fandt pludselig på at male 
historiske billeder og genremalerier på en 
ganske anden måde , end akademiet havde lært 
ham ; han blev da kaldt bizar og under tiden 
rå , fik ingen stipendier og tjente kun lidet . 

efter hånden blev han noget menneskefjendsk 
og mistænktes for at skrive visse anonyme 
bidskheder mod vore kunstneriske avtoriteter 
i oppositionsbladene . 
Endelig strøm  : ja med ham gik det kun 
så som så . Det lod ikke til , at hans austerlitzsol 
med det første ville stå op , den 
ene dag lignede så kedsommelig den anden . 
Ganske vist steg hans indtægter en 
del , og han fik en fast plads ved bladet . 
Men han følte stadig ved sig selv , at der i 
ham var kræfter , som ikke kom i brug . 
Imidlertid var det nu på tide at gifte sig , og 
det gjorde han . En påske rejste han til 
Jylland , blev borte fjorten dage , og kom tilbage 
med Vilhelmine kongsbak som sin hustru . 
Brylluppet var holdt i al stilhed . 
Strøm levede nu i nogle år temmelig 
tilbagetrukkent , men så blev det anderledes . 
Han var gået ind i en del foreninger , videnskabelige 
selskaber o . lign . , og dette er en 
bekvem vej til mange og gavnlige bekendtskaber . 
Han gjorde da også en del , blandt 
andet med hr . Thorkildsen , redaktør af et 
meget anset blad , hr . Holmer , pot og pande 
ved et andet , næsten lige så velrenommeret 
„ Organ “ , den gamle maler professor gram 
og flere . Disse mennesker indbød han til sig , 
blev atter buden til dem , og snart førte han 

et selskabeligt liv , der forekom ham ret behageligt , 
men samtidig mere og mere trykkende 
lod ham føle forpligtelsen til selv at 
blive noget mere end almindeligt . Så oversatte 
han nogle romaner , som imidlertid 
ingen videre lykke gjorde — han havde ikke 
det held at træffe publikums smag — ; han 
rejste en måneds tid i Sverig og skrev 
en bog derom . Egenlig fandt han ikke selv , 
at dette værk var noget særdeles betydeligt , 
men da hans søster , der ved denne tid kom 
til byen , hvor hun havde fået en plads , blev 
ude af sig selv over „ disse rent ud sagt geniale 
rejseskitser “ , tænkte han , at hans begavelse 
vel var så stor , at endog de produkter , hvor 
den kun havde spillet på sine svageste 
strænge , måtte stå adskilligt over det almindelige , 
han gik derfor og ventede en række 
lovtaler i aviserne ; de kom imidlertid ikke , 
heller ikke det stik modsatte , kun nogle almindelige , 
ret velvillige , lovlig kortfattede 
hverdagsfraser . Et af bladene , der lagde 
særlig vind på en let og vittig form , havde 
endog kaldt rejseskitsernes forfatter „ en hr . 
Strøm , “ — det irriterede ham unægtelig . Han 
havde jo endda haft så mange betænkninger 
om , hvor vidt han på titelbladet skulle 
kalde sig Aksel strøm , eller med begge sine 
navne : Aksel Vilhelm strøm , eller måske 

Aksel v . Strøm . Han bestemte sig for det 
siste og så’ allerede i ånden dette ret 
effektfulde navn figurere i konversationsleksika 
og litteraturhistorier . 
Lidt efter lidt gik det dog op for ham , 
at han næppe ville komme på disse hellige 
steder med kun rejseskitserne som adgangskort 
— der måtte mere til . Men hvad ? 
Han følte sig så tom på idéer , alt , hvad 
der faldt ham ind , viste sig ved nærmere 
eftersyn at være faldet hundrede andre ind 
— og så kunne han være vis på , at når 
en anden kom med noget nyt , var det al tid 
noget , han havde været lige ved at finde på , 
men var kommet fra igen . 
En gang læste han om en englænder , 
der havde tjent sig både berømmelse og 
formue ved at rejse rundt og for en ringe 
betaling holde populære foredrag af videnskabeligt 
og æstetisk indhold . Strøm vidste 
ikke , om han havde evner til at tale folkeligt , 
egenlig troede han det ikke , men man kunne 
jo prøve . Så hang der en dag på et gadehjørne 
en menageri-plakat med et træsnit 
af et næsehorn ; en skomagerdreng stod og 
betragtede det , og strøm stillede sig nu hen 
ved siden af ham . 
Kender de ( det var en fyr på en 15— 
16 år ) det dyr ? 

ja , det er jo et næsehorn . 
Rigtig !  . . . . Véd de , hvor det hører 
hjemme ? 
Den anden gloede på ham . 
Jeg mener , hvor det kommer fra ? 
Fra Vestindien natyr ligvis , dér kommer 
jo alle sådan none bavianer fra . 
Nej min ven  . . . og nu påfulgte et 
længere , væsenlig på reminiscenser fra 
skolen bygget foredrag om næsehornets 
ejendommeligheder og levevis . Midt i en 
længere udvikling om dette dyrs mærkværdige , 
tykke hud afbrød skomagerdrengen sin 
opdrager med de ord : 
hva’ satan rager det mig ? 
Og grinende og fløjtende slæntrede han 
ned ad gaden , efterladende strøm på gadehjørnet 
nærmest som loths hustru . Den 
folkeopdragende virksomhed lå ikke for ham , 
det var åbenlyst ! 
— der var tider , ofte endog temmelig 
lange , hvor strøm glemte den orm , der nagede 
ham , og egentlig var tilfreds med sin stilling , 
men så kunne en eller anden tilfældig ytring , 
en sætning i en bog , en replik i en 
komedie , slå ned i ham som et lyn , 
der tændte de slumrende flammer . Og da 
kunne de slå i vejret , flakkende og sprudende , 

hedende hans sjæl rødglødet , så den 
var ved at sprænges , sprænges i håbløs , 
rasende fortvivlelse . 
Sådanne øjeblikke var sjældne , men de 
kunne komme . 

i . 
En aften , da der var fremmede hos strøms , 
spurgte deres eneste barn , en ved denne tid 
syvårig pige , sin moder : 
moder , skal jeg snart gå til komformation ? 
Jeg tror , du vil , Octavia , du er jo alt 
for lille  .  .  . men hvad er det , du kalder 
det  . . .  ? 
Komformation  ! 
Ja men det er ikke rigtigt ! Tænk dig 
nu pænt om , du véd jo godt , hvad det hedder . 
Nå , kom— 
men barnet blev pæonfarvet og skævede 
til sine støvler , og der kom ikke en lyd . 
Nå ja , så kommer jeg vel til at sige 
dig det , men husk det så til en anden 
gang : komferma— 
hun overdøvedes og afbrødes af sin 
mand , der i de sidste tre-fire minuter aldeles 
intet havde hørt af en historie , som 

hans redaktør var i færd med at fortælle , 
og nu brat og højt sagde : 
Octavia  ! Konfirmation  ! 
Man lod , som man overhørte denne lille 
sprogrenselsesproces , men senere hen på 
aftnen skreg en taktløs og selvfølende dame , 
en ældre søster til redaktøren , pludselig op : 
men gud ! Fru strøm ! Det er da ikke 
Johannes Ewald , der har skrevet den skotske 
kvindex 
damerne så’ på kobberstik , og iblandt 
disse var et portræt af Johannes Ewald . Fru 
strøm , der agerede foreviserske , havde taget 
billedet ud af mappen , gransket lidt over 
navnet , og så : 
e— Ewald , nå ! Det er ham med Johannes 
falk og den skotske kvinde- , ja sikken 
et dejligt ansigt ! det kan man nok begribe , 
at den mand , der skriver de yndige bøger , 
må se sådan ud . 
Så var det , frøknen skreg op . Almindelig , 
mer eller mindre kraftigt undertrykt fnisen 
og smilen . 
Atter måtte strøm til hjælp : 
men Vilhelmine , du skulle også tage 
briller på , når du er så nærsynet — dette 
er jo Johannes Ewald . 
Ja — det er jo det , jeg siger . 
Nej , du forveksler fornavnene , den , du 

mener , hedder h . F .  .  .  . men frøken Blom , 
har de set denne dejlige Madonna ? 
Han overtog nu rollen som foreviser og 
lod sin kone skøtte sig selv . Men om aftnen , 
da de var kommet i seng , sagde han : 
må jeg en gang for alle bede dig hellere 
helt tie stille , end sige noget som helst 
om bøger , billeder , fremmede ord eller lignende 
ting , når du ikke er aldeles vis på , 
det er rigtigt , og selv i så tilfælde skal du 
være forsigtig . 
Min gud , strøm , sikken en tone du 
taler i ! 
Det er netop den rigtige — men hørte 
du , hvad jeg sagde ? 
Ja gud , naturligvis ! men  . . . 
Nej , ti nu bare stille ! God nat ! 
Et øjeblik efter gyngede hovedpuden 
under hendes krampagtige hulken . 
Hvad er der så ? 
Det er dig , der er så urimelig  .  .  . Du 
har aldrig været sådan før  .  .  . 
Nej , men jeg har virkelig tit haft lyst 
til det . 
Dette var sandt . I de første par år af 
deres ægtestand havde Vilhelmine endnu så 
meget af den undselige , lidt naive provinsdame 
ved sig , at det lidet , hun sagde , selv 
om det kun var lidet kløgtigt , sjældent tog 

sig andet end elskværdig-pudsigt ud , ikke 
lige frem dumt . Men så afslebes efter hånden 
de landlige kanter , og samtidig der med 
udviklede der sig hos hende en stærkere og 
stærkere lyst til at tale med om alt muligt , 
give sit besyv med i alt . Det irriterede strøm 
at høre her på ; mere og mere gik det op for 
ham , hvad det var for en kone , han havde 
fået , at hun ingenlunde , som han under tiden 
havde dåret sig til at tro , var et ret 
godt hoved , der kun manglede udvikling , 
men tvært imod et ualmindelig ringe og med 
en tilsvarende fladhed i følelsen . I samme 
øjeblik , hun havde hørt noget meget alvorligt , 
kunne hun le og pjanke over et eller 
andet , f . Eks . en vittighed , en kommis havde 
sagt til hende samme dag i en butik , og 
hun kunne da under tiden falde hen i en 
lang , kaglende latter , som for hvert nyt 
kagl gik en tone højere op i diskanten og 
syntes aldrig at ville få ende . Så havde 
hun også den vane at gentage en eller 
anden morsomhed , et ordspil , en Brander , 
eller sligt , som just var i mode , flere gange 
hver time , stadig prustende ud i en lille tilfreds 
latter , når pointen kom . Sådan gik 
hun en tid og sagde fra morgen til aften 
om alt , hvad der hændte hende : 

å , hvor det er trættende ! Det er næsten 
fjortende ! 
En anden gang havde hun fundet på 
at sige : der er appel i støvleskafterne ! ved 
alle mulige og mange flere umulige lejligheder . 
Strøm var alt dette en ulidelig pine ; 
dog gik der flere år , hvor han aldrig sagde 
andet dertil end : nå , nå ! nu har vi hørt 
det så tit , lille Vilhelmine ! eller også lod 
som han slet ikke hørte hverken hendes 
morsomheder eller hendes forsnakkelser og 
fejltagelser . Han var jo i virkeligheden kun 
lidet i hendes selskab , hans arbejde lagde 
stærkt beslag på ham . Desuden mindedes 
han , hvad hun havde gjort for ham , og tænkte : 
lad det skind more sig , som hun lyster ! 
Men så kom de år , hvor strøm tjente 
mere , og hvor han begyndte at føre et selskabeligt 
liv . Da blev hans kones mangler 
ham så utålelige som ingensinde før ; hun 
lige som udstillede dem for de mange fremmede , 
hun kom sammen med , og han havde 
en følelse af , at man lo ad denne udstilling . 
Den dag , han første gang talte hende hårdt 
til , havde oven i købet en ven fortalt ham , 
at man nylig i et selskab havde holdt sig op 
over „ Strøms dumme kone , som han kun 
havde taget for pengenes skyld “ . 
Og fra det øjeblik , isen først var brudt , 

begyndte der en virkelig kamp imellem dem , 
en kamp , hvor i hun omsider tabte absolut . 
Hver gang , hun kom med en flovse , sagde 
han ganske koldt : fruen er atter åndrig ! 
Ledsagende ordene med et blik , der skar ind 
i hende og gjorde ondt . Og det var endda 
kun i fremmedes påhør , hun blev så fint 
behandlet ; var de ene , sagde han hurtigt : 
å lad mig være fri ! eller : nu våser min 
gås ! og lignende behageligheder , som han 
kunne udslynge så rappe som piskesmæld . 
De ramte også og sved , og de bevirkede , 
at den lille kone vænnede sig til , aldrig at 
sige mere end det strengest nødvendige , når 
hendes mand var til stede , og i det hele at 
holde sig så meget som muligt for sig selv . 
Her ved havde hun ikke så svært , da det 
stedse blev nødvendigere , hvis hun ville holde 
sit hus ordenligt , da selv at tage fat ved alle 
lejligheder . Der var ikke råd til at holde 
mange tjenestefolk , og hun måtte da søge 
at arbejde for to . Det gjorde hun på en 
måde også , hun var ofte i køkkenet eller 
i vaskeballen fra morgen tidlig til aften sildig , 
men ulykkeligvis hørte hun til den klasse 
husmødre , som man under tiden mistænker 
for at være af salig Penelopes nære familie : 
de slider næmlig så stærkt og får så lidt 
udrettet , at man næsten fristes til at tro , de 

tilintetgør om natten frugterne af deres arbejde 
fra dagen . Disse kvinder lader husholdningens 
mange små enkeltheder overvælde 
sig ; de grubler i timevis over , om 
bønnerne bør stuves med fløde eller i smør , 
og de spilder mange skønne kræfter på at 
få supperødderne skåret i sirlige figurer . 
Efter hånden så’s Vilhelmine dagen igennem 
kun i morgenkjole , først hen ad aften 
fik hun tid til at skifte dragt . Hendes mand 
gnavede her over , som over så meget andet  ; 
alt som årene gled uden at bringe ham 
noget synderligt udbytte , blev han stedse 
mere vanskelig , ofte opfarende i sit hjem . 
Vilhelmine kunne aldrig gøre ham til Pas . 
Man må nu også indrømme , at hun kunne 
irritere . Der ved at hun skulle passe på 
det alt sammen i huset , og i virkeligheden 
kun egnede sig til at arbejde på et meget 
lille område , var der al tid noget , som forsømtes 
og glemtes , indtil hun så pludselig 
på de mest ubelejlige tider huskede på 
det og fo’r af sted for at bringe det i orden . 
Således havde en aften en sanger fra 
det kongelige teater , som sjældent lod sig 
høre privat , omsider givet efter for de andres 
bønner og var begyndt på sangene af 
svanehammen . Alle sad i åndeløs beundring 
eller satte et ansigt op , som skulle udtrykke 

denne stemning , redaktør Thorkildsen markerede 
takten ved at bevæge hovedet uafbrudt 
fremad og tilbage igen , og frøken 
strøm udførte samme musikalske forretning 
fra højre til venstre . Så midt under klagesangen : 
af marmor er det bygget — jager 
Vilhelmines høje stemme ind med ordene : 
gud strøm  ! nu har du vist glemt at lukke 
vinduerne på loftet , som jeg bad dig om , 
og så fyger sneen ned på alt det rene 
tøj , der ligger dér oppe ! Jeg må op og se 
til det ! 
Og med det samme fo’r hun ud af stuen . 
Nogle af de fremmede smilede , andre var 
vrede , og sangeren , der havde holdt op med 
at synge , var kun ved mange bønner at formå 
til at fuldende romancen , mere kom der 
så ikke . 
Den aften havde Vilhelmine det ikke 
godt . —  , 
når et uvejr trak op fra strøm over 
hans hustrus hoved , kendte hun et middel 
til at afværge det , som af og til virkelig udrettede 
noget . Det var at tale om hans 
skrifter . For eksempel : 
det er sandt , strøm , der var noget , jeg 
så gerne ville vide : i din bog om Sverig 
står der ordet mon , hvad er det egentlig 
 .  .  . ? Magt , storhed eller sådan noget ? 

nej , ikke ganske , snarere prestige ( hun 
anede ikke hvad prestige var ) . 
Nå , ja , det er et kønt ord , men jeg 
syntes ikke , jeg havde set det før . 
Nej , det er jo et ældre ord , som vi 
nyere forfattere nu søger at sætte i kurs 
igen . Jeg ynder ingenlunde det pæredanske , 
og jeg tror heller ikke , man skal beskylde 
mig for at være søgt dansk i mit sprog , 
men enkelte smukke ord som nu dette anvender 
jeg gerne . 
Ja det véd gud , dit sprog er dejligt  ! — 
ja jeg forstår mig jo rigtig nok ikke sådan 
på det , men jeg synes dog  .  .  . 
Omtrent således bar hun sig ofte ad — 
og hendes tarvelige krigslist gjorde under 
tiden sin virkning . Hun kunne imidlertid 
også andre snedigheder . Hun fortalte ham 
således , hvad rosende den veninde af hende 
havde sagt om hans rejseskitser og den om 
hans oversættelser — det kunne alt sammen 
gøre god lynafledertjeneste . Ganske vist 
ringeagtede strøm i grunden sin kones og 
hendes veninders meninger , men alligevel . .  . 
Alligevel  . . .  ! Guld er guld , selv om det 
findes i en tørvekurv , og Ros er Ros . selv 
af et tossehoveds mund . 
Men selv denne sidste støttestav skulle 
fratages den lille Fru Vilhelmine , og det var 

hendes svigerinde Agnete , der havde den 
mission at gøre det . Denne karakterfaste 
dame havde al tid instinktmæssig hadet broderens 
hustru . Hun hørte til den race af 
søstre , der anser en Broder for deres lovlige 
dalaj lama , som de skal tilbede og kysse 
støvet for , og som andre også nok må 
have lov at tilbede , men — kun på afstand . 
En kæreste , endsige en hustru betragtes af 
dem lige frem som en , der gør indgreb 
i deres lovmæssige rettigheder . Således 
havde også Agnete dømt Vilhelmine . Og 
nu var til med denne frække skabning dum 
og kedelig , det så’ Agnete jo straks ! Hun 
skulle få kærligheden at fornemme . 
Og det fik hun . Utallige var de pinsler , 
svigerinden udfandt til bedste for hende , men 
hård est følte hun det dog , at den smule 
vej , hun endnu kunne komme med strøm , 
når han var i ondt lune , den blev nu helt 
spærret for hende . Hver gang hun begyndte 
at tale om sin mands forfattervirksomhed i 
Agnetes påhør , sagde denne : 
nej hør , søde , rare , kære Vilhelmine ! 
( ingensinde var hun frygteligere , end når 
hun brugte mange kærlige tillægsord ) ; gør 
os dog den tjeneste at beholde din æstetik 
for dig selv ! Du er en god kone , men — 
helst i dit køkken . Ja mit eget lamse , sådan 

er det nu , den ene kan et og den anden 
et andet . Vi strøm’er er nu litterært og kunstnerisk 
anlagte , din familie har det i den 
praktiske , dagligdags retning . 
Så lod hun Vilhelmine fordøje den dosis 
og vendte sig til strøm : 
og du , Aksel , du må ikke forvænne 
Vilhelmine ved at høre på hendes  . . . Snak , 
ja undskyld , jeg taler rent ud af posen , men 
en mand som du har ikke godt af at høre 
de mange trivielle bemærkninger . . . Ånden 
sløves  . . . Du med din eminente begavelse 
må al tid være auf der høhe , som Auerbach 
kalder det  . . . 
Det fandt jo strøm også nok , han burde , 
og så så’ han da endnu mere ned på Vilhelmine 
end tilforn og brød hende af , hver 
gang hun ville ind på det litterære område . 
Den stakkels kone søgte på alle måder 
at vinde sin mægtige svigerinde , men 
det var omtrent håbløst . Alle hendes smigrerier , 
opmærksomheder og venligheder blev 
taget imod af Agnete som noget , det ville 
være skændigt at undlade at yde hende , men 
som i sig selv intet værd havde og til med 
ydedes så kejtet , at det ofte kun blev til 
plage . 
En gang om ugen spiste Agnete , der 
ikke havde større indtægter , end hun lige 

kunne leve , hos strøms . Men det hændtes 
ikke så sjældent og mærkelig nok al tid , 
når frøknen vidste , der denne dag skulle 
komme andre end hun selv , at hun undlod 
at komme og først sendte afbud på den 
tid , hun kunne begribe , strøms havde sat 
sig til bords . Så havde buddet , en halvvoksen 
tøs , ordre til at gå ind i spisestuen , 
og dér sagde hun sin besked , der i reglen 
lød  : 
jeg skulle hilse fra frøknen og sige , at 
i dag kom hun ikke , for hun havde lavet 
sig klipfiskebudding ; det var så længe siden , 
hun havde fået noget , hun kunne tygge . 
Så sendte strøm sin kone et blik , der 
omtrent gjorde hende dånefærdig , og siden 
hen fik hun skænd , fordi hun gav anledning 
til slige scener i gæsternes påhør . 
Anledning ! Men du godeste gud ! hvad 
anledning har jeg givet ? 
Når du nu véd , at Agnete holder så 
meget af klipfiskebudding og har sådan 
dårlige tænder , så kunne du da gerne 
give hende det noget tiere — folk må jo 
tro , vi sjofler min søster . 
Ja men hun fik klipfiskebudding i onsdags 
otte dage , og sidste gang fik hun æggekage , 
det véd jeg da også hun kan tygge  . . . 
Ja , det véd jeg nu ikke — fejlen må 

dog vist ligge hos dig , vi strøm’er plejer 
ikke at være så urimelige . 
Senere fik tjenestepigen et bestemt pålæg 
om under ingen som helst betingelser 
at slippe frøken strøms pige ind i stuen , 
og det hjalp jo noget , men alligevel blev 
Vilhelmine stakåndet af angst , hver gang 
man på hin dag måtte sætte sig til bords 
uden svigerinden . 
En gang om året , lille juleaften , gjorde 
Agnete et selskab på en halv snes personer , 
aldrig flere . Gæsterne sad som knappenåle 
i brev langs med væggen i hendes to 
små Stuer i Studiestræde ; beværtningen 
var : te med småkager og senere aftensmad , 
underholdningen : konversation . Det 
hele var mere smukt tænkt end egentlig heldigt 
arrangeret ; gæsterne , som foruden strøms 
var nogle lærerinder og ældre damer , der 
boede i stiftelser , samt Holmer , som hun 
gud véd hvorfor havde kastet sin kærlighed 
på , — de kendte væsenlig kun hverandre 
fra denne årlig tilbagevendende soirée , havde 
næsten ingen fælles interesser og kunne kun 
med en del vanskelighed holde hverandre 
vågne fra klokken syv til halv elleve — 
så længe skulle det mindst være , ellers blev 
værtinden vred . Ikke en gang maden kunne 
man trøste sig med , den godtgjorde til evidens 

sandheden af agnétes udsagn om ikke at 
være praktisk . Serveringen var just heller 
ikke for tiltalende  ; Agnete klagede • tit over , 
hun ingen smukke desserttallerkner havde , 
kun nogle af fajance . Så ville Vilhelmine 
da en gang slå et hovedslag for at vinde 
svigerindens nåde ; hun undlod at købe sig 
et par gedeskinds støvler , hun længe havde 
haft kik på , og ofrede sine samtlige sparepenge 
— nogen stor sum var det jo ikke — 
til seks nydelige , blomsterprydede desserttallerkner 
af københavnsk porcellæn . Agnetes 
fødselsdag fejredes al tid hos strøms , og 
på den skulle hun have denne smukke 
gave . 
Så kom dagen , og tallerknerne overraktes 
tillige med forskællige andre genstande . 
Agnete takkede ret nedladende Vilhelmine , 
varme var der ikke i hendes ord , men de 
var dog venlige , og den lille kone troede 
allerede den hellige grav vel forvaret . 
Ud på eftermiddagen kom redaktør 
Thorkildsen og Holmer for at gøre visit ; de 
ønskede frøknen til lykke og anmodede om 
at få gaverne at se . Agnete førte herrerne 
hen til det bord , hvor de var anbragt , og 
udpegede de forskællige genstande : 
her er nu en kam til nakkehåret , som 
jeg har fået af min Broder , er den ikke 

fortryllende ? Ja , Aksels smag er enestående 
 . .  . her er en besætning fra min veninde 
frøken Sørensen  . . . og her disse seks tallerkner , 
som jeg har fået af min svigerinde 
( hun løftede dem i vejret og drejede dem 
rundt , sagde så sukkende : ) havde det endda 
været tolv ! 
Og med et lille klask blev tallerknerne 
atter sat ned . Vilhelmine , som sad tæt ved 
bordet med sit strikketøj , var sønderknust . 
Hun måtte gribe den første lejlighed til at 
smutte ind i sovekamret og græde . 
Tårer fældede hun en syndflodagtig 
mængde af i disse år ; hun havde al tid 
haft let til vandet , men nu var der så 
mange , der pumpede . Ganske vist kunne 
hendes øjne hurtig blive tørre igen , hun var 
endnu i grunden det lette gemyt , hun al 
tid havde været . Og der var dage , når 
strøm havde haft en eller anden lille tilfredsstillelse , 
hvor han var i godt humør og venlig 
mod hende , da syntes hun endnu , det var 
godt at leve . Under tiden drev han det 
endog til at komme hjem med en lille nipsgenstand 
eller lidt konfekt , og da var hun 
helt overstadig . 
Men disse dage blev i årenes løb sjældnere 
og sjældnere , og arbejdet i huset blev 
stedse møjsommeligere . Tættere og tættere 

lagde da de grå tåger sig over husmoderens 
sind , en fornemmelse af stedse lurende 
hovedpine veg næsten aldrig fra hende . Egenlig 
melankolsk kan man vel ikke sige , hun 
var : til melankoli behøves fritid , og den 
havde Vilhelmine såre lidet af ; hun kunne 
også endnu pjanke som i gamle dage . Men 
under tiden , når hun vågnede om natten , 
kom hun til at tænke over , hvor tomt og 
trættende hendes liv var blevet , hvor fattigt 
på lys og varme . Hun så’ da hen til 
strøm , og hun følte noget af Art som det , 
den troende katolik må føle , der ser op på 
sin ugavmilde skytshelgens billede : helgenen 
har jo ret til at handle , som han vil , 
og han er al tid stor og god og på en 
trone , men havde det kunnet lade sig gøre 
i tide at få en anden beskytter , å , så 
havde det været rart ! 
Hun greb sig i at ønske , hun aldrig 
havde mødt den , der nu var hendes herre 
og mester , og al tid så endte hun med at 
græde en bitter gråd . 

Iii . 
Det blad , strøm i sin tid fik plads ved , 
havde nu for længe siden skiftet redaktør 
og var tillige fra at have været lidt oppositionelt 
gået over til det fornuftig-konservative 
parti , som bi . a . også Thorkildsen 
og Holm tilhørte . Bladet var udbredt , men 
nød i øvrig ingen synderlig anseelse ; det 
er ikke al tid abonnentantallet , der forskaffer 
denne . Strøm følte ofte pinligt , at hans 
„ store “ Venner overså ham ; han havde også 
flere gange søgt at komme over til et 
af de ledende presseorganer , men det var 
ikke lykkedes ham , da man med rette ikke 
anså ham for praktisk nok til at varetage 
en større post , og han ingen mindre ville 
tage imod , af mange hensyn , især pekuniære . 
Altså blev han hvor han var og ærgrede sig . 

der var ungt selskab hos Godskesen , 
redaktionssekretær ved det blad , hvor Holmer 
var medarbejder . Godskesen var en 
lykkelig familiefader , og han glædede sig 
sikkert meget ved denne aften at se de 
mange strålende unge ansigter , hans egne 
børns og andres ; man gør ham dog næppe 
uret ved at udtale den formodning , at hans 
glæde ikke lidet forhøjedes derved , at han 
nød den i kredsen af sine venner , og ved 
det fortræffelige aftensbord , hvorom han og 
de i dette øjeblik var bænkede inde i et 
lille værelse , der havde døren åben ind til 
det store , hvor ungdommen opholdt sig . 
Det var også en smuk vennekreds , 
denne som her var samlet . Der var nu først 
redaktør Thorkildsen , en høj , kraftig mand 
med gråsprængt kindskæg og et majestætisk 
blik , og der var den ærværdige , hvidhårede 
professor gram , vor malerkunsts 
Nestor , ved hans højreside , ved den venstre 
den noget sjusket , men ret flot klædte Holmer , 
en yngre mand med blomstrende ansigtsfarve 
og svært mørkt overskæg , og der 
var værten selv , den glat ragede , al tid 
smilende Godskesen med figur og omfang 
som en vel stoppet overdyne , og Aksel strøm 
med sit forbavsende tidlig grånende hår , 
sine smukke , lidt slappede træk og sin begyndende 

korpulence  . . . og fler endnu var 
der , som alle var værd at anbringe ved et 
bord så godt som dette ! 
Alan talte om lidt af alt muligt , og man 
kom da også til at berøre et skuespil , som 
nylig var opført på det kongelige teater . 
Det var af en 'gammel digter , som havde 
haft større held med sine tidligere arbejder 
end med dette , der kun havde opnået en 
tarvelig succes d’estime hos publikum , skønt 
aviserne havde rost det så stærkt , det på 
nogen alåde lod sig gøre . 
Strøm fandt det urigtigt , at stykket over 
hovedet var blevet antaget til opførelse  ; 
alene af respekt for digteren , sagde han , 
burde man have forhindret det i at komme 
på scenen . 
Thorkildsen modsagde ham i varme udtryk 
— han blev meget let varm . Der gik 
en ædel , idealistisk ånd gennem stykket , 
hvad gjorde det så , om det ikke havde 
disse taskenspillereffekter , hvormed de franske 
forfattere lokkede publikum ? 
I alle tilfælde , sagde Holmer , ville selve 
det publikum , der gabede over stykket , være 
blevet forarget , i fald teaterdirektionen havde 
afvist det , ligesom det også ville tage det 
meget ilde op , hvis aviserne ikke roste 
skuespillet . 

strøm kunne ikke indse andet , end at 
dette var urigtigt . 
Det er det måske også , indrømmede 
Holmer , men sådan er det nu en gang her 
til lands . Det er forbandet svært at blive 
avtoritet her , men grumme let at være det . 
Vi kender hverandres personer alt for nøje 
til , at vi let skulle blive begejstrede over en 
af vore egne , vi krymper os længe ved at 
anerkende en medborger som større end vi 
selv , men er det så en gang sket , at en 
er kommet op i højsædet , så bliver vi også 
stående med hatten i hånden for ham 
hele hans liv igennem , så er han tabu ; 
selv om han senere prostituerer sig grundigt , 
gider vi ikke røre ved ham for at få ham 
ned igen ; lad ham kun blive siddende , han 
tager da al tid pladsen op for nogle andre ! 
De , strøm , de kan såmænd også med tiden 
blive sådan en storhed for livstid i 
følge inertiens lov , og så skal de se , hvor 
de befinder dem vel ved det ! 
De sidste ord var blevet sagt med et 
par små nik og et smørret smil om de 
svære læber hen over bordet til strøm , 
der følte , at han blev gloende rød , og for sit 
liv gerne ville riposteret med nogle bidende 
ord — der faldt ham desværre slet ikke 
noget ind . Han nøjedes da med at rømme 

sig og lade , som hans tanker var langt borte . 
Men hans tænder skurede mod hverandre , 
mens han pillede ved en lille ujævnhed i 
dugens vævning . 
Ja , misforstå mig ikke , vedblev Holmer , 
jeg mener selvfølgelig , at de fortjener en 
sådan ophøjelse  .  .  . men der er unægtelig 
en del andre af vore dalaj lamaer , som 
nok kunne have godt af at blive rusket ned 
fra pj edes talerne  .  .  . 
Å Holmer ! lød det rungende fra Thorkildsen , 
nu er de jo kåd igen ! Det er netop 
en smuk side hos vort folk , en af dets bedste , 
denne pietet for vel erhvervet anseelse . Og 
de kan være glad til , at f . Eks . jeg besidder 
den  .  .  . 
Hvorledes mener de ? 
De fortjente næsten ikke , man sagde dem 
det , men i betragtning af deres store ungdom 
skal jeg dog lade nåde gå for ret : 
de har revet boller ned for et maleri af en 
karnevalsscene , som slet ikke var af ham , 
han har aldrig malet noget billede med det 
sujet . 
Straks da bollers navn kom , var blodet 
skudt op i Holmers ansigt . 
Fejltagelsen var rigtig nok meget undskyldelig , 
stammede han , for  .  .  . 
Gem kun alle de forklaringer til hvis 

der skulle komme en polemik om sagen — 
hvad jeg for resten ikke ønsker eller antager , 
som de nu skal høre . Boller har været hos 
deres redaktør med en artikel imod dem . 
Hvor af véd de det ? 
Af at boller , da deres redaktør nægtede 
at' optage hans produkt , gik til mig med det . 
Til dem ? 
Holmer havde stadig bøjet sig tættere 
og tættere ind mod Thorkildsen , ved de sidste 
ord gav han et sæt tilbage og stirrede , lænet 
til stoleryggen , på den store mand . 
Ja , sagde denne smilende , og det var den 
rette , kan de tro  ! Jeg viste ham selvfølgelig 
straks døren med de ord , at det aldrig 
kunne falde mig ind at forstyrre det venskabelige 
forhold mellem mit blad og deres for 
sådan en bagatels skyld . Han var meget 
højtidelig , talte om kunstnerære og gud véd 
hvad , men måtte jo fortrække . Nu går 
han rimeligvis til Møller , men han tør ikke 
tage det , når han får at vide , at vi har afslået 
det — og det skal han nok , selv om 
boller fortier det . Ved alt dette trækker tiden 
ud , så at om også artiklen omsider 
bliver trykt i et af småbladene , vil ingen 
kunne huske det pågældende maleri eller 
deres anmældelse , og det hele vil falde til 
jorden . 

tak , hr . Redaktør , tak ! 
De trykkede hinanden i hånden og 
så’ venligt og fast ind i hinandens øjne , de 
følte , at 'de var besjælede af samme ånd , 
soldater under samme fane . 
Nå ja , sagde redaktøren efter at rørelsen 
havde sat sig , det var ikke andet end 
min simple pligt mod en anset kollega . Så 
de ser , hensynsfuldhed , pietet er dog god 
for noget . Men jeg' har også et lille ord 
at sige dem , hr . Professor ( her lagde han 
sin hånd på den gamles arm ) ! Det var 
jo muligt , at boller alligevel kunne afstedkomme 
en del vrøvl ved at udplapre historien 
til højre og venstre ; for nu i tide at 
tage brådden fra hans ord , må de skrive 
en artikel hos mig om den kunstretning , 
hvortil boller hører ; naturligvis ikke med et 
ord berøre Holmers anmældelse , men kun i 
almindelighed vise boller i hele hans nøgenhed . 
Så er han slået til jorden , og han 
kan bag efter skrige , så meget han vil , ingen 
gider dog høre på det . Er det et ord : 
jeg får artiklen allerede i denne uge ? 
I morgen allerede  ! jeg skal straks give 
mig til arbejdet ! 
Godt !  .  .  . Men hvad er det , jeg synes 
de bliver mig lovlig højrøstede derinde med 
deres snadren i munden på hverandre , de 

kunne vist have godt af at høre et lille 
alvorligt ord ! 
Den mægtige redaktør trak ned i vesten , 
greb sit glas , rejste sig og gik hen i den 
åbne dør . Som når læreren pludselig 
viser sig for de larmende skolebørn og i 
• samme nu har bragt tavshed til veje , således 
fik øjeblikkelig Thorkildsen alle de 
mange snakkende , leende og råbende til at 
tie bare ved det , at han førte sin svære 
skikkelse frem i døren . Han havde ikke 
haft nødig at slå til lyd på sit glas for 
at få hver en i salen til at høre hvert et af 
de ord , han nu lod rulle frem med sin fuldttonende 
stemme : 
mine unge venner ! I er glade og muntre , 
og det er godt at i er det . Ungdommen 
hverken kan eller skal al tid være hyllet i 
alvorens mørke talar ; den klæder jo de 
lyse , de leende farver . Ja , netop når der 
var fare på færde , smykkede lakedajmonierne 
sig med blomster , og det forekommer 
mig kækt og skønt . Det er det , i har gjort 
i aften , i har smykket jer med blomster i 
farens stund . I studser , men jeg gentager 
det : i farens stund . Ja mine unge venner , 
i , hvem vi alle håber på , der er fare på 
færde . Lad det ikke forstyrre eder i aften ! 
Nyd kun duften af de blomster , i på lakedajmoniernes 

vis har smykket jer med , 
lad rosernes blade hvirvle om eder ! Men 
i morgen , eller overmorgen , når som helst 
trommen kalder , vær så rede til at gribe 
våbnene og styrte jer i kampen i samme 
nu , i kampen for det vi alle elsker højest , 
for vort fædreland  ! For det er det , faren 
truer . Ikke taler jeg nu om udvortes fjender , 
hvor gramme de end kan være , nej om dem 
taler jeg , som færdes midt iblandt os under 
venskabs maske . Om dem ( her hævede han 
stemmen til næsten råb : ) , som stjæler eder 
hjærtet ud af brystet og sætter en sten i 
stedet , som bilder eder ind , at vort gamle 
sprog , vor gode sæd og skik , det er forældet 
og dumt , nej i fremmede tungemål 
skal i tale , fremmede vaner skal i efterabe , 
hvis i vil følge med , hvis i ønsker at tilfredsstille 
den ny tids krav ; om dem taler 
jeg , som vil rive alt det ned hos eder , som 
eders fædre byggede op , som vil give eder 
andre guder , anden moral , andet håb  ! Tro 
dem ikke ! råber jeg til jer , tro dem ikke ! 
De lyver , det er bedragere ! Nej hør på 
os , os ældre ! der kan være meget , vi ikke 
véd , mange sirlige nymodens dansetrin , vi 
ikke har lært at gøre , men ét er vi , ét kan 
vi : vi er ærlige , trofaste danske , og vi kan 
se , hvad der ikke er dansk , hvad der er 

fremmed , indført sæd , som ikke hører vort 
land til . Og vi kan værne vort land og 
elske vort land og bede alle jer unge gøre 
det samme ! Råb med mig : længe leve 
gamle Danmark ! Det leve ! 
Tre gange slog lydbølgen , som pisket 
der op af en storm , mod loftet . Det var 
også en storm , der drev den : en storm af 
uklare , men ikke derfor svage , følelser , jagende 
frem som i et kobbel : harme ( ikke 
mod noget eller nogen bestemt , kun sådan 
i almindelighed mod alt det , redaktøren 
ikke holdt af ) , begejstring for redaktøren 
og begejstring for fædrelandet , stolthed over 
at blive tiltalte som alænd , Iver efter at vise 
deres tro i gærningen  . . . . alt sammen 
smukke , prisværdige følelser , som man ser . 
Inde i den lille stue havde Godskesen 
råbt bravo ! da Thorkildsen var færdig . 
Holmer var bevæget , han havde kunnet høre 
talerens stemme dirre af rørelse . Professoren 
lod sig ikke mærke med noget , men 
måske var han et dybt gemyt , der følte 
så meget desto mere , som han intet sagde . 
Strøm sad som koret i de græske tragedier 
med sin egen alening — men det var 
et stumt kor . 

den nat sov strøm kun lidet . Holmers 
drillerier pinte ham ; hver gang han ville 
lade sine tanker løbe over til noget andet , 
skød disse ord om „ Storhed i følge 
inertiens lod “ sig frem som en sten , han 
måtte over , men ikke kunne . Det var 
jo sandt , han havde intet betydeligt udrettet 
 ! 
Men der var også andre ord fra denne 
aften , der lå tungt i hans sjæl . Det var 
dem om boller . Han var netop den maler , 
som ene af hele hin piejade , hvortil også 
strøm havde hørt , slet ingen karriére havde 
gjort . Han ernærede sig som tegnelærer , 
sagdes der ; en gang imellem lod han høre 
fra sig med en bidsk artikel i et oppositionsblad , 
og han sendte årlig et par billeder 
til udstillingen — i øvrig var han helt 
forsvunden for sine tidligere venner , og de 
var måske helst fri for , at han pludselig 
skulle træde frem af mørket og stille noget 
krav til deres venskab . Men dybest inde 
i strøm var der en stemme , der hviskedee 
om , at boller var blevet forurettet og stadig 
blev det , og at han selv , Aksel strøm , begik 
en lumpenhed ved tavs og ydmyg , men 
med fuld bevidsthed , at indordne sig under 
den klike , der øvede denne uret . 

å , kunne han dog bare på en eller 
anden måde blive selvstændig , slippe løs ! 
Der er andre lænker end de af jærn der 
kan trykke , trykke hårdt , så det svider 
lige ind i hjertet . 

Iv . 
En lørdagaften i tivoli . Uden for koncertsalen , 
på strækningen mellem de to tepavilloner , 
bevæger en mængde mennesker 
sig i to mod hinanden gående strømme . I 
det gule lys fra koncertsalens flammende 
vinduer og fra gasblussene ude i det fri 
dukker af og til et ansigt tydeligt frem , i 
skarp skåren profil mod en bred rygs eller 
en sort hats mørke baggrund eller fuldt belyst 
for fra af en gasviftes stråler . Ellers 
er det kun én tæt pakket , bølgende masse 
af glinsende sorte herrehatte , grelt hvide og 
blankt brune stråhatte , vajende fjer og 
brogede slør , alt sammen snart flydende ud 
i én utydelig dunkelhed , snart farvespillende 
i gasblussenes flakkende skær . Musiken 
kommer ud stødvis , med kortere og længere 
mellemrum , som røsten af et væsen i dødskamp , 
dens blidere partier kvæles under larmen 
af de knirkende trin på gangenes grus , 

den summende lyd af de spaserendes stemmer , 
hvor en høj latter en enkelt gang farer 
op som en raket , råb på opvartere fra 
folk ved bordene , sodavandsflaskers knalden , 
svup af ølpropper , klingren med gafler 
og teskeer — hele en tivoliaftens forvirrede , 
ubeskrivelige lydvæld . 
Mellem de spaserende er også strøm 
med Octavia , der nylig har fyldt sit tolvte 
år og er et underligt , klogt barn . Ikke 
gammeldag , for hendes fantasi er endnu ung 
og ren , der er intet raffineret , intet dameagtig 
sikkert i hendes væsen som i så mange af 
hendes jævnaldrendes , men hendes spørgsmål , 
enkelte henkastede ord fra hende røber 
ofte en tænksomhed , et skarpsyn , som må 
forbavse . Alt hvad der var af varmt og kærligt 
hos moderen , det havde hun arvet , der 
til faderens åndsevner . Det var nu , som 
havde disse egenskaber i forening sat hende 
i stand til at se alt det vrange , det fortørrede 
og fejlslagne , der var i forholdet mellem 
hendes forældre , og som søgte hun nu 
at råde bod her på ved en dobbelt ømhed , 
en større Iver efter at være så meget som 
muligt for dem begge og der igennem bringe 
dem nærmere til hinanden . Også følte , hun 
måske , at i dette hus , hvor så lidet var 
blevet til mere end en vrænget skygge af det , 

det oprindelig var anlagt på , dér måtte 
hun i det mindste se til at blive så meget , 
hun evnede , og hun havde da tidlig taget fat 
i skolen med en dristighed og en energi , 
som næsten ængstede hendes lærere , men 
som de måtte lade ytre sig uhæmmede , så 
meget mere som Octavias helbred ingen skade 
syntes at lide ved disse anstrengelser . 
Nu i aften skulle i koncertens anden 
afdeling nogle fremmede kunstnere optræde , 
og strøm havde straks ved at se dette i avisen 
fået lyst til at høre dem . Den umusikalske 
Vilhelmine erklærede , at fik hun endelig 
en friaften , så ville hun da rigtig nok 
bruge den til at besøge en veninde af sig 
i Treschows stiftelse . Strøm gjorde nogle 
svage , Octavia nogle meget stærke forsøg 
på at få Vilhelmine omstemt ; det lykkedes 
imidlertid ikke ; i slige småting kunne den 
lille kone vise standhaftighed eller sagtens 
rettere stædighed . Det var da endt med , at 
Octavia havde sagt :  . 
Ja , ja , lille moder ! så vil jeg da bede 
fader om at tage mig med ; jeg holder så 
frygtelig meget af musik , og så kan jeg 
også fortælle dig i morgen , om vi har oplevet 
noget morsomt dér inde ! 
. . . En fanfare , slutningen på en galop , 
skingrede ud over menneskemængden . 

så lød en øredøvende klappen , og et øjeblik 
efter mylrede folk ud af koncertsalen . 
Strøm og hans datter spaserede endnu en 
stund dér ude , så afleverede de ved indgangen 
de billetter , som de havde måttet 
løse til de fremmede kunstneres optræden , 
og gik ind . De var ene i salen . Tavse sad 
de dér ; strøm søgte at bortskyde tanker om 
alt andet end det , der skulle komme , at 
samle sig til nydelsen , der forestod . 
En sortklædt dame kom og satte sig et 
par pladser fra Octavia . Denne lagde først 
ikke mærke til hende , men så fyldtes efter 
hånden salen méd mennesker , der ved deres 
højrøstede snakken og klapren med stolesæder 
forstyrrede barnet i hendes tanker og 
fik hende til at se sig om . Hendes blik traf 
da også den sortklædte dame . Pladserne 
imellem dem var endnu tomme , og med ét 
sæt var Octavia henne hos hende . 
Frøken Parsbjærg ! Nej hvor det var 
morsomt  ! God aften  ! 
Det jog gennem strøm da dette navn 
nævntes . Ikke fordi det var første gang i 
lang tid , han hørte det , for det var det 
ikke . Octavia havde alt et par gange omtalt 
sådan en mageløs , ny historielærerinde , 
hun havde fået i skolen , og han havde 
ved at høre navnet og beskrivelsen af hende 

begrebet , at det var Karen . Underligt havde 
det været ham at tænke på hende som 
lærerinde for hans og Vilhelmines datter , 
men han havde i øvrig med forsæt holdt 
hende så vidt muligt borte fra sine tanker  : 
der var så meget andet at beskæftige dem 
med . Og der havde endnu ingen lejlighed 
været for Octavia til at fortælle sin fader , 
hvor meget hun i kort tid var kommet til 
at holde af frøken parsbiærg , langt , langt 
mer end af nogen anden af sine lærerinder . 
Men nu var Karen pludselig dér , kun et 
par skridt fra ham  .  .  . uvilkårlig dukkede 
der frem for ham billedet af en stormpisket 
have med svajende buske og skrigende grene 
under en blækfarvet himmel , en grå gavl 
med et mørkt vindue , deri en kvindeskikkelse , 
hyllet i hvidt  . . . og så de kolde , skærende 
ord , der falder som skarpe hagl på den 
mands forpinte sjæl , som står neden under  . . . 
Hanrejser sig og hilser hen mod Karen ; 
hun bøjer hovedet , det ser han , men heller 
ikke mere , ikke om hun er blevet gammel 
og måske meget falmet , eller om hun endnu 
er den smukke , nej den skønne Karen Parsbjærg 
 , den eneste værdige blandt alle de 
usle repræsentanter for en gammel slægt . . . 
Han sidder atter ned , og Octavia er ved 
hans side , der er kommet to gamle damer 

og har sat sig på pladserne mellem hende 
og Karen . 
Fader ! Du må endelig hilse rigtig på 
frøken Parsbjærg siden efter koncerten , i 
kender jo lidt til hinanden fra Jylland , og 
hun er så rar — å jeg holder så meget 
af hende ! 
Han nikker . Jo , de kender lidt til hinanden ! 
Koncerten begyndte . En ouverture , kort 
og brusende , udført af orkestret . Så en 
fremmed sangerinde , ikke ganske ung , svær 
og grelt sminket , i grønt atlask med mange 
funklende brillanter . Hun sang med fortræffelig 
skole nogle italienske opera-arier — 
men stemmen var ufrisk og skingrende i de 
høje toner , manglende sympati . 
Så kom der et par kombinerede sangnumre 
uden synderlig interesse , og der på 
skulle selskabets pianist udføre et stykke 
solo . 
En lille , fed jøde med stor næse og glat 
kæmmet , sort hår . Han bukker kejtet og 
sætter sig ved flygelet , tørrer panden og 
fingrene med et rødt silketørklæde og begynder . 
Det er Beethovens d-moll sonate , en af 
strøms særlige yndlinge . Spændt lytter han 
efter . Den lidenskabelige allegro bruser frem , 

ujævn som en bjærgelv , snart gyngende og 
vuggende sig rask af sted med enkelte højt 
sprudende stænk , snart kæmpende sig frem 
mellem stene og træstammer , sprøjtende 
skumsøjler i vejret til højre og venstre , så 
pludselig stansende , dæmmet op af en urokkelig 
vold , som den kun dråbevis kan pible 
igennem — for så at tage fat på ny , voldsommere 
og mere rivende end nogensinde 
tilforn . Omsider er det , som var floden kommet 
ned på jævn , glat bund  .  .  . eller er 
det ikke snarere den voldsomt bevægede 
menneskesjæl , der for en stakket stund blidnes 
og dulmes i den omgivende naturs mildhed ? 
 .  .  . Tonerne dør hen , for denne gang 
er vildheden besejret . 
Og så stiger den frem på himlen , den 
stolte og dog så milde måne , først gylden 
som en konges krone , senere , jo højere 
den kommer op , stedse mere hvid og sølvskinnende , 
som en kvinde , en dronning klædt 
i hvidt . 
Strøm havde ah tid fundet , at denne 
adagio med langt større ret end hin berømte , 
som er helliget grevinde guicciardi , 
skulle bære navn efter månen . Den syntes 
ham idet måneglans , idet sommernatsdæmring , 
idet vemodfyldt fred og hvile . 
Men aldrig havde han hørt den spille 

således , som denne aften , og ingensinde 
havde den virket på ham som nu . Uden 
alodstand lod han disse blidt svulmende toner 
glide ind i sin sjæl , smelte alt det hårde , 
kolde og seje , som årene , lidelserne havde 
lagt om den og i den , lokke frem alt det 
friske , det unge og sværmeriske , som han 
havde troet for længst hensygnet  .  .  . 
Og stærkere , mægtigere end alt det andet 
skød frem i ham en følelse , den dybeste 
han nogensinde havde næret , følelsen for 
den kvinde , med hvem han havde hendrømt 
så mange timer i Sollys og aiåneskin , den 
kvinde , der nu sad få skridt fra ham  .  .  . 
Han brast i gråd . 
Af al den øvrige alusik hørte han intet . 
Og hans datter måtte sige fader ! flere gange 
og til sist tage ham i armen , før han kunne 
besinde sig på , at nu var det jo forbi , nu 
skulle han hjem . Gråden var stanset den 
gang , men den sad ham stadig i halsen , også 
da han uden for koncertsalen hilste rigtig 
— med håndtryk — på Karen Parsbjærg . 
Han bemærkede nu , at hun så’ noget 
bleg og legemlig anstrengt ud , men slet ikke 
falmet eller melankolsk , tvært imod smuk 
som al tid og med et udtryk som en , der 
ser sit aiål klart for sig , er glad ved dette 
aiål og bestemt på at nå det . 

hvordan har de levet i de mange år ? 
Sagde han . 
Som man lever i verden — snart godt , 
snart ondt  .  .  . holdt det ud har jeg dog , 
som de ser , og ret tilfreds er jeg da også 
.  .  . og de ? 
Å jo , jeg kan sige omtrent det samme 
.  .  . har jeg forandret mig , for de har ikke ? 
Ikke ? Å nej , jeg er også så temmelig 
den samme  .  .  . men de er blevet noget 
sværere , for resten ser de jo rask ud . 
Hun talte livligt og smilende , med en 
lille bitte tilsætning af foragt , syntes han 
— dog , måske han tog fejl . Han lagde i 
øvrig nu mærke til , at hun havde fået en 
ejendommelig måde at knibe læberne sammen 
på , når hun tav  .  .  . var det smerte 
eller verdensforagt , der først havde lært 
hende dette ? 
Ingen af de tre havde lyst at blive 
længere i tivoli , og det viste sig nu , da de 
ville til at gå , at de alle skulle i samme 
retning : strøms boede påladegårdsvejen , 
Karen i Evaldsgade , de kunne altså følges ad . 
De talte om ligegyldige ting på hjemvejen , 
om Karens skolegærning , om musiken , 
de havde hørt denne aften , om vejret og' 
meget andet . Kun om én nærliggende ting 
talte de ikke : strøms forfattervirksomhed . 

han hentydede en gang til den , men hun 
drejede af . Og han tog dette som et bevis 
på det , han straks havde anet : at hun foragtede 
ham . Så underligt det end lyder , 
var følelsen her af ham egentlig ikke pinlig , 
snarere holdt han den oppe med en vis pirrende 
vellyst og søgte idelig ny næring for 
den i hendes ord og miner . Så led kan 
man blive ved at leve i et evindeligt bedrag , 
bedrag mod andre og mod sig selv , at der 
kommer øjeblikke ,' hvor sandheden virker 
lige så forfriskende på en som et regnskyl , 
der pisker en i ansigtet lige ved udtrædelsen 
af en beklumret , dunstsvanger stue . 
Således gik det strøm ved denne lejlighed . 
Han nød dolkens kildrende kulde , når den 
jages ind i det åbne sår . 
Ved broen over ladegårdsåen standsede 
Karen brat . 
Her skilles vore veje ! sagde hun . 
Å nej ! ikke for denne gang , frøken 
Parsbjærg ! bad Octavia , klyngende sig til 
hendes arm og seende hende bønlig ind i 
ansigtet  ; følg op med og se hvor vi bor  . . . 
Å hvad , så er de så sød ! Og hør ! ( hun 
fik pludselig en idé ) jeg hørte forleden , de 
spurgte bestyrerinden , om hun havde Macaulays 
historie , for den ville de gerne 
låne , og hun sagde nej , men den kan de 

få at låne hos os , for fader har den — 
så går de da med ! 
Karen smilede : 
nej , lad det hellere vente til en anden 
gang , det er så sent nu — men hvor fra 
véd du besked med Macaulay ? Så lærd 
troede jeg dog ikke du var . 
Å , læst ham har hun heller ikke , sagde 
strøm , men hun véd næsten titlerne på 
alle mine bøger , og kan hun ikke rigtig 
udtale dem , så spørger hun mig til råds  . . . 
Men vil de virkelig ikke gå med ? 
Han bøjede sig frem og så’ stift på 
Karen . Hun gengældte ham med et skarpt 
og hurtigt blik . Der var sådan en underlig 
klang i hans stemme  .  .  . han skulle dog 
ikke tro , hun ikke turde ! 
Ja , ja , så får du jo have din vilje ! 
Sagde hun , klappende Octavia på hånden . 
Og hun fulgte med . Octavia gjorde 
nogle små hop som akkompagnement til 
det flere gange gentagne udbrud : 
å hvor det er morsomt ! 
De gik gennem den lille have og ind i 
huset . Vilhelmine var endnu ikke kommet 
hjem . 
Nej , mit tøj vil jeg ikke have af ! sagde 
Karen , afværgende nogle attentater fra Octavias 

side ; kun et kik ind ad døren og 
så god nat ! 
Man gik ind . Både i strøm og i Karen 
var der stærk bevægelse , begge tænkte på , 
hvor let alt kunne været anderledes , hvorledes 
de kunne være trådt ind sammen en 
aften som denne i dette hus — som mand 
og hustru  .  .  . 
Jeg fortryder det ikke ! næsten sagde 
hun indvendig — hun mente det , men hun 
måtte dog forvisse sig selv derom . 
Han havde intet hold på sine tanker 
og følelser , de kogte og brusede mellem 
hverandre .  .  . uden han selv vidste , hvordan 
den idé kom op i ham , eller hvor fra han fik 
modet til at udtale den , sagde han pludselig , 
lige som han var ved at rive en svovlstik af 
for at tænde lampen i dagligstuen : 
å syng en sang , frøken Parsbjærg , en 
af de gamle ! 
I samme øjeblik kneb han læberne sammen 
og følte blodet fare op i kinderne . 
Bliver jeg da aldrig fornuftig ! skreg det 
i ham . 
Men til hans forbavselse sagde hun roligt : 
gærne , hvis det kan fornøje dem  .  .  . 
Hvilken skal det være ? 
Jeg véd ikke  .  .  . Det var en lørdag 
aften  . . . 

ja , lad det så blive den . 
Nu skal jeg tænde lysene ! sagde Octavia , 
hendes fader havde sat svovlstikkerne 
urørte på bordet igen . 
Å nej , lad det kun være , jeg synger 
helst i mørke  .  .  . 
To skrå , aflange firkanter af blåligt 
månelys , regelmæssige som geometriske figurer , 
med sorte højdelinjer afvindusposterne , 
lå hen over gulvet . En af dem nåde det 
opretstående piano , der var stillet ved væggen 
til højre for vinduerne . . Idet Karen 
satte sig på taburetten foran instrumentet , 
flød skæret hen over det nederste stykke af 
hendes kjole . Strøm kunne ikke vende øjnene 
her fra — det var dog noget af hende , 
og det øvrige druknede jo i mørket . 
Hun slog et par akkorder an , søgende 
sig frem på tangenterne . Dér var den rette 
toneart . 
Og så kom den , den kendte folkesang 
med de mange korte Vers , der fortæller den 
gamle historie om spildt og svegen elskov , 
bortødslet som løvet for vinden , og som 
ledsager disse ord med toner , der i al deres 
ukunstlede ensformighed har noget sælsomt 
vemodigt , noget som en vanddråbes idelig 
gentagne dryppen mod en genlydende sten 
.  .  . om natten  . . . i måneskin  .  .  . 

der var stille i stuen , da sangen var 
endt , stille , som havde en af graven opstanden 
vandret der igennem . Måske var det 
også så . 
Tak ! Det var dejligt ! 
Strøm fo’r sammen . Det var Octavia , 
der brød tavsheden . 
Så var det den Macaulay , sagde Karen 
muntert , og så skulle jeg nok hjem . 
Men de har jo ingen ting set af lejligheden ! 
Indvendte Octavia . 
Å , lad det vente til en anden gang ! 
Jeg synes , jeg er mest oplagt nu til at 
komme hjem . Det ville også være synd 
at slå måneskinnet dér på gulvet ihjæl 
med lampelys ! 
Frøken Parsbjærg ser måske oftere her 
op ? sagde strøm ud fra mørket . 
Det skal være mig en fornøjelse  .  .  . 
Følge mig ? Nej , på ingen måde , jeg går 
al tid alene  . . . er det bogen ? Tak ! God 
nat ! og tak for al venligheden ! 
De fulgte hende ud , hun nikkede endnu 
en gang uden for havelågen — god nat ! 
.  .  . Da Vilhelmine et kvarters tid 
senere kom hjem , var Octavia i seng , men 
strøm sad ved vinduet i dagligstuen og 
ligesom vågnede op af en dyb drøm ved 
sin kones indtræden . 

du har nok sovet ! sagde hun leende . 
Han svarede intet . Han havde ikke sovet , 
grublet havde han , uophørlig grublet over , 
hvilken sindsstemning Karen mon egentlig 
havde været i denne aften . Han ville givet 
meget — å alt muligt ! for at vide , hvad 
hun følte , den gang hun sang den gamle 
folkevise  .  .  . 
Hvor kan man plukke roser , 
hvor ingen roser gro ? 
Nej , det var sandt , det kan man ikke , 
men det var det , han havde villet gøre . Han 
havde søgt efter roser , kærlighedens dybt 
glødende , begejstringens , modets fyrigt brændende , 
ryets aldrig visnende  .  .  . dem havde 
han søgt dér , hvor de ingensinde havde groet 
eller kunne gro  .  .  . idelig spejdende efter 
en spire , en knop , atter og atter dårende 
sig med , at dér var den , nu så’ han den , 
nåde den straks , — var han gået gennem 
livet i de mange , de lange år  .  .  . han 
kastede sit trætte blik hen over dem , og de 
syntes ham en endeløs række milepæle , 
man havde lokket ham forbi med løfter om , 
at ved den næste , bestandig ved den næste , 
var målet , var lykken . Havde han dog 
kun lagt sig ned ved en af dem , den første 
den bedste , lagt sig og givet sig til at' sove 
.  .  . hvile for stedse  .  .  . hvor var han dog 

træt ! Han havde aldrig kendt hvilen ! Han 
var blevet narret gennem livet , fremad , bestandig 
fremad , og dog i grunden stedse 
tilbage . Han måtte sige sig selv , at i den 
kvindes øjne , der nylig havde sunget alle 
de gamle længsler op i hans hjerte , var 
han kun gået tilbage i disse mange år , 
der var forløbne siden han i den gamle have , 
i et måneskin som denne aftens , havde 
svoret at ville blive en stor mand . 
Han sagde sig det , og så gjorde han 
en bevægelse som en soldat , der ser sin 
foresatte nærme sig . Den betød måske : 
jeg kan endnu gøre forsøget , jeg har endnu 
kræfter  ! 

v . 
Måske netop med undtagelse af lykken , 
der sjældent viser sig anderledes end glimtvis 
og med store mellemrum , konyner intet af , 
hvad der møder en i livet , alene . Ser man 
ved en omdrejning på sin vej , at denne 
deler sig i flere , som man ikke straks kan 
beslutte sig til at vælge imellem , så vil der 
ufejlbarligt inden kort tid have samlet sig 
en række omstændigheder , der tilskynder 
en til ' at gå i én bestemt retning og fraråder 
alle andre . 
Således forekom det i det mindste strøm . 
Han havde længe følt sig utilfreds med sin 
hele stilling , både indad til og udad til , i 
hjemmet og over for publikum . Foruden 
de tidligere omtalte grunde til denne utilfredshed 
var der endnu en , som ikke var den 
uvæsenligste , næmlig hans pengesagers sørgelige 
forfatning . Vilhelmines lille formue 
var for længe siden opbrugt , og strøm havde 

endda pådraget sig en del gæld . Denne 
havde især fået en anselig tilvækst en 
gang , da det blad , han var ansat ved , udvidede 
sig . Han fik derved højere gage , og 
vis på , at dette ville vedblive , lånte han 
et større beløb for selv at kunne foretage 
den omtalte rejse i Sverig , medens han lod 
sin hustru og datter ligge i Tårbæk — 
det havde Vilhelmine mest lyst til . Efter et 
halvt Års forløb så’ imidlertid udgiverne , 
at abonnentantallet ikke var tiltaget i forhold 
til de bekostninger , bladets udvidelse 
medførte  : de vendte så tilbage til det gamle 
omfang og reducerede ligeledes gagerne . 
Samtidig her med havde strøm et afgjort 
uheld med et skuespil , han havde anvendt 
megen tid og flid — endog på sine øvrige 
arbejders bekostning — på at oversætte og 
ændre efter dansk smag ; det gjorde ingen 
lykke og henlagdes efter tre opførelser . 
Det var et par drøje slag , alligevel kunne 
han ikke være over at indskrænke sig i sin 
daglige levevis  ; hans hus skulle stadig stå 
åbent for hans venner , og de skulle ikke 
leve knapt , når de besøgte ham . Men selvfølgelig 
måtte der findes et middel til på 
én gang at tjene en del penge , der måtte 
ske en forandring fra den nuværende tilstand , 
hvis han over hovedet skulle kunne 

holde tilværelsen ud , — det var klart , men 
hvilken forandring ? Og hvorledes ? 
En stund havde han tænkt på at blive 
skuespiller . Han havde rigtig nok aldrig 
spillet komedie , men han havde en fornemmelse 
af , at han måtte kunne gøre det . 
Han havde ord for at læse skuespil fortrinligt 
op , og hvor mange gange greb han 
ikke fra sin plads i parkettet selv de dygtigste 
skuespillere i bommerter , som han 
aldrig ville kunne have begået ? Hvor ofte 
følte han ikke ved at gennemlæse et nyt 
drama , at den eller den rolle ville han 
kunne give med storartet effekt ? Og når 
han så først var slået igennem på det 
kongelige teater og blevet publikums erklærede 
yndling ( hans fantasi kendte ingen 
grænser , når den først havde fået løse 
tøjler ) , da ville han stille direktionen sine 
betingelser : så og så meget i gage , desuden 
tilladelse til at give gæsteroller i provinserne 
og Norge et par måneder af sæsonen 
— hvis ikke går jeg fra det kongelige 
teater , skaffer mig selv en bevilling og 
skaber en mønsterscene her i København . 
Umådelige udsigter , strålende af guld og 
berømmelse ! 
Det var visselig ikke hensynet til , at 
han ikke længer var ganske ung og havde 

kone og barn , der afholdt ham fra at forsøge 
sin lykke på scenen . Dr . Ryge havde 
heller ingen Års unge været , da han debuterede 
— det kom kun an på , om man 
havde talent eller aller helst geni . Havde 
nu han det ? Dette spørgsmål opkastede 
han jævnlig i denne tid , og inderst i sjælen 
— på det sted , hvor man svarer sig ærligt 
— lød der da om end ingen absolut nægtelse , 
så dog en stærk tvivl . Det var lidt 
mistænkeligt , dette at han både nu og tidligere 
havde troet sig i stand til omtrent 
alt muligt , men aldrig følt kald til noget 
særligt . 
Men så snublede han pludselig en dag 
i en Avis over en dér citeret ytring af en 
åndfuld tysker : 
da Vorherre skabte devrient , sagde han 
til ham : bliv en stor skuespiller ! Men da 
han skabte Bogumil davoison , sagde han : 
bliv hvad du vil , du bliver dog al did 
noget stort ! 
Citater er en god ting , de kan ofte berolige 
en sjæl , der er stedet i uvishedens 
pine . Sådan er det ! tænkte strøm , jeg har 
så store åndsgaver , at jeg vil kunne præstere 
noget betydeligt , hvad jeg så tager 
fat på . Måske er det dog bedst , jeg opgiver 

teatret , min stemme er for hæs , og 
min person for svær og ubehjælpelig . 
Digter kunne han jo prøve på at blive , 
det havde dog været hans ungdomsdrøm . 
Ganske vist havde han længe ment , at i 
hvert fald i denne retning ville han aldrig 
få held med sig — men han kunne jo have 
taget fejl , man hørte så ofte om digtere , 
der en stund var blevet uvisse om deres 
kald , men så atter med fornyet begejstring 
havde viet sig det og omsider sejret . Måske 
var han en sådan digter . 
De arkæologiske romaner — fra det 
gamle Ægypten , Indien o . s . v . — kom på 
denne tid i mode ; strøm fik en skønne dag 
det indfald at skrive en sådan bog , der 
skulle foregå hos de gamle azteker i mejiko . 
Han fik nogle værker om dette folk 
hjem fra bibliotekerne og skrev fortalen 
samt indledningskapitlet , men så opgav han 
igen det hele , fortvivlet over det overvældende 
kildestudium , der krævedes , for at bogen 
kunne blive nogenledes historisk pålidelig . 
Så fandt han en aften ved at søge 
efter nogle papirer i sit skrivebord tilfældig 
manuskriptet til kong Erik glipping . Det 
havde ligget dér urørt i mange år , underligt 
var det , at han ikke ved en eller anden 

oprydning havde brændt det , det var dog 
ingen nytte til . 
Ja var det ikke ? Han gav sig til at 
kikke det igennem på ny , først løseligt , bladende 
hurtigt videre , så langsommere og 
omhyggeligere , gående tilbage igen for at 
læse hele scener om fra begyndelsen . Jo 
mere han læste , des mere glædede han sig 
over , at dette sørgespil ikke var blevet 
brændt . Han var ikke langt fra at anse det 
for en styrelse , at det var blevet bevaret . 
For det indeholdt , syntes det ham , ikke alene 
fortrinlige enkeltheder , men hele dets grundtanke , 
hele opfattelsen af kongens karakter 
og den måde , hvorpå han var gjort til en 
virkelig tragisk figur , var så original , han 
fristedes næsten til at sige genial , at han 
ikke tvivlede om , på dette solide grundlag 
nu med sin rige erfaring og betydelige rutine 
som forfatter at kunne udarbejde en værdifuld 
tragedie . Var ikke Ibsens hærmandene 
på helgeland blevet forkastet af Heiberg , 
vor daværende største æstetiske avtoritet , 
og havde dette drama ikke senere gjort 
stor lykke både i Norden og i Tyskland ? 
Hvad havde det så at sige , at hans Erik 
glipping i sin tid var blevet ringeagtet af 
det kongelige teaters censor , der ingen 
Heiberg var . Kunne grunden ikke være 

den samme som ved Ibsens stykke , at næmlig 
digteren var ilet forud for sin tid så 
vel i opfattelsen af sujettet som i dets behandling , 
og at derfor først en senere generation 
ville kunne påskønne hans værk ? 
Det var grunden , derom forvissedes strøm 
mer og mere , da han hin nat sad ved sit 
skrivebord til klokken tre , stadig læsende i 
sin genopstandne tragedie , og først besluttende 
sig til at gå i seng , da lampens 
flamme ved en pludselig synken-sammen 
gav til kende , at oljen var fortæret . 
Straks næste dag tog han fat på arbejdet . 
Han udkastede først i få , store 
træk stykkets handling ; den stemmede i 
det væsenlige med det ældre sørgespils , kun 
i motiveringen af begivenhedernes følgen 
efter hverandre var der en del nyt — og 
bedre , mente strøm , „ der kan man dog se ! “ 
Sagde han ofte ved sig selv , „ hvor det udvikler 
ens blik at se god komedie flere år 
i træk . Min poetiske evne er ikke synderlig 
større end for tyve år siden , men i 
henseende til det rent tekniske — sikken 
en forskæl ! Og det tekniske har også sin 
betydning , det har det virkelig , kun bør 
denne betydning ikke overvurderes ! “ 
Og han var lykkelig ved alle de mange 

tekniske sindrigheder , han havde lært af det 
kongelige teaters repertoire , og som han 
nu anvendte rundt om i stykket . Dernæst 
tilføjede han nogle ny figurer , slog et par 
af de gamle sammen til en , indsatte adskillige 
ny scener og større repliker , filede på 
versene osv . 
Men alt dette tog tid , megen tid . Han 
foresatte sig tit om morgenen , at i dag 
skulle en vis scene gås helt igennem  ; 
når så aftnen kom , havde han ofte slet 
ikke fået rørt ved den , bare fordi der var 
faldet ham en ændring ind , som skulle foretages 
ved den eller andet steds i stykket , 
men som han ikke var rigtig enig med sig 
selv om og derfor måtte vende og dreje 
atter og atter i sine tanker . Desuden havde 
han ikke ro nok til arbejdet . Hans journalistiske 
arbejde skulle gøres , til en bestemt 
tid skulle det være i trykkeriet , men når 
der så desuden kom besøg til ham , blev 
der ofte slet ingen tid til overs til sørgespillet . 
Det var i september , at han havde 
mødt Karen i tivoli og kort efter taget fat 
på Erik glipping — endnu i marts var 
han ikke kommet videre i omarbejdelsen 
end til midten af tredje akt . Det kunne 
ikke gå på denne måde , det indså han 

nok , der måtte tages ganske anderledes 
alvorlig fat , frem for alt måtte alt andet 
arbejde lægges til side , og han selv hensættes 
i fuldstændig ro , men hvorledes lod 
dette sig gøre ? 

vi . 
En aften lå der ved strøms hjemkomst 
fra teatret en lille seddel og ventede på 
ham . Der stod : 
jeg ville meget gerne tale med dig ; 
opgiv mig en tid , hvor jeg kan træffe dig ; 
Georg Jensen , Hausergade 19 , 3 sal . 
De to fordum så intime venner havde 
i de senere år kun set lidet til hinanden . 
Hver havde sit at passe , og den enes omgangskreds 
tiltalte ikke den anden . En 
enkelt gang mødtes de på gaden og vekslede 
et par ligegyldige ord , oftest gik de 
hinanden forbi med en tavs hilsen . 
Strøm havde en uklar følelse af undseelse 
over for Jensen , og han var ikke helt 
vel til mode , da han næste dag gik ind ad 
byen til . Ikke des mindre var der dog også 
glæde i ham over at skulle tale med det 
menneske , han havde været knyttet til ved 
det bedste , reneste i sig . Og da han stod 

oppe i det snavsede hus ved døren med 
navnet Georg jensen skrevet på et fastnaglet 
visitkort , da ønskede han næsten , den 
anden måtte ikke være hjemme , men da så 
hans banken svaredes med et lydeligt : kom 
ind ! klang vennens kendte stemme behageligt 
i hans øre . 
Han drejede den hvinende lås om og 
trådte ind . Ind i en lille , lav stue med 
fyldte reoler langs væggene . Solskinnet 
lå klart og muntert ind gennem vinduet og 
lod det hele se endda ganske fornøjeligt ud . 
Ved et skrivebord sad Jensen i en læderbetrukken 
lænestol og skrev . 
God dag , Jensen ! 
God dag  .  .  . nej er det dig , det var 
da morsomt ! 
Jensen havde rejst sig og bukket formelt 
for den fremmede mand ; men da han genkendte 
vennen , gik han imod ham og rakte 
ham hånden . 
Så skal man da endelig se dig her en 
gang , det havde jeg såmænd ikke troet  .  .  . 
Men velkommen er du , det kan du stole 
på  ! 
Han skubbede lænestolen frem til strøm 
og satte sig selv på en stråstol , læggende 
armen på skrivebordet . Idet han gjorde 
dette , kom han til at puffe til et billede i 

en udskåren ramme , der stod på bordet , 
han så’ til det og lagde det så ned med 
bagsiden opad , rolig , som skete det , uden at 
han tænkte noget videre ved det . Men strøm 
havde dog lagt mærke til denne lille bevægelse 
og undrede sig der over . 
Det var kønt af dig , du kom her hen  ! 
Tog Jensen så til orde efter nogle få øjeblikkes 
tavshed , hvor under den anden havde 
betragtet ham stjålent for at se , om han 
havde forandret sig meget . Det var ikke 
tilfældet : som han sad dér i det brede Sollys , 
bøjende sig lidt fremad , med den ene 
hånd støttet mod knæet , et just ikke forskende , 
men ganske i almindelighed betragtende 
udtryk i de klare , grå øjne og et 
venligt smil om læberne , genkaldte han hos 
strøm tydeligt billedet af hine aftner i det 
lille værelse i prins Jørgens gade . Det var 
den samme magre skikkelse , om end mere 
krumbøjet , det samme langagtige , blege ansigt , 
nu rigtig nok furet på kryds og tværs , 
de samme ærlige øjne og frem for alt det 
samme milde smil . 
Jensen på sin side tænkte : 
han er egentlig ikke videre forandret , 
kun er han blevet tidlig gammel  .  .  . Friskheden 
er borte  .  .  . 
Å , sagde strøm som svar på den andens 

bemærkning , der er virkelig ikke noget 
kønt i det — du var jo gået fejl af mig , 
så var det da ikke mere end rimeligt , jeg 
kom her hen — hvad er det nu , du har på 
hjærte ? 
Jensen blev blodrød ; han generede sig 
pludselig ved at sige det . Men så tog han 
sig sammen : 
det var den plads som bibliotekar i 
musajon , den bliver jo ledig til efteråret , 
og den ville jeg meget gerne have . Ja , du 
synes vist , det kunne vi al tid tale om , der 
er jo en stund til , det skal afgøres , men jeg 
vil nu helst have sådan noget på det rene 
straks . Det er tusinde kroner og lidt til , 
tror jeg , for ekstrårbejde  .  .  . det ville være 
det samme for mig som at blive sikret for 
livstid — ja , føjede han til med et lidt mat 
smil , du finder måske , det er lovlig tidligt , 
at jeg begynder at tale om at blive forsørget 
for livstid , men ser du , jeg har min moder 
at underholde , og gud skal vide , hun er ikke 
meget fordringsfuld , men alligevel — du 
forstår  .  .  . 
Ja , den anden forstod . Al denne fattigdom , 
som våndede sig i de skrøbelige , rokkende 
møbler , tavst resigneret bredte sig ud 
i hvidtglinsende flader langs sømmene i Jensens 
klæder , og næsten hånende prunkede 

i solskinnet som store , klodsede stopninger 
på de sirtses vindusgardiner — den havde 
vel et øjeblik under lysdækket kunnet tage 
sig ret tålelig , endog fornøjelig ud , men nu 
samlede strøms glidende øje den i et sekund 
og lod den sige ham sandheden . Og sandheden 
var , at han her sad over for en mand , 
hvis hårfine æresfølelse og ubønhørlige sandhedskærlighed 
havde ladet ham vælge fattigdommen , 
den afsides krog , dér hvor de 
ni hundrede og ni og halvfems af tusende 
ville have stået på torvet , beundrede i 
deres rige pragt . Strøm mindedes pludselig 
nogle årgamle , henkastede ord af Thorkildsen 
om denne , forskruede Jensen , der spærrede 
sig alle veje ved aldrig at ville lægge 
slør over sine „ sære “ religiøse og etiske anskuelser . 
Det var sikkert kun dårligt betalte 
informationer , dem Jensen levede af ! 
Der fo’r en stråle af begejstringens rene 
væld op i strøm ; han kunne være gået i 
ilden for sin gamle , tapre ven i dette øjeblik . 
I dette øjeblik vel at mærke . 
Ja , kære Jensen ! råbte han med funklende 
øjne , gribende den andens hånd og 
trykkende den varmt , min stemme er du vis 
på , og det havde du da været , selv om du 
ikke havde bedet mig der om . Men der er 
jo to andre i bestyrelsen for uden mig  .  .  . 

ja , men professor falkman tror jeg nok 
vil støtte mig , han har omtrent lovet det , og 
så er der jo kun Thorkildsen igen , han vil 
nu naturligvis ikke  .  .  . 
Hvorfor ikke  ? 
Nej , jeg har jo skrevet imod ham i sin 
tid — han havde denunceret mig som en 
umoralsk ateist og gud véd hvad , og siden 
den tid er han mig ikke god  .  .  . 
Nå , ja , ja , hans stemme vil jo ikke sige 
noget , når bare falkman og jeg holder sammen , 
og det skal vi nok , tvivl ikke om det ! 
Ja , det kunne jo dog være , der kom en , 
som havde bedre adkomst til at få pladsen 
end jeg , og i så fald  . . . 
Sikke noget snak ! Ja undskyld , gamle 
ven , men det , du dér siger , er der ikke 
spor af mening i . Bedre end du kan ingen 
som helst fortjene pladsen . Så er det altså 
en aftale , at du søger den ! 
Ja , i tillid til dit ord . Og tak skal 
du have !  , . . Men du vil da ikke gå ?  . . . 
Å , lad du kun dit arbejde vente et kvarters 
tid endnu , når vi nu endelig en gang 
er kommet sammen igen . Bi lidt ! jeg kommer 
til at tænke på , at jeg har en flaske 
fortrinlig burgunder , det er en fødselsdagsgave 
 .  .  . jeg vil bare hente et par glas . 
Nej nu skal du virkelig sætte dig igen ! 

Jensen forlod værelset . Den anden sad 
og så’ sig om , stadig i en løftet sindsstemning . 
Her levede altså hans ven dag ud , 
dag ind , uden nogen afveksling , uden fornøjelser 
 .  .  . han mindedes , hvorledes Jensen 
alt for et par år siden , da de mødtes hen 
ad teatertid , på hans spørgsmål , om de 
måske så’s i aften til det ny stykke , 
havde svaret : nej , jeg skal ikke der hen ! 
Med et lille suk , der vel omtrent betød det 
samme som : hverken i aften eller senere ! 
Her levede han  .  .  . med sine bøger — 
strøm lod øjnene glide hen over de uanselige 
bogrygge — og med sit skrivebord — det 
var heller ikke for flot — et lille , hvidt porcellæns 
skrivetøj , en messinglysestage med 
en stump stearinlys i en gammel mørk lædermappe 
 , helt gennemkrydset af lysere 
sprækker og slidpletter , en svovlstikkeholder , 
en lille , dårlig gibsbuste af Goethe — det 
var alt .' nej , der var dog endnu en ting : 
billedet , der lå med bagsiden opad . Uden 
at betænke , om han havde ret til at gøre 
så eller ej , tog strøm billedet op og så’ 
på det . 
Det var Karen Parsbjærgs billede , et 
kabinetsfotografi , som han ikke mindedes 
at have set nogensinde før . Det lignede 

godt . Hun stod bøjet frem over en stoleryg , 
seende ud i livet , fast og bestemt . 
Men at se dette billede her , det var for 
strøm omtrent som at få et puf lige i 
hjærtekulen . Det løb helt rundt for ham . 
Et øjeblik tumlede der i hans hjerne nogle 
afsindige forestillinger om et intimt forhold 
mellem Karen og Jensen , men de knustes 
næsten øjeblikkelig af den fremskydende erindring 
om , at Karen hin aften på hjemvejen 
fra tivoli havde spurgt strøm , om han 
omgikkes Jensen , og tilføjet : jeg har kun 
set ham ganske flygtig en enkelt gang . Han 
vidste , at hun var alt for ærlig til at ville 
tale således , hvis det stik modsatte var tilfældet . 
Når han dog bare vidste , fra hvad 
tid det billede var ! Det så rigtig nok ud 
til at være flere år gammelt , ja det måtte , 
det være . Om hun måske havde givet ham 
det , den gang han rejste fra Vendsyssel ? 
Det var jo muligt . 
Jensen kom ind i det samme med glassene ; 
strøm havde dog hørt dem ringle 
imod hinanden uden for , så at han havde 
haft tid til at lægge billedet på dets plads 
igen . Hvad han ville have givet for at turde 
spørge vennen , hvorledes han var kommet i 
besiddelse af dette portræt ! Men det turde 
han ikke , på ingen måde . 

Jensen skænkede den svære , mørke vin 
i glassene . 
Så klinkede de . 
Til lykke med bibliotekarpladsen  ! sagde 
strøm . 
Til lykke med  .  .  . ja jeg véd ikke rigtig , 
hvad der er dit aller højeste ønske  .  .  . 
Å , det skal jeg  .  .  . nej , det er for 
resten ikke værd , du skal nok få det at 
vide , når tiden kommer , for der er noget 
jeg ønsker , noget jeg arbejder for at nå , 
drik med mig på , at det vil lykkes ! 
Det gjorde da Jensen , ikke anende , at 
han alt én gang i sit liv havde drukket 
på , at det selv samme skulle lykkes . Den 
gang havde det ikke hjulpet , at der blev 
drukket på det . 
Strøm havde et øjeblik følt sig fristet 
til at sige Jensen alt om tragedien , men 
så var han kommet til at huske på , at han 
havde lovet sig selv , ikke én skulle ane 
noget derom i forvejen . Så længe og ofte , 
alt for ofte , havde han bralret op om sine 
store planer til alle og enhver , og de havde 
aldrig fået fremgang , de planer . Nu ville 
han en gang tie og sejre . 
Endnu et glas ! sagde Jensen , da det 
første var tømt . Vore ungdomsminders skål  ! 
Ja , den drikker jeg med ! 

lad så være , vedblev den fattige timelærer , 
lad så være , at meget , ja gud bedre 
det ! det meste er blevet anderledes , end vi 
den gang troede og håbede , så har vi dog 
været unge en gang , vi har haft troen og 
håbet , og det er al tid noget at være glad 
for . Å , det var heller ikke pral alt sammen , 
hvad vi den gang lovede os selv og 
andre  ! tog vi også munden for fuld en gang 
imellem , så var der dog også gnister i 
det , der blev sagt , så af den ene og så af 
den anden , som blev liggende og fængede i 
os  . . . og lidt af den hellige ild har vi vel 
også holdt ved lige i vore hjerter — hvor 
er det det står , det med den hellige ild i 
de unges hjerter ? Ja for jeg selv kan da 
ikke finde på sådan nogle kønne ting — 
er det ikke hos novalis ? 
Strøm kunne ikke huske det . — ; 
en halv time senere stod Jensen ude 
på trappen og så’ over rækværket ned 
efter sin ven , som forlod ham . Nu var han 
lige uden for et vindue , der lod en hel strøm 
af grelt Sollys vælte ind . Idet han drejede 
sig for at gå ned ad den næste række 
trappetrin , præsenterede han sin ryg i stærk 
belysning for vennen der oppe . Hvor den 
var bred og rund , den ryg , især så rund ! 
Der var noget underlig opgivet , viljeløst over 

den , som den dér rundede sig i den brune 
forårsfrakke , stillet i gabestokken af det 
ubarmhjærtige lys . 
Jensen gik ind i sit værelse igen og 
satte sig ved skrivebordet . Men han kunne 
ikke arbejde , han måtte tænke på vennen . 
Han søgte i sin hukommelse efter , hvad det 
var , denne havde mindet ham om , søgte og 
kunne ikke finde  .  .  .jo , dér var det ! En 
voksdukke , han en gang som barn havde 
fået forærende af en velstående tante . 
Men strøm mindede nu ikke om den , som 
den først havde set ud , blank og stram i 
sine malede klæder som fransk officer , mørkeblå 
og rød , med en lille chako på hovedet , 
nej , ikke sådan , men som den gang , dukken 
havde stået på den varme kakkelovn , 
og drengen lige kom tidsnok til at redde 
den fra at flyde helt ud . Farverne var løbet 
ud i hverandre , ansigtet havde så underlig 
fået sine omrids udviskede , og der blev vel 
så repareret på det siden hen , sat farveklatter 
på hist og her , men det blev dog 
aldrig det som oprindelig ; der var hele tiden 
noget blakket og forvisket og udflydt over 
den lille officer . 
Og det havde der også været over strøm 
i dag , syntes hans ven . 

vil . 
Samtalen med Jensen , især hans anmodning 
med hensyn til bibliotekarpladsen , havde 
atter været et af disse nålestik , der drev 
strøm hurtigere frem ad den vej , han var 
slået ind på . Også af den grund gjaldt 
det nu om at skynde sig med at få tragedien 
færdig . Han indså næmlig , at den tyranniske 
Thorkildsen ville blive forbitret over , 
at han tog Jensens parti ; redaktøren havde 
rimeligvis som sædvanlig selv en protegé , 
der skulle stikkes ind i denne plads . Nu 
var strøm naturligvis i alle tilfælde bestemt 
på at holde sit ord til vennen , men hvor 
ville det dog ikke være rart , om tragedien 
kunne være opført og have gjort lykke forinden 
valget af bibliotekaren skulle finde 
sted , så stod han så dejlig uafhængig ! 
Han sad en maj aften i tivoli og grublede 
over det problem , der nu i et par måneder 
havde beskæftiget ham ved dag og 

nat , uden at han havde kunnet finde nogen 
løsning . Mest lyst havde han til at sætte 
alt på ét bræt , opgive , i hvert fald foreløbig 
 , sin stilling ved bladet og tage på 
landet for alene i en skøn natur uforstyrret 
at kunne hengive sig til sin Musas inspirationer . 
De ord „ hengive mig til min Musas 
inspirationer “ havde tilfældig stillet sig sammen 
i hans hoved , og nu gentog han dem 
uafbrudt for sig selv , halvt i spøg og halvt 
i alvor . 
Jeg kan sandelig ikke hengive mig til 
min Musas inspirationer her i kongens København ! 
Mumlede han ofte ærgerlig , og det 
havde han jo ret i . 
Han havde i den sidste tid , i betragtning 
af det umulige i at digte i den uro og med 
alle de afbrydelser , hans levevis i hovedstaden 
medførte , helt lagt kong Erik glipping 
hen , og han gik nu og ventede på , at 
hans gode skæbne , der havde ladet ham 
fatte den idé på ny at drage dette sørgespil 
frem for dagens lys , også ville skaffe 
ham betingelserne for at kunne gøre dette 
på en så heldig måde som muligt . 
Karen havde han i den forløbne vinter 
set nogle gange , ikke mange . Hun følte sig 
måske dog noget trykket ved denne fornyen 
af et gammelt bekendtskab ( Vilhelmine 

havde , i Parentes bemærket , modtaget hende 
med åbne arme , kaldende hende  : min bedste 
veninde ! — al skinsyge var glemt over fornøjelsen 
ved nu at have en , hun kunne pludre 
med om de kære jyske minder ) , eller hun 
fandt , hun havde vist for megen følelse hin 
første aften , i hvert fald kom hun kun sjældent , 
og al tid , når hun kunne tænke sig , 
Vilhelmine eller Octavia var hjemme — den 
første var hun jo rigtig nok stedse vis på 
at træffe de fire første femtedele af dagen , 
og i reglen den sidste med . Kun en ganske 
enkelt gang blev hun til te ; da hun en gang 
blev skriftlig indbuden til et aftenselskab , 
undskyldte hun sig med en anden indbydelse . 
Strøm var ked her over , men havde dog 
fra først af besluttet ikke at tage sig det videre 
nær ; han havde jo mere end nok at 
tænke på med sin tragedie ; når den en 
gang var færdig , ville han træde frem for 
sin ungdoms elskede og sige : se , hvad du 
har opflammet mig til at gøre , se , hvilke kræfter 
der er i mig ! Og så  . . . ja han tænkte 
ikke på , nogensinde at komme i noget elskovsforhold 
til Karen , nej , hun skulle være 
hans Musa , hans gode genius  .  .  . Reminiscenser 
fra Petrarcas og Lauras , Dantes og 
Beatrices forhold løb rundt i hans hoved  . . . 
Nu i den sidste tid , da kong Erik glipping 

ikke optog ham , kom længslen efter 
at se Karen og tale med hende hyppigere 
og stærkere op i ham . Et par aftner havde 
han været i tivoli for om muligt at træffe 
hende dér ; endnu var det ikke lykkedes , heller 
ikke denne aften lod hun til at ville 
vise sig . 
Han havde anbragt sig ved et af de 
små borde uden for koncertsalen , i nærheden 
af indgangen , dér mente han , kunne 
hun ikke undgå ham , hvis hun ville ind 
og høre på musiken — og kun derfor var 
det , vidste han , at hun jævnlig gik i tivoli . 
Der kom et par studenter , Russer var 
det vist , blonde og med røde kinder , en 
lille smule blussende , huerne bag ad nakken . 
De halve bajere , de højrøstet bestilte hos 
opvarteren , var næppe de første , de nød 
denne aften . De satte sig ved et bord i 
nærheden af strøm . Bajerne kom og blev 
skænket op , den ene student , som syntes at 
være den , der „ gav “ , tog sit glas , førte det 
ceremonielt hen mod sin hage , hilsende den 
anden , der på sin side gjorde det samme , 
drak en lille slurk og satte atter glasset fra 
sig . Så kastede han sig tilbage på stolen , 
strakte benene med de elegante , lyse permissioner 
lige ud foran sig , gabede og satte 
en lorgnet på næsen : 

lad os mønstre det forsamlede folk ! 
Og langsomt drejende hovedet til alle 
sider udførte han sit forsæt . En gang imellem 
sagde han et par ord over bordet til 
den anden , som så fik travlt med at række 
Hals og kikke efter dem eller det , hans mentor 
havde gjort ham opmærksom på . Omsider 
kom turen til strøm . Lorgnetten var 
rettet på ham et par sekunder , fast og 
prøvende , så bøjede dens bærer sig helt hen 
over bordet og hviskedee noget til vennen , 
der rynkede panden lidt og sendte strøm et 
hurtigt , skarpt sideblik . 
Du ! sagde et øjeblik efter han med 
lorgnetten så højt , at strøm måtte høre 
det , har du hørt , at Thorkildsen skal være 
aldeles rasende i denne tid ? 
Så ?  .  .  . Nej ! hvorfor ? 
Over at hans søn ikke blev senior ved 
det sidste valg i foreningen ; han finder , at 
det er en skammelig mangel på pietet mod 
sådan en stormand som ham selv , ikke at 
ville vælge hans halvfj oliede søn . Men han 
kan tro nej ! sådan lader vi os dog ikke kujonere , 
lidt har de radikale dog at sige i 
foreningen , og den fyr til senior , det var 
endogså de gamle der oppe for stramt ! 
Sådan en skal da heller ikke kunne 
byde os alt muligt . 

nej , han har såmænd mere end nok at 
sige alligevel , hans protegéer kommer jo 
frem ved alle lejligheder , og det skønt de 
er aldeles obskure , talentløse personager ; de 
får stipendier , deres bøger bliver rost i aviserne , 
de bliver indbudt til at holde foredrag 
i foreningen og fanden véd alt det ! 
Nu havde strøm nok ! Straks da Thorkildsens 
navn kom , havde han begrebet , at 
det var ham , Thorkildsens ven , der skulle 
såres , og nu ved den lorgnetprydedes sidste 
ord var der blevet afskudt en pil direkte 
mod ham selv . Han havde jo i vinter holdt 
et foredrag i studenterforeningen efter en 
opfordring af senioratet , som han nok havde 
forstået skyldtes redaktørens protektion . 
Han rejste sig hurtigt og gik med en 
mine , der var tænkt som overlegen og ironisk , 
knejsende forbi de to studenter , som 
havde slået ham sammen med „ obskure , 
talentløse personer “ . 
De flabe er formodentlig medlemmer af 
radikalistrup eller en lignende net forening ! 
Tænkte han . Han var oprørt i sit inderste , 
var han . Ned mod de dunkle , afsides gange 
styrede han , og der gik han så og talte 
med sig selv , af og til råbende enkelte ord 
ganske højt . 
Nu skulle det have en ende ! Dette i 

aften havde været det sidste svage tryk , der 
skulle til for at få kedlen til at sprænges . 
Obskur og talentløs person  ! Han ! Det måtte 
man lade sig byde  ! . . . Men måske var det 
godt , dette var kommet , ja i grunden var 
det vist godt , nu var en hver tvivl forsvundet , 
blæst bort som støvgran ! Ikke at han 
nogensinde havde tvivlet om at ville få tragedien 
fuldført , nej , spørgsmålet havde kun 
været , om han skulle se det an og vente , 
til der kom den tid midt på somren , hvor 
han i reglen havde så grumme lidt at bestille , 
eller han skulle nu straks bryde alle 
broer af og kun beskæftige sig med sin tragedie . 
Nu havde han bestemt sig uigenkaldeligt 
til det sidste . Det kunne ikke nytte at 
vente , den smule ferie var dog ikke det , den 
skulle være , der var dog al tid noget arbejde ; 
nej , han måtte , han ville være vis 
på , at det , han gjorde , blev helt godt , uden 
fejl og lyde . Han kunne gøre det , han ville 
kunne , når han fik fuldstændig ro der til . 
Hvo intet vover , intet vinder  ! Han ville vove 
lidt og vinde meget ! 
Han gik den næste dag op til sin redaktør 
og sagde , at lægen havde anbefalet 
ham fuldstændig ro i længere tid , hans 
nerver var o ver ans trængte . Det var uvist , 
hvor længe det ville trække ud , og der 

måtte derfor antages en anden medarbejder 
i hans sted så længe . Det var tre-fire måneders 
faste indtægter , han dér ofrede , foruden 
hvad han ved andet arbejde havde 
kunnet tjent i denne tid , men som sagt , det 
skulle voves ! Så lejede han sig og sin familie 
fra første juni nogle værelser hos en 
fisker i Hornbæk — så langt ude som muligt , 
dér var man mest for sig selv ! 
Om tragedien sagde han ikke et ord 
til nogen , ej en gang til Vilhelmine , hvis 
åbenmundethed han ganske vist også nogle 
gange havde lært vel føleligt at kende . Og 
han ville ikke have noget ud om sit forehavende . 
Han vidste , at han ikke var populær , 
især ikke hos det unge Danmark , og 
han ville forebygge forud arrangerede udpibninger 
og lignende festiviteter . Og sine 
såkaldte venner ville han på ingen måde 
betro sin hemmelighed . Holmer var det upålideligste 
menneske af verden , han kunne 
love højtideligt at bevare en hemmelighed 
på bunden af sin sjæl , og dagen efter sang 
så gadedrengene viser om den , og kun han 
kunne have røbet den . Og Thorkildsen ville 
enten være så utålelig overlegen og hånlig 
ved det hele , eller han ville protegere 
tragedien på en måde , som dens forfatter , 
hvor svag og vaklende han end ofte 

havde vist sig , dog nu ømmede sig ved og 
helst ville undgå . 
.  .  . Jeg har jo kræfter nok , det føler 
jeg ! Jeg vil stå på egne ben ! 
Og han trådte fastere i jorden og klemte 
tænderne sammen , idet han sagde : jeg viii 
han arbejdede i den skønne natur , ved 
randen af det evigt vekslende , al tid storladne 
hav , på sin tragedie . I slutningen 
af juli var den færdig og indleveredes straks , 
under streng anonymitet , til teatret . 
Omtrent fem uger efter , først i september , 
fik han brev , at stykket var antaget . 
Han havde forberedt sig på at komme til 
at vente meget længere på svar ; da derfor 
brevet kom , turde han først ikke åbne det , 
af frygt for , at det skulle indeholde et eller 
andet uanet slemt . Og da det lykkelige budskab 
omsider var læst — to-tre gange , før 
det var rigtig forstået og fordøjet , — kunne 
han midt i al sin fryd ikke kvæle en lille , 
nisseagtig angst for , at denne lykke var for 
stor , der ville i det sidste øjeblik komme noget 
i vejen . Som alle mennesker , der har 
gået en del igennem , lidt mange skuffelser , 
var han næsten bange for lykken og 

turde næppe række den hånden , nu da den 
omsider viste sig . Alligevel blev lidt efter 
lidt hans grundstemning en stille frydmættet , 
salig forventende . — 
i oktober var strøms atter i hoved- 
staden . 

Viii . 
De første retter var fortærede , og stemningen 
ved bordet var livlig . Man var netop 
ved det tidspunkt , hvor selv de tavseste har 
et og andet , de gerne vil ud med , og hvor 
den ganske enkelte , der nu en gang kun vil 
spise og intet andet , også kan gøre dette 
med en rolig samvittighed , da hans sidemænd 
og genboer siger mere end nok for det dobbelte 
antal personer . Værten , hr . Aksel 
strøm , kunne være tilfreds : hans gæster befandt 
sig åbenbart vel . 
Og dog så’ det næsten ud , som om 
strøm ikke var rigtig i sit es . Han tog livlig 
del i samtalen , var især ivrig for at underholde 
Thorkildsen , der sad ved hans højre 
side , men ofte , når denne nogle øjeblikke 
viede maden sin udelte opmærksomhed , fo’r 
han sig med hånden til panden , sukkende 
langt og dybt . Så løb også hans øjne i 

et nu hen over gæsterne og tilbage igen til 
hans tallerken . 
Der var dog næppe nogen af mændene 
ved bordet , som mærkede deres værts adspredthed . 
De havde det godt og var ikke 
oplagte til at anstille iagttagelser . I hvert 
fald hverken den tykke Godskesen , eller den 
hvidhårede professor gram , eller redaktøren 
selv , eller hvem man nu ellers ville 
nævne  .  .  . den eneste skulle være Holmer , 
som også var der , men han var helt optaget 
af at drille professoren . Han havde lige 
budt den gamle mand et fad og betragtede 
ham nu med sammenknebne øjne , medens 
han søgte at komme under vejr med , hvilken 
ret det mon kunne være , han her opfordredes 
til at nyde . Efter nogle øjeblikke 
at have vendt og drejet fadet og lagt hovedet 
snart på den ene , snart på den anden 
side for at se bedre , måtte han omsider 
give tabt og spurgte gnavent ( hans stemme 
lød al tid gnaven ) : 
hvad er det ? 
Det ? sagde Holmer forekommende , det 
er jo fiskefilet med Krebs — det må være 
noget for dem , med deres udviklede farvesans ; 
sikken et skarlagen ! 
Krebs ? Fy , det spiser jeg jo aldrig . 
Og han lod det gå videre . Men en 

ung mand bøjede sig frem mod gram og 
spurgte deltagende : 
men hr . Professor , er deres syn så 
svagt ? Det er da rigtig sørgeligt . 
Ja , de kan vel nok begribe , jeg går 
ikke med briller for ingen ting . 
Tænk , hvor det må være trist for en 
kunstner — og professoren skrev endda den 
udmærkede anmeldelse af udstillingen i år . 
Jeg skal sige dem , faldt Holmer ind , 
professoren ser med sjælens øje . 
Gram puffede til journalisten med albuen . 
Å , de skal ikke være vittig , de ; jeg 
ser vist mere end nok . 
Ja , det må de unge malere bekende  .  .  . 
Men det er jo kun godt , at professoren er 
skrap , det kan sandelig nok behøves over for 
det kuld , der vokser op iblandt os . 
Ja , der skal skarp tud til skurvede hoveder . 
Og professoren lo stille glad ved sig 
selv , som havde han sagt noget ganske nyt 
og vittigt , men den unge mand havde en 
fornemmelse af at have sagt noget dumt , 
der dog ved Holmers mellemkomst var blevet 
visket bort uden videre spor . 
Af alle de tilstedeværende ved bordet 
sagde ubetinget husets to damer mindst . 
Octavia sad mellem Holmer og professoren ; 

hun kunne ingen af de to herrer lide , gram 
var al tid så gnaven , og den flotte journalists 
vittigheder fandt hun „ flove “ ; så havde 
han også sådan en ækel manér at behandle 
hende på , som var hun et rent barn ; ganske 
vist , konfirmeret var hun ikke , men derfor 
havde han dog ingen ret til al tid at 
komme og ville kysse hende , hun tålte det 
heller ikke mere . En anden ting var der 
også i vejen : faderen havde været så underlig 
i den senere tid , dag for dag mere 
nervøs og adspredt og pirrelig — hvad det 
dog nu kunne komme af ? 
Fru strøm var taget til bords af redaktøren . 
Han havde omtrent opgivet at få 
hende til at sige andet end „ Ja “ , „ Nej “ , eller 
når det kom højt : „ Tak ! jeg be’er ! “ — den 
lille Vilhelmine , der med årene var blevet 
før , men ellers omtrent så’ ud , som hun al 
tid havde gjort , var blevet adskillig forandret 
i én henseende  : hun talte stadig mindre 
og mindre . Kunne hun få en enkelt veninde 
hen i en krog eller helst ud i køkkenet , 
mens hun nysiede med sine huslige forretninger , 
så kunne hun vel for hende udøse 
alle sine småsorger i en uendelig strøm ; 
i nærværelsen af flere var hun derimod tavs . 
Medens nu Octavia sad med sit fine , 
blonde hoved med de mange små krøller 

— en arv efter faderen — bøjet over tallerknen , 
stirrende på noget rød sauce , som 
gjaldt det at spå sig fremtiden deraf , sad 
Vilhelmine så rank som en stokrose , med 
de to små hænder lagt ovenpå hinanden 
på bordkanten , af og til drejende hovedet 
til en af siderne for at lade , som hun hørte 
efter , hvad der blev sagt ; hun mindede om 
en spurvemutter , der hviler sig . Nu spurgte 
redaktøren hende , om hun havde læst en 
roman , der nylig var udkommet . Hun benægtede 
det ; hun havde så dårlig tid til 
at læse . Ja , den slags bøger var det egentlig 
også tidsspilde at læse , den var af en 
af disse moderne forfatttere , der yndede at 
vende vrangen ud af alt . Her havde han 
nu skildret et ulykkeligt ægteskab med de 
grelleste farver ; det var lige frem oprørende 
at læse , verden var virkelig ikke så slet , 
ægteskabet var en institution , man ikke 
skulle lægge for had , dét var livets krone . 
Vilhelmine tænkte , at denne krone kunne 
under tiden være noget tung at bære , ofte 
også minde om en vis af torne , men hun 
sagde intet . Professoren spurgte , om bogen 
var realistisk , hvilket Thorkildsen bejaede . 
Så havde professoren nok ; han ville ikke 
røre ved en realistisk roman med en ildtang . 
Holmer , som — rigtig nok anonymt — havde 

oversat et par franske realistiske romaner , 
tog ikke del i den æstetiske diskussion , 
men benyttede en pause i den til at slå 
på sit glas og rejse sig : 
mine herrer ! I vor realistiske tid er 
det som bekendt ikke længer mode at bruge , 
hvad man i gamle dage kaldte poetiske 
lignelser — man er blevet ked af zefyrerne , 
nymferne ( her mumlede Godskesen halv højt  : 
å , du er sgu ikke ked af nymferne ! — 
men det overhørtes ) og hele det øvrige mytologiske 
kieresi , og man vil have metaforer , 
der er taget lige ud af den virkelighed , vi 
daglig har for øje , selv om de også af og 
til skulle lugte lidt af rendestenen  .  .  . det 
gør nu de metaforer ikke , som jeg med deres 
tilladelse straks skal bruge , de lugter 
tvært imod særdeles godt , men jeg må dog 
gøre en lille undskyldnig for , hvis de måske 
skulle synes lidt vel massive i forhold til 
æmnet , som intet mindre er end poesiens , 
kunstens og videnskabens , med ét ord åndens 
verden . Jeg vil næmlig vove den udtalelse , 
at i denne skønne verden er der to 
grundelementer , der forholder sig til hinanden 
lige som vanille til pindebrænde . De studser ! 
( Godskesen som før : nej , jeg er ganske 
uanfægtet ! ) men hør nu : det er jo så , at 
når man lægger et lille stykke ganske almindeligt , 

tørt pindebrænde , som slet ikke duer 
til andet end til at brændes , mellem nogle 
stykker ægte vanille og sørger for , at de 
sådan ligger og gnubber op ad hverandre 
en god tid , så vil pindebrændet omsider 
komme til at lugte næsten ganske som vanille , 
og uvidende folk vil endog foretrække 
det frem for det rigtige krydderi , fordi det 
er større og ser ud efter mere . På samme 
måde går det imidlertid i åndens verden . 
Der lever i den en mængde mennesker , som 
egenlig slet ingen adkomst har til at være 
dér , men som ved idelig at gnide sig op ad 
deres virkelig åndfulde omgivelser har fået 
en vis spirituel Duft , hvor med de er i stand 
til at skuffe mængden . Disse forlorne talenter 
og genier breder og blærer sig netop i 
vore dage stedse mere og mere , da duften nu 
ikke længer er så vanskelig at erhvetve som 
tidligere ; et nutidsmenneske behøver jo bare 
at gennemløbe et par udenlandske blade 
om ugen for at kunne gå og gælde for 
åndfuld og kundskabsrig i manges øjne . 
Men jeg tilstår , at der er ikke noget jeg 
hader mere end dette vanilleduftende pindebrænde , 
der i virkeligheden kun duer til at 
puttes i kakkelovnen , men stadig trænger 
sig frem for at blive brugt som krydderi 
på de fineste retter ; jeg hader det , fordi 

intet skader det virkelige talent , den ægte 
vanille , om de vil , mere , end disse flove 
surrogater , disse værdiløse dusinfabrikater , 
og jeg er vis på , at de alle , som er her til 
stede , deler mine følelser i denne retning . 
Ingen af dem hører jo til pindebrændet — 
jeg tør vel endogså nok fritage mig selv 
derfor ; vel har jeg intet produktivt talent , 
men jeg har evnen til at kunne skønne på 
det hos andre og gøre opmærksom på det 
— og det kan pindebrændet netop aldrig . 
De er altså sikkert alle enige med mig i , 
at intet er vigtigere for os , der véd at vi 
har ret til at være i åndens tempel , end 
at sørge for at få så mange som muligt af 
snyltegæsterne jaget ud og slutte os sammen 
i én fast kolonne . Jeg taler derfor ( her 
vendte taleren sig mod værten ) ikke i mit 
eget navn alene , hr . Strøm , men i alle deres 
gæsters , når jeg nu takker dem for 
alt , hvad de har udrettet og stadig udretter 
i denne vor gode sags tjeneste ; jeg tænker 
endda ikke alene på den berigelse , de ved 
deres åndfulde rejsebreve , fortræffelige 
oversættelser og øvrige skrifter har givet 
vor litteratur , men også , og lige så meget , 
på den store fortjeneste , de har indlagt 
dem ved i flere år her i deres hus at 
have samlet en kreds af de betydeligste 

mænd , vort lille land ejer på åndens 
område . De har som midtpunktet i denne 
kreds forstået som ingen anden at forsone 
modsætningerne , få de forskællige kræfter 
til at arbejde sammen og lære af hverandre 
— kort sagt , for at blive i lignelsen , de 
har vist dem som den , der ikke havde nødig 
at låne Duft fra andre , men selv kunne 
virke som et særdeles oplivende og styrkende 
krydderi . Tillad os derfor alle at bringe 
dem vor tak , forenet med ønsket om , at 
de endnu må opleve mange fødselsdage 
som denne , hvor de står i deres fulde 
åndelige kraft , og at de i de kommende 
år stadig må have lyst til som hidtil at 
lade os andre nyde godt af denne kraft . 
Endnu kun et ønske om , at deres elskværdige 
hustru og datter ( han bukkede for 
damerne ) stadig må vedblive at stå ved 
deres side , som de hidtil har gjort , som 
gode fylgjer . Og så til sist igen : tak ! 
Man klinkede og drak . Strøm takkede : 
Holmer havde ganske vist overdrevet 
hans fortjenester , de var ikke store — måske 
kunne han med tiden udrette noget 
virkelig betydeligt , dog , derom ville han 
ikke tale nu  .  .  . kun én ting turde han 
med vished sige : hans stræben havde været 
ærlig , og kun den omstændighed turde han 

anse for grunden til , at så mange af vort 
fædrelands udmærkede mænd stadig var hans 
venner  .  .  . dem ville han nu takke , alle 
som en , men særlig ved denne lejlighed den 
åndrige kritiker Holmer , hvem han skyldte 
så meget  .  .  . 
Måltidet fortsattes . Der kom flere skåler , 
en af Thorkildsen for „ vore maleres Nestor , 
professor gram , der stod støt mod de 
moderne narrefagter “ , en af Holmer for „ vor 
store tavse , redaktionssekretær Godskesen , 
der skjulte så megen ånd under så meget 
 .  .  . ( kød , ventede Godskesen og flere 
med ham , men det blev : ) så megen beskedenhed 
 ! “ — en af strøm for Thorkildsen , og 
endnu et par stykker . 
Stemningen ved bordet var meget animeret . 
Selv strøms nervøsitet syntes efter 
hånden , måske under vinens heldige indflydelse , 
at svinde bort . Han kunne endog , 
da redaktøren pludselig spurgte ham , om 
han endnu ikke havde hørt noget om , hvem 
der havde skrevet den ny tragedie , kong 
Erik glipping , som skulle opføres første 
gang i morgen aften , svare med et nok 
så åbent og troværdigt ansigt , at det havde 
han rigtig nok ikke , det lod til , forfatteren 
ville bevare anonymiteten lige så strengt 
som i sin tid overskou sin . Redaktøren 

havde ingen store forventninger , sagde han , 
han gav imidlertid ingen grund herfor . Måske 
var det , fordi hverken han selv eller 
nogen af hans venner var forfatteren . Ti 
at det var så , det mente han da for vist . — 
.  .  . Strøm havde lyst den sidste gæst 
ned ad trappen . Nu stod han et øjeblik i 
dybe tanker ved bordet i spisestuen , stirrende 
med opspilede øjne på lampen lige 
foran sig , uden at denne lampe var mere 
i hans tanker end hvilket som helst andet 
stykke møbel i stuen . Han tænkte på , 
hvad det dog i grunden var for en jammerlig 
bande , der nys havde fejret hans fødselsdag . 
Ikke en blandt dem var der , som var 
knyttet til ham ved noget andet bånd end 
vanens , det mere eller mindre nødtvungne 
kammeratskabs . Redaktøren , denne blanding 
af bornert filistrøsitet , ubegrænset selvtillid 
og en svær bunke buldrende fraser — 
professoren , en gammel , affældig gnavepotte 
— Holmer , en samvittighedsløs , halv kynisk , 
halv blaseret bonvivant , utålelig arrogant 
.  .  . denne persiflerende skåltale — for der 
var persiflage i den , i grunden regnede han 
strøm til pindebrændet  .  .  . 
Å , han hadede denne bande , han hadede 
dette liv . Godt , at der nu var slut på det . 
For det var der . I morgen ville det komme , 

som en åbenbaring . Den dumme nervøsitet , 
der hele tiden lod ham frygte en eller 
anden uforudset hændelse , som skulle spolere 
det hele — bort med den ! For tragedien 
selv frygtede han intet øjeblik , nåde den 
først frem , skulle den , måtte den slå igennem . 
De gik dér , kammeraterne , og så’ 
på ham , halv medlidende , halv hånende 
.  .  . stakkels fattige fugl , lad os pynte lidt 
på dig , at du kan tage dig ud i vort fine 
selskab  . . . de tosser ! de aner det ikke , 
ikke med en stavelse , at nu ret straks er 
øjeblikket dér , hvor den fattige fugl vil 
skyde ham og vise de mægtige vinger . Og 
den vil svinge sig op i luften og flyve bort , 
langt bort , højt over deres hoveder , så de 
skal stå og få ondt i nakkerne af at 
stirre efter den . 

Ix . 
Da Thorkildsen tog afsked fra strøm , 
om aftnen på hans fødselsdag , havde han 
sagt : 
men det er skam sandt ! jeg kommer 
pludselig til at tænke på , at vi skal jo vælge 
en ny bibliotekar i musajon i næste uge  .  .  . 
Der er kommet en halv snes ansøgninger — 
de har vel ingen , de særlig interesserer 
dem for ? 
Jo , det har jeg rigtig nok , men lad os 
tale om det en anden gang . 
Kan de da ikke komme op til mig i 
morgen formiddag ? 
Ja måske  . . . jeg skal se ad ! 
Han havde sagt det bare for at slippe 
for videre forklaringer her , hvor han var 
så lidt forberedt derpå . Han havde helt 
glemt dette kedsommelige bibliotekarvalg  . . . 
Det kom også nu så gruelig på tværs . 
Kong Erik glipping havde alt været ansat 

! 
I 
til opførelse tvende gange i forrige uge , 
men var atter blevet tilbagekaldt på grund 
af nogle af disse mystiske forhindringer , 
der al tid kommer i vejen , hvad så end 
det kongelige teater har for . Nu var tragediens 
første opførelse bestemt til den ottende 
november , dagen efter strøms fødselsdag , 
og det lod denne gang virkelig til , at det 
ville blive alvor . Der var da i hvert fald 
ingen røde plakater , da digteren hen ad 
klokken fire gik gennem byens gader . Alt 
en gang i dag havde han været ude , det 
var for at kaste i en postkasse et brev , 
hvori der stod : 
kære Thorkildsen ! 
Desværre er jeg forhindret i at komme 
hen til dem i dag , og da min tid i det 
hele nu er meget optaget , vil jeg helst med 
det samme meddele dem , at jeg absolut og 
uigenkaldeligt stemmer på kandidat Georg 
Jensen til bibliotekar i musajon . Jeg véd , 
de ynder ikke manden , men det vil dog 
sikkert ikke afholde dem fra at indrømme , 
at få , ja næsten ingen , hvad dannelse , personlig 
vederhæftighed og trang angår , er 
så kvalificeret til posten , som netop han . 
Vi ses jo nok før bestyrelsesmødet , og i 
hvert fald da ved det , men jeg synes , det 
er al tid bedst så tidlig som muligt at vide , 
i 

hvordan man står over for hinanden , og 
derfor har jeg skrevet dette . Så vidt jeg 
véd , er falkmans stemme Jensen sikker . 
Med særdeles agtelse 
deres 
Aksel strøm . 
Svage karakterer vil stedse helst undgå 
personlige sammenstød ; det er ubetinget 
lettest at sige sin mening på papiret . Så 
undskylder de sig med over for deres samvittighed , 
at de „ hader scener “ . I virkeligheden 
frygter de dem . Nu var der rigtig 
nok det med strøm i dag , at spændingen 
overvældede ham i den grad , at det virkelig 
næsten var ham umuligt at tænke eller sanse 
andet end tragedien , tragedien ! Han var 
da også , efter at have siddet et par timer 
hjemme og ladet , som han læste , gået ud 
igen , sigende ind i køkkenet til Vilhelmine , 
at han kom ikke hjem mere i dag , han havde 
lovet sig ud til middag . På vejen ind til 
byen så’ han Holmer gå ovre ved irvingianerkirken 
ud ad Nørrebro til . Det slog 
ham , at journalisten vist skulle ud til ham , 
men han gad ikke tale med ham nu og var 
glad ved at kunne komme uset forbi . Alt 
var ham i dag ligegyldigt , ja pinagtigt , 
undtagen det ene , store . Han gik langs med 
volden hen til halmtorvet og drejede så 

ned ad Frederiksberggade . Så gik han lige 
ud , indtil han var ved kongens Nytorv ; 
drejede så om og gik den samme vej tilbage . 
Sådan blev han ved en god tid . 
Det var mildt vejr ; en tæt , gråhvid tåge 
syntes at sive frem alle vegne fra , fra brostenene 
og murene , den var en god hjælper 
for dem , der som strøm helst ville undgå 
at blive kendt af nogen og skulle stå stille 
og tale med dem . 
Skumringen blev tættere og tættere , rundt 
om i tågen sprang røde pletter frem fra 
løgterne , der blev tændte . Gassen flammede 
op inde i butikerne og væltede lysmasser 
ud gennem de store ruder , der kløvede 
mørket og de hvide dampe og så dog atter , 
så snart man var kommet lidt fra dem , blegnede , 
tabte sig . Den ensomme vandrer , ensom 
midt i den store bys vrimmel , kom 
pludselig til at huske på , at han intet havde 
spist . Egenlig havde han ingen appetit , 
men det ville dog slå noget af den skildpaddetræge 
tid ihjæl at gå ind på en 
restavration . Han gik da ned i en kælder 
i Vimmelskaftet og forlangte noget øl og 
en bøf . Der sad et par herrer ved et bord , 
de talte om så mange ting — bare de dog 
også ville sige noget om det kongelige 
teaters nyhed i aften . Men det gjorde de 

nu ikke , og så drilsk kan tilfældet være , 
at de begyndte en ivrig diskussion om et af 
sardous skuespil , som for tiden trak hus i 
folketeatret ; den ene sagde , sådan kunne 
de ikke have spillet det på det kongelige , 
den anden hævdede , at „ dér ovre “ havde de 
en kunstnerisk tradition , som al tid hævede 
dem højt over , hvad sekondteatrene kunne 
præstere , selv om disse havde enkelte dygtigere 
skuespillere . Folketeatrets ridder ville 
vide , hvori denne tradition bestod , men det 
kunne den anden ingen tydelig forklaring 
give på . Dannelsen , ser de ! sagde han og 
slog ud med hånden , og så de store minder 
 .  .  . især de store minder ! 
Strøm gad ikke høre længer på dette 
irriterende /vås ; han betalte den mad , han 
knap havde rørt , og gik atter ud . Han standsede 
uden for et boghandlervindu , hvor der lå 
billeder af Ibsen og Bjørnson . Nu er tiden 
dér , tænkte han , nu ligger jeg snart ved siden 
af dem . Han overvejede alvorligt , hvad 
han skulle gøre , i fald et af de illustrerede 
blade anmodede ham om at måtte offenliggøre 
hans portræt og levnedsbeskrivelse . Det 
ville måske se ud som vigtighed — å 
pyt ! Folk kom i avisen for meget mindre 
nu til dags  .  .  . han ville nu helst selv 

levere en lille biografi af sig — sådan i 
brevform , det kunne gøres ret pikant . 
Der var endnu en tre kvarters tid til , 
at forestillingen skulle begynde . Han blev 
ved at gå og gå , helt ud ad grønningen 
og lange linje til . Fremtidsplaner tårnede 
sig i vejret for ham , som gigantiske trapper , 
der bar stedse højere og højere . Det skulle 
ikke blive ved et enkelt stykke på det 
kongelige teater . Han ville producere hurtigt , 
han følte kraften dertil . Så skulle 
hans skuespil oversættes , først på svensk 
og tysk , siden på de andre sprog , drage 
rundt over alle de mange scener derude 
i de fremmede lande  . . . et rent triumftog 
 .  .  . der rejses æreporte , musiken spiller , 
stærke , brusende toner , af horn og andre 
blæseinstrumenter , fanfarer , taler , hurraråb ! 
Det er ham , den store digter , der 
hyldes . Man bringer ham fakkeltog , nede 
fra bølger tonerne op mod hans vindue , han 
træder frem på balkonen , lyttende til serenaden 
står han dér , siger så et par hjertelige 
ord til tak ,  .  .  . fornyede hurraråb 
.  .  . Rørelsen er ved at kvæle ham , han må 
tvinge sig for ikke at briste i gråd  .  .  . 

ude i tågen stod den høje , sortklædte 
kvinde et øjeblik stille . Hun stod som midt 
inde i en hvid mur . En blød , hvid mur , 
som flyttede sig med hende , når hun gik , 
og skød sig tæt ind imod hende fra alle 
kanter , når hun blev stående . Hun kunne 
kun se et par alen i omkreds . Af og til 
lød sære , klagende lyde derude fra havet ; 
der kunne være liv lige ved hende , som 
hun intet begreb havde om , og som hun var 
helt skjult for . Så ene , så mægtigt , løftende 
ene følte hun sig . Hun var så stærk , 
syntes hun , i dette øjeblik , fornemmede ret , hvor 
højt op hun j årenes løb havde kæmpet 
sig . Det kunne styrte sammen , knuses i et 
nu til støv , alt det larmende , mylrende liv 
der inde , det ville ikke sætte hendes sind i 
nogen stærkere bevægelse . Hun ville kunne 
se døden nærme sig i dette øjeblik til hende 
selv , den rigtige , grinende knokkelmand med 
timeglasset og leen — hun ville lade sig 
meje ned uden at blinke . 
Der kom en fugl flyvende tæt forbi 
hende , en krage , der baskede sig frem med 
tunge , døsige vingeslag , fra tågen og ind 
i tågen , bort i tågen  .  .  . 
Som menneskesjælen  ! sagde hun ved sig 
selv . Den kommer , man véd ikke hvor fra , 
flyver , man véd ikke hvor hen  .  .  . det gælder 

blot at holde ørene stive under flugten , 
se så lidt som muligt til højre og venstre , 
ikke lade de brogede billeder brænde sig 
ind gennem øjnene i sjælen , så man ikke 
kan blive dem kvit igen , og så det smerter , 
når de atter skal viskes ud — for det skal 
de dog  . . . alt skal viskes ud  .  .  . bedre , 
aldrig at have kendt det , i hvert fald aldrig 
elsket det  .  .  . 
Der var et menneske lige ved at løbe 
på hende . Om forladelse !  .  .  . Å , jeg 
be’er  .  .  . Men hvad er det ? God aften , 
frøken Parsbjærg ! — god aften ! 
Det var da pudsigt , vi skulle mødes , 
sagde hun . 
Det er mere end pudsigt , det er noget 
andet  . . . å frøken Parsbjærg , det er en 
styrelse , tror jeg . 
Min gud , hvad mener de ? De er så 
højtidelig  .  .  . 
Ja , det er også et stort øjeblik for mig 
.  .  . i aften bliver jeg en stor mand  .  .  . 
Det , jeg lovede dem den gang , de véd nok 
.  .  . å , gå med i det kongelige teater i 
aften  ! 
Hun forstod ham pludselig : 
å , de har skrevet kong Erik glipping 
.  .  . det er måske den samme , som den gang 
i Jylland  .  .  . 

ja , bare noget omarbejdet — kan de 
ikke gå med ? 
Det kunne hun på ingen måde . Men 
næste gang , det gik , skulle hun se at komme 
derhen ; hun ønskede ham oprigtig til lykke . 
Men nu kunne han ikke styre sig længer : 
jeg må have lov at sige dem det , ikke 
sandt ? Siden vi er mødtes her netop denne 
aften — sådan et træf kommer ikke to 
gange i ens liv  .  .  . jeg må sige dem , 
hvor ubeskrivelig glad jeg er , ved at jeg 
endelig nu kan indfri mit løfte til dem  ! Å , 
de véd ikke , hvor det har trykket og pint 
mig i alle disse år , det at vide , at jeg 
måtte stå så ussel , så foragtelig i deres 
'øjne  .  .  . De er den eneste , hvis dom jeg 
bryder mig om  .  .  . men nu vil de også 
glemme alt , hvad der ligger imellem , ikke 
sandt ? når de ser , at jeg dog omsider har 
gjort alvor af det  .  .  . husk på , jeg var 
ingen stærk karakter , jeg var kastet hen 
dér mellem alle de mennesker , der ikke forstod 
mig , der havde aldrig været nogen , der 
vejledte mig — de kunne have gjort det , 
men de kom for sent — jeg var dem ikke 
værdig , derfor måtte vi skilles — der var 
så meget , jeg først skulle gennemkæmpe , 
men nu er jeg ved målet , og nu vil de 
heller ikke længer vende dem fra mig , vel ? 

sådan som vi havde tænkt os det den gang , 
sådan kan det aldrig blive , det véd jeg nok , 
men de kan stå ved min side og råde mig 
og opmuntre mig  ,  .  . å , al ting vil jeg 
lægge i deres hånd , al ting skal de være 
dommer over , og det skal ikke blive noget , 
de behøver at skamme dem ved , jeg skal 
blive stor og berømt og alt , hvad de vil , 
men så må de heller ikke nægte mig 
lønnen , den eneste jeg forlanger  .  .  . Deres 
venskab , deres trofaste venskab — ja , for 
andet er det jo ikke , jeg forlanger ! føjede 
han hurtig til , bange for det kolde , spørgende 
blik , hun havde sendt ham . 
Jeg forstår dem ikke rigtig , sagde hun 
nu , idet hun gik hurtigere til , ind ad byen 
— de overvurderer mig bestemt . Jeg kan 
umuligt nu være noget for dem — min æstetiske 
Sans er det kun ringe med , nu for 
eksempel tragedier bryder jeg mig slet ikke 
om , ja det vil sige , jeg mener de om konger 
og riddere , som der endnu er dem , der laver 
nu til dags  . . . jeg har min egen , meget 
begrænsede smag , og den kan vist aldrig 
blive nogen rettesnor for dem . I det hele , 
bedste ven , hvad er det så egentlig , de går 
og profeterer om ? Det er meget muligt , 
deres tragedie gør lykke , — ingen kan 
ønske dem det mere end jeg — og i så fald 

skriver de vel også mere og får et navn , 
der kan være dem fuldstændig nok  .  .  . men 
noget sådan overvældende stort kan jeg nu 
ikke tro , de bliver , så havde man vist tidligere 
kunnet mærke noget til det — ja undskyld , 
at jeg siger , hvad jeg mener . 
Hun tav . Han sagde heller ikke noget , 
gik og smårømmede sig , så rev han pludselig 
sit ur frem , så’ på det og sagde : 
men den mangler jo kun fire minuter i 
syv ! så må jeg løbe ; farvel ! 
De skiltes med en hilsen , uden at trykke 
hænder . 
Hun gik langsomt hjemad , af og til smilende 
lidt spodsk ved sine egne tanker . Der 
var et Vers , hun var kommet til at tænke 
på , mens han gik dér og brugte de mange 
store ord og var så glad ved sig selv . Hun 
havde været lige ved at citere det for ham , 
men så forekom det hende affektert at gøre 
sådan noget , og hun indskrænkede sig nu 
til at gå og sige det ganske sagte for sig 
selv  : 
zuletzt hauchst du den athem in den wind ; 
ob Gras Dein grab bedeckt , ob marmorplatten , 
es steht darauf geschrieben : Eitel sind 
die dinge , und das leben ist ein schatten . 
Det var nu hendes filosofi . 

X . 
Strøm sad i anden etage , noget tilbage , 
ved siden af pladslogen . Han havde med 
vilje taget denne beskedne plads , for ikke 
ved sin bevægelse under opførelsen at røbe 
for sine bekendte , at han var forfatteren . 
Først når det hele var forbi , skulle sløret 
kastes . 
Dér sad og stod de nede , alle disse rare 
venner  .  .  . ingen af dem anede , at de havde 
spist den mands mad i går , hvis stykke de 
skulle kritisere i dag  .  .  . dér var Thorkildsen , 
i bred majestæt ,  .  .  . Godskesen , endnu 
bredere , men ikke majestætisk ,  .  .  . Strøms 
egen redaktør , en lille mand med et ydre 
som en afdanket underofficer ( det væsen er 
din foresatte ! tænkte digteren der oppe —r 
men det skal ikke vare længe  ! )  .  .  . og hvad 
var nu det ?  . . . Jo min sandten , dér sad 
Holmer ved siden af Agnete og Vilhelmine ! 
Det havde været i den anledning , Holmer 

skulle ud på Nørrebro , den gang strøm 
mødte ham ; journalisten viste under tiden 
damerne den opmærksomhed at tage dem 
med i teatret  .  .  . Strøm dækkede sig bag 
en bred ryg , han ville ikke fanges af deres 
kikkerter der nede og så blive overfaldet i 
en mellemakt ; han havde sagt over alt , at 
han var forhindret fra at komme i teatret 
den aften . 
Efter hånden fyldtes salen , dette uhyre 
rør , hvor menneskene flokkedes nede på 
bunden og ligesom krøb ind gennem dets 
sider , hængende sig indvendig i klynger , 
så der var snart ikke andet end menneskeoverkroppe 
eller blot hoveder , hvor 
man så’ hen . Huset var udsolgt . Varmen 
fra de mange mennesker og fra gassen blev 
tættere og tungere , man kunne næsten mærke 
den vælte sig op over en , når man som 
strøm sad højt til vejrs . Han fik de underligste 
tanker , mens han sad dér . Om han 
siden , lige når tæppet var faldet for sidste 
akt under mængdens rungende bifald , banede 
sig vej forbi dem , der var foran , og så 
sprang ud over balustraden , ned i dybet og 
døden ? Det ville være at dø som lykkepeer , 
på sin lykkes tinde , midt i nydelsens 
højeste potens . I få sekunder havde hans 
fantasi udmalet ham forfærdelsen , forvirringen 

blandt tilskuerne , det væld af gisninger , 
spørgsmål , betragtninger , der ville 
bryde frem , især da siden hen , når man erfo’r , 
det var digteren selv , der havde dræbt 
sig  . . . og så aviserne , med deres stereotype 
talemåder  . . . og Karen  .  .  . 
Så fik han en anden idé : om han i 
den sidste mellemakt lod det udsprede gennem 
et par af sine venner , at han var forfatteren , 
mon så ikke en eller anden kunne 
falde på at springe op efter stykkets slutning 
og udbringe et leve for ham ? Man 
havde set så galt før  .  .  . 
Nå , det bedste var dog at holde sig 
på sin plads , ganske rolig . 
Hans blik gled hen over de hvide , guldsmykkede 
logebalustrader , dvælende ved 
portrætmedaljonerne af de store dramatiske 
digtere . Måske sidder du en gang sådan 
et sted ! tænkte han — ingen tinde var i 
dette øjeblik hans ærgærrighed for høj . 
Orkestret holdt op med at spille — han 
havde ikke hørt en hel takt . Men nu vidste 
han , at det var forbi , alle forberedelserne , 
og at nu skulle det begynde . Det ! 
Et øjeblik strømmede alt blodet ham til 
hovedet  .  .  . det var ligesom han gyngede 
et sted ude i luften  .  .  . så var det atter 
forbi , han var rolig . 

de første scener gik slæbende langsomt , 
syntes strøm . I den grad havde da heller 
ikke skuespillerne behøvet at understrege 
disse ganske vist betydningsfulde ekspositionsrepliker ! 
Det var nogle riddersmænd 
og gejstlige herrer , der var på scenen . 
En operist , som her benyttedes til at agere 
en abbed , så’ så pudsig kællingeagtig ud 
i sin lange fløjelsdragt og sagde sine repliker 
på en så løjerlig , forloren værdig 
måde , at folk rundt omkring begyndte at 
fnise . En dame foran strøm gav sig til at 
hviske til sin naboerske , puffede hende i 
siden , hver gang abbeden talte — strøm 
følte en mægtig lyst til at slå denne dame . 
Nu viste endelig kongen sig på scenen . 
Der gik en mumlen gennem publikum ; 
, det var en yndet skuespiller , og han så’ 
ualmindelig godt ud i sin røde , hermelinsbræmmede 
dragt . Der var nu en lille dialog 
mellem ham og adelsmændene , hvori de 
skjulte deres vrede mod ham under en påtagen 
ærbødighed , som han gennemskuede 
og ironiserede over . Der var her nogle af 
kongens repliker , som digteren havde ventet 
skulle tage applaus , de lod imidlertid til at 
gå ganske uænsede hen . Folk er nu en 
gang vante til , at en tragedies første akt 
skal være kedelig ! trøstede han sig da med , 

så hører de ikke ordenlig efter . I de næste 
akter vil det nok blive bedre . 
Det var i sandhed også nødvendigt at 
håbe på de næste akter , for denne lange , 
udtværede første kedede øjensynlig publikum 
i en fornærmelig grad . De damer kunne 
da også gerne holde viften for munden , 
når de gaber ! tænkte strøm , der havde 
fået øje på et par unge piger i balkonen , 
som syntes at ville prøve , hvem der kunne 
gabe højest , de blev i hvert fald ved dermed 
i en uendelighed . 
Tæppet gik ned . Hvad ville ikke tragediens 
forfatter have givet for at kunne 
gå usynlig ud mellem de spaserende i foyeren 
og høre , hvad de sagde ! Men man kan nu 
en gang ikke gøre sig usynlig , og han fik 
blive , hvor han var . 
I anden akt var der en scene , hvor 
kongen søger at udforske Jens grand , der 
hele tiden dækker sig med gejstlige talemåder ; 
det syntes virkelig , som her var 
noget , der slog an , man hørte en gang nogle 
af tilskuerne le , og efter scenens slutning 
begyndte et par stykker at klappe — men 
derved blev det også , applaus’en fik ingen 
almindelig tilslutning og tabte sig i et stakkels 
lille klit-klat , som vist gjorde den , der 
frembragte det , mere flov , end det gjorde 

digteren glad . Det er rimeligt , at klapperen 
var en af de radikale , der anså den pågældende 
scene for en satire på gejstligheden 
i almindelighed . 
Ak ! anden akt er gået hen uden effekt 
— nu må vi håbe på tredje ! 
Men tredje , der er temmelig kort , gør 
endnu mindre lykke end sin forgænger . 
Her er ej’ en gang en smule gøgl med en 
domprovst , slet ingen ting , hverken til at 
le eller til at græde over . 
Og digteren der oppe sidder og har en 
underlig fornemmelse af , at der er noget i 
uorden inde i hans hoved — det snurrer 
og bølger så besynderligt der inde  .  .  . pludselig 
lyder der dæmpet , men i betoningen 
rasende : å , vær så god at tage deres 
hånd til dem ! lige ind i ansigtet på ham ; 
han farer sammen , i sin bedøvelse har han 
ladet sin højre hånd glide over i skødet 
på en dame ved siden af . Han mumler 
nogle undskyldende ord og søger at stramme 
sig op . Endnu er ikke alt tabt , langt fra ! 
De to sidste akter kan tage publikum med 
storm , og når der så bare bliver‘forkortet 
lidt i de første , vil det hele tage sig fortræffeligt 
ud de næste aftner . 
Atter går tæppet i vejret . De sammensvorne 
holder råd . Her havde forfatteren 

benyttet en del træk , hentede fra 
tyske historikeres beretninger om de mystiske 
ceremonier ved „ Den hemmelige rets “ 
Møder . Han havde tænkt sig , at disse lange , 
sorte kapper , disse masker , der kun lader 
de luende øjne synlige , disse højtidelige 
armfagter , hemmelighedsfuldt fremmumlede 
løsener — at alt dette ville gøre en virkning 
af gru og spænding på publikum . 
Men et er , hvad man ved sit skrivebord 
tænker sig , og noget ganske andet , hvordan 
dette tænkte kommer til at tage sig ud på 
scenen . I virkeligheden var det nu alt 
sammen kun kedeligt , langtrukkent , disse 
evige gentagelser med sorte mænd , der kom 
ind og virrede med hænderne i luften og 
mumlede nogle ord , man ikke kunne forstå 
 . . . og havde det så endda kun været 
kedeligt , det var næppe blevet det værste , 
men til al ulykke kom også den ellers ved 
operaen fungerende abbed ind her i sort 
talar og gjorde tegn og underlige gærninger , 
og som en redningsplanke i dette ocean af 
kedsomhed greb man ham , fnisede først 
ganske sagte , men generede sig stedse mindre 
og mindre ; der blev hysset et par gange , 
gud véd af hvem , men så lo bare folk 
meget højere et øjeblik efter  . . . til sist var 
munterheden almindelig . Skuespillerne kunne 

nu gøre , hvad de ville , man var på tilskuerpladsen 
ikke længer oplagt til at behandle 
dem au sérieux . Tæppet faldt for fjerde 
akt under latter og hyssen i ét virvar . 
Men digteren led . 
Mellem fjerde og femte akt var der flere 
i parkettet , der gik deres vej  ; de havde 
fået nok . De vidste jo , sagde de , hvordan 
det hele ville ende . Det vidste de dog ikke 
ganske , ingen af dem kunne jo ane noget 
om den idylliske scene , forfatteren havde 
anbragt umiddelbart før kongemordet , og 
som han endnu ikke helt kunne opgive håbet 
om , ville slå an . Det er alligevel muligt , 
at om de havde besluttet sig til at blive , 
ville end ikke denne scene have kunnet 
mildne den oprigtige anger , de utvivlsomt 
ville være kommet til at føle over deres beslutning . 
Så trivielle , så intet sigende , så 
vandede var disse lange repliker , vekslede 
af en konge , hans dronning og deres børn , 
alle åbenbart tænkende , at hvad man så 
end ville sige om dem , skulle det ikke være 
det , at de talte et blomstrende , kraftigt sprog . 
Ædel simpelhed havde vist været forfatterens 
mål , men uheldigvis var han på vejen til 
det blevet stikkende i vrøvlets og trivialitetens 
mudder . Og dér lod publikum ham 
blive siddende . Under slutningsscenen , hvor 

kongen myrdedes og abbeden til aller sist 
gik i sig selv og gav ham en smuk ligtale , 
var der næppe en af hundrede , der hørte 
efter . Og i samme øjeblik , tæppet faldt , 
begyndte folk at gå ; en snes stykker hyssede , 
de andre kunne ikke begribe , hvor de 
gad gøre sig den ulejlighed . 
Der var en mand , der slæbte sig gennem 
gaderne ud ad Nørrebro til . „ Han er syg 
— eller også er han fuld ! “ sagde en og 
anden , der kom forbi ham . Han nåde 
omsider sit hjem , lukkede sig med besvær 
ind , vaklede de par trin op ad trappen og 
slængte sig på en stol lige inden for døren , 
i den mørke , kolde stue . 
Han kunne ikke tænke . Uret i ham var 
gået i stå . Viseren pegede stadig på det 
ene , grufulde punkt . Dette ene punkt , der 
var sønderknuselse og fortvivlelse og alt , 
alt , hvad der af håbløst og tilintetgørende 
kan nævnes . 
Med ét kom der liv i værket igen : det 
kunne ikke være muligt , det var en fejltagelse 
 ! det han havde bygget hele sit liv på , 
det kunne ikke sådan lige på en studs 

være blevet gjort til løgn — det måtte være 
en drøm  .  .  . han drømte ! 
Han rejste sig og stirrede omkring sig . 
Rundt om ham var der mørkt ; gennem vinduet 
kunne han se ud til et stykke af åen , 
hvor en løgte sendte en guldsøjle ned , der 
tabte sig i en regn af gnister . 
Hvor var han , hvad var det ? 
Der lød trin og raslen af dameklæder 
ude fra . En nøgle skrabede mod låsen . 
Men hvad er dog det ? Der sidder jo en 
nøgle i ! 
Det var Vilhelmines stemme . Nu kom 
hun ind . I samme øjeblik , hun opdagede , 
der var et menneske i stuen , hvinede hun , 
så det skingrede gennem det slumrende hus , 
men så , genkendende manden , begyndte hun : 
å , nå det er ikke andet end dig  ! Nå , 
du er måske kommet lige nu ? ! Véd du , 
at din nøgle sad i låsen ? Du kan ellers 
ikke tro , hvor jeg har moret mig i aften , ja 
det vil sige , i grunden var det jo rædsomt 
kedeligt , det var det ny stykke , som Holmer 
tog Agnete og mig hen at se , men der var 
sådan nogle grinagtige ting i det , å , du 
skulle bare have set , dér hvor de alle sammen 
var uglet ud som katolske munke og 
gik og gjorde sådan ( hun fægtede i luften 
med hænderne og lo , så hun rystede ) ! Ja , 

du ! det ( var mange penge værd ! Og han . 
Du véd nok , som ellers er fædrene i operaen , 
han havde en lang kjole på og var til at 
dø over , forsikrer jeg dig ! Gud , ja sikke 
noget tøjeri ! At de opfører sådan noget 
stads  ! Det var også det , Agnete sagde , at 
det er i grunden en skandale , at de vover 
at byde en sådan noget . Vi sad sådan og 
ønskede , du havde været med  ; Agnete sagde , 
at dér kunne man se , det hun al tid havde 
sagt , der var omtrent ingen anden , der forstod 
at skrive her til lands for øjeblikket , 
end du ; du skulle bare en gang prøve at 
lave et stykke , det ville nok blive noget 
andet , end dette juks !  .  .  . Å nej , jeg dør , 
når jeg kommer til at tænké på abbeden 
i sløjkjolen ! Men jeg står her og snakker 
.  .  . vi skal vel i seng ? 
Der kom ikke en lyd fra ham . Han 
stod henne ved vinduet , med ansigtet ind 
mod stuen . Hun var så vant til , at han 
intet svarede på hendes udgydelser , at hun 
bare ganske blidt og spagfærdigt sagde : 
ja , ja , god nat da ! så kommer du vel 
snart  ! 
Men i det øjeblik , hun var ude af døren , 
hørte hun et dumpt brag , der fik huset til 
at ryste . Hun kom selv til at skælve , så 
hun næppe kunne holde sig oprejst ; alligevel 

tvang hun sig til atter at åbne døren og 
sige ind : 
hvad mon det var , strøm ? 
Ikke en lyd . 
Hun spørger igen . Så , da der stadig 
intet svar kommer , går hun ind i sovekamret , 
tager en lille , brændende lampe , dér står , 
og går med den i hånden atter ind i den 
forreste stue . Og så  .  .  . 
Et skærende skrig , langt mere gennemtrængende 
end hint forrige , kløver stilheden 
i huset . 
Ned ad trappen uden for lyder klaprende 
trin . Det er Octavia , der fra sit værelse 
ovenpå har hørt al denne larm og nu , hvidklædt 
som et spøgelse , kommer ned for at 
se , hvad der er på færde . Hun er ikke 
bange af sig , dette pigebarn , alligevel , da 
hun kommer ind , er hun nær ved at segne . 
Hun ser sin fader ligge ubevægelig på 
gulvet , ansigtet ned ad , og moderen stående 
med opspilede øjne , ligbleg , med en lille 
lampe i den rystende hånd . 

Xi . 
En af disse junidage , hvor alt 1er i solskinnet , 
og hele verden synes at have fået 
den tro , at livet er dog skønt , det er dog 
værd at få sin part af det — en sådan 
dag sad to damer i en jærnbanewaggon 
på vejen til Roskilde . De havde givet betjenten 
en dusør for at kunne være ene , men 
det var da ganske vist ikke , fordi de havde 
noget meget vigtigt eller hemmelighedsfuldt 
at betro hinanden , ti de sagde så godt som 
intet , sad ganske stille over for hinanden ved 
vinduet , uden at se ud på de forbiglidende 
grønne marker med røde køer eller på den 
rene , blå himmel , der var med hele tiden . 
Sagtens havde de nok i deres tanker , 
ville helst være ene og i ro med dem . De 
var på vejen ned til en sindssyg mand , som 
var den enes fader , og som den anden havde 
elsket i sin ungdom . 
De to var i det par år , der var forløbet , 

siden strøm var blevet bragt til Bistrup , 
kommet i et forhold til hinanden , som ikke 
bliver udtømmende karakteriseret ved at lignes 
med moderens og datterens , nej , for der 
var også al den fortrolighed i de mindste 
dagligdags småting , i de skjulteste , blysomste 
rørelser , som ellers kun findes mellem 
søstre eller vel ^snarest mellem jævnaldrende 
veninder . Og der var fra den ældres side 
al en moders ømhed , forbundet med en 
faders myndige overlegenhed og praktiske 
Sans . Og der var hos den unge al den glødende 
beundring , alt det selvopgivende sværmeri , 
som aldrig træffes i rigere mål end 
dér , hvor en ung , uerfaren kvinde elsker og 
følger en ældre , moden . 
Så snart Karen dagen efter hin ulykkelige 
første-forestilling i det kongelige teater 
hørte , at strøm var blevet meget syg , gik 
hun derhen . Han var da allerede bragt på 
hospitalet . Efter hin første besvimelse var 
han hurtig kommet til live igen , men havde 
været i fuldstændigt raseri . Der var blevet 
hentet nogle mænd , som boede i samme hus , 
og det var omsider lykkedes dem at få ham 
bundet . Så besvimede han atter og blev i 
denne tilstand kørt bort . Vilhelmine og Octavia 
blev tilbage ; den ene syg af skræk og 
sorg , opløst i tårer , den anden stivnet , med 

stirrende blik , men dog i stand til at sørge 
for at få moderen i seng og hjælpe hende , 
med hvad der kunne gøres . Da Karen kom , 
var det ligesom noget løstes op for den unge 
pige , hun sank hulkende om i hendes arme . 
Men så tog hun sig atter sammen , bad den 
anden sige sig , hvad hun skulle tage sig 
for , og søgte hele tiden at være stærk og 
rolig . Det blev nu således ordnet , at Karen 
foreløbig flyttede hen til strøms , og i den 
næste måneds tid var det hende , som ledede 
alt dér i huset . Og selv da hun , efter at 
Vilhelmine var kommet på benene , atter 
boede hjemme hos sig selv , var hun dog ikke 
så meget dér som hos strøms . Minderne 
fra hendes livs vårdage forenede sig med 
alt det kvindeligt kærlige og ømme , som lidelserne 
og den livsanskuelse , de lærer en , 
endnu ikke helt havde kvalt , for at få hende 
til at sætte alt ind på det , at redde Octavia 
fra at forkvakles og forkludres . Og det var 
hende ikke svært at få indflydelse på den 
unge pige , som al tid havde set op til hende 
og så godt som i ingen henseende . påvirkedes 
af moderen . Heldigvis var den sagfører , 
der beskikkedes til værge for Vilhelmine 
og Octavia , forstandig nok til at lade 
Karen råde dér , hvor hun ville . Hun fik 
da sat igennem , at Octavia blev tidlig konfirmeret 

og så kom på et lærerinde-kursus , 
hvor hun gik sammen med lutter ældre 
piger end hun selv . „ Din ungdom får du 
ikke megen fornøjelse af ! “ sagde hendes 
formynderske til hende , „ men det må du 
finde dig i ; du skal leve ! “ . Octavia tog 
også fat med ægte kvindelig Iver og foragt 
for anstrengelser , sled så hun en tid knap 
kunne hænge sammen , men gik det dog 
igennem . 
Nogle af strøms venner skød så meget 
sammen , at hans gæld kunne dækkes , og 
han selv holdes på Bistrup ; Vilhelmine fik 
en lille understøttelse fra sine forældre , der 
endnu levede , og Octavia tog Karen helt 
på sin kappe . 
Som nu den unge pige sidder dér i den 
tarvelige , helt sorte dragt , med det lyse 
hår knyttet i en knude i nakken og de 
klare , blågrå øjne seende tankefyldte ud 
for sig , da kan man se på hende , at hun 
alt har måttet bære tunge byrder , og at 
hun ikke venter , der med det første skal 
gives hende dem , som er synderlig lettere . 
Hun er jo også nu i tvende år blevet opdraget 
af en kvinde , der har indprænte ! 
Hende , at målet her i livet , det er intet 
uden for os , intet vi nogensinde får at se , 
end sige kommer til at røre ved , nej det er 

selve det at arbejde , arbejde på det , man 
nu en gang har fået evnen og lejligheden 
til , arbejde uden at vente anden løn eller 
tak derfor , end den man selv giver sig , arbejde , 
så man glemmer livet og ikke frygter 
døden . 
Måske er der dog endnu i dette fine , 
blege ansigt det sted , hvor lykken kan 
tænde et smil , måske har den sjæl , der 
hviler i disse frygtløse øjne , endnu en lille 
krog , hvor der er rum for håb om lidt 
solskin , lidt varme , lidt kvægende fred . 
Måske er det så , og måske — hvem véd ? 
— har det ret til at være så . 
De to kvinder stod uden for sindssygeanstalten . 
Dér lå de , de store bygninger , 
store og rummelige , og dog langt , langt fra 
nok til at rumme alle de ulykkelige væsner , 
der trindt om i landet mister det , som gør 
dem til mennesker , i stand til at færdes frit 
ude i livet . Der brister en fjer , ingen véd 
hvilken , i det fine urværk , som kaldes sjælen , 
og så jager og vælter hjulene rundt mellem 
hverandre , uden mål og med . Og ingen 
véd hvorfor . Der er dem , der er derinde , 
fordi de har syndet , men der er dem , som 

synder sværere , og se , de kan gå sunde og 
fri omkring . Og der er dem derinde , der 
har ofret sig for andre , slidt hjærnerne sønder 
og sammen for at tjene brødet til sig 
selv og deres nærmeste , eller de har mistet 
magten over sig selv i en sygdom , eller de 
har , og det er måske det tungeste kors for 
tanken , arvet vanviddet fra forældrene ; 
allerede som uskyldige børn har de haft den 
rædselsfulde spire i sig , og den har været 
skjult , og de har let og leget , og man har 
set venligt til dem , men så en dag er den 
brudt frem af svøbet , den onde dæmon , og 
man har veget fra den i gru , og i kort tid 
har den lagt det liv , der huser den , øde , og 
sidder nu som en grinende triumfator , en 
hånende erobrer , på ruinerne , på de søndrede , 
forvitrede brokker . 
Og mange fler er derinde , de , der hyler , 
og de der griner , de der slider i de raslende 
lænker og de , der hviler glade i fjollet 
tryghed , folk med øjet i blus og sjælen i 
kog , folk med fråde om munden og blod 
over de sønderbidte læber , og der er gråd 
og gru , latter og lyst , rædsel og håbløshed , 
alt er der i de store huse , bag de 
tunge , fast lukkede døre . Og man skulle 
tro , at der steg op fra denne plet et råb 
så jamrende , så sønderrivende , så døvende , 

at al fryd og jubel forstummede over det 
ganske land , og alle så gik de og skammede 
sig for at smile , og grublede , uden 
rast og uden ophør , over , hvorfor dette 
skulle være så , hvorfor i himlens navn , i 
hele den ulykkelige , forpinte , til overmål 
martrede menneskeheds navn ? Hvorfor ? 
Der er vel også dem , der spørger så , 
men det er kun få . Hvorfor skulle de 
også være mange ? Endnu er der jo aldrig 
kommet svar , ikke fra mennesker , ikke fra 
gud , alle røster har tiet , alle døre har 
været lukte for den spørgen . Og af hvad 
grund da mere spørge ? Gør man ikke rettere 
i at døve larmen fra de klirrende lænker 
og de skærende skrig med latter og sang 
og brusende toner ? Glid hen over isen , i 
lystige mennesker ; glem at derer en afgrund 
under jer , som slugte ham der var lige foran 
jer og sikkert vil sluge et par af dem , der 
følger jer i hælene , glem himlen oven over , 
der kan splintre med sine lynstråler , glem 
ulvene , der lurer i de sorte skove ved bredderne , 
og glem frem for alt , at den onde ild 
pludselig kan lue op i jeres eget bryst , og 
i kan falde over hverandre og sønderslide 
jer selv og jeres brødre ! 

det var umuligt at se på den fyldige , 
rødmussede mand med det hvide , lokkede 
hår , de matte , glansløse øjne og den slappe , 
ludende holdning , om han genkendte de to 
kvinder , der nu stod hos ham i hans hvidkalkede 
celle , hvor han sad ved et lille , af 
papirer og bøger dækket bord . Han havde 
rigtig nok skrevet den ældste af dem flere 
breve til , hvori han meddelte hende , at hans 
værker blev trykte i hundrede tusender af 
eksemplarer , og de fremmede nationer kappedes 
om at oversætte dem , og så de umådelige 
honorarer , han fik , aldrig havde man 
hørt noget lignende , han svømmede i en 
guldsø . Men det var nu godt og vel et år 
siden , de breve var blevet skrevne , og netop 
i den sidste tid var han faldet svært af , 
sagde lægen . 
Jeg bringer en hilsen fra Vilhelmine , 
sagde Karen , og fra alle vennerne inde i 
København . De har det alle sammen godt . 
Nå , nå  . . . det er  . . . ja , ja , jeg véd  . . . 
Han nikkede og så’ sløvt op på Karen , 
fremlallede igen nogle ord , som et lille barn 
der begynder at lære talen , lod hånden 
glide rundt mellem papirerne på bordet , 
så’ så igen op , nikkede , rokkede . Så 
kom der en underlig lyd fra ham , på én 
gang en stønnen og en Klukken , små , korte , 

stødvis kommende toner , som fik hele hans 
overkrop til at ryste med i takt . 
Han 1er , sagde lægen , han er næsten al 
tid i godt humør . 
Damerne gjorde endnu et par forsøg 
på • at gøre sig kendte af ham , men der kom 
intet andet resultat end ved det forrige . 
Så gik de . 
Sygdommen har hos hr . Strøm gjort 
hurtige fremskridt , sagde lægen uden for ; 
han er nu ved dens tredje og sidste stadium , 
hvor det i en fart går ned ad bakke . 
Endnu er han ret fyldig , men det er dog 
intet imod , hvad han var for en måned 
siden , og kom de her atter om en måned 
— hvad jeg ikke vil råde dem til — , ville 
de næppe kunne kende ham igen . Han 
kan ikke mere få nogen sammenhængende 
sætning frem , om kort tid vil man ikke 
kunne forstå et eneste ord . Det er nu — 
ja , de forlangte jo at høre sandheden — 
det er nu kun et rent tidsspørgsmål , når 
han vil være død . Han blev hurtig færdig , 
han havde ikke meget at stå imod med . 
— de sad atter i jærnbanewaggonen , de 
to ; denne gang gik det hjem ad . De havde 
ikke kunnet opnå at være ene ; der var en 
dame med to lystige drenge og et lille 
barn , som skreg , samt en student , der gjorde 

kur til en seksten Års pige . Der var 
larm nok i kupéen , men midt igennem 
drengenes latter , barnets skrigen , studentens 
fade komplimenter og den unge piges 
fnisen , midt igennem jærnbanetogets hvæsen 
og prusten og rytmiske klapren klang i 
de to tavse kvinders øren den vanvittiges 
stønnende latter . 


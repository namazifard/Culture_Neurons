Dråby , den 20 . Juni . 
Så er jeg i min fødeby igen efter mange Års forløb . 
Det var en stemning , som drev mig hertil , og en tilfældighed 
var det — denne gang som næsten altid — der 
affødte stemningen . 
Jeg var på rejse fra London til København , som jeg 
ikke har set i mange år , og gik med en kuldamper over 
Nordsøen . 
Det var aften , og vi gik langs den jyske kyst for at 
komme norden om Skagen . 
Det var et dejligt vejr . Havet var spejlblankt . På 
dets uhyre ubeboede ørken sås intet sejl , kun et par svindende 
røghaler fra dampskibe , der gik mod vest . 
Inde over revlerne var havet omtrent i ro — en enkelt 
stille hviletime efter måneders gyngen og skvulpen . 
Mod nordvest var det endnu lyst efter solen ; men den 
stærke lysning bidrog ligesom til at gøre ødet endnu 
føleligere . 
Jeg vendte mig mod øst , hvor de hvide klitter lyste 
svagt . Bag dem lå i hyggelig dæmring det jyske land 
med sovende mennesker , hvilende heste og drøvtyggende 
kvæg . 
Da var det , jeg fornemmede en Duft af hø . Aftenbrisen 
inde fra land må have ført den med ud . 

og med denne Duft vågnede der en række gamle 
minder . 
Jeg blev pludselig henflyttet til sommeraftenerne 
hjemme , når den sidste drift køer var forsvunden gennem 
den halvmørke port for at blive malket i den lune , 
stærktlugtende , helt mørke stald , — når karlene samledes 
udenfor gårdene med deres aftenpiber , drøftende dagens 
begivenheder og lyttende til Jens doktors harmonikaspil , 
inden de krøb under dynerne i de små , mørke kamre ved 
foderloen — når tågen sivede op fra engene , og høduften 
stod ud af alle logab og blev den overmægtige mellem 
sommeraftenens andre dufte . 
Det var denne høduft , en blanding fra sødligt enghø 
og krydret kløverhø , som drev mig hertil . 
Høbjergningens tid er forbi ; men jeg synes , som jeg 
sidder her ved det åbne vindue i mit værelse i kroen , jeg 
mærker , hvorledes høduften trænger ind i huset ligesom i 
gamle dage , da den , når jeg lå i min barneseng , bølgede 
ind sammen med oldenborrernes summen i pilene og frøernes 
kvækken i gadedammen . 
Den 21 . Juni . 
I eftermiddag var jeg oppe ved mine forældres grave . 
» Salige er de rene af hjertet ; thi de skulle se gud , « 
Står der skrevet under min moders navn på stenen . 
Min fader rejste stenen og satte denne indskrift . 
Han kendte hende og vidste , at hun var  » af de rene 
af hjertet . « 

moder ! Moder ! Hvor lidt , alt for lidt , har jeg tænkt 
på dig i de svundne år . 
Så mange andre kvinder have fyldt mit sind , og næsten 
ingen af dem var af de  » rene af hjertet . « 
Jeg omformer stille Marthas ord til frelseren og siger : 
moder , havde du været hos mig , da var meget af det , jeg 
nu angrer , ikke sket . 
Kun alt for sjældent har din blide ånd omsvævet mig . 
Under min faders navn står også et af bjergprædikens 
ord :  » Salige er de , som hungre og tørste efter 
retfærdighed ; thi de skulle mættes «  . 
Det har jeg ladet sætte , fordi jeg intet ved , der passer 
bedre på ham end dette med hungeren efter retfærdighed . 
Hans liv var en stræben efter denne , d . v . s . efter at øve 
retfærdighed mod andre . 
Sov sødt , blide , rene moder og du retsindige , ærlige 
fader ! Hvis i have kunnet følge mig på min bugtede vej 
gennem livet , da lad eders store kærlighed til mig råde , 
og døm mig ikke for hårdt . 
Jeg vil gå op til eders grav hver dag , så længe jeg 
er her . 
— det er næsten tyve år siden , jeg var her sidst ; 
men årene , som have forandret så meget her , er gåde 
sporløst hen over kirken , den gamle kampestenskæmpe . 
Som et monument på sin sokkel står den på den 
lave banke midt i landsbyen , fast og urokkelig , som det 
evige midt i det skiftende , som det bånd , der her har bundet 
de skiftende århundreder sammen . 
Medens ny huse stod og blev gamle , gamle huse , 
bleve revne ned , ny rejste sig på deres sted , og slægt 
efter slægt dukkede hovedet under kirkegårdens muld , 

har den stået og vist solen vej over hvælvingen og været 
den stille medvider i det liv , der blev levet ved dens fod . 
Med den gamle kirke for øje har jeg levet mit barndomsliv . 
Den er vævet ind i mine erindringer , både de 
lyse og de mørke . 
Jeg gik stille rundt om den og hilste på den som på 
en gammel bekendt . 
Du har i mit sind lagt den første spire til det tungsind , 
som betragtningen af den glidende tid , der drukner 
mennesker og begivenheder i sin dybe strøm , vækker . Du 
har ført mig ind på dette at ynkes over menneskelivet , 
selv i sin største herlighed og glans , at ynkes over mig 
selv og min higen efter lykken . 
Hvad er det hele ? Nogle hjerteslag , nogle åndedrag , 
et minutlangt spil af drifter og begæringer i den lange 
evighed . 
Og den gamle , stærke kirke , som de engelske bygmestre 
stablede op af kampesten , hvor er den om andre 
seks hundrede år ? Hvad er der blevet af oldtidens vældige 
templer ! Den samme skæbne vil overgå den grå 
landsbykirke . 
Hvad er meningen med det hele , med dette vage , bølgende 
menneskeliv , der svinder som en drøm i den endeløse 
tid og det endeløse rum . 
Og det , man helst ønskede at vide besked om : om der 
er en verden bag denne , som vi ikke se , om der dér er et 
opbevaringssted for den svage gnist , vi kalde liv , og som 
vi synes bliver slukket af dødens kolde hånd , om der er 
en genforening med dem , vi elskede her , om der skal komme 
en dag , da jeg skal se min faders og moders kære ansigter 
igen — alt det vide vi intet om . 

engang i min ungdom , i den begejstrede tid , syntes 
jeg , at mindets udødelighed var det højeste , mennesket 
kunne ønske sig efter døden . Personlighedens bevarelse 
syntes mig af mindre betydning . 
Den tid er forbi . 
Hvad er mindets udødelighed ? 
For almindelige menneskers vedkommende højst fjorten 
dage eller en måned . 
Bekendte mænd tælle den i år , og kun genierne 
kunne tale om udødelighed , som tæller århundreder . 
Men det stråleskær , som står om deres navn , drukner 
dog til sidst i det uhyre mørke . 
Sådanne tanker matter min handlekraft . De har præget 
mit syn på livet , og jeg er ved dem kommen til at 
betragte energien som en last og alt arbejde som en dårskab . 
— så længe mennesket ikke kender sit eget mål , 
må ørkesløsheden betragtes som en dyd . 
Tæt ind under kirkemuren er der en gammel grav . 
I den hviler en mand , hvis navn i begyndelsen af 
århundredet var på alles læber . 
Nu tænker ingen på ham mere . 
Hans gerning og han selv er glemte . Tuen er sunket 
sammen , og stenen er overgroet med Mos . 
Jeg mindes et digt , jeg en gang har set , og som passer 
så godt ind i den stemning , som denne trøstesløse påmindelse 
om forglemmelse og forgængelighed vækker . 
Den gamle grav . 
Af præstemandens mange arbejdsdage 
med sorg og fryd i præstegården 
— en dåd af from begejstring båren — 
er kun en mosset sten , et navn tilbage . 

og regnen , stormen har med hårde hænder 
forsøgt at slette navnet ganske , 
og mossets bløde , gule handske 
har glattet skriftens mange fine render . 
Og intet træ sig over graven hælder , 
beklædt med græs forsømt den ligger , 
i græsset ville blomster nikker , 
og intet mere om kærligt minde melder . 
Og stenen , der som segl på graven hefter , 
er sunken til den ene side 
og vil til sidst i graven glide , 
når kistelåget en gang giver efter . 
Den 23 . Juni . 
Jeg kan ikke få mig selv til at rejse . Der er så meget , 
der holder igen . 
Der er blandt andet stilheden . 
Hvor der er stille her ! 
Dagen er som en aften , i hvilken vinden har åndet 
sig til ro , himlen har klaret sig , alle skyer er sunkne ned 
bag jordranden , alle fuglevinger have dirret sig trætte og 
ere dalede ned til jordens store moderbryst . Den er som 
en stille aften , da alle urolige småblade sidde roligt på 
deres stilke . 
Derude er den higende , arbejdende , nydende verden 
med det skærende dagslys — her er aftenfred med de trofaste 
håndtryk og det kærlige godnat . 

tiden synes at have stået stille her , eller dog kun 
gået med ganske små skridt , medens jeg har været derude . 
Det er ligesom noget eller nogen her har biet trofast 
og tålmodigt på mig i lange år . 
Skulle det være min afdøde moders stille , sagtmodige 
ånd , der hviler over egnen her . 
Jeg har tænkt meget på min moder i disse dage . 
Jeg ligger i den tidlige morgen på en bakkeskrænt 
sønden for byen med ryggen mod et træ . 
Følelser , som jeg ikke har kendt i åringer , vælde som 
varme strømme gennem mig . 
Det er , som om den stille egn var ved at forme noget 
om i min sjæl eller kalde noget frem på dens overflade 
af det , som jeg troede aldrig skulle vågne mere . 
Jeg kender træet , jeg sidder ved — jeg har siddet 
her før . Og jeg kender alt , hvad jeg ser dernede — jeg har 
set det før . 
Kunne jeg spænde mine arme ud og favne det hele , 
så gjorde jeg det . Jeg kan det ikke : der er for meget her , 
jeg elsker , til at jeg kan rumme det i ét favntag . 
Men min erindring favner det varmt og heftigt ! 
-------------dernede ligger den lille by lunt og godt i 
den friske morgen . — den milde , lyse sommernat har i 
løn grædt sine tårer , og de er faldne på det grønne 
græs , på de tunge vipper , i lyngens spirende blomster . 
Trods den smilende morgen med sin strålende sol er der 
dog gråd over landskabet , ligesom der er gråd i mit 
sind , hver gang jeg ser ud over den lille by . 
De brune bakker , som lune om den , var en gang min 
horisont ; men det er længe siden . 
Jeg føler ligesom en rædsel jage igennem mig ved at 

tænke på , hvor langt det ligger tilbage , hvor længe det er 
siden , jeg var barn . 
Dem , som dengang vare midaldrende mænd , har den 
dræbende tid mejet . De ligge deroppe ved kirken og sove 
den lange , lange middagssøvn i den jord , som de så trofast 
dyrkede . 
Jeg tænker på alle de brave slidere med hårde hænder 
og ludende rygge , men med rare , godmodige ansigter 
og deres trofaste gang bag ploven . 
Lad mig i tanken trykke eders hårde bondehænder 
og ønske jer et vel ment  » Sov sødt «  efter eders lange arbejdsdag ! 
Og dem , som dengang vare unge , møder jeg her omkring 
som halvgamle , grånede , halvtrætte . 
Tiden er kun bleven halvt færdig med dem ; men deres 
tur kommer også . 
Og så kommer min . 
Tiden går , mens man forsøger på at leve den . 
Den går her med at mindes fortiden og tænke på 
fremtiden . 
Især med at mindes fortiden . 
— — dernede løber vejen endnu , den samme , jeg 
vandrede hånd i hånd med mine brødre . Den er lige 
krum og lige sandet , og løvetand , stenbræk og engelskgræs 
vokse nu som dengang ved vejkanten . 
Blandt de mange veje , jeg senere gik , synes ingen mig 
skønnere end den . 
Slyng dig , gamle vej , slyng dig over den lille bro , 
hvorunder bækken som i gamle dage synger sin vise . 
Syng , du lille bæk , og lad mig til min sidste stund 
høre din lille , søde vise . 

syng , lille bæk , og jeg vil følge dit ilende vand hen 
til den lille dam , hvor sivene gro , og over hvis flade de 
hvide sommerskyer svømme . 
Dit blanke øje prædiker stilhed og fred . Jeg vil se 
rigtig dybt i dit trofaste øje , inden jeg går over diget ind 
i haven — op mod den gamle , hvide gård . 
-----jeg vil gå langsomt gennem havens gange . 
Jeg vil tage mine sko af ; thi stedet er helligt , helligt 
for mig . Du er mit kanån , som vel er i fremmede hænder , 
men som egentlig kun jeg ejer . 
Jeg vil se , om jeg kan finde min faders fodspor . 
Jeg ved , jeg kan det ikke . De mange vintres regn 
og slud og fremmede hænder have slettet dem ud . 
Men så vil jeg tænke på , at i denne jord have hans 
flittige hænder arbejdet , og her har hans hånd omsluttet 
min , mens vi i aftenstunden vandrede gennem haven . 
Og så vil jeg standse lidt hist og her og tænke på 
mine egne og mine søskendes børnelege i den gamle have . 
Til sidst vil jeg standse ved min moders rosenbede . 
Måtte jeg dog finde blot ét rosentræ af dem , hun har 
plantet . 
—-------kom mig nær , alle gode og bløde minder , 
mens jeg sidder her ved træet og ser ud over byen og 
dalen ! 

den 24 . Juni . 
Kroen , hvor jeg bor , ser ud akkurat som i gamle dage . 
Den står , som dengang , bred og solid , med sit brune 
bindingsværk og sine gule fyldinger . 
Den er ombygget i slutningen af forrige århundrede , 
og tømmeret skal være taget fra den gamle krogård , som 
også lå her . 
Sagnet siger , at en mægtig eg oppe i nordskoven skal 
være moder til det hele . Nu er der ikke så store træer 
deroppe . 
Uden for stuehuset er der endnu de fire gamle Linde 
med deres mægtige kuppelkroner , som i sommertiden gør 
det halvdunkelt i stuerne . 
Bænken mellem de to midterste står endnu . Ryglænet 
bærer som i gamle dage et indskåret hjerte med bogstaverne 
h . P . og j . N . — mindet om en kærlighedshistorie , 
som foregik på dette sted for en menneskealder siden . 
Mon de er levende , disse to mennesker , som dengang 
satte alt ind på at få hinanden , og hvordan mon det har 
sig med den kærlighed , som dengang var så stærk . 
Jeg skal dog spørge værten , om han kender noget til 
disse menneskers senere historie . Den er naturligvis endt 
i regn og blæst , som alle livets solskinsdage . 
Uden for hoveddøren ligger fremdeles den store , flade 
ligsten . I min barndom var skriften allerede så vidt 
udslettet , at man kun så et ord hist og her , —  » jeg er opstandelsen 
og livet «  , stod der blandt andet , husker jeg — 
et årstal inde i det sekstende århundrede og et par hænder , 
som trofast trykkede hinanden . 
Det var det hele minde , som dengang var tilbage , om 
et måske velført , langt og trofast samliv . 

nu er også årstallet og skriftsproget visket ud af 
de mange fødder , som i snart en menneskealder har slidt 
trappen . De to mennesker er muld i mulden og deres 
minde udslettet . Stenen er endelig bleven en rigtig ligsten , 
et minde om noget , som for alvor er dødt . Også opstandelseshåbet 
er udslettet . 
Brøndvippen hænger endnu og piber i sin møre gaffel , 
og spanden går endnu op og ned i den kampestensbesatte 
brønd og gyder sit indhold ud i det store klodsede stentrug . 
Mit værelse ligger oven for salen , som indtager hele 
husets bredde gennem fire fag . 
Engang syntes denne sal mig så stor , og med hvilken 
interesse fulgte jeg ikke dansen under dens bjælkeloft , 
når byens unge svang sig her til spil-anders’s fiol og 
sjællands-niels’s harmonika . 
Her satte den store Søren bak med kraft sine hæle i 
gulvet og sine støvlenæser i bjælken — ham , som både 
karle og piger vare bange for — nu slæber han sig vel omkring 
et eller andet sted som en udslidt daglejer med 
slappe knæ . 
Her vimsede den benrappe Niels vest om i skjorteærmer 
og fik pigerne til at fnise ved sit gode bondehumør . 
Nu er humøret sagtens fløjten . 
Og der i krogen har den smukke Anders hjortt siddet 
med byens smukkeste piger på skødet . Anders er død 
for mange år siden , og de smukke piger har fået grå 
hår og magre kinder . 
Mit vindue vender ud til den gammeldags have , hvor 
store frugttræer endnu skygge over jorden , så der kun i 
det tidlige forår , før løvet bliver tæt , får lov at gro 
pragtfulde rækker af avrikler og påskeliljer langs gan- 
gene . 

jeg ser i erindringen nogle smådrenge gå op ad 
gangen med hænderne fulde af disse bondeblomster , og 
ved siden går en halvgammel mand , der altid så mildt 
til børn , og som havde et venligt ord eller et klap til 
hvert dyr , han kom forbi . 
Det er kroens daværende ejer . 
Nede i skænkestuen breder sig som før langs vinduerne 
det svære egebord med det messingindfattede hul , 
som pengene gled igennnem ned i skuffen , og den gamle 
kakkelovn med Frederik den femtes billede i relief og sit 
røde kobberrør . 
Over døren stikke hjortetakkerne ud med deres 
fjorten ender , som et minde om den før omtalte venlige , 
gamle mand , der var en ivrig jæger og engang i sin ungdom , 
da der endnu var kronvildt i skovene , nedlagde bæreren 
af disse takker . 
Jeg bor mellem lutter gamle bekendte ; men de se alle 
på mig med tungsindige øjne . 
Den 26 . Juni . 
Mit liv er væsentlig gået hen med rejser . 
Rejselysten vågnede i mig allerede som ganske lille 
dreng . 
Min fader tog mig ofte med sig op på en høj , der 
lå oven for vor gård , og hvorfra der var en meget vid 
udsigt . Jeg var deroppe i dag , men den lille kæmpehøj , 

på hvilken vi dengang stod , og som hævede os endnu en 
halv snes alen op over den svære udløbende bakke , er 
sløjfet af den jordgerrige ejer . 
Vi så herfra mod nord domkirkens fløj glimte , og i 
vest så vi langt , langt ind i hederne . De samme farver 
og de samme figurer gik stadig igen i forgrunden : først 
et fald gul rug , så et fald rødlig boghvede , så en grøngrå 
kartoffelager . Så kom der en strækning gråbrun 
hede — brun smålyng med gråt Mos imellem — og bagved 
den igen atter rug , kartofler og boghvede — hedens 
korn og frugt . — disse altid noget langstrakte , forskelligt 
farvede felter gjorde forgrunden , den første mil forude , 
lig et uhyre stort , meningsløst mosaikarbejde . Men bag det 
blev farven ens . 
Derude lå de store flader , der fyldte min unge sjæl 
med udlængslens skønne toner . 
Der er ved det store plan og de lige linier , hvor jord 
og himmel mødes i en ubestemmelig afstand , noget , der 
fører lige ind i eventyrets land , hvor der vandres til verdens 
ende . 
Fantasien fik vinger og higede ud over med stærke 
vingeslag , ud over lynghavet , over på den anden side , 
hvor tilværelsen bød andet end halv alen lang rug og 
kort lyng . 
Og i aftenrødens skær digtede jeg mig de dejligste 
lande , og jeg lovede mig selv , at jeg ville nå dem eller 
dog nogle , der vare lige så skønne , når jeg engang blev 
stor . 
Jeg husker disse lande med deres bjerge , skove og 
klare havbugter , hvor den lyse himmel skød sig ind mellem 
aftenens røde og violette skyer ; men bedst huskede 

jeg i dag deroppe på højen de voldsomme længsler , den 
stærke udve . 
Som dreng og ganske ungt menneske brugte jeg alle 
mine spareskillinger til ferierejser . 
Hvilken fryd det var at tage stokken i hånd og tasken 
på ryggen og vandre ud en tidlig sommermorgen . 
Da sang jeg altid et gammelt , troskyldigt Vers til en 
køn Melodi : 
op , solens stråler vinke dig 
ud i guds frie hal ; 
drag gennem landet lystelig , 
drag over bjerg og Dal . 
Over bjerg og Dal ! Fremad og . altid ! fremad ! 
Og da jeg blev myndig og kom till fuldt udi at råde 
over min arv , da var min første tanke den : nu skal du 
rejse , rejse verden rundt . 
Og jeg har rejst . Jeg har ikke bestilt stort andet . 
Men hvor er festfølelsen bleven af , som jeg havde , 
når jeg som dreng tog tasken på ryggen . 
Den er borte , gået tabt på rejsen som så meget 
andet . Og den har været borte længe . 

den 27 . Juni . 
Døden stræk ker sine rødder langt tilbage i livet . 
Det er med den som med poppelhegnet derude . Dets 
rødder løbe midt ind i haven og afkræfte jorden og gøre 
alt , hvad der vokser over dem , sygeligt og småt . 
Mange år før døden kommer , begynder den at suge 
på livets kraft . 
Det er ikke blot de rindende øjne , den dårlige hørelse , 
det tynde hår og den slappe , rynkede hud , som er 
dens forløbere . 
Længe før den indfinder sig , har den begyndt at afkræfte . 
Allerede tidlig begynder den at slappe modtageligheden , 
så det liv , der i barndommen var så friskt og levende , 
så værdifuldt , glider én mat og tomt forbi . 
Som barn gjorde jeg en rejse med min fader til nærmeste 
store Havneby . Jeg husker endnu , hvilken fest denne 
dag var , og alle indtryk fra den stå klare endnu : udkørselen 
af byen ved den første lysning i øst , alt hvad der 
hændte på vejen — jeg husker således en lirekassemand 
med sin kasse på ryggen og et stort kobbel heste — 
gæstgivergården  » Løven «  med sit gammeldags bindingsværk , 
værten med det fede , rødmussede ansigt og bakkenbarterne 
har jeg sikkert i behold . Jeg husker endnu , at vi 
fik kål og flæsk til middag , og at den mand , som kørte 
for os , bemærkede om kålen ,  » at den havde været for nær 
ved vandspanden «  . 
En mand , der stod i porten , da vi kørte hjem , ser jeg 
endnu lydeligt — hans fortænder vare så store og hvide 
— skønt jeg så ham kun i forbifarten og har aldrig set 
ham siden . 

min modtagelighed var som det finest mærkende fotografiapparat , 
hvor kapslen kun behøver ai fjernes et øjeblik , 
for at billedet kan fæstne sig og blive stående gennem 
mange år . 
Men nu ! ! 
Mine hornhinder er blevne for tykke . Jeg ser kun 
af og til et glimt af det liv , der nu som da strømmer mig 
forbi . Det er kun det , der har de allerstærkeste farver over 
sig , jeg ser : lynglimtet , ildebranden , mordet — livets 
mest voldsomme optrin . Kun det voldsomme kan få mine 
sløve nerver til at dirre . 
Jeg er sløvet . Det er døden , der kommer . 
Jeg glider ligesom ud i rummet , det store , kolde rum , 
ene med mig selv og mine gamle minder . 
Indtrykkenes tid er forbi . 
Den 28 . Juni . 
Hvorfor bliver jeg i grunden her . 
Nu har jeg været her i otte dage , og jeg suger tungsind 
af alt det , jeg ser . 
Jeg tror også , det for en del kommer af , at jeg sover 
så dårligt om natten . 
1 nat var det rent galt . 
Det er også en græsselig seng . 
Disse lispundtunge dyner og dette stive vår ! Man 
vågner ophedet og svedende efter at have drømt de forfærdeligste 
ting . 

jeg skal dog se at få fat i et tæppe i stedet for . 
Maden er noget landlig . Og sikken cigar man bliver 
opvartet med ! 
Godt var det , at jeg tog en kasse af mine egne med 
tilligemed det par flasker cognac . 
Et par dage endnu , så vil jeg rejse . 
Den 29 . Juni . 
I dag har jeg været inde i kirken . 
Nøglen hentede jeg hos læreren i byen . 
Han var ikke i stuen , da jeg kom , og pigen gik for 
at hente ham . 
Jeg så mig om i stuen . 
Der var hyggeligt , trods det lave loft og de tarvelige 
møbler . Et stort hjemmelavet kludetæppe bredte sig over 
hele gulvet . Gode litografier dækkede væggene bag den 
klædebetrukne , gammeldags sofa . Et egetræmalet bogskab 
indeholdt det meste og bedste af vore gamle forfattere . Et 
stort taffelformet piano med slidte tangenter og en violin 
på væggen , ganske hvid af harpiks mellem stol og gribebræt , 
slog fast , at musiken dyrkedes ivrigt her . 
En jagthund lå under kakkelovnen , og et par jagtbøsser 
hang på væggen . 
Læreren kom ind , varm og rød af havearbejde . 
Han var en høj , smuk mand med kloge øjne . 
Da han rakte mig nøglerne — nogle svære , gammeldags 
snørklede fyre , som jeg godt huskede at have set før 

— sagde han spøgende : denne er til forgården , og denne 
er til det allerhelligste . Måske jeg må bede dem om at 
lægge mærke til portalen . Den er sjælden . 
Jeg fortalte ham , at jeg var barnefødt her i byen og 
kendte alt her . Jeg gik omkring og hilste på gamle bekendte . 
Vi kom i samtale om forskelligt , og det endte med , at 
han bad mig se ind en anden gang . Jeg skulle være velkommen . 
Der var noget støt og tilforladeligt ved denne mand . 
Han så ud til at være af den slags , man trøstig kan 
betro et vigtigt arbejde — ja , sin egen datter . 
Jeg føler mig altid så lille over for den slags folk . 
Det kommer mig for , at de kunne se tværs igennem 
mig . 
Jeg vil besøge ham senere , hvis jeg bliver her . 
Kirken er den samme , indvendig som udvendig . 
Den lokale historie kommer mig , som altid , så nær 
på livet i dette rum . 
Den kolde , lydtomme , mugne luft derinde er svanger 
med forestillinger om fortiden . 
Disse grønskimlede hvælvinger har set munkene derude 
fra klosteret ved søen og herrerne til stenskov skride 
hen under sig — de sidste med vajende fjerbuske og stolt 
holdning uden at værdige de usle , forkuede bønder , som 
listede sig ind og dukkede ned i de høje stole , et blik . 
Oppe på prædikestolen med de udviskede , græsselige 
billeder af de fire evangelister har stået hele den række 
af præster , som tavlen på væggen nævner , lige fra hr . 
Søren , slet og ret , og ned til velærværdige hr . Pastor dr . 
Theol . Mysting . De have alle prædiket det samme evangelium , 
men hver på sin måde , medens solbilledet af vinduet 

over for prækestolen langsomt steg op og ned ad den 
modsatte væg — en tidsmåler , jeg som barn fulgte med 
større interesse end prædikenen . Når det i sommeren 
nåde op til et vist sted på pillen , så havde pastor mysting 
prædiket en time . 
På denne prækestol , i en mørk , overtroisk tid , havde 
han stået , hr . Jens , om hvem der endnu gik så mange 
historier , han , som med biblen i hånden og et uforfærdet 
hjerte i brystet havde manet selv de mest durkdrevne og 
genstridige genfærd ned i markskellene , og som brugte 
fanden til fjerde hjul under sin vogn . 
Og her havde han dundret i stolen , den gamle Provst , 
der pryglede sine folk så ubarmhjertigt , drak til den store 
medalje og bandede  » Fanden fare i mig «  , men om hvem de 
meget gamle fortalte med beundring , at han efter en gennemsviret 
nat kunne prædike , så tårerne randt ned af 
hans egne og tilhørernes kinder . 
Han strækker nu sine kæmpelemmer oppe i det nordvestlige 
hjørne af kirkegården med en svær ligsten ved 
sit hovedgærde . En gammel vejrbidt fyr står endnu 
som et billede på ham selv og slås med nordvestvinden 
og dasker stærkt omkring sig med sine knoklede grene . 
Oppe i koret står den gamle degnestol uforandret . 
Fra den have de mange ofte løjerlige degne , til dels forulykkede 
studenter , sendt deres mere eller mindre vellykkede 
toner ud over menigheden til Kingos og Brorsons 
tekster . 
Og inde i gravkapellet og ude omkring på kirkegården 
ligger den store , tavse menighed , alle dem , som 
engang satte luften herinde i bevægelse med deres salmesang . 
De stirre så skrækkelig ensformigt med de tomme 
øjenhuler op mod kistelåget . 

da jeg gik hjem , var det blevet aften . 
Vinden susede så tungsindigt i træerne ved gravene . 
De døde tale gennem disse træer , som jo suge deres 
næring af dem , som hvile dernede . Gennem deres rødder 
er kød og ben blevet til blade og grene . Der må være 
en sjæl i dem og en mening i deres hvisken . 
Jeg vil ikke begraves der , jeg vil ikke puttes ned i 
jord , der er dannet af døde mennesker . Ude på den ville 
mark vil jeg jordes i jomfruelig jord under det friske 
grønsvær . 
Sludder ! 
Det er lige meget , hvad de gør ved mig , når jeg er 
kommen så vidt . 
Den 30 . Juni . 
Da jeg i dag var min sædvanlige tur inde på kirkegården , 
så jeg en mørkklædt , tæt tilsløret dame sidde 
på den store brede gravsten , der dækker bergernes 
grav . 
Hun sad med hovedet i hænderne og stirrede stift 
frem for sig . 
Det er måske én , der ligesom jeg besøger sine kære 
afdøde . 
Jeg gik stille forbi for ikke at forstyrre hende , og hun 
lagde heller ikke mærke til mig . 

da jeg gik tilbage , var hun borte . 
Bergernes gravsted ser ud til at blive forsømt . 
Sørgepilen er ved at gå ud , og vintergrøntet breder 
sig over det hele . 
Der lå dog to friske kranse , én på Morten Bergs og 
én på hans hustrus grav . 
Da jeg gik ud til kroen og så op mod den store banke 
oven for byen , stod damen der igen . 
Hun havde slået sløret til side . Den stærke blæst 
drev det som en fane ud fra hendes hoved og pressede 
klæderne tæt ind mod den høje , slanke figur . 
Da jeg gik min eftermiddagstur , kom jeg atter forbi 
hende . 
Da stod hun med armene på gærdet om den gamle 
have , der ligger neden for gården , som Morten Berg 
i sin tid ejede . 
Hun stod der endnu , stiv og ubevægelig , stirrende 
gennem sløret ind i haven , da jeg kom tilbage . 
Hvor den gamle have er forsømt  ! 
De brede gange er helt overgroede med græs , og 
de store , gamle frugttræer stå som midt i en græsmark . 
Den lange nøddeallé er bleven et rent vildnis . 
Således fik den ikke lov at ligge i den gamle Bergs 
tid . Hans skarpe øje var ikke længe om at opdage den 
mindste græsspire , der prøvede på at liste sig frem på 
urette sted . 
Han holdt ikke meget af , at vi børn legede i haven . 
Gangene skulle helst ligge nyrevne og uden fodspor . 
I høsttiden var han også bange for sine æbler . 
Hvor han var en hård gammel mand , og hvor var 
både vi søskende og hans egne børn bange for ham . 
Han havde nogle underlig kolde , små høge-øjne . 

man følte sig ligesom uhyggelig til mode , når han så 
på én . 
Der var i det hele taget ingen , der kunne lide Morten 
Berg . Hans gerrighed og hævnsyge sind stødte alle 
bort . 
Jeg erindrer en lejlighed , hvor det rigtig kom frem , 
hvor ilde lidt han var . 
Byen havde fået en ny smed , en lille bredskuldret , 
sort fyr , hvis største fornøjelse det var at lave slagsmål 
i sin fritid , og som ikke var bange for nogen eller noget . 
Denne smed og Berg vare komne på kant , og en dag , 
Berg var alene i smedien med den lille sorte , lukkede denne 
døren og gennembankede sin modstander , så han kom 
haltende hjem . 
Hele byen glædede sig over denne legemlige afstraffelse . 
Jeg har også hadet denne mand grundigt . Stærkere 
end nogen anden , som gjorde mig uret . 
Det var , som hadet var ved at vågne på ny , da jeg i 
dag stod ved hans gravsten . 
Alle gamle sår springe op og bløde , nu da jeg færdes 
her på de kendte steder . 
Også Ellen Bergs skikkelse er mig så mærkværdig 
nær i disse dage . Det var , som om de mange år og det 
meget , som ligger imellem , havde bleget hendes billede . 
Nu træder det frem i forgrunden igen . Især da jeg i dag 
stod ved gærdet om den gamle frugtgård , stod hun levende 
for mig . 
Dér i nøddegangen fik jeg det første Kys af hende . 
Du søde , slanke Ellen ! Var du bleven min , havde 
livet sikkert føjet sig for mig på en langt bedre måde 
end nu . 

hun ville ganske vist have blevet min frelser , hvis 
ikke den gamle Berg i den samme nøddegang havde jaget 
mig bort med skældsord og truet med at piske mig , hvis 
jeg prøvede at komme igen . 
Jeg havde vel alligevel kommet , hvis hun ikke kort 
efter var bleven tvungen til at gifte sig med denne modbydelige 
grosserer — et ligefremt salg . 
Jeg er vis på , at Berg , som altid var i pengeforlegenhed , 
udleverede hende mod kontanter . 
Den 1 . Juli . 
Jeg fandt hendes billede frem , da jeg kom hjem i går . 
Nu står det foran mig på bordet . 
Det er fra sekstenårsalderen . Hun er næppe udvokset , 
i en tærnet kjole — hvor jeg nu husker den kjole 
— og med det svære hår bundet i en pisk . 
Figuren er kraftig , næsten lidt firskåren . 
Enhver anden ville vist ikke indrømme , at hun er 
smuk . 
Måske ville man dog tilstå , at hun har smukke 
øjne . 
Jeg har aldrig set smukkere øjne , store , klare og rolige , 
som de er . 
— hvor jeg er kommen langt bort fra den tid ! 
Kvinden er mig nu kun en nødvendighedsgenstand , 
det eneste , jeg har tilbage af det meget , livet har budt . 

og jeg har længe været klar over , at når driften mod 
kvinden hører op , så er livet ganske tomt og ikke værd 
at leve . Og jeg var hidtil ikke i tvivl om , hvad jeg da 
ville gøre — hvis jeg fik mod til det . 
Der er ord af den hellige skrift , som i disse dage blive 
ved at lyde i mine øren . De er bievne vakte tillige med 
mindet om min ungdoms fine kærlighed , og de lyde for 
mig som kølleslag , domsord over mit fald . De komme til 
mig som fra en anden verden . 
» Hvo , som ser på en kvinde for at begære hende , har 
allerede bedrevet hor med hende i sit hjerte ! « 
Det er ordene , som lyde i mine øren , når jeg færdes 
her blandt mine minder , og som tale ud fra hendes klare , 
rene barneøjne . 
Jeg kan ikke se på en kvinde uden at bedrive hor 
med hende . 
På hvert alderstrin byder hun mig nydelse . 
Dc gamle kvinder fører jeg i tanken tilbage til deres 
ungdom og forestiller mig , hvad der dengang var hos dem 
af ynder , som kunne tænde sanserne i brand , børnene 
digter jeg store , og de modne kvinder har jeg favnet så 
ofte , det lod sig gøre . 
Mit jeg er gået over til at blive en drift . 
Kærligheden på sit første stadium har en forunderlig 
samlende evne , et instinkt , som samler den elskedes 
fuldkommenheder til et strålebundt — personligheden . 
Men under farten ned ad det skråplan , jeg har befaret , 
tabes denne herlige evne . Den rigtige kærlighed går 
i stykker , og jeg fordyber mig i detaillerne . Den store 
tankefødende rus , ungdomskærligheden , er bleven afløst 
af utallige , stadig kortere  » Små-donnere . «  jeg småsnapser 
i arme , barme , hofter , hænder o . s . v . 

og i de unge dage er der i reglen et langt tidsrum 
mellem kærlighedens morgenrøde og middag — en duftende 
poesirig stigning fra det første blik til den første 
omfavnelse . 
Nu favner jeg straks . 
Den 3 . Juli . 
Der er i denne tid et vist indhold i mit liv . 
Det er som en opstandelsesmorgen . Jeg går rundt 
fra sted til sted og kalder minder til live . 
Men hvor længe vil det vare , før indtrykkene atter 
bleges , synke hen , og tomheden melder sig igen . 
Hvis den kommer , tror jeg , jeg får mod til aftrækket . 
— i dag var jeg nede ved åen . 
Den binder , som perlesnoren perlerne , mange af mine 
minder sammen til en krans . 
Som i gamle dage glider den frem i de forunderligste 
bugtninger , snart helt ovre i den sydlige side af dalen ind 
under haverne , spejlende den gamle proprietærgård og 
kirken , snart ovre i den nordlige side , bærende billedet 
af stejle , trodsigt udløbende lyngbakker i sit blanke vand . 
Og engene følge den trofast som hustruen sin mand . 
De vide , de er intet uden den . De lade den boltre sig , så 
lystigt , den vil , og bære med ægte kvindelig resignation 
over med alle dens bugter og sving og omslutter den alligevel 
med bløde , frodige arme . 

jeg spejdede efter de store gedder , der dengang som 
blanke stålnåle stod ude midt i stømmen , parate til med 
et slag af deres kraftige haler at stikke lynsnart ind under 
de ludende brinker . Jeg så dog ingen . Heller ikke kunne 
jeg få øje på de smukke , rødplettede ørreder , som tidligere 
legede over den hvide sandbund , hvor strømmen 
var stridest . 
Skulle åen være bleven fisketom . 
Hist og her skygger noget ellekrat over det glidende 
vand , og over et af de dunkleste og dybeste steder svæver 
et halvt udvisket sagn om et selvmord med skuffet elskov 
som baggrund . 
Det var på dette sted , jeg og en kammerat en klar 
vinternat med måneskin så  » Spøgeri «  . 
— engene lå med vand , og over vandet havde frosten 
trukket et ganske tyndt lag is , som glimtede i månelyset . 
Midt ude i den store isflade rislede den klare kolde 
å , og ved dens bred sad en kvindelig skikkelse foroverbøjet 
og stirrede ned i åen . 
Da vi i stille angest en lille tid havde stået og betragtet 
synet , rejste skikkelsen sig , så endnu et kort øjeblik 
ned i vandet og skred derpå , langsomt og afmålt , 
men med bøjet hoved ind over engen . Hvor den blev af , 
gav vi os ikke tid til at se efter . Vi skridtede af , det bedste , 
vi havde lært . 
Da jeg forleden dag så den mørkklædte dame stå 
bøjet over proprietærgårdens dige , stod pludselig dette syn 
fra hin vinternat for mig . 
Jeg sad en tid , halvt begravet mellem højt græs og 
hvide mjødurter , og så ud over det sted , hvor vi som 

drenge badede , og der , hvor jeg en smuk sommerdag bar 
Ellen over . 
Jeg kan endnu huske den følelse af fryd , der gennemstrømmede 
mig , da hendes arme lagde sig fortrøstningsfuldt 
om min Hals . 
Og det synger for mit øre med søde lyd , når jeg 
mindes hendes bekymring for , at jeg muligvis skulle blive 
træt af at bære hende på armen . Der var ikke så kort 
over de våde Enge , og hun var kraftig og velvoksen , men 
det var jeg også , og selv om hun havde vejet dobbelt så 
meget , havde jeg dog holdt det ud . 
Det var jo Ellen , jeg bar . 
Jeg fordrede ingen løn for min tjeneste . Det var 
hende , der havde gjort mig en tjeneste ved at lade sig bære 
af mig ; selve tjenesten var min løn . 
Den respekt , jeg følte for hendes person , har jeg ikke 
senere følt for nogen af de mange kvinder , jeg har stået 
i forhold til . 
Der var noget helligt i den fryd , jeg følte i hendes 
nærhed . 
På broen stod jeg længe . Den ser ud som altid : 
faldefærdig , men , som det synes , uforgængelig . 
Egeplankerne er lige møre , og rækværket lige skrøbeligt . 
Nogle flere af de tilhugne kampesten , som plankerne 
hvile på , er styrtede ned , og vandet skyller hen 
over dem . Det risler , evigt og altid . Men der er kommen 
en anden klang i dets rislen end tidligere , da det 
klukkede , sprøjtede , stænkede og skummede med så mange 
fornøjelige smålyde og kastede en skylle af ungdommelig , 
kåd sludder op mod de gamle ubevægelige stenblokke . 
Der er mørk himmel over vandet , som gør det sort 
og tungt . 

og i gamle dage ilede det fremad som min egen 
længsel , ud mellem høje bakker og småskov , ud i den 
store å , ud i havet , det vide , store , på hvilket fantasien 
havde plads at tumle sig uhindret , og bag hvis rand skønne 
kyster vinkede . 
Nu syntes dets løb mig så tungt , og min tanke ender 
ved et hav , bag hvis kyster der bor tomhed .-------- — 
-------------der meldte sig et lille fint minde , mens jeg 
stod på broen . 
Der var julegilde for børn i proprietærgården . 
Ellen og jeg dansede sammen , og under dansen stak 
hun et æble til mig . Jeg blev så glad og fortumlet over 
dette  .æble og det sindelag , det tolkede , at jeg gik ud for 
at være ene med min glæde . 
Jeg drev om uden for gården i det klare måneskin 
og kom også ned til åen , som løb lige ind under gårdens 
have . 
Der stod én henne på broen og lænede sig ud over 
rækværket og så ud i de blinkende , hoppende bølger 
mit hjerte tog til at banke hurtigt ; thi skikkelsen derude 
havde en tærnet kjole . 
Med sagte skridt listede jeg mig hen mod broen . Hun 
mærkede mig ikke , før broens grus knasede under mine 
fødder . 
Hun gav et lille skrig fra sig og vendte sig . 
» Hvor du gjorde mig bange , Emil  ! « 
» Er du vred for det ? spurgte jeg angergivent . 
» Nej , men hvorfor kom du sådan listende  ? « 
» Jeg ville sige dig tak for æblet ! «  sagde jeg , som 
om deri lå en undskyldning for min listen . 
» Å ! «  — hun rejste sig hurtigt , så månelyset ligesom 
lynede fra hendes blanke hår . 

» Se , Emil , synes du ikke , den pæl der henne ligner 
en mand , som står og meder . Der kan du ikke se det , 
kom her hen . « 
Jeg gik hen ved siden af hende og bøjede mig ud over 
rækværket , og da det i dette tilfælde ikke manglede mig 
på god vilje til at gå ind på hendes forestillinger , fik 
jeg også en mand ud af pælen , ja , jeg mente endog at 
kunne se , at han rørte sig . 
Pælen står der endnu , men den er bleven meget 
mindre . 
Hun blev omsider bange for sine egne fantasibilleder 
og rykkede tæt hen imod mig ligesom for at søge beskyttelse , 
og jeg fik ved denne tilnærmelse det ubegribelige 
mod at lægge armen om hendes liv . 
Vor ånde blandedes i den kolde luft , og hendes unge 
bryst gik heftigt op og ned under den tærnede kjole , mens 
hun lagde sit hoved mod min skulder . 
Uden ord lovede vi hinanden troskab under den lyse 
måne og de blinkende stjerner , medens vandet under os 
rislede lystigt af sted som det friske unge blod i vore 
årer . 

den 5 . Juli . 
I dag gik jeg rundt om den lille sø , hvor vi løb på 
skøjter som børn . 
Der har jeg lært Ellen den ædle kunst . 
Jeg sad for et par timer siden på den Tue , hvorpå 
hun dengang sad , når jeg bandt hendes skøjter fast . Hendes 
fod var vistnok hverken meget lille eller særlig smukt 
formet — jeg husker det ikke — men det var hendes 
fod , og jeg behandlede den med en omhu , en forsigtighed , 
som om det var et lille barn , jeg havde mellem hænderne . 
Da var det også en kunst at få et par skøjter til at 
sidde godt — fast uden at snære — det var før man kendte 
remme og endnu brugte strikker . 
En sådan skøjtebinding gav derfor anledning til en 
hel del forhandling . 
Og når vi så endelig vare færdige og svang os sammen 
hen over fladen , da var det en fryd at mærke hendes 
varme hånd ligge i min , se hendes blanke øjne stråle 
af Iver og lyst og mærke hendes søde ånde strejfe mit 
ansigt . 
Men bedst af alle disse herlige timer husker jeg den , 
da hun reddede mig fra at drukne . 
Isen var ikke stærk , men den var så blank , at bakker , 
huse , skove og det store åbne himmelrum stod med 
rene linier og farver i den , og det fristede os . 
Vi vare mange dernede , og jeg var skøjteløberkongen , 
der viste sig i hele sin herlighed . Jeg løb baglæns , skrev 
otte-tal , slog herresving — og det var alt sammen for 
Ellens øjne . Jeg kunne se , hun var stolt af mig . 
Men så kom jeg for langt ud mod den åbne rende , 
som åløbet havde skåret . 

de andre kunne se , hvor isen bølgede under mig , og 
de råbte , jeg skulle komme ind . 
Jeg hørte det ikke , og pludselig slap jeg i . 
Isen slog store revner , og stykkerne omkring mig 
løsnedes og gled ud i åløbet . 
Jeg fulgte med og tænkte straks på at svømme gennem 
den åbne rende ned til enden af søen ; men vandet 
var så isnende , at jeg opgav det og søgte ind igen for 
at få fat i iskanten . Det lykkedes også ; men når jeg 
ville svinge mig op , brast isen . 
Jeg så , hvorledes de andre børn løb omkring derinde , 
råbende og skrigende . Kun et par — hvoraf den ene var 
Ellen — havde fået skøjterne af og løb op over Marken 
mod en gåtd . 
De løb hurtigt , og snart vare de deroppe , og et par 
minutter efter vare de ude igen med to voksne karle og 
en stige . 
Vandet begyndte at tage kræfterne fra mig ; men jeg 
holdt fast , og Ellen råbte ud   » Slip ikke , slip ikke , vi skal 
straks komme «  ! 
Det var hendes søde stemme , der gav mig udholdenhed , 
så jeg fik fat i stigen og kom op . 
Hun slog sine arme om min Hals og kyssede mig , så 
våd jeg var . 
Og da vi kom op til byen , tog min moder os begge 
i sine arme og så på os med tårer i øjnene . 
Hun sagde ikke noget ; men jeg er vis på , hun den 
gang gav os sin velsignelse . 
— jeg tror , der i vor barnlige og ungdommelige kærlighed 
var en fond , som , hvis den var bleven plejet og 
værnet i et trofast samliv , kunne have varet livet ud . 

den 7 . Juli . 
Jeg løber i tanken skråplanet op , gennem den række 
af fald , som jeg ikke kender tal på , til det første . Det 
husker jeg bedst . 
Det er det første skridt , der koster , siger ordsproget . 
Det er den faldne slægt , der sukker gennem dette 
tunge ord . Det er tungt som en dødssalme , som jorden 
på kistelåget . 
Mit  » første skridt «  blev gjort for mange år siden i 
en lille landsbykro . 
Det var en ung , smuk , men meget løs opvartningspige , 
som blev anledning til mit første fald . 
Der var ikke spor af forelskelse deri — kun ren og 
skær sanselighed . 
Jeg var ung og kraftig og uerfaren — hun var indbydende 
i sit væsen . 
Jeg mindes skamfuldheden bagefter . Jeg listede mig 
bort uden at sige farvel til hende , og alt , hvad der hidtil 
havde stået for mig som rent og fint , trængte ind på mig 
som en bebrejdelse . 
Jeg syntes hele tiden at høre min faders rolige og alvorlige 
stemme . Det havde en egen vægt , fordi jeg var 
overtydet om — og er det for resten endnu — at hans liv 
i sædelig henseende var pletfrit . Bevidstheden herom lagde 
en endnu mørkere tone over bebrejdelsen . 
Til sine tider var det , som jeg mærkede hans kraftige , 
senefulde hånd på mine skuldre , ligesom for at tvinge 
mig til at høre bedre efter , således som han ofte gjorde det , 
mens jeg var dreng . 
Men endnu tungere var det at mærke min moders talende , 
sorgfulde øjne på mig . 

hvorfor meldte denne røst og dette blik sig ikke som 
advarsel før faldet ? Hvorfor er det godes magt så liden 
i øjeblikke , hvor det gælder et menneskes inderste velfærd 
 ? 
Jeg husker , jeg kastede mig ned på jorden borede 
ansigtet ned i græsset og græd — græd og lovede , lovede 
og græd , medens mine forældres smukke , kærlige samliv , 
min faders retsind , min moders blidhed og alt andet skønt 
og efterlignelsesværdigt drog forbi mit indre syn som et 
lysende brudefølge . 
Det var anger — ærlig , dybtfølt anger . . Men ikke 
dyb nok . 
Jeg svor , at det skulle være første og sidste gang ; 
men jeg svor falsk . 
Intet i verden — tror jeg , — er så stærkt som menneskelige 
lidenskaber . 
Jeg faldt og angrede — faldt og angrede ; men angeren 
blev for hver gang mindre stærk . 
Tilsidst døde den som så meget andet godt i mig . 
Jeg glemte til sidst , hvorledes det var at være uskyldig . 
Kvinden er bleven mig nødvendig som vin og tobak . 
Mon der er nogen anden lidenskab , der som sanseligheden 
kan afsvide sjælens grønne mark ? 
Den mærker alle sjælelivets forestillinger , dræber interesser 
af god Art , umuliggør den fine , ædle kærlighed 
mellem mand og kvinde , svækker modtageligheden , slapper 
handlekraften . 
Mon nogen anden lidenskab er så forfærdelig som 
min  ? 

den 9 . Juli . 
Jeg kunne ikke sove i nat — sorgen over mig selv er 
bleven en stadig gæst og holder mig ofte vågen nætterne 
igennem — og jeg stod da op og gik hen til mit vindue , 
som vender mod øst . 
Lysningen var endnu svag og gulrød , en let dæmring 
dækkede jorden , slørede skove og bakker og gjorde 
vandfladen som mat glas . 
I denne fine dæmring sov endnu alle . Hanerne galede 
ikke , og røgen steg ikke op af skorstenene . Man skulle 
ane og gætte sig til fjerne genstandes omrids , kun horisontens 
streg drog sin skarpe grænse for det uendelige 
himmelhav . 
Dette fine og henåndende over landskabet , den blege 
stemning , som fødes deraf , stilheden , som er løfterig , 
alt førte mig til at tænke på ungdomskærligheden i sin 
reneste skikkelse , således som den fødes i lømmelalderen . 
Den er så rig , så sælsom , og den unge undser sig ved 
sin dyre hemmelighed og våger omhyggeligt over , at ingen 
får se ind i det allerhelligste , hvor den blomstrer som en 
lille fin , blå blomst . 
Den er endnu fri for ethvert sanseligt anstrøg . Den 
kan ganske vist få blodet til at skyde op i kinderne ; men 
det er den fine , elskværdige undseelses lyserøde blod og 
ikke lidenskabens hede , mørkerøde . Den er i den unge 
alder bange for lidenskaben og nærmest af åndelig Art . 
Og fordi den er så fin og følsom , er den tillige så 
nøjsom . Den kan i måneder leve højt på et blik , et smil . 
Den kan falde i henrykkelse over at være i rum , hvor hun 
har åndet , at vandre veje , hvor hun har vandret , og den 
gemmer som relikvie en blomst , som hun har tabt . 

og så omgiver den unge kærlighed sin genstand med 
en strålekrans , en glorie , hvori strålerne dannes af alle 
mulige fuldkommenheder . Hun er den høje prinsesse , som 
det gælder om at vinde . 
For den unges fantasi står hun som lykkens centrum , 
for hvilket al verdens rigdom og herlighed må blegne . 
Hun er lønnen , der venter efter arbejdet og anstrengelsen , 
hun , der er stolt som Karmels tinder og mild og smilende 
som Jordan . 
Dertil står hun højt , højt over andre kvinder , og 
hendes person er hellig som englenes . 
Det er en illusion — naturligvis ; men følelsen er 
ingen illusion ; den lever i mangt et ungt menneskes bryst , 
og den har levet i mit — for længe , længe siden . 
Men denne fme følelse bor som oftest i en krop , som 
endnu er kantet og opløben , og derfor giver den sig kejtede 
udslag og viser sig på løjerlige måder . 
Og så ler den kloge , erfarne verden af den ! ! 
Ægtefolk , der for længst have pillet glorien af hinanden , 
hos hvem al finere erotik for længst er gået i spånerne , 
og som kun vanen , frygt for skandalen og omsorgen 
for børnene holde sammen — de le ! 
De burde græde ! 
Gamle udhalere , for hvem der indenfor kvindekønnet 
ikke findes nogen individualitet længer , men for hvem alt 
med skørt på er smeltet sammen til ét væsen , lige attråværdigt 
eller lige vammelt — de le også . 
De burde græde , græde blod  ! 
Du kloge , erfarne verden , for hvem den fine , blå 
blomst er visnet for længe siden , hos hvem lidenskaben 
er bleven kærlighedens afløser , og som forlanger noget 

langt mere håndgribeligt end et smil og et blik — du 
trækker på skuldrene ad den fine elskov . 
Det falder ikke disse erotisk helbefarne ind at le hånligt 
ad morgenrøden , månenatten eller himlens klare 
stjerner ; men noget af det fineste i menneskelivet — det 
er genstand for deres hån og latter . 
Le ikke ! Le ikke ! 
Den fine , trofaste , forjættende kærlighed , der bor i 
» Lømlens «  bryst , er måske , når den bevares , en af de 
sikreste broer , der føre over det svælg , som ungdomstiden 
kan være , og som den vel er for de fleste . 
Dersom livet lykkes for én , beror det måske i de 
fleste tilfælde på , om ungdomskærligheden bevares fra 
forlis . 
Ellen ! Ellen ! hvorfor tog man dig fra mig ! 
Nej , lad mig ikke skyde skylden for mit fald over 
på andre . 
Jeg vil vende bebrejdelsen mod mig selv og sige : 
hvorfor blev du ikke tro mod denne ungdomsfølelse ? 
Hvorfor fredede du ikke om den , så den kunne blive prøvestenen 
over for al den letfærdighed , som senere kom 
dansende imod dig , og som du tog så rask i favn ? 
Havde jeg holdt den fast , da var mit liv sikkert ikke 
blevet en fremstormen efter nydelse , efterfulgt af en kold 
tvivl om alt . Da var jeg måske bleven et nyttigt menneske , 
et menneske , som havde fyldt sin plads i livet . 
Nu er jeg en snylter på livets træ , en overkomplet , 
der burde tages i nakken som en hundehvalp og druknes . 

den 12 . Juli . 
Jeg ser , at jeg , sidst jeg skrev under indflydelse af en 
gennemvåget nat , har ladet mig forlede til nogle lidt sentimentale 
bemærkninger om den sædelige renheds bevarelse 
gennem ungdommen . — nå , jeg står for resten 
ved dem endnu , og jeg vil endda føje til , at min mening 
ikke er , at man efter ungkarlens fastetid skal tage en forsvarlig 
revance indenfor ægteskabets påske . 
Det bliver jo allerhøjest en forskydning af tidspunktet 
for uskyldighedens forlis . 
Jeg mener med Tolstoy , at hensynet til slægtens forplantelse 
burde være det eneste bestemmende for den side 
af samlivet . 
Thi hvad fører den omtalte revance med sig andet , 
end at ægteskabet mislykkes . Den fører med sig , at den 
tid hurtig indfinder sig , da omfavnelsen ikke længer er 
en fest , men en modbydelig vane . 
Da ser man ikke længer øjets glans , smilets ynde og 
hårets skønhed . 
Det burde i et ægteskab aldrig komme dertil , men jeg 
tror , det kommer dertil i de fleste . 
Jeg tror , skønt ungkarl , at kunne tale lidt med på 
dette punkt . Jeg har også været gift , d . v . s . uden borgmester 
og præst , således , at jeg kender en forbindelses 
forløb . 
Og jeg har været tilskuer i så mange  » rigtige «  ægteskaber , 
har set dem i den samme krise , hvor den oprindelige 
følelse slipper , og ligegyldigheden eller vanen 
tager fat . 
Det er ægteskabets kritiske tid , da medgiften er 
opspist , og kærligheden må søge andre eksistensmidler , 

for at samlivet kan fortsættes med udbytte for begge 
parter . 
Dersom der er børn , da kan samlivet måske reddes 
på grundlag af dem . 
På en rejse over et af bælterne så jeg engang en 
mand og kone sidde på dækket med et lille barn imellem 
sig . Han var udslidt og mager , hun havde et sygelig blegt 
ansigt og et fladt bryst . Deres øjne vare matte , og de 
bemærkninger , de vekslede , vare kedelige . 
Men når de vendte sig mod barnet , kom der glans i 
øjnene , og de så glade på hinanden . 
Der var samlivet åbenbart reddet gennem barnet . 
Men hvor der ingen børn er , der må der fra begyndelsen 
have være noget mere i samlivet end erotiken , 
noget fællesskab i andet , som kan bære over resten af 
livet , eller også må kærligheden skifte natur . 
Man må da komme til at se mennesket i hinanden . 
Det ville aldrig kunne lykkes for mig , dertil er jeg 
for moralsk reduceret , og det er blandt andet én af de 
grunde , hvorfor jeg ikke har giftet mig . 

den 14 . Juli . 
Jeg havde ganske glemt den herlige tid , og derfor 
kunne jeg ikke længes tilbage mod den . 
Nu husker jeg den og længes . 
Der fortælles i gamle skønne eventyr om kilder , som 
havde den evne at kunne genfrembringe ungdommen , så 
gamle mænd blev ynglinge , og gamle kvinder blev unge 
jomfruer , når de drak af dem eller badede sig i dem . 
Det er slægtens fablen om frelse og befrielse fra 
straffen over livets synd , det er ønsket om at vende tilbage 
til uskyldighedstilstanden , der giver sig udtryk i disse 
gamle digtninge . 
Men endnu har jo ingen fundet kilden til foryngelse , 
og selve længselen , som aldrig bliver stillet , er blevet en 
straf . 
Nej , der gives ingen foryngelse ! Det oprindelige , som 
er tabt , er uigenkaldelig tabt . 
Og den smule oprindelighed , det , der med sin prikken 
og stikken melder sig som det ømme sted , den onde 
samvittighed , er det værd at redde ? 
Var man ikke lykkeligst , om det gik samme vej som 
det øvrige ? 
For en måned siden ville jeg sagt jo dertil — nu kan 
jeg ikke . . 
Men stillingen er alligevel håbløs . 
Jeg føler , jeg glider , glider . Stadig nedad , nedad . 
Mit fremtidsbillede er en lang , lang landevej , hvor 
træraderne forsvinde i et punkt langt ude i horisonten , 
og bag horisonten er der intet , der venter på mig , uden 
den fortærende tomhed . 
Med mit gode helbred er der udsigt til et langt liv . 

nej , det eneste , som forynger sig her i verden , og 
som vokser med svampes og skræppers livlighed og fart , 
det er egennytten . 
Egennytten , det er den store , brede elv , der skærer sig 
tværs igennem alt menneskeliv . 
Og selv om der er et eller andet lille kildespring eller 
vandløb , man giver et andet navn — det betyder intet , 
det er menneskenes trang til at skabe sig illusioner 
— det munder dog til sidst ud i den store elv . 
Forbandede erfaring ! 
Nu forstår jeg ikke , at jeg gennem de mange år 
kunne slå mig til ro med denne erfaring og bruge min 
tid og mine evner til yderligere at få slået fast , at menneskene 
i grunden er dyr , rovdyr , og at verdens beståen 
beror på , at de modstridende elementer holde hinanden 
i skak . 
Var jeg dog aldrig kommen hertil . Livet vil herefter 
blive en sviende bebrejdelse . 
Den 16 . Juli . 
Det , jeg misunder ungdommen , er egentlig ikke dens 
styrke og sundhed , kraft og udholdenhed . 
Jeg er , trods mine fem og tredive år og trods de grå 
hår , jeg allerede har , endnu stærk og sund , kraftig og ud- 
holdende . 

jeg misunder heller ikke ungdommen det lange spand 
af dage , den har foran sig . Jeg ser i grunden ikke , hvorledes 
jeg skal få has på den tid , jeg har tilbage . — jeg 
misunder den heller ikke dens magt over kvinden og den 
mægtige evne til at nyde . De kvinder , jeg har villet vinde , 
kunne jeg endnu længe blive ved at vinde — hvis jeg 
ville . 
Nej — det er dens stærke tro på livets værd , dens 
håb til fremtiden , jeg kunne ønske mig tilbage . Kunne 
jeg finde den ungdomskilde , som gav mig min tro og 
mit håb tilbage , så ville jeg blive lykkelig endnu engang . 
Men det er umuligt . 
Livets sørgelige mål er jo dette at komme bag om alle 
illusioner . Livets  » Fremgang «  er en krebsegang . 
At få ungdommens tro og håb tilbage ville jo 
være at forsinke den uundgåelige tilbagegang , — den 
man helst må overstå så hurtigt som muligt . 
Og dog — hvilken glans står der ikke om denne 
illusionernes tid , og man bevarer til det sidste mindet om 
den som det egentlige liv , livets højdepunkt . 

den 18 . Juli . 
Jeg lever i mindet i denne tid , udelukkende i mindet . 
Jeg klamrer mig til alt det lyse og lykkelige fra den tid , 
som er forsvunden for længe , længe siden . 
Men den tid , som var , er ikke tilstrækkelig til at fylde 
den tid , som er . Det er dog ikke livet selv at leve i fortiden , 
ligeså lidt som dette stadig at være forude i håbet 
er at leve livet . — den , som ikke er nærværende i tiden , 
dens følelser og tanker og frem for alt i dens arbejde — 
ikke arbejder midtstrøms — griber fejl af livet og favner 
som Zeus skyen i stedet for kvinden . 
Tomheden ligger og lurer bag mindets liv . Hvorledes 
skal jeg få det afskyelige tomme rum fyldt  ? 
Arbejde ! 
Jeg kan ikke . Det er en beskæmmende bekendelse 
at aflægge ; men det er således . Jeg kan ikke  » tage mig 
sammen «  , som det hedder . Min beslutsomhed er opbrugt , 
min energi er væk — jeg er en klud . 
Det , som skulle bringe mig ind på samfundsnyttigt 
arbejde , måtte jo være kærlighed til mennesker — og jeg 
ringeagter mennesker . 
De drivfjedre , som i mange år har sat mit livs maskineri 
i gang og gjort , at jeg overhovedet har bekvemmet 
mig til at være i de levendes tal , har været af væsenlig 
slet Art : egenkærlighed med alle dens udløbere : hævnfølelse , 
forfængelighed , kønsdrift o . s . v . Det er disse lavere 
instinkter , som har drevet på , sat liv i min forestilling 
og bragt mig til at flytte mig fra land til land , fra 
den ene lænestol og chaiselongue over i den anden . 
Og disse instinkter har været af en særlig voldsom og 
rådelysten natur , så de som en uforskammet gøgeunge 

have kastet så grumme meget ud af det , der oprindelig 
boede i mig . 
Thi der har boet driften mod noget andet , og der bor 
noget af den endnu , føler jeg . 
Men jeg giver på forhånd tabt , når det gælder om 
at hjælpe dette frem . Jeg er som en udblødt fisk — saltet 
er væk . 
Jeg er kun en rest af et menneske , og resten er så 
lille . — min nervekraft er opbrugt , i al fald er den langt 
fra stærk nok til ved ihærdigt , årelangt arbejde at bygge 
op , hvad mange år har nedbrudt . 
Jeg erklærer mig fallit over for den opgave . 
-------------jeg besøgte læreren i aftes . Der var hyggeligt 
i den lille lavloftede stue . 
Hans hustru ligner ham . To livskraftige , gennemsunde 
mennesker begge to . Hun er nok en proprietærdatter fra 
egnen . 
Efter måltidet spillede de lidt sammen — hun piano 
og han violin . Det lød så kønt , så hjemligt . 
Det lignede det , min moder spillede for os i mørkningen . 
Det var tyroleragtige , iørefaldende melodier , underlagt 
lette harmonier . 
Disse mørkningstimer i hjemmet , hvor jeg husker 
dem ! 
Især efterårsaftenerne , når det stormede og regnede 
udenfor . Så kom de stærke byger drivende ind fra vest . 
Først slog et par enkelte dråber på ruderne , og så 
kom uvejret i hurtigt stigende crescendo og opførte til sidst 
en rasende trommehvirvel , så man måtte tale højt for at 
kunne høre hinanden . Så sagtnede det atter , og bygen 
drev videre ud over de opblødte pløjemarker og nøgne 
Stubbe , ud over det åbne , tagløse land . 

og så i modsætning til råheden og vildheden derude 
den hyggelige stue , hvor ilden flammede i kakkelovnen , 
og skæret flakkede hen over gulvtæppet og legede 
op ad stoleben og bordben , ja , kastede undertiden et hurtigt 
glimt op i ansigterne eller belyste et billede på 
væggen . 
Vi børn sad foran ilden og stirrede ind i den , eller 
vi krøb hen under pianoet ved fødderne af moder og hørte 
på hendes spil , til vi faldt i søvn . 
H ygge og tryghed — det er mindelserne fra den 
tid . 
Mindet kom over mig i aftes , så jeg måtte græde — 
jeg er jo ude i efterårets blæst og slud , og hyggen og 
trygheden er ikke mere . 
Efter spillet talte vi lidt sammen . 
Han er meget optaget af sit arbejde i skolen . Han 
har tro på mennesker . Især er han i besiddelse af en levende 
fortrøstning til det gode i barnenaturen . Han er 
så vis på , at det under god røgt og pleje skal sejre over 
det slette . 
Lykkelige mand , som er så opfyldt af tro og arbejdslyst . 
Han lever i sin tid . Hos ham er der intet træt og sygeligt 
tilbage- eller fremsyn . 
» Se snart herind igen «  , sagde han , da jeg tog 
afsked . 
» Ja , gør det snart om igen «  , lagde hun til . 
Og børnene trykkede min hånd og føjede deres opfordring 
til forældrenes . 
Disses interesse for mig forstår jeg . De har medlidenhed 
med den enlige mand — men børnenes ? 
Skulle det være , fordi jeg fortalte dem noget fra mine 

rejser . Jeg gjorde det for at give mit bidrag til underholdningen 
 ; men nu fortryder jeg det . Det er ikke ret at 
vække udlængselen hos børn . Den fører til utilfredsheden 
med det hjemlige . 
Den 19 . Juli . 
På min gang gennem byen møder jeg af og til kendte 
ansigter . 
Forleden talte jeg med gamle Søren busk . Han går 
endnu omkring med sin røde strikkede hue og bruger sit 
» tvetydig «  , når det gælder ting , han ikke forstår . Gud 
må vide , hvorledes han er kommen ved dette ord , 
som aldeles ikke hører hjemme eller passer ind i egnens 
sprog . 
Medens han tillige med alt , hvad der hører min barndomsegn 
til , står nagelfast i mit minde , så var jeg ved at 
glide ud af hans og de andres . 
Jeg er i grunden en fremmed her . 
Men trods det , at man ser på mig med ligegyldige 
øjne , så elsker jeg dem alle . Jeg ser med helt andre øjne 
på dem end på andre mennesker . Og dog er de vel ikke 
anderledes . 
Hvor den øvrige verdens mennesker er forfærdelig 
kedelige . 

der var engang , da enhver , jeg mødte på min vej , 
var mig så ny , en kilde til sjældne opdagelser , en fond 
af ny belærelse og fremtidigt venskab . Den gang sluttede 
man sig til mennesker , let og uforbeholdent . Da var det en 
glæde at mødes i fælles tanker , at udveksle i fortrolighed . 
Da bød man ikke blot piben , sin sofa og et tarveligt måltid 
mad til den fremmede ; men man var heller ikke karrig 
med det trofaste håndslag og den åbne favn . 
Lykkelige tid ! 
Nu er mistroen sat i fortrolighedens sted , og det er 
mig en umulighed at stifte nye venskaber . Med mit syn på 
mennesker er det ugørligt . 
Den ene er som den anden — den samme kedelige 
fremtoning om igen og om igen i det uendelige . 
Vandrende stativer med en frakke og nogle sanseredskaber 
på . 
Og alle have de indenfor de pæne klæder en skiden 
skjorte , indenfor skjorten en uren krop og i denne en 
ligeså uren sjæl . 
Og skønt ikke noget som helst skiller mig fra mine 
medskabninger — jeg er i al fald på ingen måde bedre 
end dem — så ringeagter jeg dem dog og generer mig ved 
at grynte og rode med dem i den samme svinesti . 
Her har barnemindet lagt sit forsonende skær over 
dem . Dersom jeg endnu havde lidt energi tilbage , så kunne 
jeg fristes til at foretage et eller andet  » til borgerheld sigtende « 
Her . 
Thi her er noget i vejen også . 
En luder forover og ser mod jorden . En anden har 
en dyb fure mellem øjnene eller et ejendommeligt træk 
om munden . 

selv her i min barndoms Paradis er folk ikke ganske 
lykkelige . 
Om man blot kunne forhindre , at tiden og sliddet 
tog så meget på dem . 
I går mødte jeg Anders høst , én af dem , der var med 
ved Dybbøl i 64 . 
Hvilken kraftkarl var han ikke , da han kom hjem fra 
krigen . En ryg så ret som en lineal . Skuldre som på 
en Herkules , og en række hvide , kraftige tænder lo i 
det solbrændte ansigt . 
Hans mund var nu indfalden og tandløs og skuldrene 
skrå og smalle . 
Men det er jo også over tredive år siden den sommerdag , 
da konerne gik her og lyttede til kanontordenen 
sydpå og skælvede for deres mænds liv . 
Den 20 . Juli . 
Måske den tomhed , som jeg ofte føler , og som ganske 
sikkert vil gå over til at blive permanent , er et tilbageslag 
af min voldsomme nydelsestrang . 
Jeg har aldrig holdt måde i min hengivelse , men 
har gået løs på nydelsen med den samme slugenhed , 
hvormed jeg som dreng hastede mod bunden af en pose 
brystsukker . 
Min åndelige fordøjelse er ødelagt , ligesom den legemlige 
kan blive det af en lang række overfyldninger , 
af en spisen , der er gået over til æden . 

når jeg for eksempel hører et musikstykke , så haster 
jeg altid over udviklingen og brydningerne deri frem mod 
resultatet , mod harmoniernes opløsning og det sted , hvor 
melodien sætter sit forsonende punktum . 
Og så bringer endda selve nydelsens kulminationspunkt 
som oftest ingen virkelig nydelse , fordi min hidsige 
fantasi under den hurtige stigning har taget nydelsen 
forskudsvis . 
Den smule arbejde , jeg i mit liv har gjort , har lidt 
af den samme svaghed . 
Det har været gjort med en hidsighed , der fordrede 
arbejdets frugt omtrent ved arbejdets begyndelse . 
Eller med andre ord : jeg fordrede , at arbejdet selv 
skulle være en nydelse . 
Den 22 . Juli . 
Når jeg sidder på mine forældres grav , bliver det 
så underlig stille i mig . 
Det er , som om mit liv siden barndommen med dets 
higen , dets lidenskaber svandt ud af erindringen , og kun 
den tanke blev tilbage : blot du kunne lægge dig til hvile 
her med alle dine barndomsminder i favn , tage det hele 
i et blik med dig ind i døden og drømme om dette syn , 
mens du sover ved siden af dem , som dengang var dit ét 
og alt , og hvis kærlighed til dig var så højt over alle andre 
kærligheder som himlen over jorden . 

og så ønsker jeg mig en opstandelses-morgen , da det 
billede , jeg sov ind med , skal blive levende virkelighed igen , 
og det liv , som blev afbrudt her , skal optages på ny . 
Det er vist slægtfølelsen , der har født udødelighedshåbet . 
Den stærke følelse , som binder verden sammen , har 
ejet et sådant overmål af kraft og skabelsestrang , at den 
har udstrakt sin hånd efter himlen og evigheden for af 
dem at bygge  » Huset med de mange boliger «  og anlægge 
den store paradisets have . 
Det gamle ord siger , at det man ønsker , det tror man 
gerne . 
Jeg ønsker intet hellere end en genforening , et Paradis , 
men — men — jeg k a n ikke tro det . 
Opstandelseshåbet fører mig ikke til tro , men til 
tungsind . 
Når jorden om millioner år er stivnet i rummets 
kulde , når solen er udbrændt og alt liv uddød på vor 
mørke klode , vil skaberen da huske atomet , et lille ubetydeligt 
menneskeliv med dets glæde og sorg , håb og 
længsel  ? 
Dette tankespørgsmål klipper vingerne af mit ønske . 

den 25 . Juli . 
Jeg holdt tidligere meget af at lytte til vindens sang . 
Når jeg som ungt menneske strakte mig på ryggen 
i en græsmark eller dovnede en sommermiddag i en høstak , 
da var den lune vind mig som en lystig , omstrejfende 
musikant , der havde vandret over hav og hede , bakke og 
bjerg og danset hen under bøgekroner og over grøn eng . 
Den kunne fortælle noget , og det var altid lystigt det , 
den fortalte . Og mens den foroven drev de hvide sommerskyer 
som en flok lam foran sig , så greb den samtidig 
med sin bløde hånd i græssets tusindstrengede harpe og 
spillede op om alt det , et ungt blod helst gider høre . 
Den sang og spillede næsten altid om trofaste , varme 
øjne , kraftig hårfletning — om Ellen . 
Og frostvinden ! Den sang sin stolte sang om ungdomskraft , 
hvælvet bryst , kraftige lemmer og stærke nerver . 
Dens flugt og susen over de hvide , glinsende snemarker 
vakte altid forestillingen om skøjteløb hen over 
de store søflader , eller om kraftigt , stormende flygelspil . 
Men det har vinden ikke sunget for mig i mange år . 
Når ungdomshåbet er slukt , og resignationen trådt 
i stedet , så får visen en anden lyd . 
Vinden er bleven mig en fjende , en påminder om 
det uhyggelige , det tunge . 
Forleden , da jeg var oppe på kirkegården , gik jeg 
hen til det gamle gravkapel og åbnede en af lugerne . 
Da strøg sommervinden ind gennem åbningerne med 
en underlig sukkende , efterårsagtig lyd , der førte tanken 
hen på løvfald og falmet skønhed . 
Der var et underligt slægtskab mellem lyden og de 

sorte kister med de mølædte , mørke faner , som bevægede 
sig sagte i lufttrækket . 
Det var , som om en fredløs , usalig ånd lagde sig til 
hvile mellem de gamle adelsmænd derinde . 
Men tungest er dens toner dog om natten . 
Jeg lå i nat og hørte , hvorledes den atter og atter 
sukkende strøg om hushjørnet . 
I gamle dage fremkaldte denne sukken kun en følelse 
af hygge . Jeg lå jo godt gemt i moders varme dyner . 
Hele verden var min , kulden var afmægtig overfor mit 
varme blod , nøden og ulykken i verden så jeg ikke , og 
døden var så fjern , så fjern , at jeg ikke skænkede den 
en tanke . 
Nu er den lyd , som før vakte hygge-fornemmelser , 
bleven tung som en gravsalme . 
Kulden derude er kommen inden for væggen også , 
jeg føler den gribe mig , ligesom dødskulden engang vil 
gøre det . 
Først i fødderne og siden opad , til den når mit hjerte 
og standser dets slag . 

den 24 . Juli . 
Det regner i dag , og regnen sætter mig som altid i 
dårligt humør . Det er ikke blot det grålige , dæmpede 
lys , den tunge , lavtgående himmel , der lægger tryk på 
mig ; men det er også følelsen af det stængende , der hindrer 
mig i at gå , hvorhen jeg vil . 
Skønt jorden derude tørster , og bønderne , som komme 
forbi herude på vejen , se glade ud , er jeg fuld af ærgrelse . 
Jeg er og bliver en uforbederlig egoist . 
Hvornår vil jeg dog lære at være glad ved andres 
glæde . 
Jeg kunne virkelig være slet nok til at ønske solen 
frem , for at jeg kunne komme ud at gå min sædvanlige 
spadseretur . 
Og dog er regnen så lun og lunken . Den falder 
varsomt med udelukkende gode hensigter . Græsset vokser 
tomme for tomme , og de små Spirer på bunden drikke 
og drikke som diende børn af det dejlige lunkne vand . 
Rosenknopperne derude i haven stikke deres småhoveder 
frem under styrtebadet og gasse sig ved strålerne . 
Og så strømmer der , når jeg lukker vinduet op , en 
dejlig lugt af muldjord ind , af levende , grødefuld jord , 
med mægtig evne til at undfange og føde . 

den 26 . Juli . 
Det blæste temmelig hårdt i dag , da jeg gik min sædvanlige 
tur ud ad landevejen , og da jeg gik ned ad præstebakken 
med vinden på ryggen , mødte jeg en gammel 
mand . 
Han havde den ene hånd omme på den bøjede ryg , 
rigtig på gammelmandsmaner . 
I den anden havde han en stok , som han , hver gang 
han flyttede den , strakte ligesom undersøgende frem 
foran sig . 
Langsomt gik det , og små skridt tog han . 
Nu standsede han og hostede , medens hovedet under 
anfaldet bøjedes endnu dybere imod jorden . 
Så gik han lidt igen og stred sig magtesløs frem mod 
vinden . 
Atter standsede han og hostede , og således blev det 
ved med lutter små standsninger frem mod målet for hans 
vandring , og således vil det blive ved , dag efter dag , med 
mindre og mindre afstand mellem anfaldene , indtil det går 
ganske i stå . 
Således ender livet . Det bliver mod slutningen en 
stedse langsommere og langsommere gang . 
En afmægtig kamp mod noget lige så upersonligt 
og hensynsløst som vinden . 
Jeg har lidt ønsket , at jeg var gammel og udbrændt , 
så at intet af det , der hærger mig og gør livet uroligt og 
indholdsløst i sin uro , var mere : hadet død , brynden død , 
ærgærrigheden død — alt , så den rolige , lidenskabsløse 
tanke fik lov at sænke sig i mig , som stjernehimlen i den 
stille sø . 

jeg elsker efterårets rolige drab af al naturens frodighed 
og dets døden af al erotik . 
Al den spillende farve og al den sprudlende lyd , der 
ledsager dyrets og plantens erotik , forsvinder . Farven 
viskes ud af efterårets slud , og lyden dysses ned af stormen . 
Tavsheden og den brunsorte ensformighed rækker 
lidenskabsløst som to oldinge hinanden hånden og gå 
resignerede ind i vinterens død . 
Men over det tavse , nøgne land hvælver sig efterårets 
klare luft , der minder om rolige , tænksomme oldingeøjne . 
 . 
Men skulle jeg blive gammel , som denne mand så 
ud til at være , så er jeg bange , den legemlige afmagt 
ville bringe tanketomhed — og så gud bevare mig for 
alderdommen . 
Hvorfor er det dog ikke indrettet således , at døden 
kommer alene uden sine afskyelige følgesvende : sygdom , 
smerte , afmagt  . ? 
Hvorfor slukkes lyset ikke lige så let og ubemærket 
for individet selv , som det tændes  . ? 
Og hvorfor har menneskets fantasi skabt sig dette 
hinsides , som langt oftere truer end lokker ? Hvorfor er 
døden yderligere vanskeliggjort derved  . ? 

den 27 . Juli . 
Med så mange andre gode ting er min indignation 
også gået fløjten . Lige så lidt som jeg kan blive varm , 
kan jeg blive harm . D . v . s . jeg kan godt nok mærke en 
knurren i mine indvendige dele , når jeg står ansigt til 
ansigt med uretten i sin grelleste skikkelse ; men det er 
med mig som med så mange hunde : de knurre nok ; men 
de bide ikke . 
Jeg gider simpelt hen ikke . 
Det skulle da være , når jeg ved samme lejlighed fik 
mine egne ligtorne trådte , så det mere var min hævnfølelse 
end min moralske indignation , der blev kaldt 
på . 
Egoisten er snart klædt helt af . Der hænger blot lidt 
laset draperi hist og her over de mest uskønne steder . 
Jeg er en vandrende grav . Dersom folk kunne se ind i 
mig , ville de holde sig for næsen , når de gik forbi . 
. 
Den 29 . Juli . 
Mine tanker sysle med livets illusioner . 
Dersom illusionens verden er den rigtige verden , og 
det er øjet , der er sygt , når det ikke længere ser verden 
i skønhedsskæret , så er jeg udenfor , og så er mit øje  sygtmen 

dersom den afribbede og afklædte verden er den 
rigtige , så er jeg nået ind til den , og mine øjne er udmærket 
skarptseende . 
Dersom det er meningen med livet , at alle marker 
skulle være blomsterløse , alle træer uden løv og alle mennesker 
og dyr reduceres til benrade , så er vinteren og 
døden jo livets mål , og så er der ikke mere for mig 
at nå . Min udvikling er endt . 
Men dersom det er tilfældet , hvorfor dør så ikke 
erindringen om blomster og løv med våren . 
Og hvorfor bliver man ved at bevare mindet om ungdommen 
som livets herligste tid . 
Hvorfor denne stadige , nagende følelse af tilbagegang 
 ? 
Den 1 . August . 
At der er en styrelse bag ved alt , det har jeg i grunden 
aldrig tvivlet om . Der er jo en sådan forretningsorden 
i hele verdensgangen , at man ikke kan komme til at 
tvivle om , at der er en direktion . 
Men at ville konstruere styreren af et så indviklet 
og uhyre — ordet er for lille — maskineri ud fra menneskelige 
forudsætninger er umuligt . Jeg kan ikke få det 
bagved liggende til at antage form af en person . Selv ved 
at anvende dogmatikkens stærkeste udtryk : almagt i 

stedet for magt , alvidende i stedet for meget vidende o . s . v . 
Så er det mig umuligt at få formet en skikkelse med faste 
omrids . 
Det hele  » blåner bort «  for mig , bliver ufatteligt som 
rummet og evigheden , fjernt for min Sans som stjernetågerne 
og den forhistoriske tid . 
Min favn er for lille og det usynlige for stort . 
Da mine forestillinger vare små , var gud også lille . 
Da havde jeg fat på hans ansigt og skikkelse , når jeg 
bad min aftenbøn , han blev kød og blod , fik varme hænder 
og milde øjne som min fader og moder — nu er han 
kold og formløs . 
Hvis jeg kunne finde ham igen , min barndoms gud , 
om end under en lidt anden skikkelse , så kunne jeg 
måske komme til at mærke et hjerteslag i det store , ubegribelige . 
Men det er jo umuligt . Verden er bleven for stor 
for mig , til at han kan fylde den . Den bliver mig mere og 
mer som de store , øde vande , og guds ånd svæver ikke 
over dem . 
Den 3 . August . 
Jeg gjorde i min ungdom nogle forsøg på at komme 
i personlig forbindelse med gud . 
Jeg foldede hver morgen og aften mine hænder , ja 
også , når jeg stod i tvivl om et eller andet , eller noget 
var gået mig imod ; men det lykkedes mig aldrig , syntes 
jeg , at arbejde mig op til ham . Den bønnens fred og 

forvisning om at være bleven hørt , som de troende tale om , 
smagte jeg ikke . 
Måske var det ikke rigtig alvor , måske gik jeg ikke 
under det tryk , der gør ordene indtrængende . Der blandede 
sig så mange fremmede tanker ind under min bøn . 
Ligeledes under nadveren . Når jeg med al min viljestyrke 
søgte at samle mig om mysteriet , kom der altid noget 
imellem af en højst triviel og jordisk Art . 
Således husker jeg , at jeg engang havde fået mine 
øjne hagede fast ved et par gamle , stive , sinkede støvler 
på fødderne af en gammel bondemand , som lå foran mig 
på knæfaldet . Selv efter at han havde rejst sig , var det 
mig umuligt at få de støvler ud af hovedet , og jeg gik 
helt fortvivlet ned fra alteret . 
En anden gang var jeg kommen til at knæle ved 
siden af en højst uappetitlig gammel kone , og den tanke , 
at jeg skulle drikke af samme bæger som hun , var nok til 
at jage min andagt på porten . 
Dette med kærlighedsmåltidet , fællesskabet , har altid 
været mig en gåde . 
Men hvorledes skulle heller en egenkærlig person 
som jeg forstå det , og dog — dengang syntes jeg ikke , jeg 
var så kærlighedsløs . 
Dengang gik jeg også på opdagelse efter mennesker , 
som ved hjælp af deres tro vare blevne omskabte , således 
at deres liv blev levet i andre former . Men jeg kunne 
ingen finde . Jeg syntes , at de gamle skødesynder hos dem 
boede ved siden af det ny liv , de påstod var født 
i dem . 
Måske var jeg dengang for streng i mine fordringer 
over for troens omskabende magt . Eller måske var den 
diogenes-lygte , jeg gik rundt med , ikke stærkt lysendenok . 

jeg fandt gode mennesker ; men jeg fandt dem ikke 
særlig blandt de kristne . Det var en af de ting , som begyndte 
at underhule min egen tro — om jeg for øvrigt kan 
siges at have haft nogen sådan . 
Og så var det , jeg fik fat i fritænkerske bøger , hvori 
omkvædet stadig var det : kristendommen er en støttestav 
for de svage — de stærke behøve den ikke . Den er et 
overvundet standpunkt i kulturens levnedsløb o . s . v . 
O . s . v . 
Nu har jeg levet år efter år på det , levet mig trættere , 
tommere og tommere , koldere og koldere . 
Den 5 . August . 
Det var , så vidt jeg husker , på et hotel i Stokholm , 
jeg traf dette menneske , for hvem livets småting vare 
bievne store , og som tilsyneladende levede kongeligt på 
denne forveksling . 
Når han gled ned ad gaden med fødderne i et par 
elegante , fladbundede , skøjtelignende sko , med det glat 
barberede og omhyggeligt friserede hoved hvilende i de 
store flipper som i en skål og med stokken under armen 
som en sabel , gjorde han indtryk af at befinde sig i den 
urokkeligste ligevægt og selvtilfredshed . — han plejede 
sit legeme som et spædbarn bliver plejet i en velstående 
familie : han sov rigeligt , spiste kun udsøgte ting , badede 

sig stadig og gik sine stadige ture . Han så også ud 
som sundheden selv . 
Den tid , der blev ham levnet fra disse idrætter , brugte 
han til at forberede sig til dem . 
Han kunne være en halv time om at vælge sine mansketknapper 
for den dag , og han kunne få en halv dag 
til at gå med at købe sig en neglebørste . 
Han læste tilsyneladende intet , kun spisesedlen . 
Den blev hver dag grundig studeret med kellneren 
som manuduktør . 
Han var lykkelig , så vidt jeg kunne se . 
Når han udtalte sig om hotellets vine , så var det 
med samme optagethed , som når teologerne drøfte spørgsmålet 
om de evige helvedesstraffe . 
Men jeg blev aldrig klog på , om det var ved en viljesakt , 
han havde tvunget sig selv ned til dette lavmål af interesser , 
eller han var født idiot . 
Lige meget — han var lykkelig , lykkelig som vandbien , 
der ikke selv aner , hvor overflødig den er . 
Ja , han var en vandbi , en person , som øjensynlig ikke 
gjorde den ringeste nytte i verden — ligesom jeg — men 
Vorherre har jo også skabt vandbierne . 
Kunsten her er måske dog til syvende og sidst den 
at gå op i småting . De store løber mennesket alligevel 
træt i . 

den 7 . August . 
Kristendommen er en religion for de svage , hedder det . 
Men er vi ikke alle svage . Æder der ikke , hos alle 
uden undtagelse , en orm på livskraften . 
Blev nogen af os til det , han fra barn af tegnede til , 
må vi ikke alle resignere på grund af de sår , livet 
slog os . Ere vi ikke alle på en måde krøblinge og halte , 
blinde og døve , som aldrig nå det ideal , som vi , trods 
alt , bære inderst inde . Trænge vi ikke alle til krykken , til 
ledebåndet  ? 
Jeg kan se det på dem alle . Der er noget i vejen , 
der er noget , der nager . Et mat øje her , en rynke der . 
En træt gang her , en ludende ryg der . Det præker alt sammen 
resignation og tungsind . Det er lutter tunge bekendelser . 
Livet er en stadig tilbagegang , en fortsat opgivelse 
og slåen—af . 
Skulle vi skamme os ved , at vi trænge til krykken . 
Jeg vil ikke skamme mig derved , og dersom jeg turde 
stole på , at der var frelse at finde i kristendommen , jeg 
skulle kaste mig ud , give mig hen , blive borte i den . Jeg 
skulle tage min fornuft fangen , lade min tanke tage skyklapper 
på . 
Men jeg tør ikke stole på nogen eller noget . Og skønt 
jeg er i nød , kan jeg ikke beslutte mig til at vove springet . 
Og hvor skulle jeg kunne det . Jeg som ikke en gang har 
øjne til at se en personlig gud bag det hele , hvor skulle 
jeg kunne få øje på en kærlig . Jeg må da først tro på 
gud selv , før jeg kan fæste lid til hans egenskaber . 

den 9 . August . 
Jeg lånte i dag en bibel af min vært . 
Han blev meget forbavset og var sikkert stærkt på 
veje til at spørge , om jeg ikke tog fejl og mente en bajer . 
Han fik den imidlertid ledt frem fra en hylde oppe 
under loftet i deres sovekammmer . 
Han støvede den af med en støvekost , og siden gik 
den over i pigens hånd og blev tørret af uden på læderbindet 
med en våd klud . 
Jeg læste nogle kapitler af Matthæus igennem og traf 
der igen mange af de skriftsprog , jeg havde lært som barn . 
Men de gjorde lige så lidt nu som da indtryk på mig . 
De syntes mig kedelige og udtrådte . 
Måden , hvorpå jeg lærte dem , er måske skyld deri . 
Det var jo ramsearbejde i stedet for tankearbejde . Jeg 
forbinder enten slet ingen eller også vrange og løjerlige 
forestillinger ved ordene . Denne lydrække , lært ved hyppige 
gentagelser , kommer mig nu i vejen og kaster et 
næsten latterligt skær over ordene . 
Måske er der også noget andet i vejen . 
Borg — læreren — sagde til mig forleden , at man 
skulle se bibelen i et vist lys for at få noget ud af den . 
Det er måske dette lys , jeg mangler . Jeg står jo således , 
at jeg forlanger en tre—fire beviser bag hinanden , før jeg 
kan slå lid til den . 
Jeg fordrer jo : 
1 ) at oversættelsen skal være rigtig , 
2 ) at originalen skal være en tro gengivelse af 
begivenhederne , den omhandler , men frem for alt 
tro i det centrale : Jesu egne ord . 

3 ) bevis for , at Jesus har den guddommelige avtoritet , 
som gør hans ord evig sande . 
Her møder igen fortvivlelsen ; thi hvorledes skal jeg 
kunne få især det sidste afgørende bevis i hænde ? 
Den 11 . August . 
Jeg var i dag i kirke — et sted , jeg ikke har sat min 
fod i mange år . 
Selvfølgelig havde jeg ikke noget ud af det . Jeg blev 
straks stødt bort af præstens selvmodsigelser . 
Det er troen , der retfærdiggør , sagde han . 
Han slog derpå fast , at troen var et liv . 
Her forlod jeg ham i hans udvikling og spurgte mig 
selv : hvad er da et liv ? 
Og jeg måtte svare mig selv : naturligvis en kæde af 
handlinger , i dette tilfælde en uafbrudt række af kærlighedsgerninger . 
Jeg udmalede mig dette liv i selvfornægtelse og hengivelse , 
kom i stemning , fattede beslutninger , blev rørt 
over mig selv . 
Men dermed var også , som så ofte før , min løbebane 
på dydens vej afsluttet . Jeg løb , som før , panden imod 
den kendsgerning , at jeg formåede i virkeligheden ikke 
at mande mig op til at få begyndt . Jeg har tidligere kunnet 
begynde ; men efter nogle dages forløb var det forbi , 
og min begejstring endte i armene på en kvinde eller 
gik til vejrs med røgen af en god cigar . 

nu er alene tanken om , hvorledes mit forsøg vil ende , 
tilstrækkelig til at afholde mig fra at begynde . 
Jeg kender mig selv . Jeg er sløv , tom , umulig . 
Jeg véd ikke , om der nogensinde kunne ske noget 
så voldsomt , oprivende , at jeg kunne få det stød fremad , 
som var tilstrækkeligt til at sætte mig i gang for resten af 
mit liv . 
Jeg tror det ikke . 
------------ — da jeg en tid lang havde forfulgt mine egne 
sørgelige tanker , gav jeg mig sløvt til at høre efter . Jeg 
ventede at finde ham igen et sted i udviklingen af gerningernes 
afgørende betydning for salighedens erhvervelse . 
Men nu var han bleven hængende i skriftsproget , der 
siger , at  » Troen er en bestandighed i det , der håbes , og 
en fast overbevisning om de ting , som ikke ses «  , og gjorde 
sig svær umage med at bevise , at gerninger var langt fra 
at være tilstrækkelige , de havde tværtimod intet at betyde , 
vi kunne på ingen måde  » fortjene «  os saligheden , nej , 
det var  » Troen «  , det kom an på . 
Så gav jeg mig til at se på dem , der sad foran mig 
i stolene . 
Der var så mange skaldede og grå hoveder og så 
få unge , stridhårede . Og skuldrene hængte så tungt , 
som om de trykkedes af et åg . Nakkerne vare brune , baghåret 
bleget af sommersolen , og hænderne vare senede 
og hårde som rovfugles tæer . 
Det var det hårde slid i egen person , jeg havde foran 
mig , det slid , der ikke levner tid til andet end søvn . 
Der gøres landet over , søndag efter søndag , i kirkerne 
anstrengelser for at redde sjælene for himlen . 

ere de værd at redde  ? 
Er den smule indhold , som sådanne udslidte legemer 
rumme , så megen ulejlighed værd . 
Kan det betale sig at transportere dem øvet i evigheden . 
Nej , sådanne tomme kar er lige akkurat begravelsesomkostningerne 
værd og dermed Basta . 
Ja , hvis det var lutter personligheder , det drejede , sig 
om , så var det vel nok de millioner kroner værd , præsternes 
løn andrager ; men gud hjælpe os for personligheder ! 
En personlighed , det er en bygning , rejst af livets 
indvundne erfaringer , et ansigt , hvorpå disse erfaringer 
har sat sit forædlende stempel og formet til noget for sig . 
-------------nu vælder det op i mig igen , det , der har 
været mit livs ulykke : trangen til at klæde mennesker 
af . 
Med hvilken ret gør jeg det her . Jeg kendte jo ikke 
et eneste af disse mennesker , og har jeg ret til at tro , 
at hele verden er sort , fordi jeg går med mørke briller . 

den 12 . August . 
Skulle menneskeslægten gennem årtusinder have 
råbt mod en tom himmel  ? 
Jeg tænker på de mange mødre , som have lært deres 
små børn at folde deres hænder — skulle de da alle være 
dårer ! 
Og de millioner hænder , som under livsnødens tryk , 
sygdommens pinsler og dødens angst er blevne knugede , 
skulle det være tomme fagter ! 
Er der intet verdensøre med millioner strenge , som 
klinge igen og få et stort hjerte deroppe til at føle med 
og lindre ? 
Er freden , som de troende påstå at føle , blot en 
genklang af ordene , som sendtes op , og ikke andet . 
Og ville det , der skete efter bønnen , være sket lige 
så sikkert uden den ? 
Værre end den mest djævelske hån er denne tomhedens 
og upersonlighedens hån , som griner ned til den 
lidende slægt som en dødnings tomme øjenhuler . 
Medlidenhed og medynk er ikke stærke ord nok til 
at betegne de følelser , man burde nære over for en sådan 
generalfejltagelse fra menneskets side . 

den 14 . August . 
Den bøn , som jeg i mange år har anset for en slet 
og ret stemningsvækker , en forestillingsrække , som , gennemløbet , 
må fremkalde et vist resultat , har jeg grebet til 
igen . 
Jeg må have en stav i min hånd . Jeg kan ikke undvære 
en sådan . 
Jeg må forsøge , om jeg ikke ved hjælp af den kan 
nå ud af den ørken , jeg nu vandrer i . 
Endnu har jeg ikke set det forjættede land , men jeg 
vil ikke blive træt . Hvis der er en gud bag ved det hele , 
så må jeg kunne råbe ham op , og hvis han er en barmhjertig 
gud , må han til sidst høre mig . 
— jeg har en del trøst af at tale med min ven 
læreren . 
» De skal tage fat på et nyttigt arbejde . Det er synd , 
at de således lader deres evner ligge brak . De må give 
dem til at være noget for andre , så glemmer de at tænke 
på dem selv . « 
Således sagde han til mig forleden , 
» Jeg vil gerne gøre et arbejde for andre ; men jeg må 
først finde en kilde , hvoraf jeg kan øse kraft til arbejdet 
og kærlighed til dem , jeg arbejder for . Ellers vil det blive 
et trællearbejde , som jeg inden kortere eller længere 
tid løber fra . « 
Det var mit svar . 
» Har de prøvet at bede ? «  spurgte han . 
» Ja «  , svarede jeg ,  » men jeg har endnu ikke fået fat i 
den rette ledning . Gud skjuler sig for mig . « 
» Bliv ved at bede , «  sagde han .  » Munden har vanskeligt 

ved at finde det rette ord , når den så længe har tiet ; 
men bliv alligevel ved , det må komme . « 
» Hør «  , sagde han lidt efter ,  » gå ind og besøg min 
nabo , snedkeren , som ligger for døden . Måske han kunne 
være dem til nogen hjælp . « 
» Er det Jens Holm  ? « 
» Ja — det er sandt , ham må de jo kende . Han er 
barnefødt her i sognet . Gå ind til ham en dag . Hans liv 
er der mere at lære af end af den bedste prædiken . « 
Den 14 . August . 
Herre , hvor jeg har forsømt dig i de lange og mange 
år ! Det er ikke underligt , at du skjuler dig for mig . 
Jeg anråber ikke din retfærdighed ; thi under den 
ville jeg blive dømt og knust . Jeg beder dig være barmhjertig 
og give mig blot et lille glimt af dit ansigt . 
Herre , red den smule i mig , som endnu er værd at 
redde . Jeg tør ikke vente , at du vil styrke og øge det . 
Bevar det blot . 
Hvis jeg følte kræfternes stigning i mig og mærkede 
evnen til at virke og gøre gavn vokse i mig , da blev jeg 
jo uendelig lykkelig , og det har jeg ikke fortjent . 
Red mig blot fra fortvivlelsen , fra selvmordet . 
Min rædsel for døden er stor ; men min rædsel for 
livet er ved at vokse sig større . 

den 18 . August . 
Nej — jeg går ikke i kirke mere ! 
Jeg var gået over for at høre præsten i nabosognet . 
Da jeg kom , var kirken endnu tom . 
Der var kælderkoldt derinde , som om en rest af 
vinterkulden endnu drev under det lave loft og mellem de 
grønskimlede vægge . 
Langs pulpituret i kirkens nederste ende vare de 
tolv apostle afbildede i basrelief , gjorte efter den samme 
model , kun kendelige fra hverandre ved navnet . Disse 
hellige mænd , et epitafium over en afdød velgører mod 
kirken og en kristusfigur af et-røveragtigt udseende vare 
de eneste  » Prydelser «  , kirken ejede . 
Ind til sakristiet førte en dør , glat og grim som en 
gammel ladedør og på kun ét hængsel . Kirkens gulv 
var af røde , ru mursten , og loftet hang med sine svære , 
sorte bjælker over hovedet som en forbandelse . 
Her var uhyggeligt for alvor . 
Solens lys gennem de små , højtsiddende vinduer 
blev så underlig koldt herinde , og sommervinden , der 
strøg så hjortelet og lun hen over heden der udenfor , tudede 
som en ulv , idet den smøg ind ad døren . 
Kirken blev efterhånden fuld af mennesker . De listede 
sig ind i stolene som drenge , der er løbne hjemmefra uden 
tilladelse , og ansigterne så så underlig fortrykte ud . 
De så ud , som om de var bange for , at loftet skulle falde 
ned i hovedet på dem , og der klang en underlig angest 
gennem salmerne , de sang . 
Præsten var mager og hulkindet , skarp og kantet . 
Det , han sagde , stødte mig straks bort , og jeg hørte ikke 

efter , men gav mig til at betragte ham . Al min gamle lyst 
til at undersøge , kritisere , kom op i mig . 
Hvad var det for en mand inden for den sorte kjole ? 
Måske var han , trods de hårde ord , en skikkelig 
mand , hjælpsom og godgørende , enkers og faderløses 
ven . 
Måske var han en mand , der i kristelig ydmyghed 
klippede sin hjord og fordelte sjælesorgen i forhold til 
offer og aksidenser , æg og smør , 
nej , den slags var han sikkert ikke af . 
Heller ikke var han en mand , der satte pris på denne 
verdens goder i glas og på tallerkener og ikke valgte 
sin omgang blandt folk , der havde under femten Tønder 
hartkorn ; men endnu mindre var han af dem , der færdedes 
blandt sin menighed i træsko og hjemmegjort tøj . 
Han lignede slet ikke de gamle præster , jeg husker 
fra min barndom . De vare alle , synes jeg , mavede og dobbelthagede , 
spøgefulde og glade ved livet . Det var folk , 
som forstod at bære et ridderkors uden på den sorte kjole , 
som forsagede kødets lyst i en stor , fed præstegård ved 
siden af en trivelig kone og mellem en talrig børneflok . 
Min vært , kromanden , fortalte mig i går , at nogle af 
menigheden her søgte , da embedet sidst var ledigt , om at 
få en nabopræst , andre ønskede en valgmenighedspræst 
nede syd på ; men de fik denne her , som ingen af dem 
kendte eller ønskede , og om hvem de kun vidste , at han 
hed Petersen og var teologisk kandidat . 
Denne unge , strenge mand var altså sendt dem fra 
oven , og han stod her med allerhøjeste tilladelse , skikket 
af gud og ministeren i forening , som et slags avtoriseret 
logis for ånden , eller som en slags filial af den kristelige 

nationalbank , som har påtaget sig at udstede de meninger 
og lærdomme , der bære rettroenhedens stempel , og forsynet 
ham med tilstækkeligt latin og græsk til at kunne 
forrette dåb og nadver . 
Han så bleg og aristokratisk ud , sikkert en embedsmands 
søn , som havde gået alle latinskolens klasser igennem 
og var bestemt for præstegerningen fra moders liv . 
Jeg gav mig til at høre efter prædikenen igen . 
Han var øjensynlig omhyggelig forberedt . Man skimtede 
i alt fald dispositionen lige så tydeligt som benraden 
i en mager hest . Og der var foreløbig kun ganske lidt kød 
på , somme steder kun skind og ben — tørt skind og 
knogler . 
Solen skinnede ind ad de små vinduer , det var hen 
ad middag og begyndte at blive noget varmt . Folk døsede 
omkring i stolene og kæmpede mod søvnen . 
Han så det deroppe og slog ud med hænderne og 
hævede stemmen ; men det lykkedes ham ikke at gøre 
raden federe i kirken om søndagen , end den havde været 
i studerekammeret om lørdagen . 
Jeg ville lige til at liste mig ud , da der kom nogle 
sætninger , som fangede min opmærksomhed . 
Han var nået til det tidspunkt , da den store deling 
i får og bukke skal foregå . 
Efter en ganske kort udmaling af de saliges glæde 
tog han fat på de fordømtes pinsler . 
Da kom der vind under vingerne på ham . 
Først udmatte han evigheden , derpå skildrede han 
de evige pinsler . 
Der blev uhyggelig stille i den uhyggelige kirke . 
De snorkende åndedrag hørte op , og alle ø ,ne rettedes 
mod præsten . Ånden var kommen over ham , og han 
havde fået nåde til at tale vækkende . 

jeg fik længsel efter alt det lyse hedenskab der udenfor : 
den skønne sommerdag med den store , brune hede , 
de grønne Enge , den blå himmel med de hvide skyer ; 
men jeg blev , som bundet af en dæmonisk magt , siddende . 
Skønt linden udenfor kirkevinduet susede så sommerligt 
og kaldte med røster , som vare mig kendte og 
kære , var det mig ikke muligt at rive mig løs . 
En stor spyflue surrede mod ruderne . Det var som 
et akkompagnement til præstens forfærdelige ord . 
Folk omkring mig fulgte med stive øjne ildlinierne i 
det fyrværkeri , han afbrændte , og kirken blev ligesom 
fyldt med svovllugt , angest og rædsel . 
Hvilken opbyggelsestime ! Var han en af den milde 
kristendoms forkyndere ! 
Det var ikke blot et liv i synd , der straffedes medjden 
evige pine , men også afvigelser fra den rene lære . 
Folk i kirken var sikkert ved at undersøge deres 
hemmelige gemmer for at se , om de vare i besiddelse af 
denne justerede alen . 
Nu begyndte jeg at forstå , hvorfor de så så fortrykte 
ud og havde denne underlige angest over sig . 
Den rette tro ! 
Hvor var det muligt at være i besiddelse af den , når 
man kun i sin hjerne huser nogle brokker af en gammel 
lærebog og nogle få bibelsteder , hvoraf det ene modsiger 
del andet . 
De var jo voldgivet denne frygtelige unge dyrtæmmer . 
Han stod over lærebog og bibel . Han var deres gud 
deres svøbe . Afvigelser fra hans tro var fordømmelse . 
Jeg fyldtes lidt efter lidt af harme mod denne selvbestaltede 
dommer og over den magt , han havde tilranet sig . 

ikke én af menigheden havde mod til at spørge sig 
selv : hvem er han , som således leger med ilden og gør 
sig til herre over vore samvittigheder ? Hvem er han , som 
med avtoritetens sikkerhed forkynder den himmelske retfærdighed 
i en så frygtelig skikkelse ? 
Han arbejdede sig således op med himlens scepter i 
hånden , at det ikke ville forekommet mig underligt , om 
kraven om hans Hals havde forvandlet sig til en møllesten 
og kvalt de forvovne ord i hans mund . 
Jeg har mange gange i den tid , jeg gik i kirke , harmet 
mig over den selvsikkerhed , hvormed præster talte om 
ting , som bero på et rent personligt skøn , men aldrig 
har harmen således kogt op i mig som over for denne unge 
mand , som bastede de umyndige folk med at udtale ting , 
hvorom absolut intet sikkert vides , og tvinge dem ind under 
det avtoritetens jernåg , millioner før dem har stønnet 
under . 
Midt i en verden af uvished og gåder , en verden , 
som endnu aldrig har og aldrig kommer til at bunde i spørgsmålet 
om gud og den evige retfærdighed , — midt i et 
uendeligt rum , fuldt af solsystemer , et rum , hvori mennesket 
— også en teologisk kandidat med laud — er et 
støvgran , satte han sig på tronen og holdt dom over 
menneskeslægten ! 
Jeg var i et indre oprør på vejen hjem . 
I den kirke finder jeg ikke gud . Dersom han er en 
så hævngerrig mand , at han straffer et kort menneskeliv i 
synd med en evig fordømmelse , så får ingen mig til at 
tro på en evig retfærdighed . 

den 22 . August . 
Så var jeg i dag inde hos Jens Holm . 
Når jeg tænker på den Jens Holm , jeg kendte i 
gamle dage , og ham , jeg så og talte med i dag , så må 
jeg erkende , at der er forskel . 
Efter et længere garnisonsliv i Altona kom han med 
i 1864 , og fra krigen og garnisonen medbragte han en 
mængde råhed og vildskab . Han var i den tid en bekendt 
og frygtet slagsbroder , der betegnede sin vej på markeder , 
i legestuer , ved gilder med buler og skrammer . Dertil 
drak han som en børstenbinder og havde i regelen flere 
kærester på en gang . Han var i alt fald vel øvet i at finde 
vejen ind ad pigernes vinduer om natten . 
Der var i ham en overstrømmende livskraft , som skulle 
have luft . 
Så blev han gift . 
Sin kone halvvejs bortførte han . Hendes forældre 
viste sig selvfølgelig til det allersidste utilbøjelige til at give 
deres datter til den ville Karl . 
På det tidspunkt kom jeg hjemme fra , og Jens Holm 
har jeg selvfølgelig hverken set eller hørt noget til før nu . 
En stilfærdig kone førte mig ind i sovekammeret . 
Det var den raske tøs , han for mange år siden , efter 
mange elskovseventyr endelig slog sine pjalter sammen 
med for livet . 
Hans seng stod henne ved et vindue , og han lå med 
ansigtet halvt vendt mod lyset . 
Jeg kunne straks kende ham igen , skønt han havde 
forandret sig meget . 
Døden havde strøget ham over ansigtet og klappet hans 
kinder magre med sin kolde hånd ; men han var let kendelig 
på sin smukke , stærkt krummede næse , hvorved han 

i sine unge dage fik noget af rovfuglens mod og pågåenhed 
over sig . Den var blot bleven så skarp i ryggen . 
Og hvor fyldte han lidt i hørgarnsskjorten med de 
vide ærmer . Man så hverken bryst eller arme , og hænderne 
vare kun knogler , som blev holdt sammen af en gul 
hud . 
Det var de samme hænder , som havde omfattet bøssekolben 
ved Dybbøl ! 
» Her er en fremmed mand , der vil se til dig , Jens ! « 
Sagde hun stille . 
Han vendte langsomt hovedet ind mod stuen og så 
på mig . 
Hans øjne vare skarpskårne , rolige og frygtløse som 
i gamle dage . De så åbenbart døden ligeså modigt i øjnene 
her som på dybbølskanserne . Men der var kommen 
et andet udtryk i dem . 
Jeg har sjælden set et par menneskeøjne forandrede 
som hans . Jeg så straks , at der måtte være foregået en 
gennemgribende forandring i hans sjæleliv . Det vilddyrsagtige , 
det sanselige var borte . De så på verden på en 
anden måde end før og spejlede igen denne opfattelse . 
Der var en ejendommelig tilkæmpet fred i dem , en langfredagsfred 
efter en gethsemanenat . 
» De kender mig vel ikke ? «  sagde jeg . 
» Nej «  . 
Jeg sagde mit navn . 
» Nej se ! er det Emil . Ja , jeg har jo kendt dem godt 
som barn . Kan de huske dengang , de løb over og skjulte 
dem for den gamle her inde i mit værksted . Det var nok 
nogle æbler i haven , det var galt med . Det var smukt af 
dem , at de ville komme ind og se til mig . « 

konen gik og rettede lidt op ved hans hovedgærde 
og strøg ham over panden . Han så taknemlig op på 
hende . 
Han talte langsomt og med små mellemrum . Det kostede 
ham kendelig anstrengelse at få det frem . Men hans 
stemme talte samme fredens evangelium som hans øjne . 
» Har de ligget længe ? « 
» Fire måneder . « 
» Hvad fejler de ? « 
» Tæring «  . 
Det kom så roligt og frygtløst , som fra en , der for 
længst har gjort sit regnskab op og gjort det med glæde . 
» Det er mange dage siden , vi så hinanden sidst , og 
vi har begge forandret os i den tid «  . 
Jeg hørte på hans stemme , at han tænkte på de indre 
forandringer , og hele min nød var mig lige med et nærværende , 
og jeg sagde uden indledning : 
» Hvorledes gik det til , at de forandrede dem  ? Var 
det en bestemt begivenhed , som gjorde udslaget . ? « 
» Nej , det var det ikke . Det var en stadig indre uro , 
som drev mig , en misfornøjelse med mig selv ogalt det , jeg 
gjorde . Da jeg kom i ro efter at være bleven gift med Ane , 
fik børn og måtte holde mig stadig ved arbejdet , kom jeg 
til at tænke over mit tidligere liv , og jeg fik sådan en 
lede ved mig selv og en voldsom trang efter noget renere 
og bedre , og så bankede jeg på Vorherres dør . « 
Der gik et par kønne småbørn igennem stuen . De 
kom hen og gav mig hånden til goddag , idet de gik forbi . 
Da de var ude , fortsatte Jens : 
» Ja , der kom også en følelse af ansvar over mig , 
som jeg ikke tidligere havde kendt . Det var børnene , jeg 

tænkte på . Det var jo ikke nok , at jeg lod være at svire 
og drikke og gav dem et godt eksempel . Når de blev så 
store , at de kunne begynde at folde deres småhænder 
morgen og aften , hvad så  ? Skulle og burde jeg ikke 
også vise dem vejen her . « 
Han fortalte langsomt , og af og til afbrudt ved et 
hosteanfald om sine kampe for at komme til ro . 
Tilsidst sagde hans hustru til ham  : 
» Nu må du ikke tale mere , Jens ! « 
» Nej , nu skal jeg straks holde op ; men jeg kan se på 
Emil , at han gerne vil høre det , og måske jeg kunne være 
ham til nogen hjælp og trøst . Og det er mig en glæde at 
vidne om , at gud har været mig en god og trofast gud fra 
det øjeblik af , jeg fandt ham . « 
Han havde med den kristne kærligheds skarpsyn set 
igennem mig og forstået mig . 
Da jeg gik derfra , tænkte jeg på , hvilket herligt liv 
denne mand egentlig har levet i alle disse år , mens jeg 
har tumlet om fra sted til sted , fra nydelse til nydelse , 
strøende den dyre tid ud med begge hænder . 
Det sted , hvor han har boet , har været et bettel . I 
det lille landsbyhus har han boet ved himlens port , lykkelig 
og i fred . 
Han har hver morgen set ud over den brede Dal og 
op mod den blå himmel , foldet sine hænder og givet sig 
gud i vold , før han tog fat på høvl og sav . 
Og hver aften , når han sluttede sit arbejde , har han 
vendt sig med fortrøstning mod den høje stjernehimmel 
og bedet om beskyttelse for sig og sine , dem , han arbejdede 
trofast for gennem dagen . 
Han har boet i kanån , mens jeg har vandret trælsomt 
i ørkenen . 

han har pådraget sig sin sygdom ved sygebesøg . 
Sidste vinter gik han stadig ned og besøgte og tilså en 
syg stakkel i fattighuset . Der hentede han sig tæring . 
Du falder på ærens mark , Jens Holm ! 
Den 24 . August . 
Jens Holm er ikke bange for døden . 
Jeg har for resten lagt mærke til , at landsbyfolk tale 
om den med stor ro , uden rædsel . De synes at se på den 
som noget nødvendigt , uundgåeligt , en slags gæld , der 
skal betales . Vi er Vorherre en død skyldig , siger de . 
Mon det ikke skulle komme af , at de lever med naturens 
liv og død stadig for øje og blive vante til fra 
barnsben at se planten dø , dyret dø , sommeren dø lige for 
deres dør ! De leve sig ind i det regelbundne , det nødvendige , 
at noget må bort , for at andet kan få plads , så 
deres egen død taber sin rædsel . 
Jens Holm har noget af det samme syn på døden , 
men der kommer hos ham noget andet til og gør den 
endnu lettere at lide , ja , som gør den næsten til en glæde . 
Jeg var inde hos ham i dag igen , og vi talte om døden , 
og der var ligefrem fest i hans øjne ved tanken om , at 
det snart var forbi med ham . Hans forestilling har gennem 
mange år syslet så vedholdende med det bagved , at det 
er blevet hans rette hjem . 

» Jeg kommer , gud ske lov , snart hjem «  , siger han af 
og til . 
Lykkelige Jens ! 
Hvor jeg ville ønske , jeg havde det således . 
Min rædsel for døden har altid været stor , og den er 
vokset med årene . 
Allerede som dreng kunne der komme en kvælende 
angest over mig , når jeg om aftenen i min seng kom til 
at tænke på ligkisten , tilsømningen , gravmørket , og jeg 
besluttede , at jeg ville dø i sol ligesom islænderen måne , 
og hvis det var ved aften , døden kom , skulle værelset 
være fuldt af lamper . 
Dengang var livets dag dog så lang og klar , at 
dødstanken kun var som en forbidrivende sky over en 
uendelig sommerhimmel . 
Nu kommer det sorte spøgelse tiere og tiere og uhyggeligere 
og uhyggeligere . 
Rædselen er ved at blive en sygdom hos mig . 
Ganske små foranledninger kunne gøre døden nærværende , 
og tankerne kunne ad sære veje føre tilbage til den . 
Det er ikke blot det , som døden har mærket eller er 
i nært slægtskab med , som leder til den , f . Eks . gamle , livstrætte 
mennesker , faldende hår , tandløse munde , knoglede 
ansigter , nej , dødens modsætninger : ungdom , skønhed , 
livskraft , føre gerne min syge forestilling hen til dét tidspunkt , 
da alt dette afblomstrer . 
Jeg har ofte i de senere år følt mig meget ilde til mode 
i balsale , og jeg forstår så godt kong xerses’ gråd ved 
hellespont , da perserhærens hundredtusinder gik over . 
Selve tiden med dens ældende evne , med timerne , 
som svinde én for én uden at komme tilbage , former sig 

ofte for mig som et skridende ligtog , der har død og grav 
til mål . 
Det langsomt dikkende ur i natten bliver let for mig 
til den sorte hest foran ligvognen . 
Forleden aften , da jeg skruede min lampe ned , før 
jeg lagde mig til at sove , og den kæmpede en fortvivlet 
kamp mod mørket med sine stedse svagere blaf , var dødstanken 
der straks . 
Ene , ene , udenfor al menneskelig hjælps rækkeevne 
i håbløs kamp , som lampen her , mod det store , sorte , opslugende 
mørke . 
Hvori bunder denne pinefulde dødsfrygt ? 
Vistnok deri , at troen på , at personen er en kærne , 
der vil kunne leve sit liv uafhængigt af legemet , er så 
lidet rodfæstet . Legemet er jeg’et — det er den på mange 
måder indarbejdede forestilling . 
Ånden er intet uden legemet . Ånden er en gnist , 
et  » Sammenspil af kræfter «  , som forgår med kræfterne . 
Kun når denne forestilling kan blive grundig endevendt , 
kan der være håb om en lægedom for dødsfrygten . 
Men her står jeg ved fortvivlelsens dybeste brønd . 

den 24 . August . 
Nej — nu er det sidste gang , jeg går i kirke . 
Man går jo dog i kirke for at hente trøst og ikke 
for at more sig . Og forestillingen i dag var virkelig 
komisk . 
På den stol , hvor i min barndom den lange , stive 
dr . theol . Mysting forkyndte den rene lære , stod også i 
dag en forkynder af den rene lære . 
Der var noget forsorent — sejt over foredraget , og 
han lænede sig , tyk og rødmusset , op til prækestolen som 
en værtshusholder til sin disk . 
Hans kammeratlige tone overfor gud stødte mig 
også .  » Vor far , du som er i himlen «  , sagde han . 
I prækenen fik de forskellige sekter sig en omgang , 
han viste dem ganske gemytlig ud af kirken én for én 
— baptister , mettodister , irvingianere , alle måtte de ud . 
Så ekspederede han de reformerte og til sidst hele den 
romersk-katolske afdeling . 
Han ville selvfølgelig ikke rent ud nægte , at de kunne 
blive salige ved deres tro ; men den var ikke tilstrækkelig , 
den var  » læk «  , som han udtrykte sig . Det var pavens skyld . 
Og så fik paven læst og påskrevet . Han udskældte ham 
for hans løgnes skyld . Han rettede sig op og slog i stolen 
som en værtshusholder over for en gæst , der vil luske af 
uden at betale sit 01 . 
Han advarede de gamle bønder dernede i stolene indtrængende 
mod at fæste lid til paveløgnen . Deres øjne 
spurgte dovent , hvad det var , de skulle vogte sig for . De 
havde jo aldrig følt sig generede af paven og hans falske 
lærdomme . De kendte simpelthen slet ikke noget til dem . 
Lige så komisk som pavens bansættelse var mig også 

lovprisningen af reformationen . Han omtalte dens sejr 
som en begivenhed fra i går , og sig selv som en anden 
Luther midt i kampen mod romerkirken . 
Det må have ringet dygtigt for pavens øren under 
den prædiken , og han har nok spurgt sig selv gentagende : 
hvor i al verden er det dog , man således taler om 
mig ? 
Hvis ikke portoen var så høj , og hvis ikke dette fortørnelsens 
uvejr var så udpræget lokalt , tror jeg dog , jeg 
skulle spendere et par ord på hans hellighed . Så kunne 
han endda overveje , om han ville anlægge sag mod den 
dråby præst eller ikke . 
En ting ved jeg nu , om jeg ellers vil tage mig det til , 
at kun her indenfor dette sogns grænser forkyndes den 
rene lære . Her må de af jordens folkeslag , som er af 
sandhed , se at samles for at høre pastor Busch . Hvis de 
skulle få i sinde at følge kaldet og valfarte hertil , vil der 
blive knapt med plads . Men de dråby bønder vil da sikkert 
af glæde over at være verdens lykkeligste folk , det 
udvalgte Herrens folk , indehaverne af den fulde sandhed , 
skillinge sammen og bygge deres kirke større . 

den 31 . August . 
I dag blev Jens Holm begravet . 
Der var et stort ligfølge og megen bevægelse . Man 
så , at han var en agtet og afholdt mand . 
Ved graven sang man Grundtvigs salme : udrundne 
er de gamle dage . 
Der var en ejendommelig kraft i sangen . Det var , 
som om de alle vare enige om , at hvad der i den var sagt 
om  » de ædles æt «  , det passede på Jens . 
Og der var virkelig noget af en sejrsjubel i klangen , 
da de sang om at byde døden og graven trods . Øjnene 
hævede sig fra det mørke firkantede hul med den sorte 
kiste , op mod himlen , hvor vinden legede med hvide 
skyer . 
Jeg blev et øjeblik grebet med . 
Men så kom jordpåkastelsen med sine tre knappe 
sætninger , som spadeslaget sætter sit hule punktum efter , 
og så var det forbi . 
Af jord er du kommen — til jord skal du blive ! 
Det forstår jeg : op af støvet — ned i støvet : formløs 
— form — formløs . 
Ja , egentlig forstår jeg hverken livets tilblivelse 
eller døden . Men jeg ser livet omkring mig blive til og 
lyse en kort stund og så atter slukkes , og jeg må tro det , 
jeg ser for mine øjne . 
Livet er , og livet dør , det ved jeg . Men at hvad der 
er dødt , har fået liv igen under den samme form , det har 
jeg aldrig set . 
Her komme for mange urimeligheder på tværs af 
antagelsen , til at jeg kan tro den . 

hvis man ikke selv var så stærkt interesseret i gådens 
løsning , så ville tanken forekomme én latterlig . Ti 
forskellige mennesker , som eje den samme frakke , kunne 
da umuligt komme i den på én gang alle sammen . De ni 
må renoncere og gå uden . Hvorledes skal jeg i opstandelsen 
kunne dele mit legeme med hundreder andre , som 
til den tid ville have krav på det . 
Hvem har ejet det før mig , og hvem skal eje det efter 
mig . 
Stoffet i verden er jo som et stort stykke klæde ; 
hvoraf der skæres uden spørgsmål om ejendomsret . Der 
er i grunden intet , der hedder ejendom , det hele er udlån , 
en slags maskeradegarderobe i det større . 
Jens , som lå dernede , var død i sikker fortrøstning 
om sjælens ret til sin dragt og stolede sikkert på guds 
evne til at få frakken til at rumme alle ejerne — eller 
rettere sagt : han havde aldrig ladet en sådan marskandiser-betragtning 
få rum . 
Præsten talte om opstandelsen på den yderste dag . 
Mærkværdig tonløst det hele . Han nævnede den yderste 
dag som dagen i morgen , og opstandelsen som en rejse 
til den nærmeste købstad . 
Den yderste dag ! ! 
Hvilken mægtig fantasi må han ikke have haft , 
som først forestillede sig stjernernes falden , solens sortnen , 
verdensbraget og jordens dødskamp . 
Hvilken knugende følelse af menneskeslægtens fald 
har der ikke ligget bag ved udmalingen af den endelige 
dom med Herren i himlens skyer og den skælvende slægt 
for hans trone . 

og hvilket indhold må der ikke for den troende være 
i bibelens beretning om de sidste ting . 
Præsten syntes hverken at eje fantasi eller følelse , 
eller også har hans gerning sløvet ham . 
København , den 30 . Maj . 
Endnu engang vil jeg tage fat på min dagbog — sidste 
gang . Jeg har nu andet at gøre end at skrive dagbog . 
Men hvis nogen efter min død skulle komme til at 
læse i mine optegnelser , så skal han ikke blot være vidne 
til mit fald , men også til min oprejsning . 
Måske han derved kunne styrkes i troen på den 
almægtige guds magt til at oprejse selv den dybest faldne . 
Lad mig da til sidst fortælle , hvorledes m i n oprejsning 
foregik . ------— 
— — det var et par dage efter Jens Holms begravelse , 
at jeg gik min sædvanlige gang ind på kirkegården 
til mine forældres grav . 
Jeg satte mig på bænken også ud over kirkegården . 
Henne i et hjørne var den gamle graver ved at kaste 
en grav . 
Jeg så ikke ham selv , men af og til kom et skovlblad 
med lidt jord på op over jorddyngen . 
Der var ingen gravtuer at se omkring stedet . Der 
voksede kun nælder , skarntyder og skvalderkål , og ind 

mod muren lå en stor affaldsdynge af gamle trækors , 
visne kranse o . lign . 
Jeg erindrede nu , at i dette hjørne blev selvmorderne 
begravede , og gik hen til stedet . 
En tid stod jeg og så på den gamle , som arbejdede 
så tungt og langsomt . 
Jeg kendte ham fra gamle dage . Da var han rank og 
ret — en gammel kraftig kyradser — nu var hans ryg 
bøjet som en flitsbue bag hans vesteryg , og kødet i hans 
store ansigt hang og posede . 
Da jeg hilste  » Goddag og gudhjælp «  , vendte han sig 
langsomt og tog sig til hoften , inden han hilste igen . 
Han kendte mig ikke . 
» Det er nok til én , som skal ligge for sig selv «  , 
sagde jeg . 
Han hørte mig ikke , og jeg spurgte højere . 
» Hvem skal ligge her ? « 
» Det kan jeg ikke sige dem ; men vil de gå ned i 
fattighuset , så kan de få det at se . « 
Han vendte sig igen og begyndte at arbejde . 
Et dødningehoved , som lå på dyngen , begyndte at 
rulle ned . Han gav det et slag med skovlen , så det blev 
liggende . 
» Så , så , så ! Giv bare stunder , du skal nok komme 
ned igen «  , sagde han . 
» Hvem har ligget her før «  , spurgte jeg . 
» Det var en køn lille pige derovre fra proprietærgården , 
der ikke kunne vente , til hendes tid kom . Hun 
var kommen galt af sted , og det kunne hun ikke bære . Ja , 
det er mange år siden , det var det år , kammerråden 
kom hertil . « 
» Kammerråden , min fader ? « 

den gamle så op på mig . 
» Var kammerråden deres fader ? Så er det vel 
Jens ? « 
» Nej , det er Emil . « 
» Herregud , er det Emil . Ja , de har været vidt omkring , 
siden vi sås sidst . « 
Nu blev han lige så snaksom , som han før havde været 
lidet talende . 
» Ja , hende , der skal ligge her nu , er der ingen , der 
kender ; men der er dem , der mene , at de have set hende i 
byen for en tid siden . Der er også nogen , der har set 
hende herinde på kirkegården . Hun sad nok derhenne 
på Bergs ligsten . 
Jens vest , som gik og stak ål nede i åen , fandt 
hende under de store Elle . « 
De store Elle ! Det var der , jeg som dreng havde set 
synet . 
---------jeg gik ned i byen til fattighuset . 
Et par gamle koner kom rokkende ud derfra og fjernede 
sig under megen Korsen og klynken . 
Det var et stygt værelse , jeg trådte ind i . 
På den kalkede væg grinede leret frem med mange 
huller . Loftet var sort og sodet . Gulvet var ler , ufejet og 
bakket . En lille rusten kakkelovn stod vagt i det ene 
hjørne . 
Luften var tung og trykkende og svanger med lugt 
af lig og gammelt sengehalm . 
På et langt bord lå den døde udstrakt , som hun 
var taget op af vandet . 
Ansigtet var stærkt medtaget af opholdet i vand et , 
så man skønnede ikke meget om dets udseende i levende 

live . Dog anede man skønheden af den smukke , lige næse 
og den kraftige hage . 
Et svært , mørkt hår indrammede det voksgule ansigt . 
Dragten var mørk — en tætsluttende rejsedragt — og et 
slør klæbede til panden . 
I den ene knyttede hånd sad endnu nogle vandplanter 
fra bunden af åen . 
Jeg var ved at vende mig for at gå ud igen , da jeg 
fik øje på en tegnebog , som lå i vinduet , gennemblødt 
afvand og formodentlig taget ud af lommen på den døde . 
Jeg tog den og lukkede den op . 
I den lå nogle breve med ulæselig skrift ; men i et 
lille rum fer sig stak nogle visitkort , og på dem læste jeg 
uden vanskelighed navnet : 
Ellen Borch , født Berg . 
Det var altså min barndoms og første ungdoms 
kærlighed , som lå her i dette usle rum , opløst og stinkende . 
Mine første fornemmelser vare modbydelighed og 
rædsel . Stuen forekom mig med ét som et mørkt gravkammer . 
De forfaldne mure syntes at rykke mig så nær 
som væggene i en ligkiste , og liglugten stemmede for mit 
bryst , som den skulle kvæle mig . 
Og dog blev jeg stående en tid — hvor længe ved 
jeg ikke . Jeg kunne ikke rive mig løs . 
Derpå kom modsætningen mellem mit sidste møde 
med hende og dette og faldt så tungt på mig . 
Dengang sommer med lys , håb og liv , og nu livet 
foran som en kort , vinterlig skumringsdag og en lang , lang 
nat med død og uhygge ! 
Hvor langt havde livet bragt os begge . 
Hende til selvmordet og mig til selvmordets rand . 

hun var blot gået et lille skridt længere end jeg . 
Og så kom det over mig med voldsom magt , hvad 
hun havde måttet gå igennem af lidelse , før det var 
kommet så vidt med hende , hvilket sørgeligt arbejde 
livet havde gjort , før det havde fået kvalt hendes kække 
håb , lyse tro og stærke vilje . 
Jeg glemte min egen elendighed ved , at den tilintetgørelse , 
der var gået forud for selvmordet , gled forbi mit 
blik : det ulykkelige ægteskab med alle dets udløbere : 
modbydelighed ved manden , konflikter , livslede , opgivelse 
— kort sagt hele rækken lige ned til selvmordet . 
Og hvad havde hun ikke lidt , da jeg sidst så hende 
uden at kende hende , da hun stod bøjet over havegærdet 
og sad på sine forældres ligsten , lige før hun gik ned og 
gemte sig selv og sin livslede og lidelse i åen under de 
store ellebuske . 
Og så sluttelig de sidste frygtelige minutter på åens 
bund . Til minde om dem sad jo vandplanterne i hånden . 
Hvilket stævnemøde ! 
Her i dette usle rum skulle jeg altså træffe min 
ungdoms sol , min barnebrud igen . Og hvor frygteligt var 
ikke mødet ! 
En livstræt mand og en selvmorder ! 
Alt det i livet tabte så på mig med brustne og stive 
øjne . 
Liget på det umalede bord og affaldsdyngen ude på 
kirkegården med de brudte kors og de forrevne , visne 
kranse blandede sig for mig på en uhyggelig måde . 
Alle mine erindringer fra den skønneste tid af mit 
liv blev i dette øjeblik en stor affaldsdynge . 
Forbi , forbi ! sang vinden udenfor huset . 

forbi , forbi ! sagde den dalende sol . 
— det mørknede allerede , da jeg forlod huset , og 
over mig spændte septembernatten sin himmel med de 
tusinde funklende stjerner . 
Da jeg så op mod dem , var det , som en lille stråle 
af mod og håb faldt i mit bryst , og som en alvorlig røst 
sagde : 
nu må der ske noget med dig ! Nu kommer du til at 
sætte din lid til det vidunderlige , til miraklet , om du vil 
leve videre ! 
Leve livet ud på mine minder følte jeg , jeg kunne 
ikke efter dette . Jeg måtte have en anden bund under 
fødderne . 
Så kom der en nat , som jeg tænker mig patriarken 
Jakobs har været , da han kæmpede med gud om hans velsignelse . 
Men morgenen bragte ikke miraklet . 
Jeg gav imidlertid ikke tabt . Jeg råbte til gud i den 
højeste angest for mig selv , for dødstanken , for tomheden . 
Jeg anråbte ham om at række mig en redningsplanke , 
som kunne bære mig op over det , der truede med at trække 
mig ned i mørke dybder . 
Jeg tænkte på intet uden at blive reddet . Jeg så ikke 
til siderne , kun opad , og skænkede ikke de  » Urimeligheder « 
Og  » Umuligheder «  , som før havde lagt sig på tværs mellem 
gud og mig , en tanke . Jeg råbteaf  » Dybsens nød «  til gud . 
Freden med gud måtte jeg finde netop nu , nu var 
» Nådens tid «  , som ikke måtte slippe mig af hænde . 
Den forestilling , som tidligere havde været fast hos 
mig : at springet ud i troen og den absolute hengivelse 
ville blive et slags åndeligt selvmord , et punktum , der 

afsluttede al åndelig vækst , den skænkede jeg ikke en 
tanke . 
Verdens bølger måtte godt lukke sig over mig , når 
blot jeg fik fat i fligen af den almægtiges kappe , blot fik 
et lille , men sikkert holdepunkt i det tomme rum omkring 
mig . 
Og da nøden var størst , kom hjælpen . 
Jeg var kommen så langt ned , al nu kunne gud bruge 
mig . Nu først var den jord beredt , hvori han kunne så 
sin sæd . 
----------morgenen efter den tungeste af mine nætter , gik 
jeg ud i den friske , duggede morgen . 
Jeg gik ned gennem byen , over broen og blev ved op 
mod skoven — stadig under angestfuld bøn til gud . 
Yderst i skoven er en lille granplantage . Her satte 
jeg mig ned . Og her blandede sig ind i bønnen mindet om 
den tid , vi huggede juletræer her . 
Med fader i spidsen banede vi os vej gennem de tætte , 
snebelagte graner . Sneen faldt ned på vore små , varme 
hænder og isnede , frosten sved i ørene , men vi agtede 
det ikke . Vi fulgte med fader ind efter et juletræ . 
Vi vare altid længe om at bestemme os . Det skulle 
være smukt og tæt på alle sider . 
Endelig fik fader øksen frem og huggede mod roden 
af det udvalgte . Sneen dryssede af det grønne , og under 
jubelråb fra smådrengene faldt det til jorden . 
Vi slæbte det ud af den hvide skov , bar det på vore 
skuldre over de hvide marker under den høje vinterhimmel 
under barnlig festglæde hjem mod byen . 
Mindet kom over mig med en sådan magt , at jeg 
måtte græde . 

da faldt med ét en forunderlig fred over mig . Jeg 
følte min sjæl omsluttet , grebet og båret af stærke , men 
kærlige arme . 
Jeg mærkede , at jeg var under guds varetægt . 
Og miraklet lyste mod mig fra alle sider . 
Solen syntes mig aldrig at have lyst med en sådan 
glans , engene havde aldrig været så grønne , og dugdråberne 
så klare og blinkende . 
Jeg blev fyldt med en lykkefølelse af en egen Art , som 
jeg ikke tidligere havde kendt , og jeg mærkede , jeg stod 
ved bredden af et væld , hvis klare , foryngende bølger 
skvulpede ud over den ganske verden og var tilgængelig 
for enhver sjæl , der for alvor tørstede . 
— — — nu ser jeg styrelsen bag det , som hændte . 
Jeg tvivler ikke længer om , at mit lille jeg , min lille 
skæbne er i guds hånd . 
Han har ikke glemt mig mellem sine millioner af livsfunker . 
Tak herre , at du førte mig ! 
Han beredte min sjæl ved at stille mig ansigt til ansigt 
med mine minder . Han kaldte på den længsel , der 
var ved at dø i et forjasket og slet ført liv , og til sidst sendte 
han lynglimtet , det stærke lys , der skulle til , for at mit 
sløve øje kunne se ham . 
Det var døden , den frygteligste , han sendte mig , selvmorderens 
død . 
Og selvmorderen var en af mine kære . 
----------om jeg er bleven et bedre menneske , ved 
jeg ikke , men jeg véd , jeg er bleven et lykkeligere . 
Jeg er lykkelig ved mit stadige samvær med gud og 
ved min stræben efter at blive bedre . 

det forandrede livssyn , jeg har fået , skal med guds 
hjælp bidrage til at gøre mine handlinger bedre og gennem 
dem , håber jeg , mig selv . 
Min sjæl vandrer i andre egne end før , og jeg har 
fået vilje til det gode , den ånder i renere luft , og jeg har 
fået lyst til arbejde . 
Det velsignede arbejde — arbejdet for andre . 
Velsignet især , når man har den faste tro , at ethvert 
arbejde , som gøres i troskab mod det bedste i én og i kærlighed 
til mennesker vil ikke falde til jorden som unyttigt , 
men blive regnet med ug brugt af ham , der holder alle 
trådene i sin hånd . 
Det går naturligvis ikke så let at ændre et gennem 
mange år oparbejdet syn på mennesker — den hovmodige , 
nydendes syn , — men jeg stræber efter at blive menneskers 
tjener . Jeg har jo før ringeagtet dem , hundset dem 
med min spot , brugt dem og kastet dem fra mig igen . 
Jeg har noget at gøre godt igen i den retning ! 
Der er en lille sang , som jeg stadig nynner på , når 
det kolde , hårde og dømmende vil komme op i mig . 
Der var en tid , da det gik op ad bakke , 
og rask jeg fremad skred , 
da kækt jeg satte foden på hver nakke 
og bøjede den ned . 
Og skæverne hos andre så jeg nøje , 
de store med de små , 
men bjælken i mit eget skarpe øje 
jeg ingensinde så . 
Jeg ville verden med min spot forandre , 
med skarpe , hårde ord , 
og mente , når jeg trådte på de andre , 
jeg selv blev meget stor . 

nu kommer vel de andres tur at træde 
på mig og skæver se ; 
jeg lo så længe , nu må jeg vel græde , 
imens de andre le . 
De hårde ord , der ud af munden hasted’ 
fór ej i glemsel hen , 
og stenene , de tunge , som jeg kasted’ , 
kan komme tungt igen . 
Så lad mig da min stive nakke bøje 
for tugtens hårde fod , 
jeg hæve vil mod himmelen mit øje 
og tage stille mod . 
Der lå is så længe på min eng . Men jeg fandt 
kilden , den , som de gamle eventyr drømmer om . Den rislede 
ud over det kolde dække . 
Nu er det tøet , og jeg håber , gud vil lade gro blomster 
på engen . Det bliver vel kun efterårsflor , men blot 
der dog vil gro blomster , selv om de blive lidt blegere 
og mindre duftende end dem , der gro af et ungt frejdigt , 
sind og en usvækket arbejdskraft . 
— ja , livet har igen fået værd for mig , evighedsværd , 
og jeg vil søge at bringe noget ud af den tid , jeg 
har tilbage . 
På jorden sov jeg , tryg og tung , 
mens årene gled hen , 
og jeg var ikke længer ung , 
da øjet så igen . 
Så lad mig synge til din lov , 
hvad du af kærlighed har gjort : 
du hvælved’ for mig , mens jeg sov 
guds hus og himlens port . 
Således synger det i mig . 

------------det , jeg skriver her , er jo blot det samme , 
som så mange før mig har skrevet og sagt . Det er en hilsen 
fra den gamle kristendom , den milde , kærlige tro . Men 
det er mig en glæde , ja , den største , mit liv nu har , at vidne 
om denne tro . 
Fra mit vindue kan jeg se det gyldne kors blinke 
ovre på kirkens spir . Det breder sin favn ud mod 
den store , vildsomme by og minder om den dybeste lidelse , 
verden har set , men tillige om den højeste trøst på jorden . 
Du skønne mærke , bliv ved at lyse for mig til min sidste 
stund , og lad mit liv bære til skue lidt af din glans ! 
Og mind mig til enhver tid om det , der samler alle 
dine bekendere , og værn mig mod fristelsen til at stirre 
mig blind på det , der skiller og bringer splid mellem dem , 
der skulle elske hverandre . 



den usynlige passager . 



da jeg steg ind toget , var det ved at mørkne . 
Jeg satte mig ved vinduet . 
Der var kun tre i kupeen foruden mig . Henne ved 
det modsatte vindue sad en herre og en dame i ivrig samtale 
med hovederne tæt sammen ; de talte i dæmpet tone , 
så længe toget holdt . 
Han vendte halvvejs en bred ryg til mig , og hun 
syntes at være svær og fyldig . 
Hos mig stod en lille pige og så ud . 
Hun havde et dejligt lille ansigt , noget blegt , men så 
rent og fint . Det mindede mig om et andet ansigt , som jeg 
ikke straks formåede at henføre . 
Barnet så ud til at være 4—5 år . 
Toget var kommen i gang igen , og vi gled hen over 
det flade , frugtbare Øland , mellem hegn og hækker . 
Vi kørte forbi en smuk , rød hest , som stod i en frodig 
kløverager . 
» Sådan én har bedstefar også , «  sagde den lille . 
» Han har mange heste , seks ! Og han har også mange 
køer , flere end tyve . Og så har han et helt hus fuldt af 

grise , som han sælger og får penge for . Så har han også 
et føl . Det er mit , og det vil godt lade sig klappe  ! « 
Ansigtet , den lilles mindede mig om , kom mig nærmere , 
nu hun talte ; men jeg kunne endnu ikke fastholde 
det og få det givet navn . 
» Bedstefaders gård er stor . Der er fire lange huse , 
i det ene bor bedstefar . Der er mange , mange Stuer , mange 
flere end vi har hjemme . Der er spisestue , havestue , 
dagligstue , studerekammer  .  .  . « 
» Er din bedstefader præst ? « 
» Ja—a ! « 
Hun så på mig med lidt ringeagt over min uvidenhed . 
» Og han er gammel , helt grå , og så går han helt 
forover , så han bliver ganske lille , ikke meget større end 
mig . Men han er så rar . Han spadserer med mig omkring 
i haven og på Marken , og så plukker vi blomster . Somtid 
går vi også ud og besøger bønderne . Men jeg vil 
allerhelst med ham ind i hans studerekammer . Der har han 
altid æbler i en kasse , og der fortæller han mig morsomme 
historier om rødhætte og snehvide og sådan noget , og 
derinde hænger et billede af mor «   .  .  . 
» Af mor derhenne  .  .  . « 
» Nej , det er ikke mor , det er Ane ! 
» Hvem er Ane ? « 
» Det er Ane ! « 
» Er det din tante ? « 
» Nej , det er hende , der laver mad hjemme og klæder 
os på om morgenen , og  .  .  . 
» Skal du så hjem til mor nu ? « 
» Mor er død . « 
» Er det længe , siden mor døde ? « 

» Ja — nej — det var i vinter — det var dagen efter , 
vi havde haft juletræ . Hun lå i sengen og var så bleg , 
og far græd sådan , og Marie græd også , og jeg stod ved 
siden af hende og holdt hendes hånd , for at den ikke 
skulle falde ned på gulvet ; men så blev den så kold , 
og så var mor død . Så lagde de hende i en sort kiste , 
og der brændte lys ved hendes hoved ; men så lagde de 
et låg på kisten og bankede nogle søm i , og så tog de 
fremmede , sorte mænd og bar mor op på kirkegården , 
og der har far og Marie plantet et rosentræ på mors 
grav . Men mor er bleven til en engel oppe hos Vorherre , 
det siger bedstefar , og han siger , når vi er rare , så 
kommer vi op til hende og bedstemor . Jeg vil nok op til 
mor ; men bedstemor kan det være det samme med . « 
» Hvorfor det  ? « 
» For hun var så slem til at skænde på far og mor , 
og så var hun så tyk — jeg tror ikke , hun kan flyve  .  .  . « 
» Barnet generer dem vel ikke «  , lød det henne fra det 
halvmørke hjørne .  » Emilie , sæt dig over på sædet ! « 
Jeg forsikrede , at det var mig en fornøjelse , at den 
lille lagde sine arme på mine knæ . 
Jeg syntes , der var noget ved den stemme , som jeg 
kendte eller havde kendt . 
De to derhenne talte videre , og den lille og jeg kom 
atter i snak . 
» Holder du meget af Ane ? « 
» Ja—a ! « 
» Er hun rar ? « 
» Ja — men ikke altid . Hun er rarest , når far er inde , 
men når far er i skolen , så rykker hun mig somtid i 
håret . « 
Lærer ! Nu havde jeg det ! 

dette ansigt — moderen præstedatter — faderen 
lærer . 
Toget rullede hen foran en station . De to derhenne 
får fra hinanden , idet lyset ude fra perronen skar ind 
gennem ruden . Det kom mig for , at de slap hinandens 
hænder . 
De gjorde begge en kort vending om mod barnet . 
Jo — det var ham , det var ikke til at tage fejl af . 
Jeg vendte mig uvilkårlig om mod vinduet for at 
undgå genkendelse . Skønt jeg havde kendt ham rigtig 
godt , mens vi vare unge , var det mig umuligt i øjeblikket 
at hilse på ham . 
Jeg faldt i tanker . 
Da vi kørte igen , kunne den lille ikke rigtig få mig 
til at høre efter sin småsludder , og hun satte sig så tilbage 
i vognhjørnet og faldt snart i søvn . 
» Sover du , lille Emilie ? «  spurgte damen med sødlig 
stemme . 
Da der intet svar kom , tog de atter fat på deres ivrige 
samtale . 
Der var bleven sat en lygte ind ved stationen . Dens 
matte rødlige lys faldt ind i hans ansigt . Det var smukt 
som i gamle dage , kun langt fyldigere og prydet med et 
smukt , sort skæg . Han talte med ansigtet ganske tæt ved 
hendes ; men lyset generede ham i længden , og han satte 
sig over ved siden af hende . Hun lænede sig ind mod ham , 
og han lagde armen om hendes liv . 
Mens vi kørte fremad i den lune , månelyse sommernat , 
tænkte jeg på de gamle dage . 

jeg så ham første gang i den gamle by med de to 
kæmpehøje . 
Flaget skulle hejses på den høje flagstang i den 
gamle have uden for seminariet ; men snoren var kommen 
i urede oppe ved knappen . Så gik han op for at 
bringe den i orden . 
Da han var kommen et stykke op , begyndte stangen , 
som ikke var videre tyk , at bøje sig ud til siden under hans 
vægt , og der blev råbt af os , der stod neden for , at han 
skulle komme ned ; men han blev ved opad , lige til knappen . 
Stangen hang da i en stor bue udover , og han gik 
ikke ned , før snoren var i orden . 
Der undslap os et lettelsens suk , da han stod på 
jorden igen , varm og pustende , med det smukke ansigt og 
det svære , sorte krushår , og så leende op mod flagknappen . 
Der var noget elegant ved hele personen , en slankhed , 
som den tætsluttende jakke ypperligt fremhævede . 
Tøjet sad på ham , som det var støbt . Han var i så henseende 
en behagelig modsætning til mange af kammeraterne , 
på hvis ranglede kroppe tøjet sad og posede , og som stak 
de stærkt voksende lemmer lovlig langt ud af ærmer 
og bukseben . 
Han begik en mængde gale streger ; alt det , som mellem 
almindelige mennesker ansås for umuligt , måtte han 
prøve . Således havde han engang taget sig for at svømme 
søen , hvor vi badede , på langs . Det blev anset for et tappert 
stykke svørnmekunst at tage den på tværs ; men det 
var ham ikke nok , han måtte forsøge den på en anden 
led . Det var dog nær gået ham på . Han blev så træt 
af den mere end fjerdingvejlange tur , at han måtte kaste 

sig om på ryggen og flyde , til en båd kom ud og fik 
ham fisket op . 
En anden gang væddede han med kammeraterne om , 
at han i løbet af to timer skulle løbe til Vejle og tilbage 
igen . Det var en vejlængde af tre mil ; men han vandt 
væddemålet . 
Han var en mester i legemsøvelser . Han kunne f . 
Eks . gå på hænderne ned ad Gorms høj og tage sEks 
alens forspring , når vi skulle mellem bommene på 
hesten — og det var i en tid , da man ikke kendte til 
springbræt . 
Ved markederne i byen ragede han sig gerne i en 
eller anden munter bataille i dansesalen og klarede sig 
gerne bravt . 
Fuld af løjerlige indfald var han også . 
Engang fandt han på at forsøge , hvor længe han 
kunne leve uden mad , og en anden gang prøvede han , 
hvor mange dage i rad han skulle drikke , før næsen begyndte 
at blive rød . 
Der var i det hele taget noget af en alkibiades i ham . 
Han holdt nok af , at man talte om ham . Og der blev talt 
meget om ham i den lille by med tilliggende . Damerne 
især beskæftigede sig meget med den  » smukke Holm «  og 
hans mange gale streger . 
Han drog som en konge gennem kvindernes skare . 
De hyldede ham formelig . Han var meget efterspurgt ved 
ballerne i egnens proprietær- og præstegårde , og ved 
anstaltens årlige bal var han ubetinget første løve . 
En egenskab hjalp til at gøre ham efterspurgt . 
Han var i besiddelse af en dejlig sangstemme og var 
dertil meget musikalsk . Når han sang sine bløde toner 
ud , var han fuldstændig uimodståelig . De smeltede alle 

hjerter lige så let , som solen smelter smør , og man glemte 
til sådanne tider ganske hans mange Lyder og blev revet 
med af det pust af ungdom og livsglæde , der udgik fra 
den hele skikkelse . 
Men kongen havde som sagt sine kongelige fejl . 
Han var vel begavet , men behandlede sit pund meget 
letsindigt . Han var doven i en betænkelig grad . Han anvendte 
langt flere penge til tobak end til bøger , og han 
tilbragte langt mere tid liggende omkring i kammeraternes 
sofaer under småprat end ved sit eget læsebord , og at 
han først så sent om natten slukkede sin lampe , hidrørte 
mere fra de omstændigheder , at han var med til alle punchegilder 
og havde en del stævnemøder at overkomme , end 
fra udholdende læsning . 
Først en månedstid før eksamen tog han fat med 
kraft , og takket være hans gode evner , slog han sig ret 
godt igennem , men hans ladhed havde inden da indbragt 
ham adskillige private konferencer med forstanderen , ja , 
en gang bragt ham lige på nippet til bortvisning . 
Hans værste fejl var hans upålidelighed . 
Han omgikkes ofte meget skødesløst med sandheden . 
Måske var det i mange tilfælde ikke forsætlig løgn , 
han forhandlede , det var måske mere hans livlige fantasi , 
der skød på og fik kendsgerningerne til at svulme op , 
eller det var den forkæledes lyst til at gøre sig interessant 
— men vist er det , at man skulle tage hans historier med 
et vist forbehold og lade adskillige procent gå fra som 
fortællerens Rabat . 
Hans løfter vare heller ikke altid til at stole på , ja , 
i grunden meget sjældent . Dersom et givet løfte kom ham 
på tværs i en eller anden retning og fordrede en smule 

opofrelse af ham at holde , så kastede han selen af sig og 
lod stryge . 
Det var egentlig også kun de alleryngste og allergrønneste 
af kammeraterne , som så op til ham . 
De ældre og alvorligere havde for længst set skyggesiderne 
ved denne alkibiades , og om de end holdt af ham 
og ikke kunne frigøre sig for det uvilkårlige herredømme , 
som ungdom og friskhed altid véd at bemægtige sig , så 
så de godt , at hans udvikling var på et skråplan , og at 
hans karakter var ved at tage skade . Det var dem klart , 
at livet ville få et svært arbejde med at bringe på ret 
køl det , der allerede her var kuldsejlet , om det overhovedet 
lod sig gøre . 
Så gjorde tanken et Spring hen til en varm sommerdag . 
Jeg så mig selv vandre hen ad en støvet og kedelig 
landevej . 
Solen brændte , sveden sivede ned mellem pande og 
hatteskygge , fødderne begyndte at blive ømme , og jeg 
hastede hen mod en lille skov , som landevejen gennemskar . 
Jeg kastede mig ved vejkanten i skovskyggen og beredte 
mig til at tage en lille lur . 
Da blev jeg forstyrret ved , at én begyndte at råbe 
inde i skoven ; 

folket — — det menige folk-------------- — folkets minder 
------------------------------------- modersmålet —-knytte sammensammenhængen 
fik jeg ikke . 
Jeg rejste mig og gik ind i skoven for at se , hvem det 
var , der forstyrrede min ro . 
Et par hundrede alen derinde var der folkemøde . 
I en lille skyggefuld Dal sad en del mennesker opad 
skrænterne , og på en talerstol , som støttede sig til et 
stort bøgetræ og var pyntet med små flag , stod en lille 
mand med blank isse og fuldskæg og talte . Det var ham , 
der havde forstyrret mig . 
Han havde et rart , venligt ansigt ; men da han råbte 
så højt , som om han talte til en forsamling på flere tusinder , 
stod ansigtet og stemmen i morsom modstrid med 
hinanden . 
Han lod dog ikke til , trods tordenrøsten , at fængsle 
sine tilhørere ret stærkt ; thi da jeg nærmede mig , og en 
tør gren knækkede under fødderne , vendte alle hovederne 
sig om imod mig . 
Jeg nedlod mig hurtigst for ikke at forstyrre andagten . 
Den lille mand deroppe strøg sig gennem sit imaginære 
hår og udstødte en prustende lyd efter hvert 
punktum . 
» Hvem er det , der taler ? «  spurgte jeg sagte min sidemand . 
Han så forbavset på mig og sagde : 
» Ih , det er jo vor præst . « 
Han søgte at klare , hvad folkelighed er , og det var 
slet ikke så galt , det han råbte . 
» Hvad er folkelighed  ? 

det er ikke just at gå med træsko og vaske sine 
hænder i vandtruget , det er ikke at opgive sit dannede 
sprog og tale bondemål og klæde sig i vadmel ; men det 
er dog noget derhen ad . Det er jævnhed og ligefremhed 
i tale og handling , ikke at pukke på og lade andre føle 
den forret , man i følge sin fødsel , sin opdragelse , uddannelse 
og sociale stilling måske kan gøre fordring 
på . Det , at være folkelig , er med andre ord at være en 
ven af lighed , at være med til at udjævne den sociale 
forskel . 
Der er så mange mennesker , som føre fraser om 
lighed i munden ; men når det kommer til stykket , når 
deres ord skal indfries med handling , så klikker det . 
Hvorledes er det ikke i forholdet mellem gårdmænd 
og husmænd  ? Gårdmanden påstår , at han agter sin 
daglejer lige så højt som sine standsfæller  ? 
Men omgås de da hinanden  ? 
Giver gårdmanden sin datter til husmandens 
søn — — — 
--------her omtrent slap min opmærksomhed op . 
Der var så dejlig svalt under kronerne ; suset i bladene , 
den ensformige råben , fluernes summen — alt 
hjalp til , og jeg sov ind . 
-------------jeg vågnede ved , at man sang omkring 
mig . 
En brillant stemme , som jeg syntes , jeg skulle kende , 
sang for . Jeg gned mine øjne og fandt snart sangeren : 
en høj , smuk Karl med et mørkt skæg , henne ved 
siden af den lille præst , der var kravlet ned af talerstolen . 
Men var det ikke ? Jo , det var jo Holm ! 

han havde allerede opdaget mig og nikkede . 
Nu erindrede jeg først , at det var i denne egn , den 
præstegård lå , i hvilken han , navnlig på grund af sit 
nette ydre og sine musikalske evner , var bleven huslærer . 
Holm forestillede mig for præsten , som trykkede min 
hånd kraftigt og bød mig hjertelig velkommen . 
Han var fuld af småhistorier , meget lattermild , morsom 
i omgang , men — betroede Holm mig siden — lidt 
kedelig på prækestolen . 
Fruens håndtryk var ikke halvt så kraftigt , skønt 
hun så ud til at have dobbelt så mange kræfter som den 
lille præst . 
Hun var af et stort omfang og havde et rødt , noget 
groft ansigt . 
Præsten kredsede om hende som en lille hund om sin 
herre og så jævnlig op i hendes ubevægelige røde ansigt 
med et undersøgende blik . 
Holm behandlede han fuldstændig kammeratligt , slog 
ham på skuldrene , puffede ham i siden og var glad ved 
ham som ved en Broder . 
Fruen omgikkes ham på en anden måde . Når hun 
talte til ham , var det , som om hun trådte på ham . 

ordene vare til nød høflige , men kolde og hårde som 
sten . 
Ved aftensbordet blev jeg præsenteret for en voksen 
datter . 
Hun var særdeles indtagende . Slank og fin , ikke 
meget fyldig , men med en ejendommelig blid ynde over 
alle sine bevægelser . 
Det var af den slags kvindeskikkelser , som kun føder 
fine , rene tanker i mandens sind . 
Det var , som dugen lyste dobbelt hvid , da hun satte 
sig ved bordet , som der kom mere hygge i stuen . 
Og da jeg så på ansigterne omkring bordet , syntes 
fruens at blive mindre rødt og groft , medens præstens 
lyste af glæde og velbefindende . Holms blev ligefrem lyksaligt . 
Holm havde på vejen fra skoven ganske kortelig betroet 
mig , at han befandt sig særdeles vel i præstegården . 
Jeg begyndte at ane grunden hertil . 
» Nu skal vi have en mundfuld musik ovenpå «  , sagde 
den lille præst , da vi havde rejst os fra bordet . Mig stak 
han en lang pibe i munden på og løb derpå efter sin 
cello . 
Og så spillede han , Holm og datteren gamle fader 
haydns klavertrioer . 
Holm var en dreven violinspiller og kunne åbenbart 
det hele udenad , hvorfor han , samtidig med at han passede 
sit eget parti upåklageligt , kunne ofre en del af sin opmærksomhed 
på frøkenen . 
Hans øjne fulgte med stor interesse hendes små , hvide 
fingres løb over tangenterne , og , når pavserne tillod 
det , var han altid ved hånden og bladede om for hende . 

hun fik som regel lejlighed til at takke ham med et 
glad blink i øjet . 
Tingen var åbenbart i god gænge . 
Præsten var ganske borte i sit cellospil , slog takt 
med foden og vuggede ved særlig yndefulde eller skælmske 
steder , som den gamle mesters musik er så fuld af , med 
sit runde , skaldede hoved . 
Han nød sin musik og så intet . Fruen derimod var i 
langt højere grad optaget af de unge end af spillet . 
Hendes teglstensansigt var langt fra mildt , og hun 
havde åbenbart den største lyst til at jage koret fra hinanden . 
—- efter musikken daskede jeg lidt omkring i haven . 
Det var en gammeldags , tætvoksen fyr med masser 
af frugttræer , hækker og smalle , bugtede gange — et 
rent vildnis . 
Jeg pillede lidt ved stikkelsbærrene hist og her , forsøgte 
at bide mig ind i et umodent æble og slog mig omsider 
med min pibe i munden ned i et tæt syrenlysthus og 
begyndte at drømme mig ind i den slags , man i den alder 
helst drømmer om . 
Syrenerne duftede , vinden listede sig forsigtigt , næsten 
nysgerrigt ind i præstegårdens have fra de åbne marker 
og blev borte mellem de tætte hækker — der drømmes 
dejligt i sådan en gammel have — da hørte jeg fodtrin i 
gangen udenfor — et Prust som af en hund , der har haft 
snuden i en myretue . 
» Nå — hvad er der så ? «  det var præsten , der talte , 
lidt ængsteligt og logrende . 
» Jeg vil spørge dig , om du er blind  ? « 
Det var fruen , der rettede dette spørgsmål . 
» Blind ? «  spurgte den lille mand forbavset . 

» Ja , du lader i al fald til ikke at kunne se det , der 
foregår lige for dine øjne . « 
Det kom så hvast , som om hun slog med sten efter 
ham . 
» Jeg véd virkelig ikke , hvad du sigter til «  , forsikrede 
præsten . 
Det lød , som om han ømmede sig efter et stenkast . 
» Ser du ikke , at  » Huslæreren «  — ordet blev sagt 
så hånligt som muligt — går og gør sine hoser grønne 
hos Margrethe ? « 
» Nej , det har jeg sandelig ikke lagt mærke til . Nå 
— men herregud — hvad er der egentlig i det , han er jo 
i den alder , og Margrethe er virkelig en sød pige , så — 
--------- « 
» Nå , du tager det på den måde «  , hvæsede hun . 
» Ja , vi kan da virkelig ikke forbyde Holm at synes 
godt om Margrethe og----------- « 
Det lød som beroligende klap på den svære dames 
ryg . 
» Det kan vi desværre ikke ; men vi kan forbyde Margrethe 
at synes godt om ham igen «  , for hun fort . 
» Har du mærket , at--------- — 
tonen mindede om en fin søger , tynd og varsom . 
» Mærket ! Ja , det har jeg længe mærket . Der er en 
forståelse mellem dem , og det kan vi dog virkelig ikke 
tillade . «  — tonen blev mere og mere arrig . 
Jeg følte mig ret uhyggelig til mode . 
Da jeg hørte Holms navn blive nævnet , fik nysgerrigheden 
mig til at høre efter . Nu skammede jeg mig ved 
at lytte . 
Hvis de trådte ind i lysthuset , hvad så ? 

fruen blev ved  : 
» Men der have vi frugterne af dine folkelige teorier . 
Sådan en tale som den , du i dag holdt ude i skoven , 
må jo opmuntre  » Huslæreren «  . Du har i det hele taget 
været alt for kammeratlig over for ham . Ligner det f . Eks . 
Noget , at du og han løber om kap herude i gangene , bytter 
piber , drikker toddyer sammen om aftenen o . s . v . Jeg 
har været imod det fra første færd . « 
» Ja , Holm er jo ung og noget let i det «  , glattede præsten ; 
 » men han er jo i mange måder et flinkt og begavet 
menneske , og---------- « 
» Let i det ! Ja , det er han også ; men det er dog ikke 
særlig det , jeg tænker på . Herregud , Jansen «  —• jeg forestillede 
mig , at hun tog ham i øret , som man gør med en 
dum dreng —  » synes du virkelig , at din datter skal være 
degnekone ! Vil du holde af i et selskab af kollegaer at 
præsentere ham ,  » Huslæreren «  , som din svigersøn  ? « 
Præsten prustede , som om han havde fået én over 
næsen  ; med han svarede ikke . 
Jeg er tilbøjelig til at tro , at hans hjerte var på Holms 
side , og at han havde lyst til at svare hende , at så kunne 
de jo indskrænke sig til at tage Holm med til selskab , når 
hendes brødre — begge lærere — kom i besøg i præstegården 
 ; men han turde sikkert ikke . Jeg tittede ud mellem 
grenene for at få et glimt af hans skikkelige ansigt 
at se ; men det lykkedes mig ikke . 
Han havde åbenbart opgivet ævret og lod hende 
tromme løs . 
Idet de gik forbi indgangen til lysthuset , sagde hun : 
» Og hvad skal den anden fyr her ? Hvorfor tager du 
så venligt imod ham . Skal præstegården gøres til et 

sommerpensionat for lærere . Jeg havde den største lyst 
til at jage ham bort--------det 
kunne jeg tage for mit lureri . 
Jeg lå hos Holm , oppe på hans gavlværelse , om 
natten . 
Da vi kom op , slog han begge vinduer op , så den 
kølige aftenluft kunne strømme ind , og så satte vi os hen 
og så ud over egnen , som bredte sig bag Toppen af havens 
frugttræer . 
En smuk sommeraften med dampende Enge , dæmrende 
skove og gulrød aftenhimmel , der langsomt vandrede 
om i nord , husker jeg , det var . 
Holm fortalte mig om sit liv i præstegården . 
Det var ret en plads for ham . 
Kun få timers skolearbejde med nogle begavede 
smådrenge og så hele resten af det lange døgn til sin 
egen rådighed . 
» Fra jeg lukker min skoledør om middagen til næste 
dags morgen , er der ikke en sjæl i Danmarks rige , der 
har noget over mig at sige «  , sagde han og strakte sig velbehageligt 
på stolen . 
Jeg strejfer om i egnen , fisker og jager og besøger 
bønderne . Og om aftenen læser jeg lidt , ikke meget — 

du véd nok , jeg har aldrig været nogen læsehest — og 
så spiller jeg en del sammen med frøkenen . 
Å , du skulle kende hende i hendes mage skal man 
lede længe om . Ja , jeg kan godt sige dig det : vi er forlovede 
— hemmeligt foreløbig . « 
Jeg sagde ham , at det vidste jeg allerede . Det var ikke 
vanskeligt at opdage , at der var en forståelse mellem dem . 
Og så vidt jeg kunne skønne , måtte jeg af ganske hjerte 
ønske ham til lykke . 
Ja , hun var af den udmærkede slags . Han havde kendt 
mange kvinder før hende , men ingen som hende . 
Nu fortabte han sig i en lovprisning . 
» Du aner ikke , hvad hun er for sine omgivelser . 
Noget mere opofrende kan ikke tænkes . 
Mutter præst er ikke nogen nem dame at omgås . 
Hun holder på værdigheden . 
Har du ikke lagt mærke til , at mange præstekoner 
føle sig i langt højere grad end deres mænd — det er i al 
fald min erfaring , og jeg har set en del her i huset . De 
føre sig , som om det var dem , der havde taget teologisk 
embedseksamen og bar kjole og krave . 
Hun her er i besiddelse af al den værdighed , hendes 
skikkelige mand mangler . Han kunne være meget 
mere for sin menighed , hvis han ikke var lænket til 
hende . 
Du kender jo nok ordsproget om det , der kommer til 
ære og véd ikke , hvordan det vil være . 
Hun er hovmodig over for bønderne , så de sky 
præstegården , skønt de synes ganske godt om præsten . 
Hun behandler sine piger hundsk og giver karlene en 
omgang med , når hun finder for godt . 

men ingen behandler hun dog i den grad hånligt 
som læreren her i byen og mig , som jo også er lærer . 
Det synes , som om det særlig over for os er hende om 
at gøre at vise , at hun er avanceret fra lærerdatter til 
præstekone . 
Det er mig en gåde , hvorledes der af noget så hovmodigt 
og ubehageligt kunne fremstå noget så ydmygt og 
sympatetisk som Margrethe . 
Du skulle se hende omgås den vanskelige moder , 
bære over med hende , undskylde , glatte . 
Hun søger så vidt muligt at få fat i de folk , som 
skulle tale med præsten , og hun løber med mangen ordre 
tværs over gården til karlene , for at det kan undgås , at 
den kommer lige fra moderens mund ind i deres øre . 
For resten må jeg sige til mutters Ros , at hun er 
dygtig til at styre det hele , både indvendig og udvendig , 
både i køkken og på mark . Præsten er en flink mand , 
en  » lille skaldet skikkelighed «  , som jeg har hørt en af hans 
kollegaer kalde ham , der passer sine piber og sine prækener , 
men er yderst upraktisk . 
Han og jeg komme jo , som du ser , udmærket ud af 
det sammen , og da tilsynet med min undervisning — mærkværdigt 
nok for resten — er overladt til ham , så har jeg 
for så vidt ikke noget at klage . « 
» Hvordan tror du nu , de vil optage dit frieri , når 
du engang må frem med det  ? «  spurgte jeg . 
» Præsten er jeg ikke bange for . Han holder desuden 
så meget af Margrethe , at jeg tror ikke , han kunne nægte 
hende noget ; men med mutter er det naturligvis en ganske 
anden sag . Jeg har ikke det bedste håb . « 
Jeg nænnede ikke at sige ham , at det havde jeg 
heller ikke . 

—  » Men kommer tid , kommer råd . Jeg kan godt 
vente , hun er nok værd at ofre noget for . 
Hende er jeg så sikker på , som om vi allerede vare 
gifte . 
Å — hun er en----------- « 
Og så fortabte han sig i berømmelse over hendes legemlige 
og åndelige fortrin , og der var virkelig en sådan 
lidenskab og dybde deri , at jeg fik indtrykket af , at nu 
var denne tlagrende sommerfugl fangen for alvor ; nu havde 
han fået et fast holdepunkt for livet . 
I sin overstrømmende glæde satte han sig overskrævs 
i vindueskarmen og gav sig til at fløjte . 
Lidt efter hørte vi imidlertid tunge skridt hen over 
loftet . En kno bankede på døren til kammeret , og præstekonens 
stemme anmodede Holm om at holde inde med 
sin lystighed på denne tid af døgnet . 
Jeg gik i seng , og han svang sig ud af vinduet ud i 
haven for at kunne fløjte og drømme ugenert . 
Jeg hørte efter dette besøg temmelig hyppigt fra Holm 
og fik gennem hans breve god rede på gangen i hans 
kærlighedshistorie . 
Margrethe blev sendt hjemme fra for at glemme . 

hun blev anbragt i huset hos en københavnsk grosserer , 
en gammel ven af præsten , som førte stort hus , og 
hos hvem der kom en mængde unge studerende . 
Præstefruen havde åbenbart sine særlige hensigter 
med denne anbringelse . 
Det hjalp imidlertid ikke . 
Hun blev ved at holde urokkelig fast ved Holm . På 
dette punkt gav den ellers så blide pige ikke efter . 
Hun satte igennem , at de blev offentlig forlovede , fik 
ring og udsendte kort . 
Holm var imidlertid bleven lærer ved en realskole i 
en mindre by . Her besøgte jeg ham engang og var sikkert 
ikke velkommen . 
Jeg tog ham her i noget , han skammede sig over . 
Det var ligesom sidst , jeg besøgte ham , i sommertiden . 
Jeg havde søgt ham i hans logis i byen , men ikke truffet 
ham hjemme . Der blev sagt , at han vist var ude i anlæget , 
hvor der var koncert og bal . 
Jeg gik da derud . 
Ballet var begyndt , og da der dansedes på åben 
estrade , var jeg ikke længe om at få øje på Holm . 
Han var åbenbart den eleganteste danser og flotteste 
kavaller dér på gulvet . Han tumlede sig med liv og 
lyst . 
Der var i inklinationsdansen meget stærk rift om 
ham . 
Jeg ville ikke forstyrre ham ved at kalde ham ud og 
gik hen og satte mig i et lille , halvdunkelt lysthus . 
Da jeg havde siddet lidt , kom et par , arm i arm , hen 
mod det samme hus . 
Det var Holm og en høj , smuk brunette . Hendes 
væsen var indbydende i højeste grad , og Holm syntes 

ikke at have afslået indbydelsen ; thi idet de trådte ind i 
huset , slog han armen om hende og kyssede hende flygtigt . 
Hun fik i det samme øje på mig , gav et lille skrig fra 
sig og flygtede . 
Han blev tlov stående , fremstammede et goddag og 
forsøgte at slå det hele hen . 
» Er du ikke forlovet længer , Holm ? «  spurgte jeg 
ganske tørt . 
—  » Jo — du må heller ikke tro , at jeg tænker på 
at — jeg var blot sådan lidt på tæerne , lidt munter — 
der er ikke noget alvorligt på færde , jeg —-------- « 
Han stod for mig som en skoledreng , der er taget i 
en slet streg . 
Jeg var tilbøjelig til at tro ham , når han sagde , at 
der var ikke noget alvorligt i det ; men det sagde mig jo 
tydeligt nok , at den gamle , letsindige Holm levede endnu , 
og det gjorde mig alvorlig ondt for den herlige pige , der 
stolede ubetinget på hans troskab og havde døjet så 
meget for hans skyld . 
Men på den anden side var jeg klar over , at hvis det 
gode og dygtige i Holm skulle reddes , så måtte han 
holde fast ved Margrethe . Jeg var ikke i tvivl om , at når 
han kom til at leve sammen med hende , ville det have en 
forædlende indflydelse på ham , og han ville komme til at 
gøre et godt og dygtigt arbejde . 
Vi havde ind til byen en meget lang og alvorlig 
samtale . 
Jeg betragter det ellers ikke som min opgave at gå 
omkring og holde moralprædikener for folk ; men denne 
gang holdt jeg en streng , fordi jeg følte , at her stod noget 
på spil . 

han blev ikke længe efter dette besøg kaldet til et 
lille embede i Jylland og snart efter gift . 
En klar efterårsdag et par år efter var jeg på vej 
til hans skole . 
Egnen var øde og mager . Der var langt mellem 
stubbene af det mejede korn . 
Den kølige vind , som uden afbrydelse for hen over 
markerne , øgede indtrykket af det øde og magre , og gennem 
den glasklare luft så man ret udstrækningen af det 
fattige land . 
En bred å lyste lidt op langt ude ; men bag den truede 
så igen en række mørke lyngbakker . 
Fra en lille kæmpehøjs top søgte mit øje rundt efter 
en bygning , der kunne ligne en skole . 
Små gårde med klinede , hvide vægge , lyngtag og 
sammenbyggede længer , der satte ryg mod vinden , og 
småhuse med forrevne Tage vare tyndt strøede ud over 
fladen , men skole så jeg ingen af . 
Jeg måtte spørge mig frem og stod langt om længe 
foran et hus , der vel var større , men ellers i ingen måde 
skilte sig ud fra egnens øvrige fattige boliger . 
Det havde grimt bindingsværk , som kønrøgen var 
falden af . Og i fyldingerne mellem tømmeret havde 
storm og regn pillet kalken væk , så murstenene grinede 
frem . Vinduerne vare små og sad højt . Omkring dette 
slot sluttede et koldt kampestensdige med lidt knudret 
hyld på hist og her . 
Her kunne åbenbart intet vokse ; den vind , der uafladelig 
peb omkring hushjørnerne som en hylende hund , 
havde for meget af vilddyret i sig til at ville skåne lunende 
træer med grønne blade , 

en sammenligning mellem stedet her og den hyggelige 
præstegård på Sjælland , hvor jeg sidst traf sammen 
med de to mennesker , jeg nu gik for at besøge , — lå nær . 
Hvorledes havde hun fundet sig i omflytningen  ? 
Mon den fine skikkelse havde tålt klimaforandringen 
fra den lune sjællandske præstegårdshave med sine høje   og hasselhække og duftende rosenbuske til den 
fattige jyske have med stendiget og hylden  ? 
Jeg vidste , at forældrene , især moderen , havde stået 
imod det længste , men at deres modstand var strandet på 
datterens ubøjelige vilje . 
» Jeg kendte ikke Margrethe rigtigt , før den historie 
med Holm kom på «  , havde den gamle skikkelige præst 
sagt . Mon hendes udholdenhed og stærke kærlighed 
havde fået sin løn ? Mon hun ikke havde fundet , at overgangen 
fra den velforsynede præstegård til den fattige 
degnebolig var lidt tung ? Havde hans kærlighed været 
stærk nok til at lade hende glemme det uhyggelige bindingsværkshus 
med de små vinduer og de grinende mursten 
 ? Havde hun kunnet finde sig i at forvandles fra præstefrøken 
til den fattige lærers hustru ? 
Hvad tænkte hun mon på , når hun sad ene i det 
kolde hus , og vinden peb om hjørnerne  ? 
Jeg trådte ind i huset . 
Først en lille , uhyggelig forstue , halvt lærerens , halvt 
børnenes . En dårlig indelukket luft slog ud fra den åbne 
skoledør , og et hul i loftet , op til hvilket en stejl trappe 
førte , åbnede sig ind til et stort , mørkt loftsrum . 
Jeg bankede på stuedøren . Ingen svarede . 
Jeg gik ind . 
Her var hyggeligt . Tæppe på gulvet , smukke møbler , 

gode billeder på væggen , piano , og gennem det hele 
mærkede man en hånd , der havde ordnet med smag . 
Jeg gik mod den næste dør og bankede på . 
Heller intet svar . Jeg åbnede døren . 
Et hyggeligt lille sovekammer , der skinnede af hvide 
tæpper på sengene , en hvid himmel over hovedgærdet , 
hvide Gardiner , og ved enden af sengene stod en vugge , 
og i den lå i rolig søvn et lille , smukt barn med blondt 
hår . Det lignede moderen . 
Jeg stod en tid og betragtede det . Det lille sovende 
barn gjorde freden og hyggen endnu mere mærkbar . 
På en lille kommode stod et billede med et par brudefolk . 
Det var Holm og hans hustru . Hvor hun så lyklig 
ud , og hvor det hvide brudeslør klædte hende , som det 
faldt ned om den fine , slanke skikkelse . 
Idet jeg nærmede mig den næste dør for at gå videre , 
kastede jeg et blik ud af vinduerne , gennem hvilke eftermiddagssolen 
gik ind med fuld kraft og tegnede sine firkanter 
på gulvet . 
Jeg standsede pludselig . 
Derude i den modsatte ende af haven , under hyldene , 
sad på en bænk Holm og hans hustru . 
Han havde armen om hendes liv , og hun lænede sig 
op til ham og så ham ind i øjnene ; jeg var straks 
klar over , at hun ikke havde fortrudt , at hun var bleven 
en fattig lærers hustru . 
Mod den sjælens hengivelse og inderlighed , som lå 
i blikket , blegner det meste af det , man kalder skønt i 
livet . 
Hvad er ærens sejrsrus , et udødeligt navns herlighed 
mod den lykke at spejle sig i et sådant øje ! 

hvad veje de følelser , den skønneste digtning og de 
mest gribende toner vække , mod den sum af fryd , der 
ligger gemt i et sådant dybt kvindeøje  ! 
At få lov at se ind i det er i egentlig forstand at 
leve livet . 
Jeg trak mig tilbage fra vinduet med en følelse af at 
have været i kirke , men samtidig lidt skamfuld over at 
have været tilskuer ved noget , som ikke bør overværes af 
tredje mand . 
Jeg var så glad på Holms vegne , fordi jeg skønnede , 
at nu havde han fået den styrmand på sin flakkende 
skude , som han så længe havde trængt til . 
Jeg gik sagte tilbage til stuen , tog en bog i bogskabet 
og satte mig til at læse . 
Lidt efter vågnede barnet i sovekammeret og gav 
sig til at græde . Så kom de ind begge to . 
— da Holm og jeg senere på eftermiddagen gik en 
lille tur , talte han uforbeholdent om sin lykke . 
Det kneb jo lidt med at få indtægterne til at strække 
til — det var et embede for en ugift — men det gik ; thi 
hans kone var så sparsommelig , ja , hun havde i grunden 
alle mulige dyder . Han følte , det var et alladdinsæble , 
der var dalet ned i hans hånd , så ganske ufortjent var 
det faldet , indrømmede han med ydmyghed . Han roste 
hende i de stærkeste ord , voldsomt og inderligt . Han havde 
fået den bedste af alle kvinder . 
Jeg indrømmede ham , at hun sikkert var den bedste 
for ham , men den bedste af alle , det — — — 
hun var den bedste , reneste , største af alle , og han 
begyndte atter at skildre hende . Jeg kendte hans lyriske 
natur igen , men jeg følte også , at der var adskilligt mere 
sandhed på bunden af den end tidligere . 

der var kommen noget mere tilforladeligt , mandigt 
over hans væsen , selv hans gang var bleven mere sikker 
og støt . Han var vokset under samlivet med hende . 
Hendes rene billede syntes at have spejlet sig så ofte 
i hans urolige sjæls vand , at det var bleven stående deri . 
— da vi havde spist til aften , bad Holm mig undskylde 
ham for resten af dagen . Han skulle ind til byen og 
hjælpe med at gøre et mejeriregnskab op . Det blev måske 
lidt sent ; men han skulle komme igen så hurtigt som muligt . 
Jeg blev vel nok oppe , til han kom hjem . 
Han gik , og lidt efter gik jeg en tur ud i egnen for 
at se mig om så længe . 
Jeg satte mig atter ude på den lille kæmpehøj og så 
hen over den nøgne egn . 
Den havde ligesom skiftet udseende siden sidst . 
De lange agre syntes mig ikke nær så trøstesløse som 
før . Lyngbakkerne havde ikke det mørke , truende udseende , 
og aftensolen lå som en mild velsignelse over det 
golde land . 
Mine tanker syslede med billedet af det lille , hyggelige 
hjem med den unge , fine hustru og det sunde , lille barn . 
Det ufrugtbare hedeland var dog for nogle , måske 
for mange under de sorte stråtage et lykkens land . 
Lykken har ikke udelukkende sit hjem mellem korntunge 
agre og ved de rige lader . 
— på vejen hjem kom jeg i følge med en arbejdsmand . 
Han gik med en spade på nakken og en lille , sodet 
træpibe i munden og røg noget ildelugtende tobak . 
Efter at have tilfredsstillet hans nysgerrighed med 
hensyn til mit hjemsted , gav han mig villigt svar på de 
fleste af mine spørgsmål om egnen og egnens forhold . 

da han kom rigtig i gang , fortalte han en del uopfordret . 
Vi kom også til at tale om skolerne . 
» Hvad hedder jeres lærer ? «  spurgte jeg diplomatisk . 
» Han hedder Holm ; det er en ganske ung én ; men 
gift er han da . « 
» Er det en flink mand  ? « 
» Ja , en grumme flink mand . Han er god ved børnene 
og lærer dem også godt . De vil også gerne til skole . Vi 
har en lille knægt , der har begyndt at gå i skole i foråret , 
han græder såmænd , når det er en dag , vi tykkes , det 
er for strengt vejr at sende ham af sted . Provsten sagde 
nok , det sidste han var her , at det var den bedste skole , 
han nogensinde havde været i . Jo , han er en svært dygtig 
mand , men han er jo sådan lidt vidtløftig «  . 
» Vidtløftig  ? « 
» Ja , han er jo lidt hård ved klør knægt og sidder 
somtid lidt længe i  » Snurom «  — det er kroen hernede — 
om aftenen . Per Madsen heromme i vestergården sagde 
forleden dag , jeg var derude at tærske , at han havde 
været sammen med ham i  » Snurom «  , og de var ikke kommen 
hjem før klokken to , og da var degnen nok lidt  » blisset «  . 
Men jeg kan ikke sige noget på ham , for sin skole 
passer han , og en grumme flink mand er han at snakke 
med . « 
» Mon det er en flink kone , han har ? « 
» Ja , det er så meget en dejlig kone . Hendes fader 
er nok præst ; men hun er ligegodt så ligefrem , sådan 
ligesom en af vi andre . Ja — her skal jeg nok om . Farvel , 
og tak for godt følgeskab . « 
— da jeg kom tilbage til skolen , var lampen bleven 

tændt . Den lille sov igen mellem de hvide puder , og den 
unge moder sad og syslede med noget sytøj . 
Hun var en af de smukkeste , unge mødre , jeg har set , 
som hun sad der bøjet over sit arbejde . Håret lå glat 
på hovedet og var samlet i en græsk knude . 
Ansigtet var lidt magert og blegt — det havde nok 
været en streng fødsel og et langt sygeleje efter — men 
fik netop derved noget ejendommelig ædelt ved sig , som 
kun lidelsen efterlader . 
Hendes hænder vare meget smukke , og man måtte 
uvilkårlig misunde den mand , der havde lov til at kysse 
dem og kalde dem sine . 
» Er det nu ikke lidt ensomt for dem her ? «  spurgte 
jeg i samtalens løb . 
» Ånej ! Jeg har jo en del at bestille i huset , og den 
lille dér giver jo også noget arbejde . Tiden går udmærket 
for mig . «  folk er desuden så flinke til at besøge os 
— alle er så venlige mod os her — og far var herovre 
først på sommeren . « 
Moderen havde altså ikke været med . Det kunne 
ligne hende . 
» Den værste tid var i vinter , dengang det frygtelige 
snefog rasede . Da kom der jo ingen børn i skolen , mennesker 
så vi ingen af , og så hændte det jo imellem , at 
Holm måtte ud for at hente et og andet hjem til huset . Da 
var det ganske vist lidt ensomt . 
Til vinter vil det ikke blive nær så slemt . Nu har jeg 
jo min lille gris der i vuggen at trøste mig ved , når Holm 
ikke er hjemme . . « 
» De spiller vel en del sammen , de og Holm ? « 
» Å , ikke så meget nu . Jeg har jo fået noget mere 

at bestille , og Holm er en del mere ude , siden han fik det 
mejeriregnskab at føre . « 
Jeg syntes , hun sukkede ganske let . 
» Spiller de ikke en smule for mig ? « 
» Jo , det skal jeg gerne , blot jeg kan huske noget ; det 
er så længe siden  .  . . . « 
Hun lagde sytøjet og spillede , dæmpet , for ikke at 
vække barnet . Hvad det var , véd jeg ikke ; men det var 
en musik , der lignede hende selv — vistnok noget mendelsohnsk 
— blidt og fint . 
Jeg sank ganske hen i freden og hyggen og fo’r op , 
som om jeg havde fået et slag , ved , at stueuret slog elleve . 
Hun sluttede også lidt brat af og sagde : 
» Hvad , er klokken allerede elleve ! Holm bliver længe 
borte . « 
Jeg takkede hende for musikken og søgte at knytte 
en samtale igen ; men nu var der kommet noget uroligt , 
nervøst over hende , og vor samtale haltede så underlig 
tungt af sted . 
Endelig sagde hun  : 
» De skal ikke vente på Holm længer . Der må være 
kommet et eller andet ekstra arbejde til , så det kan gerne 
trække ud til over midnat . De kan også nok være træt 
efter rejsen . Må jeg vise dem op på deres værelse . « 
Hun ville åbenbart helst , at jeg skulle gå , og snart 
efter lå jeg i sengen oppe på det lille hyggelige gavlværelse . 
Idet jeg lå og tænkte på hendes urolige væsen og 
gættede på , at det var uro for Holm , der gav sig udtryk 
derigennem , hørte jeg tunge , usikre trin nede i gangen og 
en hel mængde grødet , uforståelig sludder . 

han havde en hel masse , han skulle have fortalt , inden 
han bekvemmede sig til at gå ind i stuen . 
Hendes stemme lød så brudt . — hvad hun sagde , 
kunne jeg ikke høre ; men jeg hørte på tonefaldet , at hun 
skyndede på ham . 
Endelig lukkedes døren . 
Det var altså den drukne mands hjemkomst . 
Han kunne foretrække det drukne selskab i krostuen 
for dette yndige hjem , hvor livets fineste blomster groede . 
Hvor kan dog mennesker være blinde , og hvor handlede 
min ven uforsvarlig med sin lykke . 
Hvis jeg i dette øjeblik havde haft ham ved hånden , 
jeg havde gennembanket ham . Først banket ham ædru og 
derpå givet ham stryg som en uartig dreng . 
Næste morgen vare hendes øjne røde af gråd , og 
han var uendelig flov . 
Siden havde jeg ikke set ham . Jeg tabte lysten til at 
skrive til ham . 
--------de hviskedee fremdeles derhenne i hjørnet . 
Var der egentlig noget at sige til , at han giftede sig 
igen  ? 
Sandsynligvis var han forelsket 1 måske var det nødvendigt 
af økonomiske hensyn , at han fik én til som hustru 
at føle sig forpligtet over for husvæsenets førelse , der var 
jo måske mange børn  ! 

men — alligevel ! 
Man gifter sig ikke efter at have haft en sådan hustru . 
Hvis der i én findes et dyb , hvor man gemmer alle 
sine bedste minder fra samlivet med en herlig hustru — 
og her var mange minder — så leder man ikke en anden 
kvinde ind i de samme rum , hvor hun færdedes , til de 
børn , hun har født , til den seng , hvor hun har hvilet i fredelig 
søvn , i vågne nætter , i fødselsveer og til sidst i 
dødskamp . 
Man gør det ikke . 
Det er synd mod det , der gør mennesket til menneske , 
det ædle , rene minde . Det er det helligste af alt . 
For det bør ethvert menneske rejse et alter i sit hjem  ; 
men for det alter bør den anden hustru ikke være præst . 
Hun kan være god , ædel , attråværdig — vel ! Det kan tjene 
til undskyldning ; men det forsvarer ikke . 
Hun er dog ikke den , om hvem den fine ungdomselskov 
samlede sig , og hun ser ikke med ungdomshustruens 
uendelige kærlighed på de børn , der bære noget af den 
dødes billede i deres små ansigter . 
Jeg syntes , jeg så for mig en kvinde på dødslejet . 
Den matte sved stod på panden , kinderne vare så hule , 
hænderne så gennemsigtige , og øjnene hængte med fortvivlelsens 
kraft ved børnene omkring sengen og bad indtrængende , 
som en døendes øjne kan bede , manden om 
ikke at give dem stedmoder . 
-------------landet , vi for igennem , lå i blegt månelys 
der udenfor . 
Det var , som et hvidt ligflor var trukket over det hele , 
som vi kørte hen over en stor kirkegård , hvor de hvide 
gårde lyste som gravsten , og de runde bakker vare 
gravtuerne . 

var der ikke noget mere , som hed troskab efter 
døden  ? 
Blev de hvide hjem derude i tiden blot ligsten over 
samlivet , der levedes i dem ? Var verden ikke noget 
mindets tempel over ædelt , velført liv , men kun en begravelsesplads 
for menneskelig troskab ? 
Jeg har sjælden følt mig så tungsindig til mode som dengang . 
-------------det blege måneskin , der gik ind i den svagt 
oplyste kupé som en bleg strøm , øgede tungsindet . Det 
havde noget dybt bebrejdende i sig , som det gled hen over 
Holms skikkelse , og noget moderlig ømt , da det strejfede 
barnets kind . 
Det forekom mig , som der var nogen usynlig til stede i 
kupéen . 
------------— toget standsede atter , og jeg steg ud uden at 
have hilst på min ungdomsven . 


I . 
Ankomsten . 
Damperen gled ind i havnen . Forbi dens ræling 
kom brohovedet sejlende med sit bolværk , 
sine fortøjningspæle , der var revnede af sol og 
frost , sine spredte petroleumslygter på små , 
korte stager , og sin stimmel af folk , som var 
nede at tage imod , sammenklyngede om det sted , 
hvor to havnesjovere holdt sig rede med landgangsbroen . 

Oluf stod på agterdækket og så sig rundt . 
Alle passagererne var stimlede over langs den ræling , 
som vendte mod land . Vinden flappede med 
solsejlets bræm af rødsømmede tunger , solen 
skinnede ind over de tomme bænke , og over dækket , 
som under hele sejladsen havde været så 
fuldt af mennesker , men nu var tomt og forladt . 
Oluf så ud over havnebugten . På det blanke 

vand få små blegrøde eller grå eller lysegrønne 
joller fortøjede til deres pæle , inde på den grønne 
kyst stod små hvide huse og spejlede sig roligt 
i vandet , en landevej mellem popler fulgte stranden 
et stykke og blev derpå borte bag pynten 
af en skov , der som et grønklædt fjæld steg op 
af fjorden langt henne , grånende let i middagens 
hededunst . 
Damperen bakkede . Oluf følte dækkets planker 
ryste , og det oprørte vand kogte skummende og 
grønlighvidt ind mellem brohovedets sorttjærede 
tømmerstokke . Han gik hen til den ræling , hvor 
alle de andre passagerer stod , og begyndte mellem 
brohovedets stimmel af spejdende , smilende , nikkende , 
genkendende ansigter at søge Alberts . 
Han opdagede ham stående lidt bag den 
øvrige sværm , med sit lille firskårne legeme indsnæret 
i et stramt , gråt sæt tøj , støttende sig let 
til en tynd spaserestok og med den høje hat løst 
siddende på det svære , lyse krøllehår . 
Oluf tog sin vadsæk op fra dækket , hvor den 
havde stået ved hans fødder , og begyndte at 
trænge sig ind mellem de landgåendes Mylr . I det 
samme så han , at Albert havde opdaget ham — 

det kraftigt skårne , let rødmussede ansigt under 
krøllerne og den høje silkehat begyndte ivrigt at 
nikke og smile med hvide tænder under den rødblonde 
mustache . 
De mødtes ved nedgangen fra landsætningsbroen . 
Albert tog vadsækken ud af Olufs hånd 
og bar den op til godsekspeditionen . 
— her lader vi den stå til i eftermiddag , 
så sender vi karlen ind efter den , erklærede han 
og smed Olufs bagage hen i et hjørne bag en 
grønmalet decimalvægt , hvor en grå sejldugs kuffert 
melankolsk gemte sig inde i krogens dybeste mørke . 
— og så er det denne vej , vedblev han og 
tog Olufs arm et øjeblik , for atter ligesom forlegent 
at slippe den . Der var gået et år , siden 
sidst de sås , og lidt fremmed vandrede de sammen 
gennem den lille provinsbys middagstomme og solhede 
havnesmøger . Der var så meget at spørge 
om , at ingen af dem rigtig følte mod til at fremkalde 
den andens meddelelser , til at vække den 
andens fortrolighedstrang . 
De kom ud på den landevej , Oluf havde set 
fra dampskibet . 
— er det langt ? spurgte Oluf . 

— nej , blot over bakken dér . Du må have 
set gården ude fra skibet . En hvid frontgavl 
mellem nogle træer  .  .  . 
— ja , er der en altan på ? 
— præcis . Det er min altan , du har set , 
sagde Albert og blev med ét livlig . — dér sidder 
jeg ude i min gyngestol og ryger min pibe og ser 
over fjorden , over mod Knudshoveds odde og 
slipshavnsskoven . Det er min fjord , min odde 
og min skov — du forstår ! Jeg har besiddet 
dem fra den grå vinter , da landet lå dødt om 
det frosne vand , til nu , da det alt lever med 
sommersolens og sommervindens evigt flimrende og 
evigt skælvende liv . Fjorden skifter lød som en 
kamæleon fra dag til dag og fra time til time , 
over hederne og skoven derovre løber sol efter 
skygge og skygge efter sol , og på himlen skifter 
skyerne uafbrudt , og mine egne tanker skifter med 
dem , og min hjerne føler sig hvælvet så højt som 
denne blå sommerhimmel , rummende det alt , omfattende , 
nydende og ejende det alt , som ingen før 
har ejet og nydt dette vand og disse kyster og 
denne himmel . 

i i 
Albert havde sagt dette , stødvist , med lav , 
næsten mumlende stemme , stirrende hen for sig 
med sine blege , blå øjne , og vandrende uafbrudt 
ved Olufs side med små , forsigtige , trippende trin . 
Oluf begyndte at kende ham igen — således havde 
Albert vandret på siden af ham så mange timer 
igennem ved dag og ved nat , i regn og i solskin , 
uafbrudt improviserende og fantaserende , ligegyldig 
for alt ydre , helt hensunken i de syner , der 
viste sig for hans sjæl  .  .  . 
Vejen gik nu ned ad bakke . Hvid af støv 
og sol strakte den sig gennem dalen , op over 
banken på den anden side , forsvindende og atter 
dukkende frem på fjærnere bakkebølger langt ude 
i det grønne land . 
Hvor de gik , løb den nær ved vandet . Fra 
grøftekanten skrånede en kløvermark ned mod 
stranden og standsede brat ved en lav brink , hvorunder 
kysten drog sig hen , flad og sandet , med 
store granitblokke halvt begravede i gruset eller 
halvt omskyllede af de svagt skvulpende bølger . 
Fjorden lå ganske stille og glat ud mellem de lave 
kyster — langt ude spejlede middagens rødlige 
skyer sig i det blanke vand . 

Oluf rettede sin lange skikkelse og åndede 
luften ind i et stærkt drag . 
Det gjorde ham godt at lade blikket gå så 
vidt . Og hvor her var stille — han ligefrem mærkede 
øret hvile sig ud i denne kvægende tysthed . 
Derinde i København — tænkte han — glemmer 
man helt , hvad landet og naturen i grunden er ! 
Man slår sig til ro med gadernes luft og parkernes 
træer ; man glemmer for mennesker og 
menneskers fester skovenes fred og havets dybe 
højtid ; man er næsten ked af at skulle bort fra 
byen ; man synes , at man må komme til at savne 
kafeerne , aviserne , fortovenes damer , hvis øjne 
holder ens sanser i stadig syden , aftenens sangerindeknejper , 
restaurationshaverne på Frederiksberg , 
den højtsyngende fuldskab i natlige drosker og 
på hjemvejen , når dagen allerede står sølvhvid 
i nord , den drukne hengivelse til en ung kvinde , 
som er tilfals bag en bræddestabel på en tømmerplads 
eller på sofaen i ens egen stue  . . . Og så 
kommer man herover , over til denne stille strand 
ved en blank og øde fjord , til denne lange , frie 
horisont — og man føler med ét , at alt andet 
er forfængelighed og åndsfortærelse , og at der 

kun gives én gud , som er værd at dyrke — den 
urgamle , evigunge Pan  .  .  . 
Oluf optoges af disse tanker — og fandt så 
med ét , at Albert og han havde tiet længe . De 
gik hen langs en høj tjørnehæk , som fulgte vejen 
på højre hånd , dér hvor stranden ikke var . Så 
standsede Albert udenfor en gitterport i hækken , 
en gammel , sort smedejærnsport på grove stenpiller . 
Fløjene stod på vid gab , fastkrampede til 
små pæle , der var rammede ned i jorden . 
— ja her er det , sagde han og slog ud med 
den hånd , hvori han holdt stokken . Træd ind 
på mine enemærker  .  .  . 
De gik tværs over en stor plæne , hvis solgulnede , 
høje rajgræs slog dem om støvlerne . Bag 
plænen lå et lavt , langt , hvidt hus med klematisveranda 
over midterdøren og en smal altan under 
gavlfrontens vinduer . 
— denne vej , sagde Albert og gik foran om 
husets hjørne . De kom gennem en lille have , 
indelukket mellem høje , hvidkalkede mure , der 
skinnede stærkt i solen . Over den græsgroede grund 
kastede små frugttræer deres løse skyggenæt . 
Store , hvide sommerfugle vaklede sagte gennem den 

ophedede , indelukkede luft , der slog imod Oluf 
med lugt af solvarmt græs . 
— dette er min klosterhave , forklarede Albert . 
Her skal vi holde siesta , ligge i æbletræernes 
skygge , ryge min faders cigarer og lytte til 
fluernes summen . Man får så mange stille , gode 
tanker , når man sådan ligger på et svalt sted 
og fordøjer  . . . Og nu ind i klostret  .  .  . 
De var kommen til en sømbeslagen , lav , lille 
rundbueport i den hvide , tegltækkede klostergårdsmur . 
Gennem den nåde de ud på en stor , slet 
brolagt plads , overskygget af brede lønne , hvis 
rødlige vingefrugter lå strøede på jorden som 
døde insekter . De var komne om på bygningens 
bagside . Alt lå i skygge . Sorte og blanke , med 
spejlinger af lønnenes grønne løv , stirrede de lave 
vinduer ud fra den hvide mur . Ad en dør midt 
på — en gammel dør med riflede felter og udskårne 
empire-guirlander foroven og forneden — 
nåde Oluf og Albert over et højt dørtrin ind i 
en stor forstue med hvidkalkede vægge og gulv 
af gule , sandstrøede fliser . En fugtig kølighed , en 
mild skygge slog de to indtrædendes solhedede hud 
og solfyldte øjne i møde . 

Albert blev stående midt i forstuen uden at 
lægge hat og stok fra sig . 
— det lader ikke til , her er nogen hjemme 
.  .  . Hæng dit tøj , så skal jeg se at finde mennesker 
 .  .  . 
Og stadig med hat og stok på forsvandt 
han nynnende ud gennem en lav dør henne i forstuens 
fjærneste hjørne . Oluf hørte hans små og 
sirlige skridt blive borte ned gennem en lang gang , 
hvor der også lod til at være sandet flisegulv . 
Oluf så sig om . Henne over den dør , hvorigennem 
Albert var forsvunden , løb en snegletrappes 
sidste vinding ned og nåde gulvet ved 
det lavt siddende vindue ud mod gården . I den 
anden ende af rummet skimtede han to døres 
blanke messinghåndtag og mellem dem et bord , 
hvorpå en damestråhat med lyse bånd . Der var 
en dyb fred over alt dette — lyden af Alberts 
trin var bleven borte langt inde i det store huses 
stilhed — og Oluf følte om sig som en tavs 
lyksalighed , som en blundende hvile alle disse 
store , landlige værelsers skyggesvale ro  .  .  . med 
åbne vinduer bag nedrullede persienner  . . . og en 
broget sommerfugl flagrende hen under loftet  .  .  . 

i 6 
og udenom , ude bag vinduerne , de store marker , 
sovende sundt og stille , bedøvede af deres egen 
vellugt og af sommerdagssolens dirrende hede  .  .  . 
.  .  . Allerede i hans drengeår havde denne 
sommermiddagenes hede fred betaget ham . Han 
huskede sig selv , fjorten år gammel , strakt som 
et firben i glødende sol ved stranden , over sand , 
der hedede hans mave og ben gennem klæderne . 
Han huskede sig selv , læsende lektier bag nedtrukne 
persienner , nydende stuens kølighed mod 
solens brand over gård og have udenfor . Det 
var som om det slægtens søfarer-blod , der uroligt 
løb gennem hans årer , i slige timer med 
vag fryd og dunkel længsel mindedes tropernes 
fjærne sol og længst hensvundne middagsstunders 
sovende siesta-fred langt borte i de varme lande  .  .  . 
. . . . Så nærmede Alberts trin sig atter , om 
lidt tog han i døren og trådte ud i forstuen : 
— så , nu har . jeg sagt til Lene , at hun 
skulle sætte middagsmad på bordet . Far og mor 
er i byen  .  .  . Lad os gå ovenpå så længe  .  .  . 
To vindinger oppe ad trappen nåde de en 
afsats med en vidtåben dør ind til et stort værelse . 
Ligefor indgangsdøren stod en anden dør 

åben ud til altanen , og bag dennes rækværk så 
man havens trætoppe , brakmarken på den anden 
side vejen , den blanke , blege fjord , knudshovedodden , 
der , en kæmpesnegl lig , slæbte slipshavnsskoven 
som et sneglehus på sin ryg — endelig 
ude over det alt sammen det blå , brisekrusede hav 
under den violette himmels diset-røde rand . 
Da de var komne ind , trak Albert en lænestol 
frem foran altandøren og sagde til Oluf : 
— sæt dig nu dér og nyd min udsigt og sig 
mig så , om her ikke er godt at være  .  .  . 

i . 
Altanen . 
Oluf og Albert sad sent på aftenen i deres 
lænestole ude på altanen . Oluf havde fået 
sin overfrakke om sig , Albert sad med opknappet 
jakke og mærkede ikke noget til nattekøligheden . 
Mellem dem et bord med resterne af et aftensmåltid 
— ølflasker , nogle skiver landbrød på 
en bakke og roquefortost i en assiet . 
Lavt nede stod den synkende kvartmåne — 
en sølvbredning drog sig indover fjorden , flimrende 
uafbrudt med små bølger , smalnende mere og mere 
ind imod land . På slipshavn og Knudshoved var 
de røde fyr tændte — nu og da glimtede Sprogøs 
blinkfyr frem langt ude over det vage hav . 
En poppel nede i haven suste i den stille 
nat , og fra stranden kom den slikkende lyd af 
den svage brænding . 

— og du lever her ganske uden kvinder ? 
Spurgte Oluf . 
— jeg lever i et fuldstændigt coelibat , kære . 
Og det er ingenlunde en nødvendighedsdyd . Tvært 
imod — alle byens unge kvindehjerter hører mig 
til . Jeg ser de lange blik , som rettes mod min 
altan dernede fra vejen , når borgerdøtrene spadserer 
deres aftentur til teglgårdsskoven . Men jeg 
bliver roligt siddende og ryger min pibe heroppe .  .  . 
Jeg skal sige dig : jeg begynder at forstå askesen . .  . 
Derfor er den lille klosterhave deromme mig så 
kær  . . . De hvide munkemure lukker hele den dumme 
verden og dens tomme lyst ude  . . . Og jeg ligger 
i fred for alt begær og al længsel i græsset under 
æbletræerne og læser min reyle . . . . . .jeg ser det 
altsammen fra oven af og ned  .  .  . Det kan hænde 
— thi er vi ikke alle mennesker ? — at min tunge 
en solhede middagsstund tørster efter et ungt og 
saftigt kirsebær . Men har jeg kun set på sådan 
en ung frugt en halv time igennem , så opdager 
jeg landevejsstøv her og skævvokselhed der , og 
efter en times forløb forekommer bærret mig blot 
almindeligt , ynkeligt , spædt . . . En eneste gang 
havde jeg levet mig ind i sådant et væsens særheder , 

så at de pinte mig og gjorde mig ondt — 
men jeg rev mig jo med vold løs fra det gode for 
ikke at forkrøbles under det pinagtige  . . . Og det 
er vanskeligt sådan igen at slå rod i en kvinde . . . 
Det er vanskeligt og besværligt og ikke umagen 
værd , og jeg lader dem hellere fare hen og fare 
forbi alle til hobe  . . . . Men måske du ikke forstår 
mig ? 
Han så op , med det samme hans stemme , 
der før havde været sløret og nynnende , ved den 
sidste sætning sank ned mod sit hverdagsleje . 
— kære ven , svarede Oluf , jeg tror oftere 
at have sagt dig , at du undertiden er tilbøjelig til 
at undervurdere mine åndsævner . 
Albert lo — en stille , dæmpet latter , der 
syntes at kunne forsone og forbinde alle modsætninger 
i verden . Og Oluf lo med , højt og i skarpe 
hik . 
De sad lidt uden at sige noget , blot blussende 
på cigarerne og pustende røgen ud i natteluften . 
Månen var sunken lavt , og månestriben havde 
drejet sig helt ind under fjordens skovklædte pynt . 
Et fiskerhus nede ved stranden tegnede sig sort 
mod vandets levende sølv . 

— det er så sært for mig — begyndte Oluf 
langsomt — at sidde her sammen med dig ved 
denne fjord . For en seks , syv år tilbage var det 
ovre på den anden side vandet , jeg plejede at 
tilbringe mine sommerferier . 
— ja det er jo sandt , afbrød Albert , dine 
bedsteforældre boer der  .  .  . Toldkontrollørens  . . . i 
det lave , hvide hus derovre  .  .  . 
— der er lys i deres vindue , sagde Oluf .  .  . 
Hvor lidt jeg har gået derovre , langs de kyster , 
som nu kun er en mørk stribe i det natteblege 
hav — gået med bare fødder på det solhede 
strandsand , gået og gået , beruset af denne lange , 
øde kyst , der blev ved og blev ved hen langs de 
aldrig forstummende bølger  .  .  . Jeg tror , at uden 
de ferier var jeg aldrig bleven det menneske , jeg 
er  .  .  . De udviklede nomaden i mig , den arv af 
vandredrift og trækfugletrang , som min slægt af 
vidtfarende sømænd har lagt mig i blodet  .  .  . Denne 
strand derovre forvandlede sig for mig til kysterne 
af et ubekendt hav , hvis opdager jeg var — de 
store lyngsletter , som strækker sig indad i landet , 
blev stepper og prærier , hvorover jeg drog med 
stav i hånd og botaniserkasse over skuldren i 

spidsen for indbildte ekspeditioner . . . og når jeg 
langt ovre ved Knudshoved efter timers omflakken 
nåde den høje klint , hvorfra man ser så vidt 
ud over havet , forekom det mig , som stod jeg på 
jordens yderste forbjærg , og foran mig strakte sig 
polarhavenes gådefulde uendelighed  .  .  . 
Hvor besynderligt , hvor fuldt afæventyr , drømte 
jeg mig ikke den gang livet — uendeligt og hemmelighedsfuldt 
lå det foran mig som havet med den 
umådelige horisont .  .  . 
Hvor har synsranden siden snævret sig sammen ! 
Jeg véd ikke , om det går dig sådan — 
men når man ser tilbage over de veje , man i sit 
liv har vandret — så synes de en alle vildstier , 
der fører rundt og rundt — altid tilbage til de 
samme længsler og de samme stemninger , de samme 
steder og de samme mennesker .  .  . Har livet nu 
ikke bragt mig tilbage til denne fjord , hvorfra jeg 
for syv år siden drog ud  ? .  .  . Og hvor hurtigt 
er de år løbne  . . . . og hvor tomt har jeg bortvandret 
dem i livets vildsomme skove  .  .  . 
— kære ven , jeg kender så godt det dér . 
Men vi har jo dog begge , som odyssevs , set mangehånde 
mennesker og mange folkeslags sæder . Vi 

har gjort særdeles værdifulde fund , hvor andre kun 
så affald og skrammel , og vi har beriget vor 
hjærnes museum med mange naragtige figurer . 
Albert talte i en langsom og tilfreds tone og 
smed , da han var færdig , sin cigarstump ned i 
haven , hvor den blev liggende ude i plænens græs 
som en rødlig Sankt hans orm . 
— ja , til at se på er livet godt , når man 
kan nøjes med det , svarede Oluf . Men til at leve ? 
Hvor er dets temaer få , hvor er dets repertoire 
hurtigt spillet til ende ! At vokse og længes , at 
lide og sukke , at elske og avle , at opdrage børn 
og dø — mere er der ikke . Og det kalder vi 
livet — udenfor det føler vi os som forstødte 
og landsforviste — ved dets lukkede porte sidder 
vore dybeste længsler , vor hedeste attrå og banker 
på med grædende tårer og beder så mindeligt 
om at blive lukket ind  .  .  . 
Ak , det er alt så viseligt indrettet , på det 
at ingen skal unddrage sig den store værnepligt i 
livets tjeneste  . . . 
Det er så melankolsk at tænke på , og dog 
falder det mig så ofte ind , når jeg ser unge piger , 
glade og nydelige , ile ned ad gaden med blanke 

øjekast og lyse smil til mændene , som går forbi 
— det falder mig ind , hvor frygtelig en guddom , 
de ubevidst tjener , og jeg sørger over , at al deres 
skønhed , al deres ungdom , al deres glade frihed 
om få år skal ligge som et slagtoffer på den 
ægteskabelige afrodites alter  .  .  . 
Albert svarede ikke noget — sad blot stille 
og slog asken af sin cigar mod altanrækværket . 
Det begyndte at blive køligt — et Gys gik gennem 
Oluf . Albert rejste sig . 
— fryser du ? . . . Jeg skal hente et rejsetæppe 
til dig . . . 
Og hans lille , lyse skikkelse forsvandt ind i 
stuens mørke . 
— det er vist bedst , vi tænder lidt lys , 
hørte Oluf ham sige derindefra . Så klirrede det 
af kuppel og glas — og der faldt lys ud igennem 
altandøren , først en tændstikkes flakkende skær , 
siden roligt lampeskin . 
— hvor månen ser morsom ud nu , sagde 
Albert , der kom ud , iført slobrok , med et tæppe 
til Oluf . — den stikker op fra skoven som et 
krumt , gloende rødt horn  .  .  . Déft dér mørke skov 
med det horn minder mig om de store larver , 

man somme tider finder i sin have — med en 
lang , glat krop og en stor , kroget udvækst henne 
på halen . 
. . . Du sagde før noget ondt om den ægteskabelige 
Venus .  .  . Jeg har i sin tid selv været 
en ivrig forkynder af hint lidenskabens enevælde , 
der ved en skøn revolution skulle omstyrte huskærlighedens 
altre  .  .  . Men boccaccio hører jo alligevel 
ikke hjemme under disse himmelstrøg . Og 
der bliver i grunden for os nordlige , tungtfølende 
mennesker kun én kærlighed . Det er den , der omtaler 
 » Feinsliebchen «  som et intetkøn —  » es «   .  .  . 
» Das liebchen «  ,  » das mådehen «   .  .  . Goethe kunne 
jo ikke have skrevet om kærlighed på noget andet 
sprog : 
ich wollt’ es brechen , 
dann sagt’ es tein  . . . 
.  .  . Franskmændene , som altid driver boccaccio , 
kender ikke dette intetkøn , hvilket er en mangel . 
Denne panteistiske elskov er nemlig den sødeste af 
alle . Det er så nydeligt at sidde i  .et lille Kammer 
og læse højt eller tænke eller arbejde , medens  » es « 
Sidder med sin hæklenål , bestandig indadvendt , 
tro og stille — som en plante , der groer . Og har 

man fået smag for det , så bliver man ked af de 
muntre galanterier , man drømte om i sin franske 
lømmelalder .  . . Wurzeln gælder det om  .  .  . blot 
man finder sig jord  .  .  . 
Albert blev siddende ubevægelig , hensunken i 
sine ord og sine tanker , stirrende ud mod skoven 
og den synkende måne . 
— jeg er jo nu af en ganske anden æt , sagde 
så Oluf sagte . Det er så sært fat med mig , at 
hver gang jeg tror at skimte livets lykke for 
enden af den vej , jeg vandrer , så bliver jeg sky  . . . 
Som en mand i pjalter , der nærmer sig et palads 
for at bede om husly  .  .  . 
Og jo nærmere jeg kommer , des langsommere 
flytter sig min fod  .  .  . Det er , som skulle jeg svigte 
noget af mig selv ved at træde lykken nær . Så 
ender det altid med , at jeg drejer af og søger ind 
mod mit eget — mod jegets ensomhed og de lønlige 
stier i min sjæls skyggetunge krat .  .  . 
Jeg tror , at mine tanker fra deres første trin 
har trådt på vildgræs  .  .  . Min fod er som ahasvérs 
fordømt til evigt at vandre  .  .  . 
Og dog tør jeg ikke helt give mig mit vandreliv 
i vold . Mit jeg synes mig et ræddeligt skovdyb , 

for hvis gåde jeg må flygte ud imod de brogede 
indtryks mangfoldige verden  .  .  . 
Således svinger jeg om to brændpunktet som 
en fredløs komet .  .  . Således lever jeg intet til ende , 
fordi jeg altid vil holde tilbagevejen til mig selv 
åben  .  .  . Min længsel ængstes for sin egen fuldkommelse 
— min higen foretrækker sin egen smertelige 
poesi for tilfredsstillelsens fade prosa . 
Albert sad og nikkede små , forstående nik : 
— også det dér kender jeg , eller har jeg 
kendt . Men der kommer en dag , da dit hjerte 
glemmer sin politik , og du vildt begejstret styrter 
dig ind i din skæbne for at erobre lykken , og 
om dig slår den store lidenskab sine luer sammen , 
og hen over dig går kærlighedens ild som en steppebrands 
jublende flammer . — og en morgen vågner 
du , hærget , forkullet , udbrændt , med en besynderlig 
gråhåret fornemmelse af dig selv — med en følelse 
af , at nu er din sommer forbi , og at det , der 
er tilbage , kun er høstens blege solskin og kontemplative 
ro  .  .  . 
De sad lidt endnu , begge tavse , som udløbne 
urværker . Om dem var det bleven helt nat . Månen 
var gået ned , og på himlen stod store , hvide 

stjærner . Langt ude lyste de faste , røde fyr på 
slipshavn og Knudshoved . 
I haven hørtes et stille Sus af popler , og 
nede fra stranden bølgernes svage hvisken . 
Rødt og skarpt faldt lyset inde fra stuen 
gennem vinduerne ud over tagskægget og strejfede 
et par blade af den ville vin , der voksede op 
om huset . Fra den åbne dør lå en bred lysstribe 
hen over et hjørne af bordet og over det 
nederste af Alberts skikkelse . 
Oluf kom til at gyse i nattekøligheden . Albert 
rejste sig : 
— ja , så er det vel bedst , vi ser at komme 
i seng  .  .  . 

Iii . 
Regnen . 
Det var om morgenen . 
Albert stod ved sovekammervinduet inde 
hos Oluf og så ud , medens denne klædte sig på . 
Med hovedet nede i vandfadet eller inde i 
håndklædet hørte Oluf som en række afbrudte 
toner løsrevne stykker af Alberts fantasier over 
vejret udenfor . 
— hvor det regner  .  .  . begyndte han . Fint , 
stille , ustandseligt dryssende  .  .  . som det regner i 
lervognen  . . . en lunken , indisk regn  . . . en hellig 
væde , der falder varm og befrugtende som en guds 
sæd  . . . 
.  .  . Hvor vi dog har et dejligt klima hertillands 
 . . . . En sådan regndag er dæmpet og stilfuld 
som en hofsorg  .  .  . Vorherres hofsorg  .  .  . 

?o 
Oluf havde fået krave og vest på og trådte 
hen til vinduet bag vennen , der vedblev at tale 
hen for sig selv med sin afmålte , rytmisk svingende 
stemme . 
Der faldt regn over den gulrøde flagstangsplæne 
og havens blankbladede frugttræer , over 
landevej og brakmark og gødet mark og hegn og 
over fjorden , der så ud som en skiddengrå sneslette , 
og slipshavns sneglelange skov og Knudshoveds 
små huse langt borte , hvor den grå himmel begyndte . 
Fugle fløj pippende fra busk til busk 
nede i haven — der blev banket et sted ude på 
en opankret kvase — og nede fra vejen kom 
stemmer og lyd af gående folk . 
— dette landskab er vægtigt som at løfte 
på et gammelt horn , sagde Albert , der stadig så 
ud i regnen . Men sé ! nu blæser det — en våd 
hånd går hen over hele vort landskab og visker 
det ud — det er alt sammen borte  .  .  . som trådt 
fladt af plumpe gåselabber  .  .  . 
Op ad dagen blev regnen stærkere . Oluf 
tog en bog , skød lænestolen hen med ryggen mod 
den åbne altandør og satte sig til at læse . Han 

hørte lærkerne synge ude i regnen og nede fra 
vestibulen lyden af Alberts stemme i det stille 
hus : 
— Lene , det er skidt , her ingen ridehus er , 
snakkede han med langtrukken , bedrøvet røst . 
Lidt efter begyndte han at nynne , og Oluf hørte 
hans tøfler klapre over forstuens murstensgulv og 
op ad trappen . 
— hvad læser du ? spurgte Albert , der trådte 
ind , i slobrok og med en lang pibe dinglende sit 
porcellænshoved nede over gulvet . 
— jeg fandt et bind af Goethe henne i din 
reol — der var for resten ikke mere end det 
samme — og nu læser jeg hans ungdomsdigte om 
igen . 
Albert havde lagt sig på sofaen henne langs 
væggen lige overfor altandøren . Han skød en blå 
og rød  » Kæledægge «  ind under sit lille krøllede 
hoved og talte , idet han tog piben af munden og 
markerede sine ord med små svip af dens spids . 
— ja , Goethe  . . . . Han er som mytologiens 
flod okeanos — den , der snoer sig rundt om jordens 
Skive og bærer al verden som et svømmende 
blad . Alle floder kommer derfra og udmunder 

p 
atter deri  .  .  . Har vi ikke alle ført syndens søde 
skål til vore læber og har ikke den nydelige 
philine kredenset os den med sin fulde , varme 
mund ? Har ikke vor sjæl sukket Mignons sange , 
når længslen brændte i vore indvolde ? Har vi 
ikke grædt med Werther i måneskinnet hin juninat , 
da Lotte og Albert og han havde siddet sammen 
i løvhytten og havde sagt hinanden farvel — 
så vidunderlig vemodigt , så forsagende tungsindigt 
et farvel ?  . . . Og har vi ikke om natten på gaderne 
og i forstædernes alléer nynnet crugantinos 
ville viser , hvis korte linjer og stærke rim svulmer 
af landevejenes og de natlige vovestykkers 
kraftige poesi ? Vi har svælget i mefistos kynismer 
og i satyrens bukke-erotik overfor psykes dejlige 
nøgenhed , og som Manna fra himlen har vi indsuget 
Versene i prometevs — disse rimløse Vers , 
der skifter skikkelse og farve som skyer , snart 
tårnede i dristige tanker , snart fladende sig til 
stille idyl-sletter , hvor de første mennesker bygger 
de første hytter — og alle fødte af en hjerne , der 
hvælver sig over dem , høj og uendelig som himlen 
selv . 
• — for mig , svarede Oluf , er Goethe ikke så 

mangfoldig . Jeg finder ham helt i et digt som 
dette , jeg læser her : 
ein triiber , grauer morgen 
bedeckt mein liebes fejde  .  .  . 
Han er for mig kun den unge stormende — 
ham , de i Frankfurt kaldte vandreren — ham , der , 
stille og vild , med Ossian i hjertet , sneg sig gennem 
skove og over marker dernede ved mainfloden , 
og for hundrede år siden så op til den samme 
måne , som vi i aftes betragtede fra vor altan  .  .  . 
.  .  . Som yngling — den gang , jeg mente , 
jeg var et geni og målte mig med de længste 
alner , jeg kunne finde — var denne Goethes ungdomspoesi 
mig det tryllespejl , hvori jeg troede at 
skimte min fremtids liv  .  .  . Jeg så i mine dagdrømme 
et solbeskinnet sesenheim slynge sine præstegårds-roser 
om min første unge kærlighed , og en 
blåøjet Friederike lagde i et jasminlysthus sit 
blonde hoved mod mit bryst  . . . . Jeg så mig 
selv i afskedens smertelige time , i det sidste farvels 
bitre stund , den gang hin lyse , , alt for lykkelige 
sommerdrøm var svunden hen —- det var en 
dag i høst  .  .  . jeg gik bort ned ad den lange 
allé — de gule blade faldt for min fod — og 

jeg vendte mig en sidste gang og så langt oppe 
præstegårdens tomme trappe og den lukkede dør , 
hvorbag Friederike nu sad forladt og græd — 
medens jeg drog ud i den stille høstdag , fod for 
fod , hjertet svulmende af sorg , men længslen 
langsomt skagende sine vinger til ny flugt i genvunden 
frihed  .  .  . 
.  .  . Det var jo kun attenårs-drømme . Men 
hvor det endnu kan gøre en sørgmodig at sammenligne 
sin arme københavner-eksistens med denne 
frankfurterynglings rige , skønne liv . Tænk at 
have oplevet solskinsdage som Goethes i sesenheim 
— dage , hvor himlens blå kun plettedes af hvide 
sommerskyer , og hvor bygerne holdt sig i synsranden 
som baggrund for regnbuer ,  » så store og 
strålende , som jeg aldrig før eller siden har set 
dem «  , står der i wahrheit und dichtung . Tænk at 
have følt så sprudlende en livsglæde som den , 
der jubler en i møde fra versene : 
und neue nahrung , frisches blut 
sang’ ich aus freier welt  .  .  . 
.  .  . Tænk , om man mellem sine minder ejede hin 
smerteligt-søde stund udenfor Lillis vinduer , hvor 
hun bag de oplyste rouleaux ved klaveret synger 

sin troløse elskers sang , digtet i de lykkelige 
dage  . . . . Ak , alt ens eget bliver så tomt og 
fattigt mod dette rige menneskes liv af poesi  .  .  . 
Albert havde rejst sig og gik langsomt op og 
ned ad gulvet , stadig rygende . 
— kære ven , sagde han , jeg kender godt det 
dér . Men overfor en digtnings gøglesyner må al 
virkelighed blegne , og Goethe skrev jo ikke sin 
selvbiografi alene for den kære sandheds skyld , 
løvrigt har jeg intet at bebrejde dig , thi også i 
mit liv spiller poesien en større rolle end det 
reale . I min kåde ungdom , da min sjæl helt var 
rettet mod nydelse , var Heine mine længslers 
ledestjerne . Jeg drog ud i livet for at finde hin 
lille by , hvortil man kommer vandrende , ung- og 
fri , en sommeraften , just som de fromme klokker 
ringer solen ned , og hvor lykken sidder og venter 
på en ved et åbent vindue , med duftende hvide 
klokkeblomster i et glas foran sig — selv duftende 
og hvid og lige til at plukke  . . . . Og den næste 
morgen er man langt derfra , over -bjærg og Dal , 
farvel , feinsliebchen , jeg ser dig aldrig mere  .  .  . 
Og den næste aften sidder jeg højt til fjælds i 
den ensomme hytte hos bjærgmandens datter — 

i stuens stilhed høres kun lyden af vor fortrolige 
pludren og det gamle urs dikken — og over den 
lysende firkant , som måneskinnet gennem vinduet 
tegner hen ad gulvet , bevæger sig skyggerne af de 
store graners grene , der vifter udenfor i nattevinden 
 .  .  . 
. . . Ak ja , du , sagde Albert og blev stående 
foran Oluf med et vagt , lidt sitrende smil — det 
var i de unge dage  . . . 
— vi har begge to lidt af at drømme os vort 
eget smule liv efter de største mønstre , sagde 
Oluf og rejste sig for at gå over til sofaen og 
lægge sig på Alberts plads . — et vandreliv fra 
skønhed til skønhed , et æventyrliv fra hændelse 
til hændelse har vi drømt os — et liv ad fjerne 
veje i nye lande — med rejsetrætte afteners indslumren 
i fremmede , friske senge , hvori man aldrig 
før har sovet — med luftige drømme i den kølige 
nat , omgivne til alle sider af en ukendt by , hvis 
tårnures uvante lyd vækker en ved hvert timeslag 
— og med solskinsmorgeners opvågnen til 
udenlandske indtryk og nye himle som til et andet 
liv  . . . . 
. . . . Der var en tid , da læsningen af Shelley 

57 
fyldte mig indtil galskab med sådanne syner . 
Det forekom mig , som var livet næppe værd at 
leve , når jeg ikke som fornem vagabond kunne 
indfatte min melankoli i en ramme af italienske 
skoves poetiske piniekroner og sydlige golfers lysende 
strande og som en ædel trækfugl pleje min 
spleen i et gammelt Palazzos enlige tårncelle , 
gennem hvis brede rundbuevinduer der var udsigt 
over blåt Middelhav med fjerne , ædeltformede 
øer  .  .  . 
Albert var standset ved den åbne altandør 
og stod lænet til dens ene fløj og så ud . 
— ja , Middelhavet  .  .  . sagde han langsomt . 
— men se nu alligevel her , føjede han livligt 
til et øjeblik efter . Solen bryder frem , og land 
og hav lyser . Efter regnens Sus bliver det ganske 
stille — jeg hører fluer summe og en fugls svage 
kvidren — og de hvide sommerfugle begynder at 
flyve om bedenes blomster . 
Oluf rejste sig , og de trådte ud på altanen 
sammen . Spurvene strøg i flokke , nede mellem 
frugttræerne , og én for én for svaler skrigende 
gennem luften . Det susede af blæst i blade og af 
havets skummen nede mod kysten — en lyd 

som af et vandfalds evigt strømmende Brus . Bag 
den ilende fjord var det , som om slipshavnsodden 
blev lavere og lavere og drev længer og længer 
ud i det gråblå hav . Og langt ude skinnede 
hvide måger mod den grå skyluft . 
— se , himlen trøster os , sagde Albert og 
vendte sig smilende mod Oluf . Kom — lad os 
gå ned ved stranden og lufte vore stuestemninger . 

Iv . 
Stranden . 
De gik langs stranden , i læ under kystens 
skrænt for den fralands vind . Luften var 
stille og lun om dem , men havet dønede hult og 
plaskede og bruste i uafladelig , travl , åndeløs bevægelse , 
skyllende , vældende , skummende , rislende 
og klunkende mellem de store strandsten . 
Bag Albert og Oluf var himlen blå med enkelte 
hvide eller rødliggrå klodeskyer . Foran dem 
dækkedes den af et tungt , snehvidt skytæppe , der 
tordenblåt sænkede sig ned i det sølvlysende hav 
og hen ad Langeland til klarede op i brede regnstriber , 
så luften fik en jærngrå , blankpoleret glans . 
Lang og øde krummede stranden sig foran dem . 
Lige i bølgeslaget lå de store granitblokke og 
flintknolde , hvorover skummet sprøjtede — sorte , 

gule , røde , brune , grå , alle blanke af det drivende 
vand og alle med rundede kanter og sider og 
spidser . Bag denne rand lå sandet , 
gråt længst nede , hvor det var fugtigt , hvidt og 
tørt op under den gule lerskrænt , hvormed markerne 
endte . Opdreven kløvertang — gul og blank 
som var den klippet ud i vådt olietøj — og forrevne 
lig af glasklare gopler lå slængte op på sandstrandens 
grå bræm , og den hvide sand lå strøet 
med rullesten og spættet med visne , soltørrede 
tangtotter som med sorte hermelinshaler . 
På skræntens rand tegnede høje græsstrå 
og cikorieblomsters lange , nøgne stilke sig 
mod himlens blå eller hvide grund . 
Albert og Oluf havde gået tavse et stykke 
henad den grå sand , hvor havvand piblede frem 
i deres fodspor , med ørene og sjælen fyldte af 
bølgernes tunge orgien , der rullede frem , tav et 
sekund og atter rullede tilbage i en lang , slæbende 
raslen af sten og singels , der førtes ud imod 
dybet . 
Fra himlen bag dem brød nu en solbyge frem , 
som før oppe på altanen . Det var , som der med 
ét åbnede sig tusinde store , runde , hoppende diamantøjne 

i havet , og fråden om stenene skinnede som 
kogende sølv . Alle farver , strandens og havets , 
blev stærkere og livligere — de fjerne lande 
dukkede klarere op — en stor , stille , uendelig munterhed 
jublede i alle ting . 
— for mig , sagde Albert og standsede med 
en bred armbevægelse ud imod havet — for mig 
er denne kyst Italien . Se klinterne derhenne , hvor 
rytmisk græsk de løfter deres grusskrænter — 
gule som pentelisk marmor . Se denne forstrand , 
bred og brændingsslagen som hin kyst hos Byron , 
hvor Don Juan og haidee vandrer , tætomslyngede 
og lykkelige . Og se havet — er det ikke vinblåt , 
er det ikke purpurviolet som havet hos Homer 
og vergil  ? 
Stranden minder mig om Byron — fortsatte 
han , idet de gik videre — men havet , det er som 
beyle . Der er den samme luftige frihed , den 
samme vage uendelighed . Mine tanker sættes i 
samme ubestemte og storslåede bevægelse ved at 
betragte havet som ved at læse  .la chartreuse de 
parme eller rouge et noir . Stemninger skyller ud 
og skyller ind som dønningerne mod stranden og 
bruser vage ud mod den sølvlyse horisont , ud 

mod grænser , man ikke kender og heller ikke 
ønsker at støde imod . 
Byron , beyle , baudelaire — dér har du de 
hovedhjørnestene , hvorover min sjæl har bygget 
sine drømmeslotte — de dybe , hede brønde , hvoraf 
mit væsen suger næring gennem trefoldig rod  .  .  .  . 
Om baudelaire har jeg endnu intet sagt dig — 
i hvorvel jeg i disse dage er en megettalende mand — 
men jeg skylder de subtile parfymer , de aromatiske 
essenser og narkotiske gifte , jeg har indsuget af 
ham , min hjærnes fineste og mest udsøgte blomstring . 
Baudelaire er den , der har givet mine ensomhedslængsler 
form og retning . Jeg husker , 
hvorledes jeg i mine første ynglingeår , ængstet af 
kødets voldsomme overgreb og min sjæls ufred , 
attråede cellens stolte og kyske ro , den lærde 
og rene tavshed i munkens enlige Kammer . Jeg 
sørgede over , at middelalderen ikke var mere med 
sine klostre og eremithytter , og læsningen af 
paludan-mullers Benedikt fyldte mig med en fortvivlet 
længsel mod hine fjerne , forgangne århundreder , 
hvor fromme , hvide mure rejste deres 
værn om de sjæle , der var trætte af livets tomhed 
og bitre af dets beske lyst . 

denne åre i min sjæl var det , baudelaire 
fik til at svulme . Hans syge blomsters saft podede 
sig ind i min klostertrang og forvandlede den til 
en fin og vellystig foragt for hverdagens og 
verdens liv . 
Det var en drøm , født af visse højtelskede 
prosa-sider hos baudelaire , som drev mig herover i 
dette eksil . En drøm om et ædelt buen-retiro , et 
stemningsfuldt wartburg , fjernt fra venner og mennesker . 
En drøm om et højtliggende tårnkammer 
med udsigt over de røde Tage i en lille by og 
bag tagene grønne marker og tavlede agre og 
længst borte fjerne skovrygge , blå af solrøg . 
Et tårnkammer med skrivebordet lige indenfor 
det store vindue , der altid skulle stå åbent — 
med udvalgte bøgers guldrygge i reoler langs 
væggene — og med billeder rundt om mellem 
reolerne , billeder af ideale , sydlandsk formede 
landskaber , hvor skønne kvinder græder i dunkel 
sorg under en tungsindig stjærnehimmel . Ovenpå 
reolerne og på et lille bord midt j stuen skulle 
der stå krukker af ostindisk fajance med store 
markbuketter , så værelset kunne fyldes af margueriters 
og snerrers søde sommerduft . I den hede 

middag skulle der være køligt bag nedrullede 
persienner , men når dagen hældede , skulle svalingen 
fra store haver , hvor bede og plæner vandes 
mod aften , strømme ind sammen med skæret af 
aftenrøden over de fjerne skove . 
Tavse gik de et stykke hen langs havet , ad 
den brede strand . 
— min drøm , sagde så Oluf — thi også 
jeg har drømt min sjæl et hjem — går langt 
videre , og min længsel bygger som den fugl 
albatros kun sin rede på en øde 0 midt ude i 
oceanet . Det enebo , jeg nu og da griber mig i 
at søge , må ligge familiestuerne og menneskelejlighederne 
langt , langt fjærnere . Jeg søger et ensomt , 
tavst og tungsindigt rum — et verdensfjærnt 
asyl for en , der kun vil gruble og drømme og 
digte  . . . . 
.  .  . Jeg har set et glimt af denne drøm — 
men kun et glimt — en morgen sidste efterår , 
jeg gik i fredriksberg have . Der ligger ude i 
kanalerne et sted en lille , rund 0 , hvor man ved 
løvfald bag de halvt afbladede træers slør af 
hængende løv kan skimte noget som taget af en 
hytte . Ingen kan komme til den 0 uden med 

båd , for der fører ingen bro over . Publikum , 
der om søndagen sejler i kanalerne , har ingen ret 
til at gå i land dér . Men hverdagsformiddage 
kan der ligge en jolle , gammel og grå og aldeles 
ulig de pyntede søndagsbåde , fortøjet ved en lille 
stump bro , som stikker ud fra bredden derovre . 
Og den morgen i oktober løftede træerne 
deres brogede kroner højt over øen som en kongelig 
baldakin , båren af stammernes blygrå og jærnsorte 
og irgrønne søjler , og ned over skrænterne 
mod vandet lå faldent løv i tykke , tætte dynger , 
gulligt og grønligt , rødligt og brunt , vævet sammen 
til et tæt , tyrkisk tæppe . 
Dérovre — syntes det mig — måtte det 
være skønt at vågne op ved fuglekvidder og åbne 
sin dør og se den flyvende sommer flimre af dugg 
og af solskin over græsset derude og se kanalens 
vand blinke nede bag det tynde gardin af lønnenes 
gule blade  .  .  . Dér måtte det være skønt at sidde 
og skrive , med det grønlige genskær af løvet ind 
over papiret  .  .  . Dér måtte man kunne tænke 
tanker , friske som morgensolen og efterårsduggen 
 . . . . Dér måtte man sove sødt ind , med 
stjærnerne blinkende gennem ruden , og nattevinden 

susende i alle de store træer over ens hoved , og 
en våd vildvinsranke gnidende uafbrudt frem og 
tilbage over vinduet  . . . . 
Medens de to venner førte denne samtale , 
var den flade strand , hvorpå de gik , gledet over 
i en højere , digeagtig eller voldlignende kyst , der 
nu løftede sig til en klint — den første af dem , 
hvis grusgule skrænter Albert før havde sammenlignet 
med penteliske marmorbrinker . 
Som efter en overenskomst lagde de to 
venner sig stiltiende ned i det høje græs , der , 
blandet med gule blomster — snerre , potentil og 
løveflab — dækkede klintens top . Landvinden 
viftede med græs og blomster , og nede mellem de 
grønne strå løb mejere og myrer og små snudebiller . 

de lå lige ude ved klintens rand . Dybt 
under dem var den brede forstrand med hvide 
flader af sand og singels , tangplettet og med en 
lang , brun stribe af våd tang omtrent i havkanten . 
Derudenfor brunt , tangfyldt , skvulpende 
vand med brede , hvidgrønne sandårer i bunden . 
Så mørktviolet og grønt i pletter mellem hinanden 
og helt ude klart , mørkeblåt hav . Længst 

oppe mod nord løb landets kystlinje ind i 
horisonten med en skinnende pynt — så fulgte 
langs kimmingsstriben en fjern 0 som en blå 
streg — så to sejlere — to til , langt ude mod 
himlen — så Sprogø solklart nær , og , bag den , 
fjærne , blå kyster med klinter og hvide prikker 
af kirker eller gårde . Så en øde horisont — 
en bark langt ude og en damper — en anden 
damper nærmere ved — og et ganske fint sejl i 
selve den gråblå synskreds-luft . Så gennemstribedes 
rundskuet af den mægtige , tusendøjetfunklende 
solstrøm , der helt ude bredte sig som 
en sø af mat sølv . Endelig løftede Langeland sine 
blå skove , og i vandet foran tegnede sig vresens 
brune streg — og så skød landet på ny sine 
pynter frem , mørke mod den sydlige horisonts 
hvide dis . 
De to venner lå længe og stirrede , Oluf 
strakt sidelænds , Albert på maven med begge 
albuer i græsset og hagen støttet i hænderne . 
Nede fra kom strandløbernes  .skarpe  » Jyp ! «  , 
medens de hastigt ilede hen over sandet og viste 
deres hvide bryst . Mågerne flokkedes langs kysten 
med klagende skrig og fløj ind over markerne 

og ud over havet . Og bølgerne susede langt og 
taktfast mod stranden dernede . 
Albert trak en lommebog frem og begyndte 
at skrive . Oluf vendte sig om på ryggen , med 
sin bløde filthat skubbet ind under nakken som 
pude . Han spredte armene fra sig og lod hænderne 
synke dybt i det tætte , sollune græs . Over ham 
strøg landvinden , svagt duftende af hø . Og højt 
oppe i den tætte , blå himmel sejlede en hvid 
måge langsomt ind over land . Det var Oluf , 
som om hans sjæl bares og gled med denne hvide 
fugl ind i en blå uendeligheds nirvana . 

v . 
Skoven . 
Oluf gik langsomt hen ad en bred vej inde i 
teglgårdsskoven . Det var tidligt på formiddagen , 
vejen lå i skygge , kun de højeste 
bøgetoppe lyste af sol . Langs vejens rand var 
grøftegræsset gråt af dugg , gærdekørvelens skærme 
stod med klare vanddråber i alle de hvide kroner , 
over skovbunden lå endnu som et glemt slør af 
nattens mørke , luften var fugtig og frisk , og højt 
oppe fra faldt sollyset ned i lange , gyldne striber 
som gennem vinduerne i en kirke . Finker og 
mejser , den muntre morgens travle fugle , pippede 
og kvidrede i én uafbrudt , glad hoppende rislen 
— men tyste var de store skovdybders og den 
store skovstilheds hemmelighedsfulde duer , og tyst 
var den hældende dags melankolske fugl — 

droslen , hvis fløjteløb er klare og sørgmodige som 
eftermiddagens sene , gyldne sol . 
Oluf gik og fornemmede det som søndag rundt 
om sig . Denne høje , luftige skov i formiddagssolskin 
vakte minder hos ham om sommersøndage 
i hans drengeår  . . . . Mens de andre var i kirke , 
plejede han at drage til skovs , nystrøgen i linnedet , 
med søndagsklæder på og renvasket over 
hele kroppen  .  .  . Nede ved bækken , som løb 
gennem skoven , var der et stod , han havde udvalgt 
sig — en fugtig , mosgroet sten , hvor han 
plejede at sidde med fødderne anbragte på to 
andre stene ude i bækkeløbet . Glat og klar kom 
bækken glidende hen over den brune bund , mellem 
små bredder af brunt , opskyllet grus . Elletræernes 
rødder spændte mosgroede Buer ud over den 
blanke flade , og på en grusbanke midt i bækken 
voksede høje , røde hjortetrøst og en enkelt spiræa 
med store , gullighvide blomsterflager . Rundt om 
løftede elleskoven sig af den grønne mose , og 
bredt og gyldent faldt sollyset ned over stammer 
og blade og skovbund og bæk . Løvet susede , 
uafladeligt og sagte , og lige ved siden af Oluf rislede 
vandet stille klukkende mellem de store stene . 

der kunne han så sidde i halve og hele 
timer og lade tiden rinde sig forbi med den rislende 
bæk . På bunden af vandet så han tanglopperne 
vimse sidelænds af sted , hvide sommerfugle 
kom sejlende inde fra mosen tværs over 
bækken og forsvandt atter langsomt ind over de 
høje , grønne planter ; nu og da vovede en skovmus 
sig frem fra sit hul under en ellerod , smuttede et 
stykke ned langs den grusede bred og blev borte i et 
andet hul , lige i nærheden af stedet , hvor Oluf sad . 
Da var han femten år — den første naturberuselses 
og de første kvindedrømmes alder  .  .  . 
Oluf grebes af en pludselig hjemvé , en længsel 
efter hine skove , hvis stier hans barnefod havde 
trådt så lidt , og hvis løv havde skygget over 
hans drømme om lykken og livet — om den 
store lykke og det store liv  . . . . 
Uvilkårligt forlod han vejen — sprang over 
grøften — gik på må og få ind gennem skoven . 
Over den brune løvbund voksede flittergræssets 
hårfme stilke , der buedes af de brune aks — 
ligesom i græsholmeskoven hjemme . Han kom forbi 
en fugtig sænkning , der var grøn af tæt bingelurt 
og firbladet etbær , hvis blanke blade blånede i 

himmellyset — som bingelurt og firbladet etbær 
i hans drengeårs skove . Og rundt ham stod 
stammerne grå og stille , og over ham suste de 
store kroner den samme sang , som skovene hjemme 
suste  . . .  , 
der steg med ét en damp af minder fra hans 
sjæl som fra en ophedet jord , hvorover der pludselig 
falder regn . 
Han så sig selv som tolvårig , om aftenen , 
ved det runde bord inde i  » Studereværelset « 
Hjemme . På den anden side bordet sad faderen 
bøjet tæt over navigationsskolens matematiske opgaver , 
som han rettede . Oluf så hans kraftige , 
sorte hår i store , blanke bukler , den brede pande 
med dobbeltturen langs midten , den blanke , skarpe 
næseryg og skyggen om den lange , smalle mund 
og den glatragede hage . Der var stille i stuen — 
kun lampens sagte kogen , et krads af blyantet 
nu og da , og den taktfaste knirken , som kanten 
af faderens frakke , hævet og sænket med åndedrættet , 
frembragte mod bordets polerede rand . 
Oluf sad og skulle læse lektier for bagefter 
at lade sig høre i dem af faderen . Men de sorte 
bogstavlinjer over det hvide papir forvandlede sig 

uafbrudt for ham til en novemberskovs grå stammer 
over kobberrød skovbund . Han genoplevede den 
nylig endte eftermiddag derude i skoven — han 
så det gråsorte bækkeløb , der , som et slynget 
jærnbånd , drog sig langt ind over den kobberrøde 
bund — han knasede gennem de visnede mosers 
vildnis af tørre , hvide urter og døde , bengule 
stængler og stortuet , falmet græs . Han overskred 
bækken , springende fra blank , sort sten til blank , 
sort sten — han gjorde holdt ved kilder , hvis 
okkerrøde vand piblede ud af breddernes gule 
lerskrænter og rislede lydt i den stille novemberdag 
— og med en opdagers stolthed stod han 
til sidst ved den store stenkiste , af hvis sorte gab 
midt i en løvfaldsrød banke bækken udvældede 
som af en løvemund  .  .  . 
.  .  . Han var vågnet som af drømme , når 
faderen slog den sidste opgavebog sammen og 
rettede sit strenge , sømilitære ansigt mod ham med 
et barsk :  » Nå , hvor langt er du ? «  . . . . . . . . 
Oluf havde efterhånden helt glemt sig selv og 
skoven for disse billeder fra hans sjæls kimplante-tid . 
Nu så han sig om . Han var kommen ud på en 

sti , hvis brune bånd af vissent løv tabte sig 
foran ham og bag ham ind i skovens ensomheder . 
Længe havde den ført ham mellem bøgestammer 
og risbøg og brede , mosbetrukne Stubbe — nu 
ledte den ham ind i en askelund , hvor let lys og 
løse skygger i uafbrudt leg løb ned ad de smækre 
stammer og hen over skovbundens tykke polster 
af store græstuer . 
Oluf standsede . Fuglene sang ikke mere . Han 
hørte ingen lyd hverken nær eller fjern uden bladenes 
tusindtungede hvisken . Til alle sider var intet 
andet at se end det grønne løv og de slanke , 
grå stammer og den grønne bund , hvorover solskinnet 
og skyggerne legede . 
Oluf måtte tænke på hin hemmelighedsfulde 
skov , hvorom folkevisen véd det Vers : 
» Der vokser slet ikke anden blomst end løg , 
der synger slet ikke anden fugl end gøg «   . . . 
Langsomt lagde han sig ned på jorden , med 
nakken i en af de store græstuer . Over sig så han 
stammerne , der skød rankt til vejrs og gaflede sig 
i slanke grene og bar et luftigt tag af finnet løv , 
hvis sollyse blade uafbrudt bevægede sig over 

himlens blå bund . Der var ikke køligt som ude 
under bøgekronerne ; en lun , lys hede fyldte 
den stille lund , hvor intet rørte sig uden de lydløse 
skygger . Oluf lå og stirrede op på løvet 
og himlen — det var , som at se i et kæmpestort 
kalejdoskop af grønne og blå glasstumper , der 
uafbrudt forskød sig og dannede nye mosaiker . 
Og hen over ham gik asketoppenes bløde , rislende 
Sus som lyd af hviskende kvindestemmer et sted 
langt borte bag løvet . 
En halvslummer slørede sagte Olufs tanker 
— og i drømmetågen listede minder og syner 
frem som gækkende nymfer gennem lundens solspind 
og skyggeslør . 1 hans hjerne genfødtes 
halvvoksne Års attrå , og som opstanden fra de 
døde stod for ham den digtning , der første gang 
ledte hans drengelængsler mod vellystens elverland . 

. . . . Det var en fortælling , oversat  » efter 
det engelske «  . Den foregik under en revolution , 
i Italien , vist på garibalditiden . Helten deri var 
en royalistisk begejstret ung adelsmand , . , som i 
spidsen for en lille friskare drog ud for at undsætte 
landets dejlige dronning . Denne skønne og 

høje herskerinde over den unge Nobiles hjerte 
var nemlig indesluttet i fæstningen Gaeta , og oprørerne 
belejrede denne fæstning . 
Undervejs til kampstedet svælgede den adelige 
friskare , til den skønne belejredes ære , i mange 
arter grusomhed . Bøndernes marker blev afsvedne , 
og i vignerne hang de unge druer , modnede før 
tiden i flammernes hede . En mølle , hvis republikanske 
ejermand forsvarede sig mod den royalistiske 
bande , blev stukken i brand , mølleren skudt ned , 
og hans datter , en stor og svulmende italienerinde , 
sortøjet og højbarmet , blev i kampens vildskab 
gennemboret med sabler og kårder , flænget og 
flænset med bajonetter , og bloddryppende , endnu 
åndende , slængt ind i det store bål , som sydede 
derved  . .  . 
Der var i tanken om denne tilintetgørelse af 
et dejligt jomfrulegem ved luende stål og slikkende 
flammer en vild og voldelig vellyst , som isnede 
Oluf gennem alle hans halvvoksne lemmer . 
.  .  . Så var der samme sted en anden historie , 
som hed  » Den sorte pudel «  . 
Den begyndte på et telegrafkontor , ved en 
lille enlig jærnbanestation langt ude på landet 

.  .  .  . Det er silde aften ; om en time kommer  iltoget fra hovedstaden . I sit lille værelse 
sidder den vagthavende telegrafist under gasblusset 
og døser over en roman . Med ét begynder apparatet 
ved hans side at arbejde , og der indløber 
en depeche , hvis mening er ham ubegribelig — en 
depeche , der taler om , at  » den sorte pudel « 
Kommer i aften , og at  » de gule fingre «  må holde 
sig rede  .  .  . 
Depechen bringes ud i byen . En time efter 
kommer nattoget , og telegrafisten er på perronen 
for at se , hvem  » den sorte pudel «  kan være . 
Den eneste rejsende , som stiger ud , er en slank , 
ung herre af usædvanlig , næsten kvindelig skønhed . 
I hånden bærer han en lille , sort vadsæk , 
som han overgiver til en midaldrende mand , i Pels 
og gule skindhandsker , der er på perronen for at 
tage imod ham . 
Det opdages nu i historien , at denne unge 
rejsende er en forklædt kvinde — at denne kvinde 
er en berygtet juveltyv — og at den ældre mand 
er hendes hæler og hendes elsker . 
Og fortællingen ender med , at den smukke , 
unge forbryderske arresteres . Ude på et landsted 

sker det , hvor hun boer sammen med sin 
» Galan «  — som bogens udtryk var . 
I den årie morgen omringer politiet huset 
og sender så to mand op for at gribe parret . Og 
den skønne kvinde , som nu har antaget sit køns 
sædvanlige dragt og skjult sine ben , der før viste 
sig i stramme benklæder , bag folderige kjoler , 
føres ud . Trods og forvorpen frækhed står malet 
i det smukke ansigt , medens hun vandrer bort 
mellem to gendarmer  . . . . 
Denne fordærvede og dejlige kvinde — ung 
og ond — en f’orbryderske og en elskerinde — 
betog Olufs tanke . Hans higen droges mod denne 
syndige skønhed , og han begærede blot at være 
en af de to gendarmer , hvis næver knugede sig 
hårdt om hendes faste , fyldige arme  .  .  . 
Et solblink ned gennem løvet blændede Olufs 
øje og vakte ham af hans døs . Forvirret rejste 
han sig . Hans hoved var hedt , og hans hud 
brændte . Han så sig om . Der gik et Sus af vind 
gennem løvet , og skyggerne bevægede sig i livligere 
løb . Det var , som slyngede de usynlige næt om 
hans legem og spandt hilder over græsset for hans 

fod — og langt henne i den lyse lund så det 
ud som skimt af vage nymfers Dans under løvet . 
Oluf stod ubevægelig . I hans hede legem 
fødtes der en higen mod at blotte sig , en trang 
til at gå nøgen , en vildmands-længsel mod at føle 
solluftens lunhed og skyggernes svaling over 
hele sin hud . 
I hans hjerne , der hededes af solen , boblede 
faun-drømme og satyr-længsler . . . . . . . . . .minder og 
syner steg svulmende op i hans sjæl . . . . . . . . . Hin 
kvinde fra et digtet liv — hans drenge-attrås 
drøm — løftede sig for ham , ideal og forherliget , 
en gudinde for den ville frihed og den søde 
synd og sansernes lønlige lyst . Hans begær 
famlede forvildet mod dette billede af en kvinde . 
Han fablede om at møde hende her i denne solbedøvede 
lund — at finde hende stående ude 
på en græs-lysning , et sted dybt inde i skovens 
midte — slank og ung og nøgen , overgydt af sol , 
skinnende hvid som et marmor af gudinden fra 
paphos , skinnende hvid som en giftig og sødtduftende 
liljeblomst  .  .  . 
Han drømte at se hende sidde alene på en 
grøn Tue , overskygget af løv , med øjne og mund 

6o 
i smægtende smil ved synet af en mand midt i 
skovens trygge ensomhed  . .  . 
Han drømte at møde hende på den smalle 
sti , der jordbrun og fugtig løb hen gennem det 
frodige græs  . . . Hun går langsomt og ser sig om 
til alle sider  . . . og løfter let op i sin lyse sommerkjole 
med en hånd , der uafbrudt sitrer , nu og 
da skælver i små , nervøse ryk  .  .  . som måtte 
hun med magt hindre denne hånd fra at flænge 
alt tøjet til jorden og give de hede , hvide lemmer 
til pris for skovbrisens kølige favntag  .  .  . 

vi . 
Måneskinnet . 
Oluf stod ved vinduet og så ud . Det var 
inde i hans sovekammer — en lille kvist 
ved siden af det store altanværelse . Et langt , 
nytændt stearinlys oplyste med usikker flamme 
værelsets gule tapetpapir , hvorover der med brede 
mellemrum drog sig smalle , indigoblå striber som 
tremmer i et bur . 
Oluf så ud , hældet frem gennem det vidtåbne 
vindu , med brystet mod den højtsiddende 
karm og albuerne støttede på den flade gesims , 
som taget dannede fra vinduet og ud til tagrenden . 

det var en fuldmånenat . Uendelig stort og 
klart strakte landet sig hen mod teglgårds-skoven 

og ind mod byen . Alle jordens farver var døde , 
alle lys slukte under denne blege , svagt lysende 
forsølvning . Over havets og fjordens matte mørke 
drog månestriben sin brede vej , hvis sølvbølger 
var som ildspor efter tusinde usynlige fødder , og 
i den blege , klare , uendelige himmel skimtedes 
højt oppe fine flor af spøgelseagtige skyer og 
svage , blå stjærneglimt som af rå diamanters 
halvkvalte ild . 
Alt tav over det blege land og det lyse hav 
under den store , måneklare himmel . Kun fra 
stranden hørtes havets stille Sus som lyden af en 
konkylies kogen . 
Oluf stod længe og stirrede på den store 
sommernatsmåne . De hvide kridtsletter deroppe 
lyste som blankt sølv ; som fordybede sirater eller 
som indlagt arbejde af et mørkere , gråligt metal 
tegnede sig de store , uddøde månehaves bund ; 
de høje kraterbjærges tuschsorte skyggestænk skimtedes 
vagt — som skrifttegn af et ubekendt alfabet 
på østerlandske våbenskjolde ; og sommernattens 
varme luft lagde en let gylden glans over denne 
gamle sølvmønt , der længst var uden gangbart 
værd , en svag gyldenrødme som på et gammelt , 

slidt sølvfad , der en gang for længe siden har 
været luende forgyldt . 
— du himlens golde og gavnløse ! formede 
det sig sagte i ord fra dybet af Olufs hensunkne 
sjæl . — unyttige lediggænger blandt travle kloder ! 
Tomt snurrende ten mellem stjærner , der spinder 
livets gyldne tråde ! Evige jomfru , udødelige 
skelet mellem verdner , der blusser i elskov og 
blegner i død ! Jeg hilser dig , højhellige , du , hvis 
navn var Diana ved avernersøen og hekate i 
kolchis , astarte i Babylon og Madonna , når dit 
åsyns glans faldt gennem middelalderens malede 
ruder ind i den enlige nattegrublers celle ! Gudinde 
med mange templer og mange riger ! Gudinde for den 
golde vellyst og de frugtbare drømme , frygtet af 
ægtefolk , når dit skær trænger gennem gardinet 
om deres alkove , og tilbedet af dem , der elsker i 
det forbudne ! Landstrygeres og løsgængeres høje 
frue , gudinde for dagens fredløse og livets landflygtige , 
alle mørke nattefugles evige herskerinde , 
jeg hilser dig , Madonna hekate ! • 
uden at vide det , havde Oluf sagt de sidste 
ord højt , ud i natten . Hans stemmes sitrende 
lyd vækkede ham af hans berusning — han så 

atter månen og himlen og havet og landet derunder , 
men de syntes ham dunkiere end før . En 
sky , der sejlede hen under månen , kastede en 
bred skyggespange over månestrimens sølvstrøm . 
En båd plaskede mørk og hurtig forbi nær inde 
ved land , og det skvulpede taktmæssigt og hult 
nede i strandkanten . En lille , hvid sky med sort 
kærne , som pludseligt var midt på himlen , nærmede 
sig månen , udstrakte sine flossede tågefrynsers 
fangtråde mod den , opløste sig i grønligbleg og 
rødbrun røg , der omsluttede den hvide klode som 
en vandmands slimede legeme omslutter sit bytte , 
og skjulte den ganske . Månestriben sluknede over 
havet , jorden blev mørk — kun nede i en af 
markerne lyste to små vanddamme som blanke 
metaløjne . 
Oluf stod endnu et øjeblik hældet ud mod 
det formørkede landskab , så lukkede han vinduet 
og begyndte at klæde sig af . 
Da han var kommen i seng og havde slukket 
lyset på natbordet ved sit hovedgærde , skinnede 
månen atter . Som en hvid dug , ivævet med en 
bred , sort længdestribe og smallere striber mørkt 
på tværs , lå dens lys hen over gæstekamrets 

sandede fyrretræsgulv . Et mildt sølvskær bredte 
sig fra denne dug af måneskin op i hele værelset , 
og kun i de dybeste kroge stod der svage tåger 
af mørke . 
Oluf lå og betragtede tapetets indigoblå 
striber på gul bund — farverne var lige så 
tydelige som om dagen , men syntes mattere , som 
overpudrede med et hvidt støv . Han hørte ingen 
lyd , hverken udefra eller i huset . En dyb dødsstilhed 
syntes at sive ind sammen med måneskinnet 
og gennemtrænge alle ting . Han hørte ikke en 
gang sit lommeurs dikken på natbordet lige ved 
siden af sig . Han løftede hovedet fra puden — 
var uret gået i stå ? havde han glemt at trække 
det op  ? I det samme fornemmede han dets lyd — 
men dæmpet , som lå det på tykt fløjl . 
Oluf lagde sig tilbage i puden og var ved at 
falde hen , da han vækkedes af en stærk klang — 
som om der højt oppe fra spildtes vand ned i et 
stort , tomt bækken af malm . Klangens sidste rungen 
sitrede endnu i luften — og han . besindede sig 
på , at det måtte være det gamle ur med det 
stærke slagværk , som havde slået et nede i 
havestuen . 

66 
atter lå han lidt og var vågen . Tankeløst 
lod han øjet hvile på tapetets mørke striber over 
den lyse bund . De lignede skovstammer mod en 
baggrund af solnedgang — nej , ikke solnedgang 
— et kunstigt , gult lys var det — lys af mange 
gasblus  .  .  . 
Han var ved at falde hen på ny — og lå 
så med ét fuldt vågen og tænkte levende på 
sin og Alberts spadseren i aften ude ved teglgårdsskoven 
med Fru Astrid og frøken Laura . 
Månen havde uddrevet dette minde af hans sind 
— nu vendte det stærkt tilbage . Han så igen 
promenaden , den brede , grønne eng mellem teglgårdsskoven 
og stranden , med de udhugne spasereveje , 
hvor byens pæne folk trak pyntede op og 
ned , og den aflange plads i midten , hvor regimentsmusiken 
spillede . Det var temmelig sent på 
aftenen , da Albert og han kom derud — månen 
steg som en blodrød blomst op af havet , og 
musiken jog igennem programmets sidste , hidsige 
valse . Frøken Laura og Fru Astrid kom leende 
og nikkende hen imod Albert , så snart de opdagede 
hans lystærnede skikkelse — men standsede 
lidt ved synet af Olufs mørke og ukendte person . 

efter præsentationen drog den hvidklædte , slanke 
og blonde frøken Laura Albert med sig et stykke 
i forvejen , så Oluf og Fru Astrid kom til at 
følges . De gik i den af spaseregangene , som løb 
langs randen af den mørke , fjældlignende skov . 
Der var lys et sted inde , et stærkt , gult lys 
fra mange brede vinduer som på et forlystelsessted , 
og skovstammerne inde i nattedybet tegnede 
sig sorte mod dette gule lys . 
Oluf og Fru Astrid havde talt om dette forlystelsessted , 
denne promenade , denne regimentsmusik , 
der var byens eneste sommerglæder . Han 
havde spurgt , og hun havde fortalt . Hun havde 
klaget ivrigt over det hele provinslivs kedsommelighed , 
og han havde svaret banalt , fordi hendes 
klager kun forekom ham udslag af en ganske 
hverdagslig lyst til flere baller og større selskabelighed . 

så blev hun lidt efter lidt tavs . Vejen , de 
gik på , førte dem ned til stranden , ud på en 
lille mole med en cirkelbænk om en flagstang 
yderst ude . De satte sig ikke , men blev stående 
og så ud over havet . Månens purpurfrugt var 
falmet hen i sin vante bleghed , og månebroen løb 

som en gyngende sølvstrimmel ind over havet , 
ind mod molen , hvor den runde , glatte dønning 
uafbrudt fremvuggede store , blanke , forvredne månebilleder 
og lagde dem ind over vandkantens sten 
som en hinde af sølv , og fremvuggede atter nye 
måner udefra . 
— kender de æventyret om måneprinsen , 
sagde hun så med et , uden at vende sig om mod 
ham , stirrende stift ud ad månestrimens sitrende 
sølvsti . 
Han nægtede ; overrasket af dette spørgsmål , 
der ingen sammenhæng syntes ham at have med 
hendes øvrige ord . 
— det er det om den unge pige , der en 
månenat hører det kalde udenfor sin rude . Det 
kalder tre gange , og den tredje gang står hun 
op og åbner vinduet . Og da ser hun nede på 
stranden , lige nedenfor huset , en fremmed yngling 
midt i måneskinnet . Hans dragt funkler som sølv , 
og hans ansigt er hvidt , og han strækker sine 
hvide hænder ud mod den unge pige , og bag ham 
drager sig månesølvets hængebro ud over havet . 
Han taler til hende , og hans stemme hulker som 
sommernattens dønning om de store stene , og han 

beder hende følge med ud over den hængende bro , 
ud over havet , hjem til hans slotte og lande i 
måneskinnets kongerige . Men hun ængstes for 
den gyngende vej , hvorad hun skal vandre , og 
slår vinduet i for den fremmede yngling og 
gemmer sig i sine puder  . . . . 
Fru Astrid tav . Oluf sagde intet , men betragtede 
hende forbavset . Hun stod ubevægelig , og 
hendes stirren var stadig stift hæftet på månestriben , 
hvis hvide bølger ilede ind fra horisonten 
som en endeløs stime af sølvblinkende fisk . Der 
var i hendes blege profil og i legemets ranke , 
rytmiske rids mod nattehimlen et minde om 
antike gemmers billeder af månegudinden artemis . 
Men en tungsindig artemis , der var træt af den 
ville jagt gennem bjærgskovene , en melankolsk og 
vemodig nattevandrerske , i slægt med hine østerlandske 
gudinder , som i forårsnætter klagende 
strejfede langs de golde klippekyster efter en elsker , 
de aldrig fandt , en Adonis , som var død , en 
tammuz , som ikke var mere , en osiris , der tronede 
i underverdenens højsæde  .  .  . 
Oluf vidste ikke noget at sige efter dette . 
De gik ind ad molen sammen — hun var ved at 

snuble —- han tilbød sin arm , og hun tog imod 
den . Han fornemmede en rund , fast arm i sin , en arm 
hvis varme trængte ind i hans og fik den til at 
sitre . Hun mærkede det ikke — eller brød sig 
ikke ørn at mærke det  . . . Lidt efter traf de Albert 
med frøken Laura , og de to damer sagde farvel 
for at vende tilbage til det selskab , hvormed de 
var . Olufs nethinde bevarede endnu indtrykket af 
Fru Astrids hvide ansigt i måneskinnet og de 
mørke , blødt formede .øjnes blik , da hun rakte 
ham hånd til farvel , en hånd , der fyldte hans 
som en varm kærne en kold og tør skal . 
På hjemvejen fortalte Albert , at hun var 
enke , havde lidt penge og levede meget stille . 
Et par unge hjemløse mænd i byen kom undertiden 
hos hende , men ingen sagde hende noget ondt 
på derfor . Hun måtte være en fem-seksogtyve 
år  . . . . Og på sin dogmatiske måde føjede 
Albert til : — hun er en sjæl , der higer mod det 
ubekendte . 
— og du har aldrig søgt at lede denne higen 
ind imod dig , spøgte Oluf . 
— jeg er desværre kun det ubekendte for sådanne 
små , blonde pipfugle som min lysklædte 

frøken Laura , svarede Albert og lo . Hun falder 
i en evig forundring over hvert ord , der udgår 
af min mund  .  .  . 
Oluf gennemlevede på ny alle disse aftenens 
enkeltheder , mens han lå vågen i sin seng og 
så ud i det månelyse Kammer . Han søgte at 
trænge endnu inderligere ind i dette mødes minuter , 
han kæmpede for at fastholde ting , som gled bort , 
ord , der var blevne sagte en eller anden gang , 
han vidste ikke når eller hvor , i den korte spadsereturs 
løb , et udtryk , Fru Astrid havde brugt , 
men som uafbrudt veg fra ham , et træk i hendes 
ansigt , der ikke ville stå klart  .  .  . 
Men lidt efter lidt afvæg hans tanker fra deres 
rette linjer , vaklede , slyngede sig , forvandledes til 
en hel vækst af snørkler og sigsag , af snoede 
ideer og indviklede forestillinger , af alt det hjærneukrud , 
der groer på grænsen af drømmenes rige . 
. . . Op over dette lave buskads , dette krat 
af filtrede minder og slyngplanter , løftede 
sig imidlertid på ny som en række mørke søjler 
teglgårdsskovens stammer mod gylden grund  .  .  . 
Violette eller dunkelt indigoblå mod en fjern aftenrødes 

okkergule grund  . . . Og Fru Astrid og Oluf 
vandrede atter på stien langs skovbrynet  . . . de 
gik bort fra stien , ind i det våde græs , ind 
mellem de mørke stammer , der blev ved i række 
bag række , langt langt bort , helt ud til den 
okkergule himmel  .  .  . Fru Astrids arm lå i hans , 
varm og fast , og hans egen arm sitrede derved 
.  .  . og han følte , at også hun sitrede  . . . Da 
drog han lempeligt sin arm ud under hendes og 
ville lægge den om hendes liv  .  .  . Men hun veg 
fra ham og var borte med ét mellem alle de 
mørke stammer , og han ledte efter hende , men 
mødte kun stammer , runde , ranke stammer , runde 
og ranke som hendes liv  .  .  . Han ville gå efter 
den gule solnedgang og så sig om , men den var 
sluknet , og der var mørke til alle sider om ham 
.  .  . Han begyndte at famle sig frem , men hvert 
øjeblik trådte han på slimede ting , der gled 
under foden , og når han rørte ved stammerne , 
isnede det gennem hans fingre af kulde  . . . En 
angst gennemrislede ham  .  .  . han kendte dette 
sted  . . . det var de dybe underjordiske kældere , 
hvortil hans drømme så lidt havde ført ham , og 
hvor han til sidst måtte slæbe sig frem , liggende 

på maven , gennem en våd , lav gang , hvis hvælvinger 
strejfede hans hår , og som var den eneste 
vej ud til lyset  .  .  . 
Oluf kæmpede for at åbne sine øjne . I det 
samme så han langt bort et glimt af noget 
skinnende hvidt , som fyldte ham med mod . Det 
var en lang månestribe , der fra en glug højt oppe 
faldt ned i hans fængsel og tegnede en hvid firkantet 
dug med et sort tværkors på gulvet  .  .  . 
Han nærmede sig hurtigt månestriben  .  .  . den 
lyste klarere og klarere  .  .  . den bredte sig hen 
imod ham  .  .  . den sitrede  .  .  . den bølgede  .  .  . den 
blinkede som af tusind stimende fiskefinner  .  .  . 
Og langt ude for enden af den gyngende sølvbro 
stod månen lavt over havet  .  .  . 
Oluf fornemmede med ét , at hans fødder ikke mere 
rørte jorden  .  .  . Han så ned  .  .  . under ham var 
månebroens gyngende sølv  .  .  . men hans fodsåler 
trådte ikke derpå — med bøjede knæ svævede 
han frem gennem luften , ud langs månestriben , 
ud imod månen , der langt ude var ved at gå 
ned  .  .  . Som en hvid kuppel tegnede dens kæmpeskive 
sig derude , . halvt over havet  . . . en kuppel 
af drevet sølv eller tækket med poleret perlemor  .  .  .  . 

hurtigere og hurtigere fløj han frem , hældede sig 
forover for at påskynde farten , hurtigere og hurtigere 
 . . . . Med ét var det , som blev selve himlen 
over ham af sølv  . . . en himmelkuppel af poleret 
perlemor  .  . og han fløj frem gennem et mat , 
mælkehvidt lys  . . . og hans fart sagtnede mere 
og mere  .  .  . Han sejlede frem , båren blidt som 
af en luftstrøm , der førte ham hen mod kuppelsalens 
midte  . . . Og dér , midt i det mælkehvide 
lys , stod hun  .  .  . hvid som måneskinnet , rank 
og skinnende hvid som en liljeblomst , blank og 
nøgen og lysende hvid som et marmor af gudinden 
artemis  .  .  . Hans knæer slappedes , hans fødder 
svigtede , svimmel segnede han i hendes favn som 
i en seng af glatte , nøgne , blanke blomster  .  .  . 
. . . . 1 det samme vågnede han . Det var , som 
følte han endnu et pust af kølige Kys over sin 
mund og langt borte skimtede han et glimt af den 
forsvindende gudindes hvide legem  .  .  . 
Han rejste sig over ende  . . . og hans fortumlede 
blik mødte fuldmånen , der stirrede ham 
lige ind i øjnene . 

vil . 
Havblik . 
Oluf og Albert , Fru Astrid og frøken Laura 
gled i båd udover vandet . 
De var helt ude ved fjordens munding , midt 
mellem Knudshoveds og teglgårdsskovens pynter . 
Bag dem lå bugten og de grønne kyster , der 
spejlede sig i vandet , og byen helt inde med sit 
høje , spidse spir som en mørk obelisk op over de 
røde Tages lavt mylrende Tue . Foran båden 
bredte sig havet som et kæmpespejl af gråt , poleret 
jærn under en middagshimmel , der var askegrå 
af hede . 
Luften dirrede af varme over denne umådelige 
grå flade , og i kimmingen legede lokkemanden 
sin bølgende leg og løftede sejl og skibe , 

røgstrimer og fjerne kyster svævende op fra horisonten . 

ud over dette store spejl stod her og der 
fartøjer uden bevægelse . Med alle sejl til rørte 
de sig ikke af stedet , og det blanke vand spejlede 
uden en krusning de smalleste farve-linjer i 
skrogets maling og det mindste reb til vejrs . 
Oppe ved Knudshoved havde en brig lagt sig for 
Anker og taget sine sejl ind ; som sort sytråd 
tegnede dens rigning sig mod den hedegrå himmel , 
og i havspejlet under den lå en anden brig , 
med mastetoppene nedad ogankerkættingen skråt op . 
. . . . . . . . . .oluf havde med ængstelse i alle nerver 
ventet dette møde med Fru Astrid . Da hun viste 
sig ved skibbroen inde i byen , hvorfra roturen 
tog sin udgang , forekom hun ham i den stærke 
sol mindre rank og høj end aftenen forud i 
måneskinnet . Han hilste på hende med et dybt 
buk , men vovede ikke at hjælpe hende i båden , 
som Albert hjalp frøken Laura . Da hun satte sig 
forude , i den smalle jolles spidse stævn , trak han 
sig uvilkårligt bort fra hende og tog plads på 
agtertoften . Albert , der roede , og frøken Laura 

i blå kjole og med himmelblå parasol over sit 
blonde englehoved , sad imellem dem . 
Snakken førtes i begyndelsen helt af Albert 
og damerne . Ud over fjorden , fra hvis blanke , 
åbne vand der steg en stemning af fri og sund 
lykke , havde de lét og leget og råbt og vippet 
med båden og pjasket havvand mod hverandre . 
Oluf sad ene på sin agtertofte og forargedes over 
Fru Astrid , hvis latter og lystighed nedbrød det 
højtidelige billede af hende , som hans sjæl havde 
formet hin månenat . En tung vrede steg langsomt 
i ham mod disse tre larmende og leende 
mennesker , og da frøken Laura med et muntert 
stænk saltvand søgte at drage ham ind i legen , 
vægrede han sig med mut og fornærmelig værdighed . 
Han følte med bitter tilfredsstillelse , hvorledes en 
mur af kulde voksede op mellem ham og de 
andre — han vrededes på Albert , hvis latter var 
rå og stærk som en landsknægts — og han 
vendte sig fra dem , ud imod havet . 
Efterhånden bredte Olufs tavshed sig over 
båden . De sad alle fire slappe og forstemte , da 
da nåde fjorden ud . Albert roede langsommere 
og langsommere og lagde til sidst årerne ind . Gennem 

stilheden hørtes ingen anden lyd end vandets 
skvulpen og Klukken ind under den* sagte glidende 
båd . 
— hvor det lyder yndigt , smægtede endelig 
frøken Laura . 
— det lyder , som om nogen græd dernede , 
sagde Fru Astrid . 
— det er havmandens gråd , Fru Astrid , 
sagde Albert . — lad dem ikke lokke af den . De 
véd , hvor ilde det gik den arme Agnete . 
— den arme Agnete ? Var hun så arm i 
grunden ? faldt Oluf ind , og hans hele sum af 
vrede udlod sig i dette angreb på Alberts ord . 
— hun fik jo dog meget mere at se end alle de 
andre stakkels pigebørn inde på den grønne strand . 
Når det kom højt med dem , fik de lov at tage 
deres fine klæder på og gå i kirke og kigge 
på de små billeder , der ikke så meget som 
vendte sig omkring . Men Agnete ! hun kom jo til 
havsens bund og så alle dybets vidundere og 
vandrede gennem de uendelige tangskove , hvor 
der boer sære dyr , som fiskerne aldrig fanger i 
deres garn , og hvis dybder dølger over sunkne 
skibe og sunkne skatte og sunkne stæder , hvis 

klokker ringer i havblik  .  .  . Giver de mig ikke 
ret ? sluttede han og vendte i pludselig dristighed 
sin tale og sit blik hen mod Fru Astrid . 
Hun sad lænet mod bådens styrbords ræling . 
Hendes store stråhat , en lok pandehår , 
kindens bløde bue , den runde hage , halsens 
slankhed og den stærkt formede barm tegnede sig 
for Oluf i et melodisk skyggerids mod himlens og 
havets sølvgrå grund . Nu gik der et svagt sæt 
gennem hende , og hun vendte sig hastigt hen mod 
ham . Hendes ansigt kom helt i skygge under 
hatten — en skygge , der var mønstret som et 
slør af mange små prikker sol , der sivede ned 
gennem stråets utætte fletværk . 
Hun svarede — og hendes stemme havde 
med ét den samme mørke klang som i måneskinnet , 
og Oluf så for første gang under hele 
roturen hendes dunkle øjnes blødt skårne form , 
idet hun fæstede sit blik lige i hans : 
— de har ganske ret  .  .  . Mig har Agnete 
altid forekommet meget misundelsesværdig  .  .  .  . 
Men tys i hører de ikke ? hør dog ! hvad er det ? 
Båden lå nu ganske stille . De sidste klukkende 
klager døde hen under dens køl . 

8o 
men langt ude fra havblikket kom der en 
lyd — en lyd som i en drøm — en fjern 
krystalklar klingen — en tone som af sølvklokker , 
der ringede langt , langt borte  . . . . Lyden kom 
ikke ind over havet , men det var , som den steg 
op derfra — det var , som om vandene selv tonede 
— som om der spilledes på krystalstrenge langt 
nede i dette blikstille havs hemmelighedsfulde 
dybder . 
Længe sad de tavse — tryllebundne af dette 
forunderlige klokkespil , der kom som fra hinsidige 
verdner . Båden gled langsomt ud over det blanke 
hav . 
— det er ligesom en glasharmonika , sagde 
til sidst frøken Laura . 
Ingen svarede hende . Alle sad de længe 
tavse . Og båden gled langsomt ud over det 
blanke hav . 
— klokkerne på havsens bund , sagde endelig 
Fru Astrid med svag , næsten uhørlig stemme . 
I ny tavshed drev de længere og længere 
ud over havet . Umærkeligt gled vandet langs 
båden — kun nu og da sås dets bevægelse af 
tang eller vandmænd , der langsomt flød forbi . 

8i 
slipshavns flade , hvide strand og teglgårdsskovens 
disblå fjældryg veg længer og længer bort — 
helt ude i horisonten tegnede sig byens slanke 
kirkespir som et omvendt udråbstegn . 
Det var Oluf , som sank hans sjæl dybere og 
dybere ned gennem riger af stilhed , ned gennem 
lydløse afgrunde , ned mod den uendelig fjerne 
ringen af havets klokker . Som bundet af en 
magnet hang hans blik ved Fru Astrids ansigt , og 
udenom dette hvide åsyns glans stod båden , 
Albert , frøken Laura , himlen og havet som tågerids 
i tåge . Det var , som gled han frem i en 
drøm — han og Fru Astrid alene over et drømmehav 
af gråt sølv , under en drømmehimmel af 
sølvgråt perlemor  . . . . 
— men hvor kommer vi dog hen , udbrød 
med ét frøken Laura og rejste sig . — se , hvor 
landet er langt borte  . . . lad os dog komme ind 
igen , hører de , Albert ?  .  .  . Hvor her også er 
hedt ude  . . . Føl en gang , rælingen er ganske 
gloende af solen , blev hun ved — som i angst 
for vandenes store tavshed . 
Oluf fornemmede det som en drøms bristen . Hinder 
af tåge dunstede bort fra hans øjne . Han så 

påny det blanke grå hav , de fjerne sejl og 
briggen for Anker og de rødlige skyer langs horisonten . 
Vandet begyndte atter at klukke ind under 
båden , et pust krusede havblikket , de fjerne 
klokker klang ikke mere . 
Fru Astrid så på ham — og han opdagede , 
at han sad og stirrede hende lige ind i ansigtet . 
Han blev varm i hovedet og vendte sit blik bort . 
— vil de i land , frøken Laura ? spurgte 
så Albert med en stemme , der var sløret af den 
lange tavshed . — hvorfor vil de i land ? Vi 
har det jo godt herude  .  .  . Synes de ikke tværtimod , 
det kunne være morsomt , om vi blev ved at 
sejle på denne stille måde , langt ud over mile af 
havblik , time efter time , til vi endelig en gang 
sent på dagen vuggedes ind mod hin fjerne , blå 
kyst , som vi nu ser spejle sig i havet langt derude 
ved horisonten  .  .  . 
— nej mange tak , jeg skal dog ikke have 
noget af at komme til Langeland i dag , lo frøken 
Laura . Jeg er bange for , vi ikke ville nå hjem 
til rette tid i aften  .  .  . 
— så meget desbedre , begyndte Albert 
smilende  .  .  . 

men Oluf brød ind i samtalen , fuld af nidkærhed 
som en profet , og anfaldt den unge pige , 
i hvem hele kvindens sjælløshed med ét syntes 
ham legemliggjort . 
— Langeland ! hånede han — Langeland ! 
Har de da endnu ikke opdaget , frøken , at vi i 
dag befinder os i et rige , hvor Erslevs geografi 
for højere pigeskoler ikke længer gælder  ? Hin 
kyst , de ser derovre , er ikke Langeland eller 
nogen anden 0 på landkortet — det er kærlighedens 
land , elskovs fortryllede 0 , der fjern og 
forunderlig som et fata Morgana svæver over 
menneskelivets golde havblik . 
Oluf rejste sig — fyldt med stemning af sine 
ord og af Fru Astrids øjne , som han følte rettede 
på sig . 
— tænk at glide ind under hine hellige 
kyster i den sene eftermiddags gyldne time , blev 
han ved . — der er en grøn skrænt helt ned til 
vandet , og ovenfor skrænten står en række høje , 
slanke popler . Solen blinker gyldent i deres løv , 
og lange guldstrimer går ned over græsset , hvis 
blade glimter derved . Og med solluften strømmer 
en sød , lun Duft os i møde — en Duft som af 

store frugthaver i sol og af mange modne æbler 
— en Duft  . . . og en sød sang som sirenernes 
for odyssevs , og fjerne fløjters lyd dertil . Og 
mellem de slanke popler viser sig som mellem et 
tempels søjler ranke , unge kvinder , der skrider 
ned imod os . Deres klædebon er hvide og hænger 
løst om de slanke lemmer — deres legemer 
skinner hvide , når den svage landbrise skiller de 
lette lin . Det er kytheres hellige jomfruer , evigt 
favnede af mænd og evigt jomfruelige — det er 
afrodites præstinder , som med bløde arme omslynger 
søfareren , der er træt af den vide vandren 
over det salte hav  .  .  . 
Han holdt inde et øjeblik og fortsatte så , 
medens han hørte sin stemme sagtnes i flugten 
og sitrende sænke sig som en såret fugl : 
— og så lander ens båd dog alligevel ikke 
ved hin forjættede kyst , hvor afrodites præstinder 
venter . En ubønhørlig havstrøm griber båden — 
langsomt glider den forbi den grønne strand , hvor 
de unge kvinder forgæves udstrækker deres skinnende 
arme — uden sejl og årer , uden roer 
og vilje glider den ind i en stille , skyggefuld bugt 
på elskovsøens kyst , en bugt , hvor de hvide 

Lotus gro tæt , og ved hvis bred alle de sidder , 
for hvem elskov kun er en drøm og kærlighed 
kun et sorgfuldt savn . Med vemod i hjertet ser 
de fra deres dunkle fjærnhed glade både lande 
ved afrodites kyst , og muntre mænd omfavne de 
slanke præstinder — og forgæves begærer de , ikke 
længer at være attråens halvguder og elskovens 
afmægtige , længslens kunstnere og kærlighedens 
kraftløse , de hede drømmes , det bitre savns og 
de søde minders evigt hungrende lotofager  .  .  .  . 
Oluf satte sig . Musklerne om hans mund 
sitrede . Han så stift ud over havet . Der blev 
en lang tavshed . Så listede hans blik ængsteligt 
ind over båden igen — og mødte Fru Astrids dunkle 
øjne , der ikke veg for hans , men sænkede sig i 
dem med fast vilje til at meddele ham hendes 
sjæls forståelse , hendes hjertes samfølelse . 
— hvor de er poetisk , sagde frøken Laura 
med ironisk langtrukkent tonefald . 
— ja ikke sandt , lo Albert , først til Laura , 
så med et blink hen til Oluf . Men Olufs øjne 
søgte Fru Astrid , om hvis læber et kruset smil 
spottede og bar over med veninden . 
— så er det vel bedst , vi vender , sagde 

Albert og lagde årerne ud . Med et langt tag 
førte han det ene , brede åreblad gennem vandets 
grønne glas , medens han stemmede det andet tilbage , 
så der stod skum frem over det . Båden 
drejede , og horisonten bevægede sig rundt som 
en uhyre karussel . Oluf kom til at sidde med 
ryggen mod havet og ansigtet til fjorden . Han 
vendte sig sidelæns på sædet , så han kunne se 
til begge sider . 
Dagen begyndte at hælde . En bleg , blodgylden 
glans gled over vandene i vest . De 
fjærne , blå kyster steg højere op i horisonten ; 
den ankrede brig og et enligt hvidt sejl langt 
ude svævede i luften som fata morganer . Lange , 
svage dønninger rullede ind over fjorden , og de 
hvide spejlstrimer af sejl og skyer bølgede . Fra 
en jagt , der langsomt listede frem ovre under 
teglgårdsskoven hørtes talende stemmer og trin 
på dækket . Langt inde spejlede de grønne 
strande og bytagene og det høje spir sig i 
fjorden . 
En aftenfred sænkede sig over alle ting og 
alle tanker . Tavse og hensunkne sad de fire 
mennesker i båden . Albert roede med lange , 

sikre tag . Frøken Laura stak hånden i vandet 
og greb efter tangen og vandmændene , der drev 
forbi . Fru Astrid havde vendt sig på toften , og 
hendes mørke , blødt formede øjne stirrede tilbage 
over havblikket — ud mod horisontens blå land 
— mod den gyldne afrodites 0  .  .  . 

Viii . 
Aftenen . 
Gaden lå for dem , mennesketom i den sene 
aftentime , halvt hvid af måneskin , halvt 
sort af skygge . Gaden gik langt ud , krummede 
sig svagt og bøjede bort , dulgt af mørke . Over 
gamle plankeværker løftede høje popler deres slanke 
cypreslegemer , mørke mod måneluften , og skyggen 
af store frugttræer , som var blegt grønne i månelyset , 
tegnede sig sort over skinnende hvide gavle . 
En hvid kat listede sig langsomt hen langs den 
månelyse husrække — et vindue nede i gadens 
svajning var gyldenblankt af at spejle månen — 
langt ude over tagenes matrøde dynge med de 
hvide pletter af skorstene og gavle løftede en 
fjærn skov sin mørkeslørede rygning . 

det var Oluf og Fru Astrid , som gik dér , 
alene . Omme fra en Sidegade hørte de nu og da 
lyden af fodtrin — det var Albert , der ledsagede 
frøken Laura til hendes gadedør . Muntre efter 
den sene middag ude hos Albert havde de to par 
løbet  » Tagfat «  ind ad den månehvide vej , der fra 
Alberts gård førte ind mod den lille , søvntavse 
by . Herinde mellem husene , i det dødblege måneskin 
og de dødsorte skygger , blev de stille og 
vandrede tyst talende og arm i arm . De to par 
skiltes henne på torvet — det store , øde , månehvide 
torv med en enlig , utændt gaslygte på 
midten og alle butikerne sovende rundt om med 
de nedrullede Gardiner hvide af måneskinnet . Oluf 
og Fru Astrid gik længe tavse , da de var blevne 
alene . Omme i sidegaden blev lyden af Alberts 
og Lauras fodtrin ved — de gik og gik , svandt 
bort og kom atter frem og sluktes først sent i det 
fjærne . Så var der kun i den stille gade Olufs 
og Fru Astrids egne skridt — og , medens de et 
øjeblik standsede for at lytte efter de andre , — 
poplernes Sus inde fra haverne og en vognrullen 
langt ude i det sovende , månehvide land , langt 
ude på fjerne , ukendte veje  .  .  . 

endelig brød Fru Astrid , tyst og tøvende , 
tavsheden : 
— de sagde i eftermiddags , ude i båden , 
noget , jeg ikke rigtig forstod  .  .  . 
— ja , jeg sagde vist meget dumt , mente Oluf . 
— nej , det gjorde de nu egentlig ikke . Det 
om — om kythere  . . . det begreb jeg så godt  .  .  . 
Det var som talt ud af min egen følelse  .  .  . Men 
det om lotofagerne var det , som jeg ikke rigtig 
opfattede  .  .  . Hvad mente de i grunden dermed  ? 
Hun vendte sit hvide ansigt op mod ham , 
med mørke øjne og mørk , kort mund . Hendes 
arm lå i hans , og han fornemmede dens fylde og 
varme gennem kjoleærmets tynde dække . Han 
trykkede den svagt — og i hans hjerne var en 
stærk , lidenskabelig trang til at nærme sig denne 
kvinde , med hvem han var ene i natten — en 
vild drift til at vinde hende , bedøve hende , overskygge 
hende med sin ånds og sit legems vælde . 
— jeg misbrugte egentlig ordet , sagde han 
så , , da jeg talte om lotofager . Den urt , som 
Homers lotofager æder , er vokset på bredden af 
Lethe , mellem de underjordiske Enges dødningblege 
asfodelos , og den skænker en glemsel , dyb som 

døden . Den lotos , hvorpå jeg tænker , er ikke 
hvid , men blå — blå som denne månenat over 
os — blå som den uendelige længsel og det 
evige savn . Jeg mente med lotofager noget som 
de månesyge mellem menneskene — de , hvis 
begær aldrig finder fred i nogen nydelse , og hvis 
dunkle savn aldrig svinder for nogen lykkes solskin 
— de , som fra ensomhedens mørke længes 
ind mod hverdagslivets lune lys , og som fra arbejdets 
og hjemmets ensformige fængsel bittert higer 
ud mod nye veje og nye veer og nye , dybere , 
stærkere glæder  . . . Jeg mente med lotofager 
dem , der i et andet sprog hedder de fordømte — 
dem , der aldrig skal smage paradisets rene fryd 
og salige fred — dem , om hvem der står skrevet : 
» Deres orm dør ikke , og deres ild udslukkes ikke «  . 
Oluf måtte smile for at betvinge den sitren , 
som uvilkårligt gik gennem hans røst ved de 
sidste ord . Hans tale , med hvis brogede påfuglehjul 
han blot ville betage Fru Astrids kvindefølelse , 
havde revet ham hen og .var bleven en 
bekendelse . 
— og mellem dem mener de at høre hjemme ? 
Spurgte Fru Astrid sagte . 

— jeg mener så , ja , sagde Oluf . Men i hans 
kunstfærdige mands-hjærne fødtes der som et pust 
af foragt for den bogstavelige alvor , hvormed 
denne kvinde opfattede det fantastisk , forstørrede 
billed-rids af hans jeg , der i måneskinnet drog 
sig ud fra hans sjæl som en mørk og mægtig 
skygge af ord . 
De gik tavse lidt . Det syntes Oluf , som følte 
han Fru Astrids arm tættere og hedere ind til sin . 
Alle kølige tanker overskylledes pludseligt af hans 
blods banken som et havblik af brisefødte bølger . 
Han trykkede svagt hendes arm — og mærkede 
hende besvare trykket . Således gik de langsomt , 
uden at se på hinanden , men stadig knugende 
deres arme fastere sammen . 
— ja , her boer jeg , sagde hun med ét og slap . 
De standsede på gadens skyggeside udenfor 
et lavt to-etages hus , hvis hvide kalkmur lyste 
mat gennem dunkelheden . Fru Astrid gik hen til 
døren , hvis tærskel lå i linje med fortovets 
stene , og Oluf fulgte . De kom ind i en lille mørk 
forstue — Oluf mærkede sandede fliser under 
sine fødder . Fru Astrid sagde intet — Oluf hørte 

hende rasle med nøgler og lukke op . Med uroligt 
pulsslag gik han bag hende ind i hendes stue . 
Han blev stående indenfor døren og satte 
stok og hat fra sig . Hun gik frem og tilbage og 
lagde sine handsker , sin pelerine , sit slør og sin 
hat fra sig på forskellige steder i værelset . Ud 
for det ene af værelsets to vinduer blev hun 
stående og famlede mellem ting på et bord . 
Oluf så hendes slanke skikkelse i mørkt rids 
mod den månehvide gade udenfor . 
— sæt dem , sagde hun så — nu tænder 
jeg lys  . . . 
Uden at vide det , havde Oluf nærmet sig 
hende . Og som i en pludselig drøm følte han 
med ét , at hans arme omslyngede hendes liv , der 
bøjede sig bort og stred imod , — at hans hoved 
pressede sig frem mellem hendes modstræbende 
hænder for med sine læber at nå hendes mund 
— og som i en bedøvelse hørte han lige tæt ved 
sig sin egen stemme sige brudte ord og ville 
sætninger —  » jeg elsker dem  .  .  . jeg elsker dem 
— dejlige , kære  .  .  . jeg elsker dem  .  .  . Fru 
Astrid  . . . Fru Astrid  .  .  . « 
Han fandt sig selv liggende på knæ henne 

ved vinduet foran en stol , hvorpå Fru Astrid 
sad . Hans arme lå om hendes liv , og hans 
hoved hvilede mod hendes knæ , og han følte 
hendes hænder sagte glide over hår og kind . 
Så hørte han hendes stemme : 
— men hvad går der dog af dem , Oluf ? 
Hvorfor er de således mod mig ? 
Oluf svarede ikke . Han drog sig tættere ind 
til hende , hans ene arm lagde sig om hendes 
nakke , med sitrende mund søgte han hendes læber . 
Længe kyssede han hendes afmægtige mund og 
stammede sansesvimmel mellem kyssene : 
— jeg elsker dem , Fru Astrid  . . . å , jeg 
elsker dig , Astrid  .  .  . 
Han mærkede hendes legem skælve , som han 
selv skjalv . Han så i måne-halvlyset udefra 
hendes øjenlåge lukkede og hendes kinder dækkede 
af en hed , dunkel rødme . Hendes læber kyssede 
ham igen — på mund , hage og Hals — så for 
hun op , vristede sig af hans arm og bad heftigt : 
— gå så  . . . gå  .  .  . 
Og da han vedblev at kysse : 
— men de gør jo ikke som jeg siger  .  .  . 
Gå dog  .  .  . 

Oluf rejste sig langsomt fra sin knælen . Fru 
Astrid gik hastigt et stykke hen i stuen . Oluf 
fulgte . 
— holder de da ikke af mig ? 
Hun slog begge arme om hans Hals og knugede 
ham et øjeblik voldsomt ind til sig . 
— jo , jeg gør  . . . 
Og hun kyssede ham , idet hendes favntag 
slap ham . 
Uden et ord førte hun ham blidt mod døren . 
Han tog sin stok og hat ved den stol , han havde 
stillet dem op imod , da han kom ind . Et sidste 
Kys — og han stod ude i den mørke forstue . 
Han hørte hende vride nøglen om i døren indefra 
— hurtigt og voldsomt — som skete det med 
opbud af hendes sidste kræfter , hendes sidste 
rest af vilje  .  .  . 
Oluf gik langsomt ud af gadedøren og over 
på det månelyse fortov . Han standsede og så 
over til Fru Astrids vinduer — men mellem de 
hvide gardinstrimer var kun sort . Mørke at se . 
Langsomt gik han ned gennem den øde gade , 
hvor skyggen var vokset , og månestriben bleven 
smallere . 

han havde en fornemmelse , som var han 
vågnet af en kloroformbedøvelse . Han sitrede over 
alle lemmer . Han følte sig bedrøvet ved tanken 
om Fru Astrid — ved tanken om , at han havde 
kysset hende og sagt , at han elskede hende . Det 
var alt sammen som sket ved siden af ham , sket i 
hans sanser , uden hans hjertes vilje , sket uden 
sandhed . Han mindedes med skam den ømme og 
dybe tone over de tre simple ord , hvori Fru 
Astrid havde tilstået ham sin følelse . Som en 
driftdreven marionet havde han , der var ude af 
stand til kærlighed , spillet den store lidenskab , 
og i ængstelse og anger tænkte han nu på virkningen 
af sit spil  .  .  . 
Før Oluf vidste det , var han udenfor byen 
— ude på landevejen , der månehvid og poppelhegnet 
løb langs den brede , matblå fjord . Månen 
stod lige for ham , lavt over teglgårdsskovens 
disede ryg . Inde bag poplerne sov hvide villaer 
i månebeskinnede haver . En græshoppe sang fra 
grøftekanten , et hvidt møl svævede langsomt over 
vejen , og fra markerne kom der en svag , sød Duft 
som af megen blomstrende hvidkløver , våd af dugg . 

Ix . 
Haven . 
Det var nede i haven bag Alberts gård . Oluf 
sad i et lysthus ved et rundt bord , som 
var en gammel , riflet møllesten med en fod af træ 
stukken op i kværnhullet . Han sad på en bænk 
af flettede grene , og foran ham på bordet lå 
opslået andet bind af  » Menneskets afstamning «  , 
den danske oversættelse . Oluf fornemmede stenbordets 
kølighed mod albuen af sin højre arm , der støttede 
hans læsende hoved , og om ham var lysthusets 
luft sval af tætgroet ligustrums skygge . Gennem 
den portformede udgangsåbning så han ud over 
en bred grusgang , der var hvid af solskin ; bag 
den lyste et bed med røde valmuer langs en 
nøddehæk , hvis løv var gråt i den stærke sol . 
Over hækken stod blå , skyløs himmel . 

alt var stilhed — middagstimernes insektsummende 
stilhed . Kun nu og da hørtes bag 
nøddegangen lyden af en langsom pigestemme , 
der talte et sted inde i huset . Når denne stemme 
tav , blev der atter stille — en stilhed , hvis dyb 
sagtelig fyldtes på ny af de tusinde surrende insektvingers 
søvndyssende summen . 
Olufs sjæl sugede med vellyst denne sovende 
haves solhede middagshvile . Der kom en munkero 
over hans tanker — han følte sig ved det 
gamle , lavgroede stenbord som en frater i klostrets 
stille , verdensfjærne have — hans tætklippede 
hoved , der ikke dækkedes af nogen hat , føltes 
svalt , som var det kronraget — og uvilkårligt 
kiggede han ned til sine fødder for at se , om de 
ikke stak nøgne i et par sandaler , og skottede til 
siden , om ikke en kande med malvasier stod 
henne i en krog af den højryggede bænk , som 
løb lysthuset rundt . 
Stille og betænksomt læste han de stille og betænksomme 
sætninger i Darwins bog om parringsvalget . 
Det var ham velgørende at gennemtrænge 
sig med den kolde fred i dette værk , der handlede 
om livets vildeste og mest brændende lidenskab . 

han længtes mod at sidde som Darwin , ældet og 
uden begær , i en solkrog af livet , i en stille 
klosterhave og læse store bøger — han længtes 
mod at vandre ud i eng og mark for at botanisere , 
og komme hjem , når dagen hældede , træt , med 
øjnene friske af at se på meget grønt , og hænderne 
krydret duftende af at tage på mange 
planter , og øse alle blomsterne ud af botaniserkassen 
på et stort bord og sætte sig til at undersøge 
dem med Lupe ved en tidlig tændt lampe , 
medens aftenen og natten forgæves sang deres 
lokkende sange udenfor  .  .  . 
.  .  . Han havde været ude om formiddagen 
med Fru Astrid  . . . De havde søgt langt bort fra 
byen — havde gået i den hedegrå morgenstund 
ud ad støvhvide landeveje — og havde haft 
frokost med i en kurv og spist på en bænk 
i en lille lystskov , som i den tidlige formiddagstime 
var uden besøgende . En gammel , hvidmalet , 
halvt afskallet bænk var det , hvorpå de havde 
siddet , i skyggen af en bred lind , . hvorunder enkelte 
gule blade lå strøede på jorden — de 
første forbud om høst . De havde spist smørrebrød 
og drukken portvin til af en lommeflaske , 

og hun havde kysset ømt og meget , og Oluf havde 
kun halvt gengældt hendes Kys , der smagte af 
smørrebrød og vin . 
Så var de gået videre ad de solhede veje , 
til Fru Astrid erklærede sig træt og sagde , hun 
ville hvile lidt . De var ved leddet ind til en 
kløvermark — Oluf skød det åbent — de gik 
ind og strakte sig i det høje grønne , bag hegnet . 
Fru Astrid slog sin paraply op , og de lagde 
hovederne ind under dens skygge . Solen hedede 
den grønne kløver om dem — bierne summede 
forbi , satte sig på de store , røde blomsterhoveder , 
som gyngede derved , sugede hurtigt og nøjagtigt 
kalk efter kalk og fløj summende videre . Lige 
ved var der en græshoppe , som sang — Oluf 
drejede hovedet efter lyden og fik til sidst øje 
på den — det var en ganske ung lysegrøn en , 
som sad på et kløverblad og med de spæde ben 
spillede sit korte kunstnerlivs første melodier . 
Oluf lå længe og betragtede det syngende insekt ; 
langt nede i Marken var der en drengestemme , 
som råbte — der gik folk forbi ude på vejen — 
og en hane galede fra en bondegård i det fjærne . 

i o i 
— Oluf ! hørte han så Fru Astrids røst ved 
sit øre . Han fornemmede dens urolige smægten som 
et brud på denne solhede augustmiddags søvnnære 
fred , og han vendte sig næsten uvilligt om 
mod hende . I det stærke lys , som fra den solbeskinnede 
mark strålede ind under parasollens 
lette skygge , syntes hendes ansigt ham falmet , 
mat , her og der med grå , ligesom afskallede , pletter . 
Hendes øjne lukkede sig halvt , hun smilede mod 
ham og bredte sine runde arme ud til siden , så 
de sank ned i den høje , tætte kløver . Under det 
stramme kjoleliv stod hendes barm i vejret som 
en svulmende halvkugle , uden udformede bryster — 
fra den snørede og pansrede midje bugnede hofterne 
ud i fyldig bue — hun syntes med ét Oluf alt for 
rig og yppig , en overmoden frugt med saftløst og 
melet kød . 
— Oluf ! 
Hendes blik og smil begærede . Han bøjede 
langsomt sit ansigt over hendes og lod sig uden 
vilje drage ned i hendes Armes faste favn  .  .  . 
.  .  . Straks morgenen efter , at Oluf første 
gang havde kysset hende , var han vågnet med en 

besynderlig sørgmodighed . Det var , som frygtede 
han en straf — som var han kommen i strid 
med noget mægtigt i tilværelsen , med Vorherre — 
som var han ved at bryde lovene for sit liv  .  .  . 
Men tillige var han angst for at have mistet 
hende — for , at hun var sluppen fra ham . Hendes 
hengivne  » Ja — jeg gør «  lod ham ingen ro . 
Havde han haft den skønne , sjældne fugl mellem 
sine elskovssitrende fingre ? — og havde han i 
sin betagethed selv åbnet hånden og ladet den 
flyve bort ? 
Så snart det mørknede , søgte han hendes 
hus . Han fandt hende ene , siddende i sofahjørnet 
— ene og tungsindig i den skumrende stue . Han 
satte sig hos hende -— vovede armen om hendes 
liv — ville kysse . 
— å nej , det er så dumt , sagde hun sagte 
og skød ham blidt bort . Og om lidt , grundende : 
— nej , det kan ikke gå — det ville være 
altfor trist  .  .  . Morgenen efter . 
Oluf sad uden ord . Han havde intet oprigtigt 
at sige denne kvinde , som så ærligt havde 
tænkt deres forhold til ende og ud i alle følger . 
Han følte med ét hverken mod eller vilje til at 

lo ? 
Tage hende så helt — det var ham , som havde 
han ikke vinger til at bære en slig elskov . 
De sad lidt , tavse . 
— skal vi gå ud ? spurgte hun så . 
Det var bleven aften . Den aftagende måne 
stod lavt i øst . De gik hurtigt ud af byen , ud 
ad vejene , ud til den lille lystskov , hvor de i dag 
havde været og spist frokost . 
De kom ind i skoven . Gennem løvtagets 
tætte mørke sås små pletter lys luft , og ude i 
skovbrynet stod stive stammer og snørklet krat 
sort mod himlens klarhed som høje , gotiske kirkevinduer 
med kunstfærdigt smeddede gitre . Over 
den sorte skovbund lå stænk ved stænk af sølvhvidt 
måneskin , og langt inde i skovdybet foran 
dem skinnede månen på fjerne , blege stammer . 
De satte sig på bænken under det store træ . 
Der var ganske stille om dem — kun en sagte 
puslen af dugg , der faldt , og af blade , der rørte 
sig som i drømme . 
Atter lagde Oluf sin arm om hendes liv , 
bøjede sig sagte frem og kyssede hendes mund . 
Hun sad et øjeblik ubevægelig — så slog hun 

armene om hans Hals , knugede ham stærkt ind 
til sig og stammede mellem Kys : 
— å nej , det er alt for skønt  .  .  . alt for 
skønt  .  .  . 
. . . . Med armene om hinandens liv fulgtes 
de siden ud af skoven . De gik ad en smal sti , 
som førte gennem åbent krat ud til landevejen . 
Oluf huskede høje risbøge , ubevægelige og mørke 
mod den månelyse luft , og duggvåde brombærblade , 
sølvblanke af måneskin . Han huskede fra 
vandringen ind gennem byen en månehvid flagstang 
i en villahave som en strime lys mod den 
lyse luft — en skyggesort port , hvorigennem han 
så ind i en månelys gård med en mørk husrygning 
bag — og , lige da de drejede ind i hendes 
gade , ude over tagene et skimt af en mølle i 
måneskin på en banke langt borte  .  .  . 
Så var de ved hendes hus , og de gik ind  . . . 
Og nu — nu længtes Oluf bort fra hende  .  .  . 
Når de om aftenen spadserede sammen gennem 
de skumrende gader , længtes han fra hendes arm 
mod de unge piger , som stod alene i portene og 
så sig ud eller stille gik aftentur med deres 

moder og sendte ham et blik , idet de vandrede 
forbi . Han længtes mod alle disse kvinder , han 
ikke ejede — disse læber , han ikke kyssede — 
disse arme , der ikke favnede ham — disse unge 
legemer , han ikke besad  .  .  . som tannhæuser fra 
venusbjærgets vellyst længtes mod at elske jorderigs 
jomfruer  .  .  . 
Og han længtes tilbage mod sin ensomhed i 
naturen — længtes mod atter at være ene med 
måneskinnet , uden Fru Astrids tale og Kys — 
længtes mod atter at føle sit væsen helt nedsænket 
i sansning , helt fyldt af drøm og syner 
og begær  .  .  . 
Og uvilligt tænkte han på , at hun ville følge 
ham til København •— at hun i aften ville rejse 
for at være derovre og tage imod ham , når han 
kom . Hun havde familie i hovedstaden , som hun 
kunne være hos — men alle sine aftener ville 
hun vie ham  .  .  . 
Oluf grebes af en lyst til at blive her , hvor 
han var , og hvor han begyndte at slå rødder . 
Han ræddedes for den store by , hvis grå stenmure 
fjærnt og truende rejste sig over hans grønne 
sommertanker . Han ønskede at kunne leve frugtplukning 

og humlehøst og løvfald med herude i 
det rige land — leve hele denne våde og frugtbare 
efterårstid , der harlekinsbroget og dødstungsindig 
som en shakespearesk klown følger somren 
til dør . Da ville han drømme digte , farverigere 
end nogen oktoberskov og vemodigere end nogen 
høstnats stjærner  .  .  . 
En klokke ringede stærkt og længe oppe ved 
huset . Dens lyd fulgtes af træskos klapren over 
stenbro — først et enligt par , siden flere i flok . 
Oluf lukkede sin Darwin og rejste sig for at gå 
op . Og med et trist smil sagde han halvhøjt for 
sig selv nogle ord , han altid havde beundret — 
denne replik hos Shakespeare : 
» Tungsindighedens gud beskytte dig , og skrædderen 
gøre din trøje af tvefarvet taft , thi dit sind 
er som opalen , der spiller i alle farver . « 

X . 
Natten . 
Sort og varm lå augustnatten ud over det flade 
land . Til begge sider af vejen , hvorad Oluf 
vandrede , skimtedes brede flader af korn , som 
skinnede lyst , og af dunkle græsmarker . Hegn og 
huse lå sorte i mørket , og de fjerne skove stod 
som skygger mod synsrandens bleggrå skyluft . 
Vejen løb lige og hvid ind i mørket og forsvandt ; 
helt ude dannede dens hegn en sort dobbelt-pukkel 
mod et lyst strøg vesthimmel , der stod rent under 
skytæppets nederste bræm . 
Oluf skulle møde Fru Astrid , som var på 
afskedsbesøg udenfor byen , og sige hende farvel 
inden hendes kjøbenhavnsrejse . 
Alt var ganske stille over det sorte land . 
Kun langt ude på fjerne veje rullede vogne med 

lyd som over en bro . Oluf standsede . Vognlyden 
langt borte trak sig længer og længer ind i 
tavsheden og svandt til sidst bort med ét — som 
et vandløb gennem et hul smutter ned i jorden . 
Fra hegnet langs vejen hørtes det sagte smæld af 
duggens dråber , der faldt fra blad til blad , og 
en spæd surren af et sent natinsekts vinger . 
Da fødtes der langt ude i stilheden en svag 
lyd af en stemme , som talte — en kvindestemme — 
Fru Astrids stemme , som talte langt borte  .  .  . 
Hun var altså ikke ene . Man havde ikke 
villet lade hende gå uden følgeskab den lange 
vej hjem til byen så sent . 
Oluf blev stående og lyttede og stirrede ud 
i mørket , der stod tæt over den hvide vej en 
snes skridt foran ham . Han så intet — men 
hørte stadig Fru Astrid tale langt borte . 
Hendes stemme nærmede sig mere og mere — 
nu hørte han også den , der var med hende , sige 
noget — det var en kvinderøst . 
Oluf veg uvilkårligt ned i grøften , ind under 
hegnets skygge . Han hørte sit hjertes slag , stærkere 
og stærkere , som i angst for noget . 

nu var stemmerne ikke langt borte — og 
nu så han to skikkelser dukke ud af mørket , 
pludseligt være på den hvide vej og vandre frem 
ad den . Han kendte Fru Astrids slanke figur — 
ved siden af hende rullede et lille , kort kvindemenneske 
snakkende af sted . 
De holdt op at tale , idet de kom ham nær , 
og gik tavse . Oluf skimtede Fru Astrids ansigt 
som en hvid plet . Rank og høj gik hun ham 
forbi midt ude på vejen — og han blev stående 
under hegnet , med tilbageholdt åndedræt og hamrende 
hjærte , og så hende og hendes ledsagerske 
forsvinde ind i mørket . 
Længe hørte han deres skridt ned ad vejen , 
men de talte ikke mere sammen . Da den sidste 
lyd af trin helt var døet hen , gik han frem af 
sit skjul . 
Han vandrede langsomt efter dem , ind imod 
byen . Han ville ikke nå dem — blot følge , 
have muligheden for at indhente dem , om han 
ville . Han nåde alléen , hvormed Søndergade 
begynder , og gik ned derigennem . Der brændte 
lys et sted bag røde muks Gardiner — inde i 
en mørk slippe hørte han en vogn blive spændt 

i i o 
fra — og gennem et vindue i en villa helt inde 
ved byen faldt en stærk lysvifte ud over to af 
alléens træstammer . 
Oluf nåde Fru Astrids hus og blev stående . 
Alle ruder var mørke . Var hun endnu ikke nået 
hjem ? eller var hun allerede i seng ? 
Han gik hen til gadedøren og tog i den . 
Den gav efter — han trådte ind i forstuen og 
prøvede forsigtigt døren til dagligstuen . Den var 
låset . 
Et øjeblik blev han stående og lyttede . Men 
i den stille forstue var der ingen lyd at høre 
uden hans eget hjertes slag . 
Så gik han ud og vandrede langsomt ned 
ad gaden , bort fra Fru Astrids hus . Han følte i 
sig en stille fred , der intet attråede , ikke heller 
Fru Astrid , som nu sov derinde bag de mørke 
ruder — eller lå søvnløs i sin seng  .  .  . 
Han gik hjemad . Fra den sorte luft sænkede 
sig et sagte , lunt regndrys over ham . Og højt 
oppe i nattemørket hørte han den svage klynken 
af efterårets første fugletræk — af sommeren , 
der klagende drog bort . 

Xi . 
Døden . 
Det var en dag i maj . 
Oluf kom hjem fra en tur på landet . 
Han havde været ude ved Ordrup , ved en lille 
dam , som kun få kendte , nede bag den vej , der 
går fra Charlottenlund forbi den katolske kirke 
til dyrehaven . 
For første gang det år havde han ligget i 
græsset og ladet sit legeme hede af solen . Om 
ham havde der lugtet af frisk , solvarmt grønt — 
og mellem de blanke græsstrå havde han funden 
fine , finnede potentilblade og lysegrøn skvalderkål 
og dunet kløver . Han havde set .hvide sommerfugle , 
og hørt humlebier surre forbi og haner 
gale langt borte og et evigt rislende fuglekvidr 
ud fra det nære skovbryn . 

i i 2 
thi oppe bag den grønne mark-banke stod 
skoven , rødbrun af knopper , med en pil i gul 
blomstring lige ved gærdet og en enkelt udsprungen 
bøg som en lysegrøn plet på det mørke tag af 
kroner . Hvide skarer af anemoner lyste som 
sneflager inde mellem stammerne . 
Oluf havde ligget og følt sig i fred med 
menneskene under denne sommerens første sol og 
første surren . Ned over Marken , ad en lille sti , 
var der kommen to stumpede småpiger , en i blåt 
og en i rødtærnet forklæde , med anemoner om 
hatten og i hånden og i en kurv . Og Oluf 
havde drømt sig en idyl for den kommende sommer 
— et verdensfjærnt sted som dette — på en 
gård under et skovbryn i solbeskinnet ensomhed 
 .  .  . 
.  .  . Han havde på hjemturen i klampenborgbanens 
kupé siddet ved vinduet og set grønne 
rugmarker og moser med gule rør og blinkende 
vandspejl og et udsprunget træ og grønnende hegn 
og langt borte den svindende skov som en blå 
fjældrand  .  .  . 
. . . Da han kom hjem , lå der brev fra Albert 
— et brev , der begyndte med at fortælle , at Fru 

Astrid var død . En underlivsbetændelse havde 
på kort tid endt hendes tilværelse .  » Hun skal 
have lidt meget «  skrev Albert ,  » og på det sidste 
været helt i vildelse . Hun troede , at hun lå i 
kisten og var ved at rådne op , og isen på hendes 
pande var kolde stene , som tyngede hende ned . 
En gaslampe med slange på , der brændte i nærheden 
af sengen , var djævelen — men to hvide 
håndklæder var to engle , som hun uafbrudt bad 
til og anråbte om at frelse hende fra helvede og 
den evige død . Til sidst var hun ganske uden 
smag , døv , afatisk ; måtte tvinges til at tygge 
og synke . Når smerten tog hende , skreg hun 
blot hæst og dumpt som' et dyr , et stakkels 
lidende dyr  .  .  . « 
Oluf læste ikke mere . Hans hjerte snøredes 
sammen . Fru Astrids stolte legem vridende sig i 
sygdom — Fru Astrids hvide ansigt forvredent 
af smerteskrig — Fru Astrid død og kold og stiv 
og lagt under mulde for aldrig mere at være til  .  .  . 
Når han til sommer eller ad- åre vendte tilbage 
til byen ved den stille fjord , skulle han 
ikke mere kunne finde hende . Der var ingen forsoning 
mulig længer — ingen bøn kunne nå hendes 

øre — hendes læber kunne ikke hviske ham 
nogen tilgivelse — alt var endt , uigenkaldeligt , 
evigt endt  . .  . 
Han skulle gå hendes hus forbi og se 
fremmede ansigter bag dets ruder — andre møbler 
skulle tage den plads , hvor hendes sofa og hendes 
seng havde stået — og sommeraftner skulle 
andre mennesker sidde i den skumrende stue og 
se ud på den stille , månehvide gade  .  .  . 
Uden Fru Astrid skulle han vandre ad stranden 
langs teglgårdsskoven — uden hende skulle han 
vandre vejen til den lille lund , hvor de havde 
været så mange gange sammen , og ensom gå hin 
mark forbi , i hvis høje kløver de hvilede hin 
avgustdag i den svundne sommer  .  .  . 
Og ingen steds i den hele verden var hun at 
finde — ingen steds , hvor langt han så ville 
rejse — uden under en lille jordhøj , hvor sommervinden 
suste gennem højt , blankt græs , der var 
spiret op af hendes høje , blanke legem  .  .  . 
Oluf satte sig ned på stolen ved skrivebordet . 
Dér stod hendes fotografi foran ham , det , 
hun havde givet ham sidste sommer . Det var taget 

> '5 
her i København — under hint korte besøg , som 
Oluf nu mindedes med bitter ynk . 
.  .  . Hun havde syntes ham mere falmet end 
nogensinde i det strålende solskin og mellem 
gadens Mylr af smukke piger — hin dag , han 
opsøgte hende , for at de kunne gå deres første 
københavnske spaseretur . Han begyndte med at 
bede om undskyldning , fordi han ikke havde sagt 
ordenlig farvel til hende derovre i byen — men 
der havde været fremmede hos Albert den dag , 
løj han , og tiden var løben fra ham  .  .  . 
Hun havde hurtig tilgivet ham — og klyngede 
sig glad til hans arm og snakkede muntert løs , 
medens de gik ned ad den brede Nørrefarimagsgade 
sammen , — som en fugl kvidrer , der fra sit bur 
er sluppen ud i den frie luft . Og de havde mødt 
så mange , Oluf kendte , så mange , der hilste med 
et forundret blik eller et lille smil , der forekom 
Oluf spottende  .  .  . 
Så søgte han ud fra byen , ud på fredriksberg . 
De gik rundt i haven — spaserede i disse 
gange , hvor hver bænk , hvert vejsving , hver udsigt 
langs spejlsitrende kanaler eller ind over grønne 
plæner , for Oluf havde sin stemning , sine minder , 

sin stille , dybe sjæl . Denne vandring var for 
Oluf som at vende bladene i dagbøger fra svundne 
år — og for hende var det en spaseretur gennem 
en park , hvor hun her og der stod stille og beundrede 
 » smukke partier «  . Det var , som skød 
fredriksberg have sig imellem hende og ham — 
hun blev en fremmed , der intet følte og intet fornemmede 
af det liv , han og denne park havde tilsammen . 

de kom ud af haven . Hun gik og talte om , 
hvor dejligt det ville være , om de kunne bo sammen 
herovre —  » inde i sådan en lille smuk villa , 
som den der — så ville jeg holde hus for dig , 
og dine venner skulle komme og besøge os — 
ville det ikke være yndigt ? « 
Han svarede kun vagt , og hun blev efterhånden 
stille . De spiste til aften sammen i en 
lille beværtningshave i Allégade — dagens solskin 
var vegen bort — himlen grånede af regnskyer 
— en kold vind blæste gennem tremmelysthuset , 
hvor de sad , og rev papirservietterne på gulvet 
og pustede støv over deres smørrebrød  .  .  . 
Så gik de hjem til ham — hun skulle jo 
se , hvordan han boede . Det var bleven mørkning 

— en grå , trist mørkning . Udenfor hans vinduer 
ruskedes to lindetoppe frem og tilbage i aftenens 
blæst . 
De fik overtøjet af og satte sig i sofaen — 
hans hårde , smalle sofa med den lige , stive ryg 
og de lige , stive arme . Han kyssede hende — 
for første gang under hele deres samvær den dag . 
Hun gengældte kysset og spurgte ængsteligt :  » Hvorfor 
blev du vred på mig derude på vejene ? «  — 
han havde ikke været vred på hende — hvorfor 
skulle han det ? mente han . —  » Ja , det véd jeg 
jo ikke , men jeg syntes det — og synes det 
endnu . «  han svarede ikke , men kyssede hende 
atter . Hun slog armene om hans Hals og gengældte 
stærkt kysset . Han mærkede , at hun sagte 
lod sig synke bagover , stadig med sin mund mod 
hans . Et øjeblik hvilede han ubevægelig på hendes 
legeme — i skumringen skimtede han hendes 
lukkede øjne . Så rejste han sig — pludselig slap , 
uden attrå , uden vilje  .  .  . Hun blev liggende lidt , 
rejste sig så langsomt , kom hen- imod ham og 
kyssede ham , forundret og sørgmodigt  .  .  . 
De tændte ikke lys , men tog tøjet på i 
mørke og gik . Han fulgte hende hjem . Hun var 

tavs og tog hurtige trin — og han følte sig så 
skamfuld ved hendes side , skamfuld på hendes 
vegne , der havde givet sig hen og var bleven 
forsmået . 
På den mørke trappegang , udenfor hendes 
dør , havde hun vendt sig mod ham , taget ham 
om livet og knuget ham stærkt ind til sig . Han 
havde kysset hendes mund og hendes øjne — og 
han smagte tårer i kysset . 
Så ringede hun på , og han gik . Han var 
urolig , ked , træt . Han søgte hjem , tændte sin 
lampe , ville arbejde . Men i steden gik han hen 
og satte sig i sofaen dér , hvor hun havde siddet 
— han lænede sig bagover i den , som hun havde 
lænet sig — og det var , som gled han ind i 
hendes sjæl , — som følte han et legem vellystigt 
tungt på sit — og han fornemmede i sig hendes 
blods begær og hendes attrås dybe skuffelse i 
det øjeblik , da han forsmående rejste sig fra 
hende  . . . 
Og med ét forstod han , at hun var uigenkaldelig 
tabt for ham — at han havde krænket 
hende i hendes dybeste stolthed , i hendes legems 

selvfølelse — og at hun aldrig ville tilgive ham 
denne forsmædelse . 
Og han greb sig selv i , med ét at længes — 
længes stærkt og bitterligt — ud mod hende , som 
nu sad ved en enlig lampe et sted langt borte 
i denne store by , hvortil hun var kommen for 
hans skyld , og hvor hun uden ham var en fremmed 
— hende , der nu alene og forladt tilbragte 
denne aften , som hun havde drømt sig luende af 
lykke  .  . . 
— — Oluf rejste sig fra stolen ved skrivebordet . 
Han tog Fru Astrids billede op i sin hånd 
og stod lang tid og så på det . 
Det varede længe , før Oluf faldt i søvn den 
majnat . Hans tanke genoplevede uafbrudt hin avgustaften 
ifjor her i dette værelse . Dér på sofaen var det , 
hun havde hvilet , varm og attrående — hun , 
som nu lå lig i den lille by langt borte . Her 
i denne seng , hvor han nu var ene , kunne han 
favnet hende hin nat i Avgust — . og alle høstens 
og vinterens nætter siden — og nætterne i vår — 
og denne majnat  .  .  . 

. . . Da havde måske alt formet sig anderledes 
— og hun havde ikke nu ligget med kold 
jord over sit legem , kold , sort jord om sit rådnende 
legem , der en gang havde været så varmt 
og hvidt  .  .  . 
Oluf faldt i søvn med en våndefuld skyldfornemmelse . 
Det var , som om Fru Astrid anklagede 
ham et sted langt borte , et sted bag om 
denne majnats verden , langt ude bag den blege 
stjærnehimmel — og dog væg om væg med hans 
sjæl  .  .  . 
Så drømte han , at han stod i en stor sal i 
en gammel herregård . Der var støvede , forfaldne 
møbler langs væggene , og gennem de gardinløse 
vinduer faldt et stærkt solskin ind over gulvet . 
Ved siden af salen var et sovekammer med en 
lav , bred seng , dækket af lette , løse hynder . På 
servanten stod vandkanden fuld af vand , som var 
skimlet og råddent , og over den hang et spejl 
med sprukkent glas og en ramme , som var ormædt 
og havde tabt store flager af sin forgyldning . 
Oluf trådte hen til vinduet i sovekamret og 
så ud . Nedenfor så han grønt løv , som af 
en have , og en jærnport , der førte ud til en vej . 

og dér bag strakte sig en lang , buet strand hen 
under skove — en strand , han med ét kendte , — 
stranden ved teglgårdsskoven . Vandet lå blankt 
og sejlløst og spejlede skoven — og byen , som 
var ovre på den anden side fjorden — og Fru 
Astrids hus , der var kommen til at ligge for sig 
selv , udenfor byen . 
Med det samme var det , som om han også 
kendte denne gamle sal med de falmede møbler , 
og dette forladte sovekammer , hvor vandet stod 
og rådnede i vandkanden , og forgyldningen faldt 
i flager af det sprukne spejls ramme . Det var 
ham , som om begge disse rum var fyldte med 
minder om Fru Astrid — uvirkelige , drømmeagtige 
minder fra en fortid , der aldrig havde været til  .  .  . 
Det var , som havde en stor lykke en gang ventet 
ham i denne sal og dette Kammer — men han 
var ikke kommen til den fest , der var ham beredt , 
og havde levet sit liv langt borte i andre 
verdener . Og nu var der gået mange år , og 
han var vendt tilbage , gammel og ensom og fremmed , 
og fandt kun de visne løv af en sommer , 
der kunne været hans — de smuldrende  .spor af 

en lykke , han kunne have ejet , men som nu var 
for evig tabt  .  .  . 
Han brast i gråd og slængte sig ned på en 
af de gamle sofaer og hulkede med ansigtet mod 
dens falmede betræk  .  .  . 
Han vidste pludselig , at det var den samme 
sofa , hvorpå Fru Astrid og han så lidt havde 
siddet sammen hine fjerne sommeraftner i hans 
længst forsvundne ungdom  .  .  . 
. . . og han vågnede — så dybt sørgmodig , 
så tungt fortvivlet  . . . og hørte fuglene kvidre 
udenfor i majmorgenens grønne og kølige gry . 


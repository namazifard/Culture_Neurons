I . 
Skoleklokken kimede . 
« det ringer , det ringer ! »  lød det fra adskillige 
stakåndede pigestruber . I den store , solbeskinnede , 
støvopfyldte legesal blev der midt i det 
øredøvende spektakel et øjebliks stilhed . Pigebørnene 
ordnede sig klassevis på deres pladser 
langs væggene , nogle endnu legende , andre 
trægt slentrende afsted for at slutte sig til deres 
kammerater . 
En dør blev lukket op ud til en mørk 
gang , og klasse for klasse strømmede småpigerne 
ud ; skubbende til hinanden , puffende , 
fnisende trængte de sig op ad trapperne , idet 
enhver søgte at komme foran sin formand . 
Det var en forpustet , uvorn , af legen og 
tummelen ophedet skare i alle aldre fra rollingerne 
på seks , syv år til omtrent voksne 
piger . Forgæves lød lærerindernes formanende 
råb , forgæves blev de værste ' spektakelmagere 
truede med anmærkninger og minusser . 
Der var nu en gang vildskab i sindene på 

denne hede sommerdag , den nære ferie gjorde 
måske sit til , at mangel på respekt og skoletugt 
var stærkere end sædvanlig . 
Efterhånden som de steg op , blev rækkerne 
tyndere . I hver etage var to å tre klasser 
sat af , og kun de to sidste stod tilbage , som 
havde deres værelser øverst oppe . De var meget 
længe om at tilbagelægge den sidste trappe . 
Pludselig gjorde en lille blond en med et forsorent 
ydre et dristigt Spring forbi nogle af de 
forangående og råbte : 
« første mand på plads ! » 
Det var signal til et frygteligt kommers . 
Under hvinen og latter tumlede de i vildt 
kapløb forbi hverandre ind i klassen , hvor den 
forsorne allerede stod på bordet , højrød i 
ansigtet af latter og anstrengelse , og svingede 
sit lommetørklæde . De væltede ind over bordene 
og stolene i deres Iver for at komme først , 
blækket sprøjtede højt op ved de heftige stød . 
Et infernalsk spektakel ! 
Da larmen var på sit højeste , viste en 
lærerinde sig i døren . Et fyldigt fruentimmer 
over sine bedste år , med subretteagtige træk , 
der en gang havde været ret kønne , men som 
nu vansiredes af de arrige , gnistrende øjne og 
det udtryk af permanent gnavenhed , som en 
lang tjenestetid i en udisciplineret pigeskole 

havde frembragt . Hun søgte forgæves at skaffe 
sig ordlyd ved at tiltale klassen i temmelig 
ublide udtryk . Ingen hørte på hende . Så 
greb hun den nærmestsiddende skrålhals i 
armen og slog med en lineal nogle vrede dask 
i bordet . Denne kraftige appel til deres høresans 
lod til at gøre indtryk . Med skarp diskantstemme 
holdt hun en straffepræken , som hun til 
slutning gjorde fyndigere ved at lukke protokollen 
op og notere de værste urostiftere . 
Pigebørnene lod sig et øjeblik forbløffe af 
hendes heftighed , men snart fik de øje for det 
komiske i hendes overdrevne Iver , og en undertrykt 
fnisen forplantede sig fra bænk til bænk 
og gik ved den nederste bordende over i lydelige 
latterudbrud . Lærerinden havde åbenbart 
tabt spillet . Efter endnu en salve , affyret 
især mod de sidste syndere , sejlede hun ud af 
døren . 
Spektaklet begyndte for fra , noget mindre 
højrøstet , men også mindre uskyldigt . Vittige 
udfald og ondskabsfulde bemærkninger regnede 
ned over den nylig bortgangne . Latteren og 
snakken tog til , indtil døren atter gik op , og 
en slank , yngre dame af et lidende udseende 
trådte ind i klassen . En af de øverste bemærkede 
hendes komme , sprang op og løb hende i møde . 
Det var en smuk , næsten voksen pige , stærkt 

udviklet . Hun havde kun stødvis taget del i 
spektaklet med en Art katteagtig vildskab , 
højst forskellig fra de andres kåde overgivenhed . 

« sødeste frøken Karlsen , »  sagde hun kælent 
og klyngede sig smægtende til lærerinden , 
der søgte at afværge hendes kærtegn . 
« så , så , Ludovika , slip mig nu . Hjælp 
mig hellere at holde styr på din klasse . 
Hvad går der dog af jer i dag ? » 
Ludovika svarede kun med en lidenskabelig 
omfavnelse , og de fulgtes ad til lærerstolen . 

« i må skamme jer , »  sagde lærerinden 
stilfærdig ,  « at gøre sådan en larm . Hvilken 
lærer venter i på ? » 
« på hr . Fredriksen  ! på hr . Fredriksen ! » 
Råbte de i kor .  « han kommer altid så sent , » 
Tilføjede en lille jomfru næsvis med udpræget 
jødefysiognomi , tykt mæle og en stor , våd 
mund . 
« klokken er et kvarter over et , han må 
jo være her straks , »  sagde frøken Karlsen og 
lod sine trætte øjne glide hen over den ustyrlige 
forsamling med et håbløst udtryk .  » Vær 
nu stille så længe . Jeg har time i anden 
klasse og kan ikke blive hos jer . »  og med 
denne sagtmodige forklaring forlod hun stuen , 

fulgt af Ludovika , som fra døråbningen tilkastede 
hende fingerkys , indtil hun var forsvunden . 
 « er det mig , de kysser på fingrene 
ad ? »  råbte i det samme en mand , der 
kom op ad trappen . 
« nej , såmænd er det ej , »  svarede Ludovika 
knibsk og slog med nakken , idet læreren 
passerede forbi hende og kneb hende i kinden . 
« uf , hvor den ækle Langben altid stinker af 
tobak ! »  tænkte hun og vendte ham ryggen . 
Timen begyndte og endte uden stort udbytte 
for nogen af parterne . 
Såsnart læreren var ude af døren , opstod 
der en heftig trætte mellem pigebørnene . 
« det er rigtignok en skam , at du fik  » 
Sagde en lille grimrian til Ludovika ;  « jeg kunne 
mine Vers meget bedre end du . » 
« hvad kan jeg gøre for det , næsvis ? Pas 
du dig selv ! »  svarede Ludovika mut , men blev 
dog lidt rød . 
« det er bare for det , hun kan gøre øjne , » 
Mumlede halvhøjt et opløbent pigebarn med 
slappe træk og en gnaven mine . 
Han er rædsom uretfærdig ! lød det i kor , 
jeg nk ikke mere end g .\ jeg kunne det meget 
bedre end Klara og Ludovika . Jeg med , jeg 
med ! De to får altid ug .  ! 

« det er , fordi de er lidt kønnere end os 
andre , »  snærrede den lange . 
« skal vi gøre oprør ! »  råbte den forsorne 
og sprang op på en stol . 
Ja , ja ! brølede de andre , lad os klage til 
bestyrerinden  ! De lo og råbte i munden på 
hverandre : hurra , søkadetten vil gøre oprør ! 
Vi er med ! Vi er med i 
« skab jer nu ikke , »  bemærkede Ludovika , 
idet hun rolig pakkede sine sager sammen ; 
had os bare komme hjem ! » 
Ja , du kan sagtens . Du får altid ug . ! 
Hun er bange ! hun er en forræder ! skreg de 
omkring hende . 
« bange ! »  det glimtede vredt i hendes øjne , 
og hun mønstrede flokken med et hånligt 
udtryk ,  « å vrøvl , i ved godt , jeg ikke er 
bange . Det er dog altid mig , der må snakke 
for jer , når der er noget i vejen . Hvad 
tror i , bestyrerinden ville sige , når i kom 
og klagede over hr . Fredriksen ? »  hun foldede 
hænderne over brystet , løftede øjnene mod 
loftet og sagde med affekteret , sødladen 
stemme  :  « skolens støtte og grundpille  ! » 
Ligheden med den , hun efterabede , måtte 
være slående , thi de brast alle i latter , og 
benyttende sig af øjeblikkets gode stemning 

gik Ludovika ud af klassen , overladende de 
andre at uddebattere hr . Fredriksens uretfærdighed . 

«  halløj , Ludovika , »  råbte Ellen , også 
kaldet søkadetten , efter hende .  « stop lidt , tag 
mig med ! »  og i tre Spring var hun nede 
ad trappen og løb over gården efter sin 
kammerat . 
Hun nåde hende i porten , og idet hun 
forpustet stak sin arm ind under hendes , sagde 
hun  : 
« skal vi ikke følges ad i dag ? » 
« jeg skal ikke lige hjem . » 
« nå , så følger jeg dig et stykke på 
vej . » 
« å nej , du , jeg — jeg skal møde min 
moder — » 
« sikke snak ! Igår var det din fætter 
og i forgårs din kusine , du vil nok gøre 
nar af mig . Hvad er der i vejen ? Har jeg 
gjort dig noget ? Du er så løjerlig . » 
« vist ikke nej . Du er en tosse , søkadet . 
Jeg skal følges med dig i morgen . I dag kan 
jeg ikke — » 
De stod udenfor porten , og imidlertid kom 
de andre småpiger forbi i klynger , slentrende 
afsted under latter og fnisen . 

ludo vika kastede nu og da et stjålent 
blik ned ad gaden og lod til at have hast 
med at komme afsted , men syntes dog ikke at 
ville gå , førend hun var bleven af med sin 
kammerat . 
Det var et løjerligt par disse to  , og 
det var vanskeligt at sige , hvad der havde 
gjort dem til veninder . Ludovikas slanke 
skikkelse og pikante træk stod i den stærkeste 
modstrid med Ellens firskårne person og 
drengeagtige fysiognomi , hvis eneste fortrin 
var dets opvakte udtryk . 
Hendes korte , lystkrøllede hår og adrette 
bevægelser havde tilligemed hendes gale streger 
skaffet hende øgenavnet  « søkadetten . » 
Hun havde forelsket sig i den smukke 
pige  , °g de hed i almindelighed i skolen 
«  kjærestefolkene  »  . Tilbøjeligheden var dog 
ulige stærkere på Ellens side , og Ludovika 
tålte hendes venskabsytringer , mere end hun 
gjengjældte dem . 
Imidlertid måtte et eller andet hede i 
gaden have tiltrukket sig Ludovikas opmærksomhed , 
thi Ellen så hende pludselig rødme 
stærkt . Hun brød kort deres samtale af og 
skyndte sig afsted med denne ejendommelige , 
vrikkende gang , der halvt er skolepigens , halvt 

damens . Ellen så slukøret efter hende , indtil 
hun drejede om det nærmeste hjørne , så 
begav hun sig på vej hjemefter , idet hun slog 
takt til sin gang med tasken mod det ene 
knæ , så den snurrede rundt for hvert skridt 
hun tog . 

i . 
Ellens forældre boede på Kristianshavn 
stueetagen af en stor , rød købmandsgård . 
Den fugtige kølighed i porten var behagelig 
ovenpå hendes hastige gang gennem de solhede 
gader ; hun stod stille et øjeblik for at 
trække vejret og tog så trappetrinene i tre 
Spring .  « hvordan har moder det ? »  spurgte 
hun pigen , der lukkede op . 
« fruen er kun dårlig , »  svarede pigen . 
Men Ellen var så vant til dette svar , at 
hun ikke synderlig ænsede det mere end almindelig 
betænkelige ansigt , pigen satte op . 
Hun løb rask gennem spisestuen , slog sovekammerdøren 
på vid væg og kastede med et 
lettende suk skoleposen hen i den anden ende 
af værelset , så den med et tungt bump faldt 
på gulvet , hvor den i reglen fik lov at blive 
liggende , til Ellen næste morgen skulle i skole . 
Så gav hun sig syngende til at rumstere i sit 
skab , hvor forskelligt legetøj lå uordenlig 

sammenhobet , indtil døren blev åbnet bag ved 
hende , og hendes faders stemme strengt 
kaldte :  « Ellen ! » 
Hun vendte sig og løb hen imod ham . 
« hvad , er du allerede kommen hjem , 
fa’er ? »  hans ansigt formildedes straks , han 
trykkede hende fast til sig og — brast i gråd . 
« å , far , far , det må du ikke ; hvad 
er der i vejen ; er moder meget syg ? » 
Han bekæmpede sin bevægelse og sagde : 
« ja , mit barn , hun er ved at dø . » 
« ved at dø ! Og jeg — jeg har været 
så fornøjet og gjort sådan kommers i skolen , 
mens moder — »  hun klyngede sig til faderen 
og hulkede . 
Han kærtegnede hende og søgte at berolige 
hende :  « så , så , barn , du må være rolig , 
du må følge med mig ind og sige farvel til 
din moder . » 
Da gråden stillede lidt af , tog han hende 
ved hånden og førte hende ind i værelset , 
hvor den døende lå . Udenfor døren standsede 
hun pludselig og sagde  : 
« fader , jeg tør ikke — ser det forfærdeligt 
ud ? » 
« vist ej , Ellen , vær nu fornuftig ; din 
moder er stille og tålmodig som altid . Hun 
kender dig næppe mere . » 

nej , hun kendte ikke datteren . Mathed 
og slappelse var fulgt på de foregående 
dages hårde dødskamp . Lægen havde gjort 
sit ; opløsningen var nær forhånden . Dødens 
skygge var over det blege ansigt , de store , 
mørkeblå øjne flakkede urolig søgende om 
uden at se . Men da hendes mand trådte 
ind i værelset , gled der en trækning hen over 
ansigtet , og blikket blev et øjeblik fast 
og seende . Hun var for kraftesløs til at bevæge 
hænderne , men fingrene rørte sig svagt . 
Faderen hviskedee til Ellen , at hun skulle kysse 
sin moder på hånden ; hun gjorde det nølende 
og gøs ; det var , som om hendes læber rørte 
ved frossent træ . Rystet sank hun ned ved 
sengen og skjulte hovedet i tæpperne . Faderen 
satte sig ved hovedgærdet med sin hustrus 
hånd i sin ; øjenlågene lukkede sig i en dødlignende 
søvn , men hun åndede endnu .  , j 
nogle timer forløb . Så blev der banket 
sagte på døren . Det var Ellens små sø- 3 
skende , der kom for at sige god nat . En for 
en lod faderen dem kysse den kolde hånd ; 
med store , forbavsede barneøjne stirrede de på 
moderen , der lå så stille , og listede så ud 
igen på tåspidserne for ikke  « at vække 
mo’er ! » 
Ellen lå endnu sammenkrøben ved sengen . 

af og til strøg faderen kærtegnende over 
hendes hår , ingen af dem talte . Pludselig lød 
tonerne af et klaver ovenover dem , det var 
dansemusik , en Vals af Chopin , den blev spillet 
godt , fejlfrit , men det lød skurrende i stilheden 
neden under . Den døende hørte intet , men 
for de to levende var det et uhyggeligt akkompagnement 
til deres tanker . Ellen så det 
forpinte udtryk i faderens ansigt , mens valsens 
toner jublede ovenover . Han kunne ikke flytte 
sig ; ved den ringeste bevægelse følte han det 
svage tryk af de iskolde fingre , der holdt 
ham tilbage . Måske var det ubevidst , men 
måske ulmede dog den sidste gnist af hans hustrus 
store kærlighed til ham i dette dødskolde 
håndtryk . Nu , det snart var forbi , følte han først 
ret , hvad han havde at miste , og mindedes med 
bittert nag , hvor tit hans travle forretningsliv 
og vanens sløvende magt havde gjort ham 
ligegyldig for denne aldrig svigtende hengivenhed . 

døden er en uskånsom anklager . 
Så tav musikken , de sukkede begge lettet , 
men et øjeblik efter begyndte den igen , og 
denne gang var det en susende gallopade med 
overgivne løb og triller . Ellen rejste sig 
sagte , listede sig ud af døren , ud på gangen , 
ovenpå . Hun tog et rask tag i klokkestrengen , 

døren gik op , hun for ind og 
havde nær revet den guldskrammererede tjener 
overende , som bukkende viste sig . Hun gik 
efter lyden . Ad fløjdøren til venstre gennem 
den store sal og ind i det værelse 
ovenover det , hvori hendes moder lå . På 
dørtærskelen standsede hun , blændet af skæret 
fra den nedgående sommersol , der kastedes 
tilbage fra forgyldningen og de lyse , silkebetrukne 
møbler . 
Så løb hun lige hen til klaveret , et stort 
flygel midt i stuen , lagde hånden på den 
spillendes skulder og sagde : 
« lad være at spille , å , lad være ! Mo'er 
— mor er ved at dø , det er så frygteligt 
at høre musikken nede — »  så svigtede stemmen 
hende , og hun græd . 
Den unge pige , der havde spillet , for i 
vejret og så forvirret , næsten lidt dumt på 
Ellen . Fra vinduet lød fran^aisens snøvlende 
stemme : 
« mon Dieu , qu’est ce que c'est . Qu’a-telle 
doner »  lænet til klaveret stod en ung 
mand . Han var den første , der syntes at forstå , 
hvad der var hændet . Han gik hen til 
Ellen og lagde deltagende sin hånd på hendes 
skulder . Hun så sig om med tåreblændede 

øjne og følte sig et øjeblik næsten trøstet ved 
udtrykket i hans ansigt . 
Så sagde hun hastig :  » Jeg må ned igen 
til fader , å , men spil ikke mere , »  bad hun 
den unge dame , der endnu rådvild sad på 
stolen ved klaveret . Men da hun ville gå , 
tog hun fejl af vejen . 
« lad mig følge dem , »  sagde den unge 
mand , idet han tog hende ved hånden , og han 
slap hende ikke førend i forstuen nedenunder . 
Da hun kom indenfor , var moderen død . 
Døren var låset af ind til sygeværelset . Pigen 
fortalte grædende , at alt var forbi , og Ellen 
satte sig på hug ved dørtærskelen til moderens 
værelse , hvorfra hun hørte sin faders 
dæmpede hulken . Hun kunne ikke græde mere , 
en tung døsighed kom over hende , og først 
sent ud på natten fandt faderen hende sovende 
på samme plet og bragte det halvt bevidstløse 
barn i seng . 

Iii . 
Ellen havde hidtil haft en lykkelig barndom . 
Hendes fader var købmand og havde 
sit gode udkomme . Moderen havde været rask 
indtil for et par år siden , da hun efter det 
yngste barns fødsel havde pådraget sig den 
lungesvindsot , hvoraf hun døde . I disse sidste 
år havde Ellen og hendes søskende under 
moderens sygdom nydt en næsten ubunden 
frihed . Den store , gamle købmandsgård , 
hvori de boede , dannede et helt kompleks at 
bygninger med mellemliggende gårde , som 
var en ypperlig tumleplads for børnene . Der 
gik også legen lystig . Nogle nabobørn 
sluttede sig til , og for denne skare var med 
Ellen som anfører ingen leg for fantastisk og 
intet kunststykke for dristigt . 
Børn under en vis alder forstår ikke 
døden , føler intet savn og glemmer , før graven 
er kastet over en faders eller moders lig . For 
dem er dødens højtid ikke til , så lidt som 

dødens trøst . Men i sorgens sted lægger 
gru sig om barnesindet , fra dødslejets kolde 
stilhed glider rædselsbilleder ind i deres fantasi 
og fylder deres søvn med angstfulde drømme . 
Bestandig synes den døde at røre sig , at pusle 
derinde , og den skikkelse , hvis komme før blev 
hilset med jubel , er nu kun genstand for overtroisk 
frygt . 
De mindre børn legede lystig i gården 
allerede dagen efter moderens død . Ellen blev 
hos sin fader og led alle disse kvaler i de 
tomme Stuer , mens en pinagtig erindring om 
forbigangne uartigheder mod den døde moder , 
et studst svar , en uberigtiget nødløgn , en utilstået 
forseelse , nagede hende , som kun den 
mod de afdøde begåede uret kan nage . 
En ting gnavede især Ellens samvittighed . 
Hun havde kort forinden fået til foræring 
af sin moder en portemonnaie med et 
blankt tokronestykke i og med løfte om en 
lignende sum hver måned for dermed at bestride 
sine småudgifter til blyanter , penne , 
synåle etc . og med fri ret til at anvende til 
sin fornøjelse , hvad hun kunne få tilovers . 
Med svag stemme , tit afbrudt af hoste og 
åndenød , havde moderen talt formanende ord 
til Ellen og søgt at gøre hende forståelig , 
hvorledes hvert menneske er ansvarlig- , ikke 

alene for hvad der er det betroet , men for sit 
liv og sine handlinger , først i det små , 
senere i voksende omfang . Så havde hun føjet 
til , at med denne gave ville hun lede Ellen 
til ansvar i en enkelt retning og til slutning 
givet hende råd og anvisning til at anvende 
pengene godt og nyttig . 
Øjeblikkets alvor greb Ellen ; rørt og taknemmelig 
lovede hun alt , hvad moderen forlangte 
af hende , og anskaffede sig straks en stor 
regnskabsbog , hvori hun opførte de første ti 
-øres udgift . Men derved blev det . Legen og 
nye skjælmsstykker kom imellem , og pengene 
rullede bort mellem hendes fingre , ligesom moderens 
formaninger vej redes ud af hendes sind . 
Men nu kom de igen . Hun greb i lommen 
og fik fat i portemonnaien . Et par kobbermynter , 
en gammel stålpen og nogle knapper 
var hele indholdet . Med en vis fornøjelse 
huskede hun , at hun en dag havde givet en 
fattig kone nogle skillinger ; men hele resten  ? 
Utilfreds og ulykkelig tænkte hun på de alvorlige 
ord om ansvar og forpligtelse og ønskede 
med utålmodighed , at næste måned 
var forhånden , for at blive sat på en ny 
prøve , som hun var vis på at bestå bedre . 
Dagen efter begravelsen kom hun atter i 
skole . Hendes sorte kjole vakte en del sensation . 

hun blev af bestyrerinden modtagen 
med en pattetisk tale , der intet indtryk gjorde 
på hende og af kammeraterne med en vis 
højtidelighed , der var højst usædvanlig . Denne 
Ellens første skoledag efter moderens død 
kunne indskrives i skolens annaler som en af 
de få dage i året , hvor sjette klasse ingen 
optøjer havde gjort . 
Ellen kunne godt lide denne modtagelse . 
Det var grumme rart at være genstand 
for så megen opmærksomhed . Lærerne så 
deltagende på hende , når hun ved timens 
begyndelse rejste sig og fremførte sin undskyldning 
for ikke at have læst . Lærerinderne 
kyssede hende , selv frøken Petersen var skikkelig , 
og kammeraterne viste hende ethvert hensyn . 
Kort sagt , dette lille martyrium var slet 
ikke ubehageligt . Hun gik hjem med en følelse 
af at være en person af betydning og med 
gode forsætter om for fremtiden at være 
meget flittig og meget artig . 
Den næste dag var imidlertid hele glorien 
borte . Hendes højtidelige mine blev ikke ænset , 
og støj og kommers hørte til denne dags 
orden . Det forbavsede hende noget og skuflede 
hende en del , men det varede ikke længe , så 
sled skolelivet og legen i hjemmet sorgen og 
højtideligheden af hende , således som livets 

daglige dont slider sorgen og højtideligheden 
af os voksne og kun giver plads for et savn 
iblandt og en vemodig erindring nu og da . 
Alt var snart i den gamle gænge , og 
Ellen havde trods sine gode forsætter just ikke 
gjort noget stort skridt fremad i dyd og 
visdom . 
Men så var til gengæld Ludovika bleven 
helt forandret . Hun var i disse otte dage , forekom 
det Ellen , pludselig vokset eller rettere 
bleven voksen . Der var noget over hende , som 
skilte hende ud fra de øvrige , skønt Ellen 
ikke kunne sige , hvad det var , og som holdt 
selv de mest næsvise på afstand . Det skortede 
ikke på gloser og stiklerier fra kammeraterne , 
og Ellen fandt hende undertiden  « væmmelig 
storsnudet »  og lod hende det vide . Men 
selv de skarpeste udfald prækede af mod den 
overlegne ligegyldighed , hvormed hun behandlede 
alt omkring sig . 
Af denne tilstand kunne hun så undertiden 
vågne op med et pludseligt glimt i 
øjnene og en rødme på kinderne , der 
gjorde hende så ubeskrivelig tiltrækkende , 
at den for kvindelig skønhed ikke uimodtagelige 
hr . Fredriksen tabte næse og mund af 
henrykkelse og glemte sig selv for at stirre 
på hende midt i en sætning , som ingen nogensinde 

fik slutningen på , mens den tykke 
frøken Petersens øjne gnistrede , når det hændte 
i hendes nærværelse . 
Ellen led meget under hendes luner og 
uvenlighed og søgte forgæves at udfinde 
grunden til hendes omskiftelige humør . 
Men så fik hun en dag uformodet gåden 
løst . Da hun om morgenen kom ind i klassen , 
var der stort røre blandt pigebørnene . De 
stak hovederne sammen , hviskedee og tiskede , 
røde i kammen af Iver og fniseri . 
Af de enkelte halvhøje udråb , hun hørte , 
mens hun passerede bænkene hen til sin plads , 
sluttede hun , at det gjaldt Ludovika , som især 
i den senere tid havde været genstand for 
kammeraternes hemmelige og åbenbare fjendskab . 

« hvad er der i vejen med jer ? Hvad 
fniser i ad ? »  spurgte Ellen med en førers 
myndighed . 
« år , lad nu ikke så hellig ! Du ved 
det såmænd meget bedre end vi andre . Man 
er da ikke kjærestefolk for ingen ting , »  fnisede 
den nærmest siddende . 
« du vil nok ikke være ved , at du er stukket 
ud , lille søkadet , »  snærrede den gnavne med 
det koleriske temperaments dristighed til at 
sige ubehageligheder . 

« vrøvl ! Hvad ved jeg ? Hvis i har 
lavet noget sammen om Ludovika , råder jeg 
jer til at tage jer ivare . » 
Et kor af vrede stemmer svarede hende : 
lavet sammen ? det er uforskammet ! Tror du , 
vi lyver  ? Hvad man selv har set med sine egne 
øjne  ! 
« nå , så fortæl , hvad det er , i har set , 
og lad os få ende på det . » 
De så på hverandre , fnisede , puffedes 
og fortalte i munden på hverandre noget , 
der lød som et uforståeligt abrakadabra . Ellen 
holdt sig for ørene . 
« hold mund og tal så ordenlig en ad 
gangen . Hvem har set noget ? »  råbte hun . 
De var vant til at lystre hende , når det 
gjaldt deres spilopper , og Ellen var afholdt 
lige så meget , som Ludovika var ilde lidt . 
De tav stille , da Klara , Ludovikas rivalinde i 
skolen , sagde : 
« lad mig . Kom her hen , Ellen , så skal 
jeg hviske det til dig — du , tænk dig , Ludovika 
har stævnemøder med en herre hver dag , 
når hun går fra skole .  » 
Under hviskningen spidsede de andre øren 
med triumferende miner , og så brød det løs 
fra alle sider : jeg så dem i går ! og jeg iforgårs 

— tænk , de holdt hinanden under armen 
— uf , det er frækt ! 
« ja »  , faldt en åndeløs ind ,  « og tænk , med 
en voksen herre , og slet ikke ung — sådan en 
fin en ! » 
« det er væmmeligt ! »  sagde et blondt , blegsottigt 
pigebarn med dydig indignation . 
« når det endda var med en gymnasiast , » 
Henkastede den koleriske og sendte hende et 
ondskabsfuldt øjekast . 
Blegsoten forsvandt i den mest inkarnerede 
rødme :  « du er en ækel tøs , du ! »  men den 
lange vidste , at hun havde ramt og lo himmelhøjt . 

Ellen havde betuttet sat sig på sin plads . 
Sådan et fæ hun havde været , at hun ikke 
havde gættet det for længe siden ! Hun var 
både bedrøvet , ærgerlig — og skinsyg — uh , 
hun hadede denne fyr , der havde taget Ludovika 
fra hende . Men nu gjaldt det at forsvare 
sin fraværende veninde . 
Hun brød de sladrende stemmer igennem 
og sagde : 
« så det er det hele . Jeg gad vide , hvad 
det kommer jer ved . Det kan jo være , det 
er hendes Broder eller fætter , der henter hende 
— det er der da ikke noget ondt i . » 

« hendes fætter , pyt ! det kan du bilde 
børn ind , »  sagde Klara og slog med nakken . 
« jeg synes , ingen af os skulle gøre sig 
så hellig , »  svarede Ellen og blev rød ,  « der er 
mange af os , som ikke har noget at lade Ludovika 
høre — »  . 
Lad os bare være fri for moralprækener ! 
Ellen vil præke ! det kommer du dårlig fra 
— råbte koret . 
I det samme kom læreren ind og afbrød 
børnenes samtale . Men i mange dage var 
dette et stående emne i klassen , og Ludovika 
måtte døje en sand skærsild af hentydninger 
og nærgående udfald , som hun besvarede med 
tavs foragt . 
Kort tid efter blev hun , skønt det var 
midt i skoleåret , tagen ud af skolen . Det 
hed sig , at hun skulle have privatundervisning . 
Dermed tabte skolelivet en stor del af sin tillokkelse 
for Ellen , der trods ludo vikas ligegyldighed 
havde bevaret sit sværmeriske venskab 
for hende til det sidste . 
Men en ny verden begyndte allerede at 
åbne sig for hende , og hun traf kort efter ikke 
alene Ludovika på ny , men fandt tillige rigelig 
erstatning for deres kølnede venskab . 

Iv . 
Nogle dage efter begravelsen havde Ellens 
fader aflagt et besøg på første sal hos deres 
vært , den rige bankier og generalkonsul graf , 
for at takke for den opmærksomhed , denne 
havde vist ved hans hustrus jordefærd . 
Da grosserer Bramsen tidlig på formiddagen 
trådte ind , sad pengemanden i sit kabinet , 
indhyllet i en elegant morgenfrakke , 
endnu lidt medtagen af den sidste nats adspredelser , 
og forfriskede sig med cognac og 
sodavand . 
Han lagde straks ansigtet i de behørige 
kondolencefolder og trykkede grossererens 
hånd , idet han mumlede en af de tomme 
fraser , der bruges ved slige lejligheder . 
« sæt dem , sæt dem , kære ven ! »  den 
store mand var noget hæs og rømmede sig 
under påskud af at være enrhumeret . 
« det er , min kære ven , det er et stort 
tab for en mand i deres stilling , med flere 
børn — å , om f'orladelse , jeg sidder her og 

glemmer aldeles , at jeg er vært , lidt cognac 
og sodavand , må jeg ikke ? Intet , som kommer 
det nær til at borttage sporene af — hm — 
jeg mener af en gjennemvåget nat . » 
Grosserer Bramsen afslog takkende . 
« hvad jeg ville sige , det er virkelig hårdt , 
især for deres ældste datter , hun er jo næsten 
en voksen pige , en vanskelig alder . » 
« de har fuldkommen ret , netop for en 
lille pige i Ellens alder er det et stort tab 
at miste sin moder , »  sagde grosserer Bramsen 
alvorlig . 
« nå , min kære hr . Bramsen , det gør 
mig ondt for dem , det gør mig s’gu meget 
ondt for dem . Jeg har jo selv fristet den 
samme skæbne for nogle år siden »  ; han trak 
øjenbrynene sammen og så ud for sig som 
en mand , der mandig har bekæmpet sin sorg . 
« det er svært i begyndelsen at undvære sin 
hustru ; men lidt efter lidt , nå , man lærer at 
trøste sig , »  han syntes at falde hen i behagelige 
betragtninger ,  « å , ja , »  føjede han til med 
et lettende suk ,  « man trøster sig — efterhånden . 
 » 
Grosserer Bramsen rejste sig for at tage 
afsked , men bankieren holdt ham tilbage og 
sagde godmodig : 
« hvorfor så hastig  ? Det er en flink lille 

pige , deres ældste datter ; jeg ser hende undertiden 
her fra mine vinduer lege i gården . 
Brillant humør , der er i hende ! Hun har fandens 
kønne — hm ! jeg mener , hun er grumme 
godt skabt . Måske det kunne more hende at 
gøre bekendtskab med min datter . Hun er 
et par år ældre , men det skader ikke . Nu 
skal jeg lade hende hente . » 
Han ringede og gav tjeneren ordre til at 
bede frøkenen komme . 
Lidt efter kom Kamilla graf ind og hilste 
med fuldendt høflighed på grossereren . Hun 
sagde nogle deltagende ord , der passede til 
situationen , og understøttede venlig faderens 
indbydelse til at lade Ellen besøge sig . Grosserer 
Bramsen måtte tilstå for sig selv , at 
hans uciviliserede datter kunne have godt af 
at omgås denne lille elegante fjortenårs damemodel , 
der havde et lige så fint og behersket 
væsen som en tyveårs grevinde , om end det 
overdådige bankierhus ikke syntes ham noget 
særlig heldigt surrogat for , hvad Ellen havde 
mistet af hjemlig hygge og moderlig omhu . 
Han tog altså med tak mod tilbudet , 
og Ellen så snart sin barndoms feverden 
åbnet for sig . Thi det nydelige  og silkeklædte 
barn , som hun undertiden mødte på 
trappen eller så køre ud i bankierens ekvipage 

havde for hendes fantasi allerede i flere 
år spillet den fortryllede prinsesses rolle i 
æventyret . Intet under derfor , at æventyrets 
virkeliggørelse i begyndelsen blændede og 
næsten overvældede hende . Med sædvanlig 
voldsomhed kastede hun sig over det nye 
venskabsforhold til Kamilla og levede og åndede 
kun for hende . Men hun havde den 
samme skæbne som overfor Ludovika , snarere 
at være den ydende end den modtagende . 
Kamilla graf var en koldsindig natur , hvis 
følelsesliv end yderligere var bleven beskåret 
ved den isolation , hvori hun havde levet , siden 
hun tidlig havde mistet sin moder . Hendes 
franske gouvernantes opdragelsesmethode havde 
båret gode frugter . Hun havde aldrig været 
barn . Hun var udstyret med alle mulige færdigheder 
og fuldkommenheder uden at have beriget 
sin sjæl med tilegnelsen af nogen 
kundskab . Som eneste barn af  « den rige 
graf »  var hun forvænt ved sine omgivelsers 
hyldest uden just at være fordringsfuld . Det 
var ikke faldet i hendes lod nogensinde at blive 
elsket for sin egen skyld eller at nære nogen 
varmere følelse end den nedladende godhed , 
hun havde tilovers for sin gouvernante . 
Hun kendte kun lidt til sin fader , der 
aldrig havde taget sig af hende . Så længe hun 

ikke var voksen og skikket til at repræsentere 
hans hus , betragtede han hende ikke som stort 
andet end en skueret , der blev bragt ind ved 
desserten , og for hvilken han høstede samme 
Art af komplimenter som for sine vine og 
lækkerier . 
Men i sit hjertes hede mærkede Ellen 
intet til Kamillas kølighed . Bankierens hus 
var for hende et underfuldt Aladdins palads , 
hvor alle æventyrets herligheder åbenbarede 
sig for hende , selv  « prinsen »  manglede ikke ; 
måske iklædte hun ubevidst ham de skønneste 
farver . 
Han hed til daglig brug Edvard Muller 
og var en slægtning af bankieren . Man 
sagde , at han var forældreløs , og graf havde i 
adskillige år "sørget for hans ophold blandt 
fremmede . Da han var bleven student , havde 
han givet ham bolig i sit hus , og da den unge 
mand viste lyst til forretningen , havde han 
fået plads på kontoret , hvor han snart blev 
en af de dygtigste og mest betroede af de 
yngre funktionærer . Man antog almindelig , at 
han en gang ville blive grafs kompagnon . 
Ellen glemte ikke den deltagelse , han alene 
viste hende den dag , da moderen døde . Hun 
havde siden den tid ofte stjålet sig til at se 
på ham fra et skjult hjørne i gården , mens 

han sad bøjet over sin pult indenfor vinduet , 
og hun var bleven meget rød i hovedet , når 
de mødtes på trapperne eller i porten . Hilste 
han , svarede hun med et kejtet-obsternasigt 
skolepigenik — og ærgrede sig bagefter over , 
at hun ikke havde gjort det pænere . 
Hun følte sig i begyndelsen forlegen i de 
elegante omgivelser og ved disse 'middagsmåltider , 
hvor bordet bugnede under lækre 
sager , som hun ikke engang kendte navnet 
på . 
Hun turde næsten aldrig spise sig mæt , 
thi Kamillas gouvernante sad stiv og stram ved 
siden af hende og gav hende uophørlige instruktioner 
med så lydelig stemme , at de alle 
kunne høre det :  « tenek-vous droite ! On ne 
mange pas le poisson avec le couteau . Ne 
mette spas les mains sur la tabte ! Il faut 
boire son vin a petites gorgées et ne pas lavaler- » 
O . s . v . i det uendelige . Hun vovede næppe 
at gøre en bevægelse af frygt for at blive 
rettet på ny . 
Lige overfor sig havde hun bankieren . Hans 
kæber bevægede sig uafladelig med den for 
rovdyrene ejendommelige glubske og gumlende 
lyd , og hun kunne ikke lade være med en 
gang imellem at se efter , om ikke en hund 
var sluppen ind i stuen . De to liberiklædte 

tjenere lod hende ikke i fred , og hun troede 
hvert øjeblik , at de havde noget særlig hemmelighedsfuldt 
at sige hende , når de bøjede sig 
over hende og hviskedee hende de mest uforståelige 
navne i øret . Edvard og Kamilla 
førte som oftest samtalen på fransk , for at 
mademoiselle kunne deltage , men talte om emner , 
der lå langt fra Ellens interesser . Bankieren 
holdt ikke af at blive afbrudt i sin ganenydelse 
og henkastede kun de nødvendigste ord 
til tjenerne . For Ellen var disse diners , som 
mangen en spiser af profession ville have misundt 
hende , en sand tortur . 
Men det værste var dog følelsen af , hvor 
uheldig hun måtte tage sig ud i Edvards øjne . 
Thi fra at betragte var Ellen begyndt at beundre 
 , og fra beundring var der hos hende 
sjælden langt til sværmerisk enttusiasme . Den 
kønne , stille , unge mand var lidt efter lidt bleven 
genstand for hendes hjertes første utydelige , 
løndomsfulde hvisken . Hun , der ellers aldrig 
gjorde sig den slags skrupler , kunne ikke lade 
være at tænke på , hvor grim og klodset hun 
var i sammenligning med den elegante Kamilla . 
Men når han så talte til hende og på sin 
alvorlig høflige måde hjalp hende ud over 
de forlegenheder  , hendes ubehjælpsomhed 
bragte hende i , eller ledte samtalen hen på 

genstande , hun kunne tale med om , forsvandt 
hendes undseelse , og hun følte sig stolt og 
glad ved hans opmærksomhed . Tildels påvirket 
af Kamilla , der yar soigneret indtil pertentlighed , 
men endnu mere fordi Edvard en 
gang havde lovprist sirlighed og smagfuldhed 
i dragten som noget , han særlig skønnede på , 
bar hun mere omhu for sin påklædning , der 
tidligere havde ladet adskilligt tilbage at ønske . 
Hun udstod endog den for hende næsten utålelige 
tortur at ligge med handsker på om 
natten og have hænderne indsmurte i lysetalg , 
fordi han en gang havde citeret et digt om 
« liljeblade »  med hentydning på Kamillas 
smukke , hvide hænder . Med et melankolsk 
blik havde Ellen skjult sine egne røde skolepigelabber 
under bordet og senere søgt råd 
hos kokkepigen , der foretog en sådan balsamering 
hver aften . 
Ludovika deltog i Kamillas undervisning 
hos den franske gouvernante , og Ellen traf hende 
hyppig i bankierens hus , hvor hun lod til at 
være hjemme . Ellen så med store øjne på 
den sikkerhed , hvormed hun bevægede sig i 
disse forhold , der for hende selv var så generende . 
Hun koketterede med og lod sig kysse 
af bankieren , en ungdomsven af hendes fader 
og grumme indtagen i hende . Hun dominerede 

Kamilla , der med indbildt overlegenhed fandt 
sig i hendes ubarmhjærtige spot over hendes 
stivhed og snærperi . Ludovika bragte noget 
liv ind i hendes kedsommelige tilværelse , og 
hun betalte denne adspredelse ved at lade sig 
hegle igennem efter Ludovikas forgodtbefindende 
og tog revanche ved bag hendes ryg 
ikke altid at omtale hende i de mest smigrende 
udtryk . Deres venskab havde mere sin rod 
i vane og i den omstændighed , at deres forældre 
var omgangstæller , end i nogen egentlig 
sympatti . 
Ludovika behandlede Ellen med kammeratlig 
nonchalance og gjorde hende ofte til Skive 
for sine vittigheder , som Ellen kun dårlig forstod 
at afparere . Edvard kom hende sædvanlig 
til undsætning og fik således et nyt krav 
på hendes taknemmelighed . Mellem ham 
og Ludovika var der nemlig en bestandig 
tirailleurfægtning , hvor det ikke sjældent gik 
skarpt til . 
Bedst kom de tre pigebørn ud af det , når 
de i mørkningstimerne var alene i Kamillas 
værelse , mens mademoiselle sov eller røg sin 
uundgåelige cigarret i sit eget apartement . 
Så spillede de komedie . Ludovika førte 
an og satte liv i det hele ; Ellen undrede sig 

højlig de første dage over hendes livlighed . 
Det var rigtignok en ånden Ludovika , 
end hun kendte fra skolen . Men hun glemte 
snart at undres , efterhånden som hun blev 
reven med af den fantastiske leg , og var så 
den ivrigste af dem alle tre . Kamilla forholdt 
sig passiv som altid , men skønt hun gik til 
præsten og skulle konfirmeres til foråret og 
allerede anså sig for at være voksen , virkede 
den atmosfære , som Ludovikas og Ellens Iver 
frembragte , på hende og drog hende med . 
Staklen havde aldrig leget . 
Men denne morskab var en dyb hemmelighed , 
som de bevarede med største omhu , og 
Ellen blev højtidelig tagen i ed , da hun fik 
lov at være med . Hverken Ludovika eller 
Kamilla ville , når det kom til stykket , være 
ved , at de endnu legede . 
Det var i reglen sidste akt af et eller 
andet romantisk kærlighedsdrama , de opførte . 
En bortførelse , et hemmeligt ægteskab og 
en vred fader , der formildes ved de elskendes 
bønner . Men hovedvægten lå* dog på , at 
parret fik hinanden efter megen nød og lidelse , 
for at Kamilla kunne blive pyntet som brud i 
en af sin moders silkekjoler med slør og diadem 
i håret . Ludovika mangfoldiggjorde sin 

person og var på en gang forfatter , direktør , 
souflør , skuespiller og pyntekone . Sin glansrolle 
havde hun som den fyrige elsker . Hendes 
pattetiske deklamationer og stormende kærtegn 
bragte ikke sjælden den bly Kamilla til at 
falde ud af rollen for at bede hende være noget 
mindre  «  mandfolkeagtig »  . 
Med påklistrede moustacher , slængkappe 
over skulderen og opkrampet filthat , hvorunder 
hendes sorte øjne spillede med en næsten 
uhyggelig ild , var hun så nær ved at ligne en 
theaterhelt , at det var intet under , Kamilla blev 
ængstelig til mode . 
Ellen havde de mere utaknemmelige roller , 
måtte først agere den vrede fader og 
siden trække i mademoiselles sorte silkenederdel 
for at være præst og give parret sin velsignelse . 
Eller hun var den forsmåede elsker , 
hvem Ludovika ( alias brudgommen ) jog sin 
kårde gennem livet . Værst forekom hendes 
skæbne hende , når hun som den urette prinsesse 
i  « Sigrid med sløret »  endelig havde fået 
brudestadsen på og uden nåde blev sat til 
dørs , når Kamilla var ked af at brænde sine 
fingre . 
Den nære omgang med de to unge piger , 
hvis udvikling var så forskellig fra hendes 

endnu rent barnlige standpunkt , drog hende 
efterhånden bort fra hendes tidligere kammerater 
og de ville lege i gården . Hendes 
yngre søskende og legefæller gav hende skyld 
for at ville være voksen og at se dem over 
hovedet , og hun blev snart lige så skyet af 
dem , som hun før havde været søgt . Men hun 
brød sig ikke om det , thi der lå i deres færd 
overfor hende en anerkendelse af , at hun var 
stegen et par trin op ad den stige , der fører 
fra mammelukkerne og de korte skørter til den 
lange kjole . 
Komedielegen med dens mystiske tilsnit 
drog hende ind i en hel ny idekreds og satte 
hendes fantasi i bevægelse på områder , hvor 
den hidtil havde slumret . Ludovikas ildfulde 
fraser og opstyltede kærlighedserklæringer virkede 
ved hendes skønhed , forklædning og medfødte 
erotiske begavelse fængende og hidsende 
på Ellens modtagelige gemyt . 
Hun levede og åndede i denne opdigtede 
verden og gav snart ikke Ludovika noget 
efter i at opfinde erotiske situationer og omdanne 
stoffet fra de lejebibliotheksromaner , 
de i smug forskaffede sig , til brug for deres 
leg . Hendes sunde natur gjorde faren mindre , 
fordi det for hende vedblev at være en 

leg uden dybere betydning og uden sammenhæng 
med virkelige forhold ; men det var 
dog en leg med ild , der , om den end ikke 
tændte , kunne efterlade ulmende gnister for 
fremtiden . 

v . 
En søndag eftermiddag sad Ellen , Kamilla 
og Edvard sammen i kabinettet og drak 
kaffe . Bankieren var i selskab , mademoiselle 
havde migraine . De unge havde spist alene 
og skulle nu fordrive aftenen sammen . 
Ellen var måske for første gang ikke 
gået sulten fra bordet , og de krydrede retter 
og den for hende uvante nydelse af vin havde 
gjort hende lidt døsig . 
Hun satte sig magelig tilrette i en lænestol 
og bladede i et af de billedværker , der lå på 
bordet . I begyndelsen fulgte hun samtalen 
mellem Kamilla og Edvard . De havde begge 
været på bal et par dage forud og snakkede 
om de småbegivenheder , der havde tildraget 
sig . Lidt efter lidt forvirredes deres 
stemmer for Ellens omtågede sanser , og hun 
hørte intet mere . 
Så vaktes hun pludselig ved at høre 
et bekendt navn blive udtalt noget højere , 

end det var sædvanligt for den ellers så 
afdæmpede Kamilla . 
Hun sagde :  « og den smukkeste af alle damerne 
var naturligvis — Ludovika — »  . 
« nej , Kamilla , der er intet , som klæder 
dem så godt som at være i baldragt . De 
burde altid gå i ttill . De var , hvad de altid 
er , den smukkeste , den mest indtagende af 
alle — »  . 
« med undtagelse af Ludovika ! » 
Den lille dame lænede sig nonchalant tilbage 
i stolen . Dens højrøde silkebetræk klædte 
hendes brune hår og sarte teint fortræffelig . 
Hun lod silkekvasten ved armlænet glide gennem 
sine fingre , mens hun talte , og så smilende 
på ham . Men tonefaldet var lidt for 
ivrigt , og øjnene noget for spørgende , til at 
man ret kunne tro på den ligegyldighed , hun 
lagde for dagen . 
« naturligvis med undtagelse af Ludovika ? » 
« å , den lille kokette ! »  sagde han og kastede 
den papirskugle fra sig , han nervøst havde 
rullet sammen mellem fingrene . 
« hun er rigtignok noget koket »  , fortsatte 
Kamilla med en bedstemoders værdighed ,  « men 
hun ser godt ud , det kan ikke nægtes . Hvor 
skulle hun forresten kunne blive anderledes med 
den opdragelse , hun får . Moderen er jo naragtig ; 

at lade en ukonfirmeret pige møde i et 
sådant toilette  ! Men den slags unge damer 
behager altid herrerne , og en vis ung mand 
dansede ikke mindre end to extravalse med 
hende ; og hun inklinerede adskillige gange for 
monsieur Edvard , foruden at man vekslede kotillonssløjfer . » 

han så vist på det smukke ansigt , der 
var mere i bevægelse , end det stemmede 
med den spøgende konversationstone , hvori 
hun talte . 
Han trak på skuldrene og sagde let hen : 
« ja , hvad skal man gøre ? Når andre unge 
damer koldt vende en ryggen og love alle 
danse bort , førend man kan bede om en eneste , 
må man vide at trøste sig . Man kommer 
ikke på bal for at kede sig , og frøken van 
Arndt er virkelig en meget morsom og meget 
— pikant ung dame . » 
Hun gik i fælden og udbrød med slet 
dulgt ivrighed : 
« når de så let kan trøste dem over at 
komme for sent til at få en Dans med mig , 
og få så god erstatning , ved jeg virkelig 
ikke , hvorfor de bebrejder mig noget — » 
Han greb en af de små hænder , der 
legede med kvasten , trykkede et ildfuldt Kys 
på den og hviskedee triumferende : 

« de er skinsyg , Kamilla ! » 
I samme øjeblik gjorde Ellen en ufrivillig 
bevægelse . Hun havde set til med et barns 
forundrede øjne og opsnappet de hastige ord 
med begyndende kvindelig forståelse . Kamilla 
blev opmærksom og trak hurtig hånden til 
sig med et meget unådigt blik på synderen . 
Han rejste sig og gik ind i det tilstødende 
værelse . 
« er det smukke billeder , Ellen ? » 
Der var noget i luften , som generede 
hende . Hun havde hede kinder og gøs af 
kulde efter sit blund . Hun kunne i dette øjeblik 
ikke udstå nogen af dem , syntes hun . 
Her var ikke rart at være ; hun ville bort . 
« det er bedst , jeg går ned til fader nu »  , 
sagde hun og rejste sig . 
« vil du ikke blive og drikke the hos os ? » 
» Nej tak , jeg vil helst gå . » 
Kamilla smilede ved denne naive tilståelse 
og ville ringe på tjeneren , for at han 
skulle følge Ellen ned . Men så kom Edvard 
ind og tilbød sin ledsagelse . Ellen mente , hun 
kunne godt gå alene ned ad trapperne , men 
derom ville Kamilla ikke høre tale . Edvard 
gik med hende ud i entréen , lagde schawlet 
om hende og fulgte hende ned . 

såsnart hun var udenfor de stadselige 
Stuer , var hun atter sig selv . 
« skal vi springe ? »  hun lagde begge 
hænderne på rækværket og tog ådret de 
sidste syv , otte trappetrin i ét Spring . 
« hør , hr . Muller , vil de gøre mig en 
tjeneste ? » 
« med fornøjelse , frøken , »  svarede han og 
lettede på hatten . 
« lad så være at kalde mig frøken . Det 
lyder , som om de ville gøre nar af mig , og 
det må de ikke . Jeg er jo bare en lille pige , 
— og jeg hedder Ellen , »  hun gav ham hånden 
og lo lidt forlegent . 
« ja ja , da — god nat , Ellen . » 
Døren blev lukket op , og Ellen for ind 
i entréen . 
Å , hvor han var rar ! — hun havde 
alligevel moret sig udmærket ! 

vi . 
Det er mere tilfredsstillende for ærgerrigheden , 
end . det er bekvemt at være  « fører »  , 
hvad enten det er for et politisk parti , en æsttetisk 
skole eller for ugispilsstregerne i en balstyrig 
pigeklasse . Det begyndte Ellen at føle 
nu , da hun havde fået smag for en anden Art 
morskab . Hun forsøgte også at bruge sin 
myndighed til at skaffe  « dyden »  overtaget i 
klassen , men det faldt uheldig ud . Her , som 
andetsteds viste det sig , at den oprørske masse 
ikke lystrede de individuelle svingninger . Strømmen 
var sat i bevægelse , med eller mod hendes 
vilje rev den hende med . Så mødte der hende 
en dag en højst ubehagelig og overraskende 
nyhed . Bestyrerinden lod hende en formiddag 
ved frøken Petersen , Ellens arvefjende , kalde 
ind i sit private værelse . 
Dette var en meget usædvanlig begivenhed 
der i skolen , og det gjorde stor opsigt i 
klassen . 

Ellen fulgte lærerinden , mens hun ikke 
ganske vel til mode gjorde et overslag over den 
sidste tids spilopper : skulle det være sedlen 
i hr . Fredriksens hat ? Eller — og hun blev 
ganske rød i hovedet — skulle de have opdaget , 
at det var hende , der havde drejet 
nøglen om forleden , da frøkenen var — 
sikkert var det , at nogen måtte have 
sladret . Kunne hun bare få at vide , hvem 
sladderhanken var , så skulle hun rigtignok få . 
Frøken boldt sad i en højrygget lænestol 
med hænderne foldede i skødet . Det var en 
lille dame med pjusket hår og mørke urolige 
øjne . 
Hendes personlighed , eller rettere upersonlighed , 
syntes altid at trænge til støtte , og hun 
brugte derfor den omtalte lænestol som et bekvemt 
afstivningsapparat ved højtidelige lejligheder . 

« det er bedst , de bliver herinde , »  sagde 
hun til lærerinden , idet hun anviste hende 
plads med en ubestemt håndbevægelse . 
Hun rettede sig lidt og vendte sig pattetisk 
til Ellen : 
« du sorgens barn , du , der for nylig har 
følt guds hånd på din skulder , og som har 
en moder i himlen , der skuer sørgende ned 

på dine dårskaber , »  den pattetiske tone slog 
pludselig klik , og hun vedblev hidsig :  » hvor 
har det kunnet falde dig ind at bære dig 
sådan ad , du er jo en spot og skam for 
skolen . » 
Ellen hang med hovedet og så fåret 
ud . Hun mente , det var bedst at vente med 
svaret , til man var rykket nærmere ind på 
forbrydelsen for ikke at forplumre sig . 
« se , kender du dette ? »  hun pegede med 
en mine , der skulle være knusende , på en 
lille bunke beskrevne blade , der lå på bordet . 
Ellen kastede  .et stjålent blik på den . 
Av ! Dem kendte hun godt . Men hvordan i al 
verden havde frøkenen fået fingre i dem ? Det 
var nogle tilsølede , overklattede , dårlig skrevne 
breve eller rettere brevlapper af alle mulige 
farver og former , hvoriblandt enkelte med 
blåt linjerede blade , tydelig nok udrevne af en 
stilebog . 
Nå , nu vidste hun vel det værste , tænkte 
Ellen filosofisk . 
« du svarer ikke ! Kender du dem ? »  og 
hun holdt pakken mellem to fingre hen foran 
Ellen . 
Jo , hun kendte dem . 
« og du synker ikke i jorden af skam  ? 
Hvad skal man dog gøre ved sådant et forstokket 

pigebarn ? »  spurgte hun hjælpeløst henvendt 
til lærerinden . 
Denne så på Ellen med en ondskabsfuld 
grimace , rystede på hovedet og vendte 
øjnene mod loftet . 
« kom herhen ! »  befalede bestyrerinden 
strengt . 
Ellen nærmede sig .  « hør nu , vanartige 
barn , hvor tør du , en af denne skoles elever 
i næstøverste klasse , levere sådan — sådan 
noget griseri fra dig , og med sådanne fejl , 
rigtige bummerter . Se her , ryggen med k , 
skulle og ville aldeles meningsløst stavet , det er 
jo skrækkeligt ! Hvad tror du , at din fortræffelige 
lærer , hr . Fredriksen , vil sige dertil ? » 
Ellen så forskrækket op : skulle han 
måske også — ? 
« jeg ser , du skammer dig . Og så denne 
forsmædelse , at lege kærest med en dreng , 
at for—for—forlove sig , »  — ordet blev stikkende 
i frøkenens Hals , —  « når man er 
tretten år med en tolv Års dreng , dét er 
for galt , det er oprørende , det er usædeligt ! » i 
frøken boldt var udtømt for øjeblikket . 
Ellen havde med stigende forbavselse hørt efter . 
« lege kærest ? »   « være forlovet  ? »  hvad var det 
dog for snak  ? Hun tog mod til sig , og halvt 
mellem gråd og latter brød det ud af hende : 

« ja men , frøken , jeg har ikke ment noget 
af alt det , de siger — det var jo bare grin ! » 
« grin  ? hvad er det for et udtryk  ? og det 
tør du vove at sige til mig ! Indser du da 
ikke , ulykkelige barn , at det gør sagen meget 
værre  ? Finder de ikke , at dette dog er for 
galt ? »  spurgte hun atter lærerinden indigneret . 
« og så et sådant ord ! Gøre grin med 
sligt , det helligste bånd mellem mand og 
kvinde , besudlet af børn ! »  stemmen blev tyk 
af harme , og hun skruede sig op ad den stive 
lænestol . 
Ellen hang dybere med hovedet . Hun 
havde ingen klar forestilling om sin forbrydelses 
størrelse og var i grunden glad over , at 
det ikke var noget værre , der var opdaget . 
Frøkenen havde så megen menneskekundskab , 
at hun indså , hun endnu intet indtryk 
havde gjort , og beredte sig til et nyt angreb . 
« hvad har været din hensigt med dette 
— kæresten ? »  hun stødte ordet ud . 
« ingen ting ! »  forsikrede Ellen troskyldig . 
« passiar ! Ud med sproget ! Det er en 
bekymret moder , som har fundet disse papirer 
hos sin søn , hvem du har forlokket til disse 
— disse upassende historier . Jeg skylder både 
hende og mig selv at få ordenlig besked . » 

« ja men — »  indvendte Ellen ,  « det var slet 
ikke mig . som begyndte , det var ham , som — » 
« ingen løgnagtige forklaringer . Jeg har 
den fortræffelige Fru Petersens ord at holde 
mig til . Det er dig , som har skrevet til denne 
dreng og kaldt ham f . Eks . — lad mig se — 
ja , der står det :  « min elskede riddersmand . » 
Sådan noget gør man ikke uden hensigt , og 
hvis man gør det hen i vejret uden at tænke 
over en så alvorlig sag , bliver det kun værre . 
Det eneste , der kunne undskylde dig , er , hvis 
du i barnlig hengivenhed og uskyldighed har 
tænkt på en gang , når i begge er komne 
til skels år og alder , at blive hans hustru 
for gud og mennesker . » 
« hans hustru ! »  Ellen så på hende 
med et forvildet blik og — brast i latter — 
denne ustandselige skolepigelatter , der bliver 
voldsommere , jo mere man søger at holde den 
tilbage . Højrød i hovedet søgte hun forgæves 
at blive alvorlig igen . Respekten for bestyrerinden 
forslog ikke længere . Slaget var tabt . 
Frøken boldt og lærerinden vekslede et noget 
flovt blik . 
« gå , jeg skammer mig over din opførsel , » 
Stønnede hun , og Ellen løb som en 
stormvind ud ad døren . 

vi . 
« lad Ellen bringe kaffen ind til mig , » 
Sagde hendes fader til husjomfruen dagen 
efter , da de havde spist til middag . Hans ansigt 
havde ved bordet været usædvanlig mørkt , 
og de små søskende så vel som Ellen havde 
fået et par skarpe tilrettevisninger , så stemningen 
til sidst var bleven meget trykket . Det 
var hændet før nogle gange , når karakterbogen 
var mere end almindelig dårlig , eller 
der havde været noget særligt i vejen med 
hendes opførsel , at det var blevet hendes hverv 
at bringe sin fader eftermiddagskaffen , så hun 
vidste af erfaring , hvad det betød . Hun vidste 
også , at hendes p'ader ikke var til at spøge 
med , når han blev vred , og nu manglede desuden 
moderens mildnende indflydelse . 
Ellen måtte hurtig sluge nogle forræderiske 
tårer , da hun tog bakken af jomfruens 
hånd . Mod var ellers ikke det , hun savnede , 
men i dag kneb det , og da hun stod 

udenfor faderens dør , måtte hun atter synke 
for at få bugt med den Klump , der havde sat 
sig fast i halsen og absolut ville tvinge noget 
vådt i øjnene . 
« vær så god , far , her er din kaffe . » 
Hun havde stået lidt ved siden af ham . Han 
sad ved sit skrivebord med hovedet støttet i 
hænderne , så fordybet i sig selv , at han ikke 
havde hørt hende komme . 
« tak , mit barn ! » 
Ellen så lettet op . Han var altså ikke 
vred , ellers kunne han ikke tale så mildt til 
hende . 
<sæt bakken fra dig og kom så hen til 
mig . » 
Hun gjorde det . Han lagde armen om 
hende , så alvorlig på hende og sagde : 
« hør , lille Ellen , din lærerinde har skrevet 
til mig , at du har noget på samvittigheden 
at betro mig . Samtidig har hun sendt mig 
denne pakke breve , som skal hidrøre fra din 
hånd og er adresserede til en skoledreng , der 
hedder Charles Petersen . Fortæl mig nu lidt 
derom . Jeg må sige , jeg forstår ikke rigtig 
sammenhængen . Vær åben og sanddru imod 
mig , så håber jeg nok , vi skal komme 
ud af det . Sig mig først , har du virkelig 
skrevet disse breve ? » 

« ja , far . » 
« hvordan er det gået til ? Hvorfra kender 
du den dreng ? » 
.  « jo , far , det var den vinter , da jeg var 
på alle de mange baller , da traf jeg ham 
hos grosserer Andersens —- » 
« har du nogen vinter været på mange 
baller ? Når var det ? » 
« det var i fjor , da moder begyndte at 
blive syg ; da fik jeg lov , hver gang nogen 
bad mig , og det gjorde de alle sammen i min 
klasse . » 
« på hvormange baller var du da ? »  spurgte 
han med nogen uro . 
« ja , lad mig se . Det var vist på ti eller 
tolv , jo , det var på tolv . » 
« på tolv baller ! »  han sukkede og faldt 
i tanker , og noget åndsfraværende vedblev 
han lidt efter :  « nå , men hvad bestilte du så 
der ; ja vel , du dansede ; men hvordan kunne 
det gå til , at du og den dreng — » 
« å , jeg skal sige dig , far , det var 
slet ikke så meget dansen , jeg brød mig om , 
men drengene kunne alle sammen så godt lide 
mig , fordi jeg kunne slås med dem . » 
«  slås med dem ? » 
« ja , ser du , mellem dansene , når der 
blev luftet ud inde i salen , og de andre piger 

spiste is og drak limonade , så holdt drengene 
turnering i dansesalen , og så var jeg altid 
med — og det var det allermorsomste . Der 
var ingen af pigerne uden jeg , som fik lov at 
være med , for de var bange for deres tøj . 
Men jomfruen gjorde altid min kjole i stand , 
uden at moder så det . » 
« men nu denne dreng , du har skrevet til , 
sloges du også med ham ? » 
« ja—a ; det var på det sidste bal . Der 
var så få damer , og så legede de drenge , 
der var tilovers , og jeg inde i grossererens værelse , 
og han og jeg var altid på parti sammen . 
Han havde også været på nogle af de andre 
baller , og i kotillonen gav han mig sin bouket . 
Det var noget , jeg ikke var vant til , for 
drengene giver altid deres bouketter til de kønneste 
og største piger , eller også til de voksne 
damer . Et par dage efter fik jeg så et brev 
fra ham , og der stod , at jeg skulle komme 
hen på kvæsthusbroen og møde ham klokken 
et , så skulle vi spasere sammen . Men jeg 
viste det til moder , og hun lo af det dumme 
brev , for det var virkelig så rædsomt skrevet— » 
« værre end disse ? »  spurgte faderen og 
pegede ironisk på bunken . 
Ellen blev rød .  « men jeg gik ikke derhen , 
det måtte jeg ikke for moder . I skolen 

spurgte hans kousine , Emma Andersen , mig , om 
jeg ikke havde fået brev fra ham . Hun gjorde 
voldsomt nar af mig , da jeg sagde , at jeg havde 
vist moder det . Et par dage efter kom hun 
så og hilste mig fra ham og sagde , at hvis 
jeg ikke ville mødes med ham og heller ikke 
skrive til ham , ville han vente på mig med 
nogle andre drenge udenfor skolen , og så 
skulle jeg få . Jeg lod , som jeg ikke brød 
mig om det , men jeg var alligevel lidt bange , 
da jeg gik hjem . Så ved jeg ikke , hvordan 
det gik til ; vi snakkede så meget om det , 
Emma og jeg . Hun sagde , at hun havde en 
dreng , som hun altid spaserede med , og det 
var der ingen , der forbød hende — og det 
havde de næsten alle sammen i klassen . Så 
en søndag , da det var regnvejr , fandt jeg på 
at skrive til ham . Jeg fik også svar —<men 
det var noget rædsomt vrøvl ; jeg syntes , det 
var meget morsommere at skrive selv — hans 
var virkelig meget dårligere end mine , far , » 
Endte Ellen forsikrende . 
« men mødtes du da ikke med ham  ? » 
« nej , aldrig . For så var det , at moder 
blev så dårlig , og jeg kom ikke mere på 
bal . Hun havde jo sagt , at jeg ikke måtte 
spasere med ham . Han blev vist ked af det 
til sidst , for hans breve blev mere og mere uartige . 

og så sagde jeg en dag til Emma , at 
hun skulle sige til ham , at jeg ikke ville have 
flere breve og heller ikke ville skrive til ham . 
Jeg fik alligevel et endnu , men der skældte han 
mig bare ud og sagde , at han slog op med 
mig — » 
« har du ingen af de breve , Ellen ? » 
« det kan godt være , at jeg har det sidste , 
for jeg tror , at jeg brugte det til at svøbe 
noget ind i . » 
« så gå og se , om du kan finde det . » 
Ellen kom lidt efter tilbage med en smudsig 
og forkrøllet lap papir i hånden . Det var 
brevet ; det lød således : 
til Ellen Bramsen  ! 
« da jeg har hørt af min kosine , at de 
iklte vil skrive til mig mere og jeg nu mange 
gange har gået og været deres nar på 
kvisthusbroen , vil jeg la dem vide , at de 
slet ikke er den pige , jeg har anset dem for , 
men en rigtig tøs af en dromedar . Herved 
opsiger jeg dem hulskab og troskab og 
slår op med dem . Jeg holder mig for god 
til at være nar for sådan en kamel og nok 
skal advare mine kammerater for dem på 
ballerne . Med hilsen og ærbødigst 
Charles Petersen . 

Ellen kunne ikke se sin faders ansigt , 
der var vendt mod lyset , da han efter at have 
læst brevet , omhyggelig foldede det sammen 
og lagde det hen til den anden bunke . Et 
øjeblik efter vendte han sig imidlertid til hende 
og spurgte , idet han så hende i øjnene : 
c og er dette nu hele historien , Ellen , er 
der slet ikke noget mere ? » 
« nej , far , ikke en smule . » 
« godt , jeg håber , at du er fornuftig 
nok til at indse , hvilken tåbelig historie det hele 
er , og at dette er dig lære nok til , at du 
ikke oftere indlader dig på den slags narrestreger . 
Du vil efterhånden erfare , at alt i 
livet kalder til ansvar , at en ubesindig handling , 
et uoverlagt ord lige så vel drager følger 
efter sig og sætter mærker ikke alene uden om 
os , men i vort eget sind , som den bevidste 
brøde , det forsætlig onde ord . Indtil du lærer 
at se dette selv og leve derefter , må jeg lede 
dine handlinger , og derfor forlanger jeg det 
løfte af dig , at du aldrig gør nogen hemmelighed 
af , hvad du foretager dig , men at du 
altid spørger dig selv , om du ærligt kan tilstå 
for mig , din fader , hvad du har i sinde at 
gøre . Giv mig din hånd på det , så tror 
jeg dig . » 
Ellen rakte faderen hånden . 

« gå så ind og lær dine lektier . » 
Ellen nølede endnu et øjeblik og sagde 
med tårerne ved randen af øjenlågene : 
« er du vred på mig , far ? » 
« vred ? — nej . Jeg er flov over dig . » 
Så gik Ellen — å , hvor hun nu skammede 
sig ! Nej , hvor hun ønskede alt dette 
ugjort . Den ækle , dumme dreng og hans 
tossede breve  ! 
Og så var der det , hendes fader havde 
sagt om , at man stod til ansvar for alt , hvad 
man gjorde , hver lille smule . Altså ikke alene 
for de to kroner om måneden . Med regnskabet 
var det senere gået bedre end første 
gang , men der var dog altid lidt , der manglede , 
— bare nogle øre . Rigtig ville det 
aldrig stemme . Og nu gjaldt det at holde 
regnskab med alt , hvad hun foretog sig . Hvor 
det var svært og frygtelig alvorligt ! Men at 
høre hendes fader sige , at han var flov over 
hende ! Nej , hun ville være flittig , hun ville 
ikke gøre flere spilopper , nej , hun ville ikke . 
Han skulle få tillid til hende igen ; det var 
ganske vist . Når bare de andre ville lade 
hende have fred . 
Godt var det , at dette blev mellem hende 
og hendes fader . Men sæt , bestyrerinden eller 
frøken Petersen  .  .  . ? 

hun skulle nok sladre . Hvor det var 
skrækkeligt , hvis Kamilla , eller — Edvard ! 
Blodet susede hende for ørene , da hun tænkte 
på , at han skulle få noget at vide . Men så 
ond kunne bestemt ingen være at fortælle det 
til ham . 
I dagene efter sneg hun sig forbi ham 
med bankende hjerte og skottede til hans ansigt , 
om han vidste noget . Men ingen sladrede 
af skole , og snart efter optog en ny bekymring 
alle hendes tanker . 

Viii . 
« men , Kamilla , hvad er der på færde ? » 
Spurgte Ellen forskrækket , da hun en eftermiddag 
kom over til hende for at passiare 
mørkningstimerne bort . Kamilla svarede ikke 
straks , og Ellen så med forundring på hendes 
blege ansigt og forgrædte øjne . Det var 
første gang , hun havde set Kamilla bragt ud 
af sin sædvanlige , noget blaserte sindsligevægt . 

Ellen overvandt sin sky for at give 
nogen varmere følelse luft overfor Kamilla . 
Hun slog armene om halsen på hende , 
kyssede hende på kinden og fik selv tårer i 
øjnene , da Kamilla besvarede hendes kærtegn 
og pludselig brød ud i en lydelig hulken . Da 
de havde grædt lidt sammen , gjorde Kamilla sig 
lempelig fri og sagde : 
« tak for din deltagelse , du er en god 
pige , Ellen , men »  , og hun smilede lidt 
trist-satirisk ,  « det er forresten næsten ko- 

misk , for du ved jo ikke , hvad du græder 
for . » 
Ellen blev forlegen og skammede sig over sin 
medfølelse , men tog sig sammen og sagde : 
« jo , Kamilla , det ved jeg godt . Det 
gjorde mig ondt at se dig så bedrøvet . Det 
må vist være noget meget slemt , siden du 
kan græde over det — »  . 
« du mener , at jeg ellers ikke plejer at 
være så let til tårerne — nej , oprigtig talt , 
jeg kan ikke udstå , at folk græder ; jeg 
synes , det er en lille smule — simpelt . Og 
så bliver man så grim deraf , med tyk næse 
og røde øjne . » 
Ellen skyndte sig at vende ansigtet fra 
lyset . 
« nå , men nu er det vel bedst , at du får 
at vide , hvad der er i vejen — men det er en 
dyb hemmelighed — og du må ikke tale om 
det til et menneske . » 
Det lovede Ellen , og Kamilla trak hende 
med sig ned i den lille sofa i et hjørne af 
værelset og hviskedee : 
« du , der har været en frygtelig scene 
mellem fader og Edvard efter bordet — der 
har i den senere tid været nogen uorden på 
kontoret med regnskaberne , og fader har et 

par gange mistet temmelig betydelige summer 
på en mistænkelig måde — »  . 
« er han da bleven fattig ? »  spurgte Ellen 
naivt . 
« å , hvor du er barnagtig ! »  svarede 
Kamilla stødt ,  « fader fattig , fordi han mister 
nogle tusende kroner , nej ! »  og hun lo hånlig 
med pengearistokratiets yderste hovmod ,  « han 
kunne såmænd godt tåle at lade adskillige 
tusende kroner stjæle fra sig , uden at det 
skulle gøre ham noget . Det ville jeg virkelig 
ikke græde for . » 
« men hvad gør det så ? » 
« nej , med pengene er det lige meget . 
Men , ser du , det er ligefrem tyveri — og — 
å , du , det er næsten ikke til at sige — Edvard 
er mistænkt for at være tyven . » 
« det er løgn »  , råbte Ellen og sprang op . 
« det tør jeg dø på . Han stjæler ikke . Hvor 
kan du dog tro ? »  — Ellen kvaltes næsten i 
harmfuld bevægelse . 
« nej , Ellen , det har jeg også sagt — jeg 
har sagt det til fader , og Edvard sværger selv 
på det . Men alting taler imod ham . Han 
kan hverken bevise sin uskyldighed eller angive 
nogen anden . Gud , Ellen , sæt , de arresterer 
ham ! Tænk dig den skam , den vanære over 

huset i »  Kamilla græd og gemte hovedet i 
lommetørklædet . 
Ellen gik ivrig op og ned ad gulvet . 
« lige meget med beviser . Enhver , der 
kender Edvard , ved , at han aldrig kunne 
stjæle . Hvor kan din fader dog tro det om 
ham ! Det er jo en skam ! » 
« fader vil heller ikke tro det . Men det 
er dog løjerligt , at det hver gang er penge , 
som just er gået gennem Edvards hænder , 
og som ingen anden har haft at gøre med , 
der er forsvundne . Og fader siger , at unge 
mennesker så let kan fristes til at bruge 
mange penge , at de — uf , det er afskyeligt 
at tænke sig — besøger spillehuse og alle 
slags slemme steder , når vi uskyldige , unge 
piger sover sødelig , »  sluttede hun med værdig 
pattos . 
« det er lige meget ; jeg tør vædde , hvad 
det skal være , at Edvard aldrig har været sådanne 
steder . » 
« du er et barn , Ellen , »  afbrød Kamilla 
hende belærende ,  « og forstår dig ikke på 
det . Når man først bliver så gammel som 
jeg , hører man både det ene og det andet . 
Jeg tror ingen mand . Og tænk dig så al 
den snak i byen . Folk har jo så godt som 
forlovet ham og mig , og når dette ikke var 

kommet , — hvem ved , når jeg blev konfirmeret , 
så — hvad vil mit rygte ikke komme 
til at lide 1 » 
« passiar ! hvem tænker på dit rygte nu ! » 
Sagde Ellen hidsig . 
« jo , »  svarede Kamilla overlegent .  « en ung 
piges rygte er så sensibelt ; det tåler knap et 
fnug . » 
Ellen trak utålmodig på skuldrene . 
« hvem der dog kunne gøre noget for ham ! 
Jeg er vis på , at han er forfærdelig ulykkelig . 
Han , der er så stolt — og så skulle gå og 
være mistænkt ! » 
Denne samtale fyldte Ellen med uro , og 
hun led næppe mindre end den mistænkte selv . 
Da hun et par dage efter traf ham ved middagsbordet 
hos grafs , blev hun så betagen ved 
synet af den forandring , der var foregået 
med ham , at hun var ligeved at give sig til at 
græde . Han var så bleg , så bleg og havde 
store mørke ringe omkring øjnene . Og så 
gjorde det ondt at se på hans mund ; den så 
ud , som om . han aldrig kunne tale et godt ord 
mere til nogen . Panden var meget højere og 
hvidere end før , og hans skikkelse , som ellers 
var lidt bøjet over skuldrene , knejste nu rank 
som i vred bevidsthed om den uret , han led . 

at de ikke alle sammen kunne se på ham , at 
han var uskyldig , tænkte Ellen . Han stjæle ! 
Så kunne også marmorguderne på Thorvaldsens 
museum stjæle ! 
Det var et uhyggeligt måltid . Kamilla 
forsøgte at holde en samtale vedlige , men Edvard 
svarede kun med enstavelsesord ; Ellen 
turde ikke åbne munden for ikke at komme 
til at græde . Så snart de var færdige , gik 
hver til sit , og Ellen fik ikke engang sagt 
ham et venligt ord . 

Ix . 
Grosserer Bramsen kom snart til erkendelse 
af , at han , hvis forretninger lagde fuldstændigt 
beslag på hans tid , måtte sørge for 
et pålideligere tilsyn med sine børns opdragelse , 
end det noget tvivlsomme , lejede kræfter 
kunne yde . Han vidste ingen , som bedre ville 
være i stand til at udfylde hans afdøde hustrus 
plads i huset end hans søster , Mathilde , 
som opholdt sig hos deres Broder i New York . 
Denne havde imidlertid giftet sig , og hun var 
forsåvidt ledig på torvet . Til hende skrev 
han da og fik tilsagn om , at hun ville 
komme . 
Det var ikke med ublandet glæde , at Ellen 
ventede hendes ankomst . Thi hun havde en 
stærk forudfølelse af , at hendes tilværelse stod 
fare for under det nye regimente at miste 
den yderst behagelig ubundne form , den hidtil 
havde haft . 
Tante Mathilde var allerede som ung gået 
til Amerika med en af sine brødre . Ved fælles 

energisk arbejde var det lykkedes dem at blive 
velhavende . Kort forinden hendes afrejse 
havde han som sagt holdt bryllup og var 
trådt ind som associé i et anset handelshus i 
New York . 
Hr . Bramsen var utrættelig i sin Ros over 
denne søster , der havde kæmpet og arbejdet 
trods nogen mand , men selvfølgelig også levet 
som en sådan . Hun havde ikke forsmået 
endog den  .simpleste tjenergjerning , men holdt 
ud , til udsigterne klarede sig , og sejren var 
vunden . 
Ellens blide , lidt gammeldags opdragne 
moder havde altid betragtet frøken Bramsen 
som en noget afskrækkende personlighed , hvem 
hun helst ville beholde på afstand . Hun beundrede 
og agtede hende , fordi hendes mand 
gjorde det , men hun havde tillige en sygelig 
ængstelse for hendes skarpe , slagfærdige kritik 
og praktiske forstandighed . 
Hvordan det nu gik til , så havde Ellen 
fået noget af dette på fornemmmelsen og 
nærede intet særlig varmt ønske om at gøre 
tantens nærmere bekendtskab . 
Hun havde uvilkårlig dannet sig den forestilling 
om hende , at hun var et stort , mandfolkeagtigt 
fruentimmer med hårde , røde hænder . 
Men denne formodning havde hun dog fået 

modsagt ved en gang at høre tjenestefolkene 
mumle om , at der var noget aparte ved frøken 
Bramsen . Hun havde været meget smuk og 
havde haft  « en historie »  , inden hun tog til 
Amerika . I pigernes mund , vidste Ellen , 
måtte dette betyde noget med en kæreste . 
Da hun ikke kunne få mere ud af dem , var 
hun ved middagsbordet kommen dumpende 
med et spørgsmål i den retning . Moderen 
tyssede på hende med et forskrækket blik 
på sin mand og sagde , at  « sådan noget forstod 
børn sig ikke på »  . Det gjorde hende 
vel end mere nysgerrig , men i faderens ansigt 
havde hun set et udtryk af misbilligelse 
og vred smerte , så hun ikke vovede at spørge , 
og siden havde hun glemt det . 
Da tante Mathilde kom , svarede hun ikke 
til det billede , Ellen havde dannet sig af hende , 
og hun så med forbavselse og noget , der 
lignede beundring , på denne høje skikkelse , 
der bar den modne alders embonpoint med 
så megen statelig ynde . Hendes træk havde 
en frisk , noget storslået skønhed , bevaret 
uskadt trods hendes fem og fyrretyve år og 
stærkt bevægede liv . Kun ved mundvigerne 
havde anstrengelse eller smerte sat sit mærke 
i en lille skarp fold , der undertiden trådte 
stærkt frem , ældede ansigtet og gjorde det 

strengt . Men når de fyldige læbers fast 
sammensluttede linje brødes af et smil , eller 
når hun blev livlig under samtalen , forsvandt 
den melankolske rynke og gav plads for det 
udtryk af sindsungdom , der var hendes naturs 
egenlige kærne . Hendes store , gråblå 
øjne mistede det fugleagtig sikre i blikket og 
blev fugtig milde . 
Da hun første gang , de mødtes , drog Ellen 
til sig med en nogen håndfast ømhed , lagde 
denne mærke til , at hendes hænder var hvide 
og ikke store , og da hun kyssede hende , følte 
Ellen , at hendes mund var blød og varm 
som hendes moders . Ellen skammede sig over 
sine stygge tanker og gjorde ved sig selv tanten 
afbigt . 
Den første tid var imidlertid drøj for hende . 
Hendes fritid blev betydelig indskrænket . Frøken 
Bramsen fordrede ubetinget lydighed og 
kunne skaffe sig den . Al gammel slendrian 
blev afskaffet . Besøgene hos Kamilla indskrænkedes 
betydelig , men til gengæld samledes 
de unge piger nu også hos Ellen . 
Tante Mathilde forstod den kunst at være 
ung med de unge og vandt dem for sig mere 
ved at henvende sig til det intelligente hos dem 
end ved at ville erobre deres hjerter . 
De morede sig i hendes selskab , og uden 

at de vidste deraf , løftede hun dem op over 
deres vanlige tankekreds og gjorde dem bedre 
ved at gøre dem klogere . For Ludovika syntes 
hun især at interessere sig . Men endog Kamilla 
skød noget af den døde fornemheds ham af 
sig og blev i tante Mathildes selskab næsten 
naturlig og meddelsom . 
En af frøken Bramsens første reformer 
var at få Ellen i en anden skole . Hendes 
fader ville have haft hende til at deltage i 
Kamillas undervisning hos gouvernanten ; men 
hans søster satte sig afgjort derimod . 
« sæt du kun Ellen i glasskab og luk forsvarlig 
af for hende , »  sagde hun ,  « og gem 
nøglen i lommen , så kan du få en ganske 
pæn voksdukke ud af hende med tiden . Men 
husk så bare på , at glas er skørt . En gang , 
når du mindst venter det , kunne det hænde , 
at ruderne gik i stykker , og voksdukken dumpede 
ud og spolerede sin kønne næse — 
og måske mere end den . Hvad så ? » 
Grosserer Bramsen lo .  « Ellen som voksdukke ! 
Hør , ved du hvad , Mathilde , du har 
en livlig fantasi — »  . 
« ja , du ler , »  afbrød hans søster ham ivrig . 
« men tænk dig vores lille  « hunkadet »  eller hvad 
det er , i kalder hende , spærret inde med den 
snadrende francaise i tre , fire timer hver dag . 

å , gudbevares , om mamsellen var aldrig så livlig 
og aldrig så begavet , måtte de stakler blive 
så kede af hinanden som kat af sennep , inden 
året var omme . Og hvad kan hun så ? 
Snakke fransk , naturligvis . Og dermed skal 
det være nok  ? Det siger jeg dig , at jeg vil 
ikke være med til at gøre den kinesiske mur , 
i har bygget op om jeres pigebørn herhjemme , 
end tykkere . » 
« godt ord igen , Mathilde . Du har naturligvis 
ret i noget . Men jeg hører nu til den 
gamle skole — »  . 
« ja , der har vi det . Det er den pose , i 
altid trækker ned over ørene . I er for magelige 
til at ville have med det nye at bestille . Det 
generer jer at skulle kaste denne ballast af 
gammel slendrian over bord for at tage den 
nye ladning ind , og skønt i eller i al fald 
de fornuftigere af jer godt ved , at det er 
galt fat med jeres pigebørns opdragelse , og at 
intet passer dårligere for dem nutildags end 
alle jeres gamle tteorier og øllebrødspassiar om 
kvindelige fuldkommenheder , så gudbevares , 
ingen vil gøre skridtet fremad , så går vi 
hellere to tilbage og lukker dem inde i private 
kommodeskuffer . » 
« men i himlens navn , hvad vil du da , vi 
skal gøre ? Skal de pludselig alle rende med 

studenterhuer på og blive endnu mere blegsottige , 
end de allerede er ? » 
« passiar ! I skal hverken gøre jeres døtre 
til studenter eller husholdersker , men først og 
fremmest opdrage og udvikle dem til det , vi 
allesammen , både mænd og kvinder , skal være 
frem for noget andet : dygtige medlemmer af det 
samfund , hvortil vi hører . Men der er det 
netop , at det skorter for os kvinder . På enhver 
dreng peger så godt som fra vuggen samfundets 
finger , og han ved , at det en gang 
venter noget af ham . Han har fra første færd 
følelsen af ansvar og den dertil svarende fornemmelse 
af krav på belønning . Det er en 
mægtig spore til anstrengelse , som fuldstændig 
forholdes kvinden . For ham er der altid et 
mål at nå , hans skridt ledes bestandig ud i 
det liv , der tidligere eller senere vil tage ham 
i brug . Hun derimod udstyres med lidt luxuslærdom , 
hvis endemål forsvinder i en tåget 
ubestemthed , af hende ventes intet , hun har 
intet andet ansvar end det rent negative , at 
holde sig fra suppedasen , helst så meget på 
overfladen som muligt . » 
« men , Mathilde , du glemmer rent , at de 
fleste af jer dog bliver gifte , skal være koner 
og mødre . » 

« på ingen måde . Men vil du sige mig , 
hvor har kvinden mere brug for sine evners 
fulde udvikling end just som hustru og moder ? 
Hvis ægteskabet ikke skal synke ned til at 
være en ren formalitetssag eller noget endnu 
værre , må hun være sin mands ligestillede 
medhjælp , sine børns opdragerinde . Hun , der 
skulle løse for dem livets første gåder og 
knytte de første tråde mellem dem og det 
samfund , hvis ejendom de er , ved intet selv . 
Om en indre sammenhæng med det store hele , 
om den sædelige orden , der betinges af individernes 
solidaritet , har hun aldrig hørt tale . 
Den lære er for mændene ; hun kender knap 
sit lands love . I reglen er vi begavede med 
en ganske sund menneskeforstand , men man har 
aldrig lært os at bruge den i tænkningens tjeneste , 
og følgen deraf er , at vi som oftest 
går efter vort instinkt , der i sin fornuftighed 
tit taler lige stik mod lands lov og ret . Så 
løber vi panden imod , hvor manden går helt 
fri eller slipper med at skrabe næsen . Man 
har aldrig lært os at abstrahere . » 
« men hvordan vil du da , at alt dette skal 
sættes i værk . Jeg kender ingen skole , hvor 
sligt læres . » 
» Nej , det er ulykken . Og der gør i atter 
uret mod jer selv , fordi i ikke ser jer om i 

verden og tilegner jer det nye og gode , der 
fremkommer andre steder . Lær af os i Amerika , 
se , hvor ungdommens undervisning blomstrer 
der . Mænd og kvinder nyder ens ret , 
har samme forpligtelser . Læs skoleberetningerne , 
hør lægernes udtalelser ; alle de indvendinger , 
der i sin tid rejstes mod kvindens 
uddannelse i lighed med mandens , er forstummede . 
Tal med de frie , amerikanske kvinder , 
se hvorledes deres indflydelse vokser og virker 
forædlende overalt , så vel i familierne , som 
hvor deres evner anvendes i statens tjeneste . 
Lær af kønnenes omgang med hinanden , hvorledes 
kundskaber , erhvervede i forening , og fælles 
stræben mod høje mål løfter sindene og renser 
sæderne , og du vil finde , at det er nye , 
sunde skud , der spirer frem af den amerikanske 
kvindeopdragelses jordbund . » 
« du er en god prokurator , Mathilde , men 
herhjemme må vi age med stude og ikke 
køre med væddeløbere . Vi kommer så vel 
med en gang . Send du forresten Ellen i skole , 
hvis du kan finde en bedre end den forrige . 
Og hold hende dygtig i ørene ; det er en vildkat . 
Det lader til »  , føjede han leende til ,  « at 
jeg har fået den skinbarlige rebellion i huset 
med dig . Det er s’gu farligt at sende sine 
kvindfolk til Amerika nutildags . » 

« stod det til mig , sendte jeg hele skibsladninger 
af  « danske møer »  derover med hver 
post , »  sagde hun og lo muntert . 
Så kom Ellen i en anden skole . Der 
var ren luft , god tone , disciplin og dygtige 
kræfter til at lede undervisningen , men der 
var tillige noget mere . Den dame , der stod i 
spidsen , havde gjort sit kald til sin passion og 
havde en sjælden evne til at passionere sine 
omgivelser , både små og store , til selv at 
yde det ypperste og bringe andre til at yde 
det yderste af , hvad de formåede . Hun forstod 
at personliggjøre sin ånd gennem sine 
medhjælpere , lade dem gennemsyres af sin 
vilje , så at de alle virkede på samme måde 
mod samme mål . Hun fik skyld for at misbruge 
menneskers kræfter , og hun forbrugte 
mange , men hendes skole steg i ry fra dag 
til dag , og så stor var den magiske magt i 
hendes personlighed , at selv ofrene ikke blot 
elskede , men forgudede hende . Onde tunger 
ville påstå , at elevernes ejendommelighed 
led under denne stærke , ensidige påvirkning , 
at de åndelig talt fik uniform på . Men de 
stærkt udprægede individualiteter er jo sjældne , 
og da uniformen var både smuk og kvindelig 
og passede de fleste fortræffelig , var dette vel 
snarere en vinding . 

i begyndelsen kneb det for Ellen at finde 
sig tilrette i dette nye samfund , hvor gensidig 
tillid og agtelse mellem lærere og elever 
gjorde  « snyderi »  sjældent , opsætsighed umulig . 
De unoder , hun bragte med sig fra sit tidligere 
skoleliv , tåltes ikke , og hendes kåde spilopper 
faldt til jorden som mislykkede forsøg 
på at være morsom . Søkadetnavnet , som hun 
før havde båret med stolthed , var fulgt med 
hende som et øgenavn , og hun måtte mere 
end én gang gribe til vægtige argumenter for 
at få det til at forstumme . 
Hun havde hidtil lært så lidt , at hun 
måtte anstrenge sine evner for ikke at stå 
tilskamme for kammeraterne . Hverken tante 
Mathilde eller hendes fader lagde fingrene 
imellem , når det skortede på flid i hjemmet . 
Men efterhånden vaktes hendes lærelyst , og 
hun blev en flink elev . 

X . 
Ellen havde tilbragt aftenen sammen med 
Kamilla og Ludovika . Mademoiselle var i tteatret , 
og pigebørnene havde drukket the på 
Kamillas værelse . Omtrent klokken ti hentede 
en tjener Ludovika , og de andre to fik travlt 
med at bringe stuerne i orden efter deres leg . 
Klokken blev over elleve , inden de var 
færdige og ganske forpustede kastede det sidste 
blik på værelset og fandt det tilfredsstillende . 

de værelser , Kamilla beboede med sin 
gouvernante , lå i bagbygningen og havde en 
særlig opgang fra gården , mens de . ved en 
korridor stod i forbindelse med den øvrige 
lejlighed . 
Da Ellen løb afsted , var det bælgmørkt i 
det hjørne af den store gårdsplads , hun skulle 
passere . Gaslampen brændte endnu i porten 
og kastede et mystisk halvlys gennem de farvede 
glasruder ud i den forreste del af gården . 

det var , takket være Kamillas omhyggelighed , 
første gang , hun gik alene på denne tid af 
aftenen , og da hun var kommen over gården 
og opad trappen og skulle dreje ind i den 
lange , mørke gang , som førte til venstre forbi 
kontorlokalerne , måtte hun tilstå for sig selv , 
at hun var bange . For enden af gangen var 
der en dør ind til grosserer Bramsens lejlighed . 
Hun mandede sig op og begyndte at 
famle sig fremad med hænderne langs ydermuren 
tilhøjre , den var kold og klam at føle 
på ; hun måtte uvilkårlig tænke på sin døde 
moders kolde hånd . Hun lukkede øjnene og 
holdt sig for ørene for hverken at se eller 
høre og gik , så hurtig hun formåede , fremad . 
Pludselig standsede hun næsten stiv af skræk . 
Der var noget , som puslede derhenne foran 
hende . Hun hørte en sagte klirren . Spøgelser 
uden hoveder , med raslende lænker , grinende 
dødningeansigter , alle spøgelsefrygtens hjærnespind 
viste sig i et nu for hendes fantasi . Hun 
turde hverken gå frem eller tilbage . Så blev 
alting stille . Hun ville just tage mod til sig 
og vende om for at søge tilflugt hos Kamilla , 
da en ny lyd fængslede hendes opmærksomhed . 
En sagte raslen af papir og kort efter 
lyden af et låg , der blev forsigtig lukket i . 
Hun åndede lettet . Å , sådan en nar , 

hun var ! Det var naturligvis Edvard , der arbejdede 
silde i kontoret , hvad han så ofte 
gjorde ; og se , der faldt jo en lysstribe gennem 
dørsprækken . Hun så nu også , at hun befandt 
sig lige udenfor døren til det store kontor . 
Hun ville sige ham god nat og få ham til 
at lyse sig det sidste stykke . Det var slet ikke 
rart at gå her alene , det mærkede hun nok . 
Hun stødte rask døren op og sagde : 
<god aften , hr . Muller , å vær så god 
at — » 
Ordene døde på hendes læber , thi det 
kridhvide , forstyrrede ansigt , som med et 
udtryk af forfærdelse vendte sig imod hende 
i en blændlygtes usikre skin , var ikke Edvard 
Mullers , men en af de andre unge kontoristers . 
« om forladelse , »  stammede hun overrasket , 
» jeg troede , det var hr . Muller , som arbejdede 
her . » 
« nej — jeg — jeg , »  tænderne klaprede i 
munden på ham , så han næppe kunne tale , 
« jeg havde — havde glemt noget herinde — 
og — og — » 
Men Ellen afbrød ham  : 
« ville de ikke gøre mig den tjeneste at 
lyse mig hen til døren ; her er så mørkt ude . » 
« jo , gerne , frøken , »  sagde den unge 
mand ivrig og greb lygten . Men idet han tog 

den , gled dens svævende skin hen over pulten 
og forrådte en del mystiske genstande , som 
gjorde Ellen opmærksom . Der var forskelligt 
værktøj , en Fil , en hammer , et knippe nøgler 
af et underligt udseende , papirsstumper og 
anden uorden . Nu bemærkede hun også , at det 
ikke var hans egen pult , han stod ved , da 
hun kom ind — den var på den anden side 
af bordet — det var — jo rigtig  ! det var Edvards , 
og der sad en nøgle eller noget lignende 
endnu i låsen . 
I samme nu stod det klart for Ellen , hvad 
der foregik . Han ville stjæle  ! Han havde allerede 
stjålet — og fra Edvard  ! Den usling i 
ham var det , for hvis skyld Edvard blev mistænkt . 
Nej stop ! Det var dog for stærkt . 
Harmen gav hende mod . Det var Edvards 
ære og ejendom , hun skulle forsvare . Det 
kunne hun . Med en rask bevægelse lukkede 
hun døren og gik henimod ham . Så vidste 
han , at han var opdaget . Det gjorde ham 
rasende . Så nær ! og så for en tøses skyld i 
« for satan ! hvad venter de efter  ? »  råbte 
han råt til hende . 
Hun var dødelig angst for det vrede menneske 
der foran hende . Hendes kinder blev 
hvide , og det flimrede et øjeblik for hendes 

. 8 j_ 
øjne . Men hun så dog fast på ham og 
sagde rolig : 
« jeg går ikke , før de har lagt det igen 
i hr . Mullers pult , de har stjålet fra ham . » 
« dumme tøs ! Hvor tør de beskylde mig 
for at stjæle ! » 
« de har stjålet ! Jeg kan se det på 
dem ! Hvorfor blev de bange , da jeg kom  ? 
Hvad har de at bestille i hr . Mullers pult og 
med alt det værktøj derhenne ? De skal lægge 
pengene fra dem , før går jeg ikke . » 
Han lo trodsig .  « det vil vi se på , »  sagde 
han og gik henimod døren . Hun kom ham i 
forkøbet og stillede sig resolut med ryggen 
imod den . 
« de skal gøre det . Det er skammeligt af 
dem — » 
Sindsbevægelsen tog besindigheden fra hende 
og gjorde hende blind for enhver anden udvej 
end at få ham til at tilbagelevere det , han 
havde taget . 
Med en vild ed greb han hende i armen 
for at få hende bort fra døren . Hun stred 
imod . Så tog han hende i begge skuldrene 
og kastede hende voldsomt til side . Med et 
skrig faldt hun om . Han rev døren op og 
styrtede ud . 
Ellen lå blødende og bevidstløs på gulvet . 

i faldet havde hun stødt hovedet mod 
kulkassens skarpe kant . 
Henimod midnat blev tante Mathilde urolig 
og sendte bud efter Ellen hos Kamilla . 
Pigen bragte den besked tilbage , at hun ikke 
kunne komme ind , da de alle var i seng . 
Frøken Bramsen anede uråd , tog lampen og 
undersøgte gangen . Hun fandt kontordøren 
åben og Ellen liggende indenfor i færd med at 
komme til sig selv efter besvimelsen . På 
tantens forskrækkede spørgsmål gav hun kun 
en forvirret f'orklaring af det passerede . Hun 
blev båren ind , en læge blev hentet , som forbandt 
hendes sår , der viste sig kun at være 
en skramme . Hele huset kom på benene . 
Man råbte på tyveri , mord , plyndring o . s .v . 
Bankieren lod politiet hente . Edvard havde 
nok at gøre med at berolige den ængstede 
Kamilla , som bleg og skælvende viste sig i 
kontoret i et bedårende halvtoilette . På 
Ellen tænkte i øjeblikket ingen af dem . Hun 
havde feber og fantaserede , mens hendes fader 
og tante Mathilde ængstelig vågede hos hende . 
Men allerede et par dage efter var hun rask 
nok til at kunne afgive sin forklaring . 
Bankieren tog imod hende i døren til sit 
allerhelligste , hvor ingen under straf af mange 
dages unåde turde vove sig ind uden særlig tilladelse . 

han havde undertiden forretninger af 
en så delikat natur , at de ikke tålte afbrydelse . 

Edvard var der og endnu en herre , som 
graf ikke præsenterede , hvorfor Kamilla kun 
hilste med øjenlågene . 
Så blev Ellen omhyggelig bragt til sæde 
i en lænestol , og bankieren spurgte hende 
med spøgende venlighed : 
« nå , min lille heltinde , hvad har de så 
at meddele os ? » 
Det forekom Ellen at være det højtideligste 
øjeblik i hendes liv . Hendes stemme 
rystede , mens hun simpelt og klart fortalte , 
hvad der var hændet . 
« død og pine ! »  råbte graf , da hun var 
færdig ,  « så har vi ham . Det var rigtig flinkt 
af dem , lille frøken — han har s’gu drillet os 
længe nok , den Hallunk . Hvad mener de , 
hr . Lund ? » 
« frøkenens vidnesbyrd stemmer godt overens 
med hr . Mullers , »  sagde den fremmede , 
inspektøren for opdagelsespolitiet .  « jeg tvivler 
ikke om , vi nok skal få fat i fyren . Han 
kan sandsynligvis give os oplysninger om de 
andre tyverier også . Så gratulerer jeg dem , 
hr . Muller , »  vendte han sig til Edvard ,  « de 

kommer til at stå i stor gæld til den unge 
dame der . » 
« ja , hele mit liv , »  sagde Edvard inderlig , 
» jeg kan ikke sige dem , hvilken byrde de har 
taget af mit sind , Ellen ; det har været forfærdeligt 
således at gå som tyv i alles øjne 
— om jeg virkelig havde stjålet , kunne det 
ikke have brændt mig værre , og nu , gudskelov 
— tusinde tak ! »  han bøjede sig over hendes 
hånd som for at kysse den , men Ellen gjorde 
modstand og rystede over hele kroppen . 
« nej , Edvard , kys du hende hellere på 
munden — det kan unge damer s’gu bedre 
lide , »  sagde bankieren leende . 
Edvard smilede uvilkårlig , så på Ellens 
blussende kinder og kyssede hende med broderlig 
ømhed . 
Hendes hjerte bankede , da hun følte hans 
læber på sin kind , og en ganske besynderlig 
fornemmelse af behag stjal sig over hende . 
« tak ! »  sagde hun naivt og sukkede dybt . 
De andre lo , og bankieren gav en vittig•hed 
tilbedste i øret på hr . Lund , som denne 
fandt meget morsom . 
Men så vendte han sig til Edvard , klappede 
ham med værdighed på skulderen og sagde : 
« det var godt , min dreng , det endte 
sådan . Jeg vidste jo nok , du var en bra’ 

Karl — men det så fandens mystisk ud , det 
hele . Nu må vi se at få fat i denne kæltring 
og få ordenlig rede på sagen . » 
Bankieren og politimanden gik hen til 
skrivepulten i den anden ende af værelset for 
at aftale det fornødne . 
Kamilla havde hidtil holdt sig tilbage og 
ingen del taget i samtalen . Hun stod nu ved 
vinduet og lod sin pegefinger løbe op og ned 
ad persiennens tremmer . 
Hun var vist lidt flov , tænkte Ellen , der 
huskede hendes ytringer fra forleden . 
Politiinspektøren tog afsked . Bankieren 
fulgte ham ud , og Ellen så Edvard nærme 
sig Kamilla og hørte ham spørge :  » Har de 
slet ingen ting at sige mig , Kamilla ? Jeg har 
ikke fået talt med dem i al denne frygtelige 
tid . De har intet øjeblik miskendt mig , har 
de vel ? » 
Kamilla så ikke på ham , men svarede 
let hen :  » Hvor kan de tro det ? » 
Ellen syntes , han sukkede . Han bøjede 
sig dybere ned over Kamilla og hviskedee nogle 
ord , som hun ikke kunne høre , men som Kamilla 
besvarede med et stumt smil . 
Hvor han vist holdt meget af Kamilla 1 
hun var jo så sød og nydelig . Men Ellen 

vidste ikke , hvor det kunne være , det sved 
så underlig indvendig at se derpå . 
Hun fik ikke tid at tænke videre derover , 
thi bankieren kom ind igen , og bagefter ham 
en tjener med vin og forfriskninger . Grosserer 
Bramsen og tante Mathilde blev hentede 
op og fik del i glæden . Der blev drukket og 
klinket . Aftenen blev fejret som en fest , og 
Ellen var festens dronning . 
Denne begivenhed blev et nyt bindeled 
mellem familierne i stuen og på første sal . 
Navnlig søgte Edvard ofte ned i grosserer Bramsens 
hyggelige dagligstue , hvor han både af 
Ellens fader og tante Mathilde blev modtagen 
med glæde . Ellen og han blev fra den tid 
svorne venner . Den lille piges ydmyge og beundrende 
hengivenhed , der lagde sig for dagen 
med naiv uforbeholdenhed , blev af den tilbageholdne 
unge mand gjengjældt med et vist kammeratligt 
kourtoisi . Den smigrede vel hans ungdommelige 
forfængelighed som al kvindelig 
hyldest , men var ham tillige en hjærtesag . 
For Ellen blev han helten i alle hendes 
drømme , ridderen sans peur et sans reproche , 
det afgudsbillede , for hvilket hendes fantasi 
knælede , og hvem hendes hjerte ofrede sin 

første skære forårsblomstring . Men hun gav 
ikke sin følelse noget navn og var sig den 
næppe bevidst som andet end en glad og fyldig 
fornemmelse af ungdommelig livslyst . 
Hun sluttede sig efterhånden med stor 
inderlighed til tante Mathilde , der havde ventet 
at få ganske andre kampe at bestå med den 
forviltrede søkadet , hvis opdragelse havde ligget 
hendes fader så tungt på hjerte . 
Skønt alvorligt arbejde var trådt i stedet 
for legen i gården eller hos Kamilla , og tante 
Mathildes selskab i dagligstuen havde afløst 
den nære omgang med veninderne , der nu 
var voksne unge damer og så småt generede 
sig ved deres barnlige kammerat , syntes Ellen 
dog aldrig at have været lykkeligere end i det 
år , der endte hendes barndom . Men henimod 
slutningen af det fik hun en stor sorg . Edvard 
skulle tilbringe et årstid i udlandet på 
forretningens vegne . Forinden ville bankieren 
gøre et stort bal , det første siden 
Kamilla var bleven voksen , og Ellen skulle 
med . Det var en begivenhed i hendes liv . 
For første gang på bal mellem voksne og 
for første gang danse med Edvard ! Han havde 
endog forud engageret hende til borddansen . 
Fra morgen til aften trallede hun med en 

alt andet end melodisk overgangsstemme :  « mit 
hjærtes banken selv jeg ikke fatter »  som det , 
der passede bedst til situationen , og på selve 
dagen kunne hun hverken spise eller drikke 
og gav fejle svar på alt , hvad man spurgte 
hende om . 

Xi . 
I et lille værelse i sine forældres hus på 
set . Annæ plads sad Ludovika van Arndt og 
skrev ivrig ved et tyndbenet , vaklende dameskrivebord , 
overlæsset med støvede nipsgenstande , 
der knap lod plads tilovers til mappen 
med det diminutive ark brevpapir . Tilvenstre 
brændte en lampe med en fidtet kreds af petroleum 
rundt om foden . 
Det var i skumringen på den dag , da 
ballet hos grafs skulle finde sted , og det så 
ud , som om den unge pige allerede havde begyndt 
sit toilette . Hun havde over sit skørt 
og korset kastet en lys peignoir , der bar mærker 
af megen brug . Hendes svære mørke hår 
hang hende opløst ned ad ryggen . Fødderne 
havde hun stukket i et par temmelig medtagne 
silketøfler , og hendes ydre bar i det hele et 
præg af sjusket elegance , som harmonerede 
godt med værelsets udseende . 
På de fløjlsbetrukne møbler flød allehånde 

klædningsstykker omkring ; halvsmudsket linned , 
brugte strømper , silkekjoler , schawler , hatte 
lå på stolene , var henslængt på bordet og 
kommoden eller slæbte hen ad gulvet . På 
sengen i baggrunden af værelset var som en 
skrigende kontrast til den øvrige uorden og 
malproperhed udbredt en frisk guldglinsende 
baldragt med tilbehør af franske blomster , 
Atlaskes sko , vifte , brusende skørter o . s . v . 
Hun skrev hurtig og fyldte de små sider 
med fine bogstaver . Der var noget febrilsk og 
stjålent over hendes bevægelser . Nu og da 
skød hun kjolen til side og trak forsigtig op fra 
korsettet et brev , hvori hun læste nogle linjer . 
Hendes kinder blev da rødere , hun åndede 
kort og hastig , et skær af erotik gled over 
hendes smukke , unge ansigt , og en varm strømning 
sitrede gennem hendes yppige skikkelse . 
Hun sukkede , trykkede hænderne mod de lukkede 
øjenlåg og lod atter pennen løbe . 
Pludselig brød hun af og lyttede . Jo , der 
kom nogen ! Med en behændighed , hvortil der 
krævedes øvelse , skød hun brevpapiret ind 
mellem skrivemappens blade , trak en grøn stilebog , 
som lå parat , til sig , slog en fransk bog 
op , og var , da moderen skød portieren til side 
og kom ind , øjensynlig fordybet i en stile- 
opgave . 

« men , barn , sover du ikke ? »  spurgte den 
indtrædende , en korpulent dame i en skødesløs 
morgendragt med en forbavsende mangel på 
knapper og en noget bakkantisk koiffure , hvis 
tunge , eftergjorte drueklaser trak den skævt ned 
på det ene øre .  « jeg sagde dig jo , «  vedblev 
hun med et skarpt , tungerapt organ ,  » at du 
skulle lægge dig et par timer , inden du klædte 
dig på . Jeg vil ikke have dig forjasket og 
med matte øjne på ballet . Så er der såmænd 
ingen , der ser til dig — endsige — » 
« å , mama , lad nu være at plage mig , » 
Svarede Ludovika gnavent ,  « jeg skal være færdig 
med min franske stil til mademoiselle i 
morgen . » 
« snak med den franske stil ! I aften skal 
du på bal hos den rige graf , det er meget 
vigtigere . Gouvernanten forlanger naturligvis 
ingen stil af dig i morgen . Om en time sender 
jeg Susanne ind til dig for at klæde dig 
på . Nu skal du sove . » 
« du behandler mig som et pattebarn , mama , 
hvad er det for en ide , at jeg skal sove ? Lad 
mig nu være . » 
Der var rebellion i stemmen . Moderen 
mærkede det og forandrede taktik . Hun klappede 
Ludovika på kinden og sagde indsmigrende , 
som man lokker et barn med en kage : 

« vær nu sød , Ludovika , og gør som jeg 
siger . Du skal være smuk i aften — du ved 
ikke , hvem der kommer på ballet ? » 
Ludovika vendte sig hastig og blev rød helt 
ned over Hals og bryst . Men efter et blik på 
moderens ansigt sagde hun henkastende : 
« jo vist ved jeg ; alle de dumme drenge 
er mig aldeles ligegyldige . » 
« drenge ! hm ! ham , jeg mener , er rigtignok 
ingen dreng . En fortræffelig mand , smuk , rig 
og fornem ! Et udmærket parti — og , »  hun 
kneb datteren i kinden ,  « sterbens forlibt i 
dig . » 
« å vrøvl , mama , jeg ved , hvem du 
mener . Den nar ! en enkemand med to store 
unger , tak ! »  Ludovika slog med nakken og 
satte en blækklat midt i stilebogen . 
« to søde englebørn ! som er i pension 
i Schweiz og kan blive der , så længe 
det skal være . Vær nu god og læg dig . Har 
du set din dragt ? Den vil klæde dig mageløst . 
I Paris forstår de det rigtignok anderledes 
end her . » 
« jo tak , den er dejlig ; men gå nu lidt 
og lad mig blive færdig . » 
« ikke på nogen måde . Sikken du ser 
ud , så rød i hovedet som en pæon ; nej , lægge 
dig skal du , og det på øjeblikket , »  og uden 

videre forklaring tog hun lampen , bar den i 
triumf ud af stuen og lukkede døren i lås 
udvendig . 
« men , mama , det er dog for galt , »  råbte 
Ludovika grædefærdig . 
Hun søgte ærgerlig omkring i mørket efter 
svovlstikker og lys , væltede forskellige genstande , 
trådte i de omkringstrøede klædningsstykker 
og stampede til sidst- i gulvet med et 
hidsigt udbrud af smerte , da hun i sin søgen 
kom for nær til den hede kakkelovn . Men så 
udbrød hun glad :  « å , hvor jeg har været dum ! 
Nu har jeg det ! »  i ovnen glødede en kokesild . 
Hun lukkede den nederste låge op 
og klappede fornøjet i hænderne , da et 
lysende skær gennem risten bredte sig ud 
over værelset og med en glimrende kåbe af 
mørkerødt lys dækkede malproperheden , gjorde 
uordenen malerisk og bragte balkjolens guldflitter 
til at glitre i æventyrlig glans . 
På hug foran kakkelovnen med mappen 
på skødet , blækhuset på gulvet foran sig , 
skrev hun de sidste linjer i sit brev , overgydt 
af ildens skær som et dejligt billede på forbuden 
elskov . 
Da hun var færdig , kyssede hun brevet , 
foldede det sammen og stak det dybt ned i 
barmen . 

hun åndede lettet . Nu var hun virkelig 
lidt træt . Hun rejste sig , fejede med et rask 
greb den bunke tøj ned , der lå på chaiselonguen 
i et hjørne af stuen , og strakte sig 
magelig ud , gabede og forsøgte at blunde . Nej , 
det var umuligt . Hun lå ganske stille med 
lukkede øjne , mens kokesilden efterhånden 
faldt sammen med små brag , og lyset blev 
mattere og mattere . 
Det kunne dog være , mama havde ret , at 
øjnene led ved at skrive i stedet for at sove . 
Og smuk ville hun være denne aften . Ikke 
for den væmmelige barons skyld , uf nej ! det 
var en ganske anden , en ganske anden ! Hun 
trykkede de hede kinder ind mod chaiselonguens 
bløde ryg og fortabte sig i drømmerier : 
« det var den gang på ballet hos krogs , 
da hun endnu var en lille pige med kort kjole 
og gjorde sådan stormende lykke . Da havde 
han første gang lagt mærke til hende . Hun 
var den eneste af småpigerne , han dansede 
med . Hvor han førte mageløst ! det var en 
dejlig aften . Og dagen efter mødte hun ham , da 
hun gik fra skole . Hvor hun generede sig over 
sin skoletaske . Og hvor nydelig han hilste , og 
som han så på hende — å , det brændte 
endnu i hjertet ved at tænke på det . Næsten 
hver dag fulgte han hende et stykke på vej 

hjemad , og de talte sammen ; det var altid om 
hende , de talte . En krydsild af spørgsmål og 
svar . Som han kunne sige behageligheder ! 
Hvor smuk hun var , havde han fortalt hende , 
hvert eneste af hendes fortrin havde han først 
opdaget og lært hende at tilegne sig , og sagt 
hende det med et blik , så blodet susede hende 
for ørene -— nej , det var ikke til at glemme ! 
Og så , da han kyssede hende første gang ! 
Hun var bleven både forskrækket og vred , og 
alligevel havde han kysset hende atter og atter 
— og så var hun ikke mere vred . Hvor kunne 
hun være det ? Hun havde længtes efter at blive 
kysset igen lige siden . Nej , og den skrækkelige 
dag , da de mødte hendes moder ! Gud , 
hvor hun havde skændt ! Det var en gruelig 
tid , der kom efter , da hun blev tagen ud af 
skolen , måtte læse hos den kedsommelige 
gouvernante og havde en tjener i hælene , hvor 
hun gik og stod . Ham så hun aldrig . Å , 
hvor det var tomt og trist , og hvor alle andre 
var flove og latterlige . Men i selskabet hos 
gesandten forrige vinter , da han pludselig kom 
ind i stuen — hun var nær besvimet . Hans 
hvisken , hans håndtryk , hans øjne , der så 
sådan , at hun måtte lukke sine og rystede 
på alle lemmer . Siden havde han fulgt hende 
fra bal til bal , og foretrukket hende alle vegne 

— de andre unge damer var gule af misundelse 
— det var morsomt . 
Hvad havde han dog hvisket for søde ord 
i hendes øren — bare sådan et par ord , som 
ingen anden hørte , og ingen så det — et 
blødt , varmt åndepust hen over øret og halsen . 
Hun kunne føle det endnu . Ja , sådan vardet ! 
Og nu brevet , brevet . Dette mageløse 
brev ! En hel strøm af veltalende , indsmigrende 
ord og bønner , så det næsten tog vejret fra 
en at læse det . 
Hun trykkede hånden mod brystet og 
følte papirets sagte knitren . 
I aften — i aften skulle hun se ham , 
give ham svaret , som hun nylig havde skrevet , 
og hvori hun havde sagt ham , at hun elskede 
ham . Det var dog dejligt at sige til sig selv : 
jeg elsker ham , han elsker mig , jeg elsker ham i 
men meget bedre måtte det dog være at sige 
det til ham : jeg elsker dem , jeg elsker dig — 
dig kom lidt nølende . Bare hun kunne ! Mon 
det ikke var en lille smule — flovt den første 
gang . Og hvad så ? Ville han — ville han 
kysse hende ? Hvad var det , der stod ? —  « jeg forgår 
af utålmodighed , indtil jeg kysser dig 
svaret af dine bløde , fulde læber »  — dine 
bløde , fulde læber — hvor det lød ! 
Så , der kom Susanne . Det havde dog 

været rart at få ro lidt endnu .  « kan vi ikke 
vente lidt ? »  spurgte hun pigen , der kom ind 
i stuen med lampen og stilfærdig gav sig i færd 
med at samle de klædningsstykker op , frøkenen 
havde kastet på gulvet , satte lys i stagerne 
på spejlet , fyldte vandfadet og ordnede rekvisiterne 
på toiletbordet . 
» Jeg tror det ikke , hvis det er frøkenen 
belejligt . Om en time bliver der spændt for . » 
» Nå , så begynd ! »  hun strakte dovent 
fødderne fra sig uden at rejse sig , og pigen 
knælede ned og begyndte sit ydmyge tålmodighedsværk 
med at trække strømper og sko på 
frøkenens nydelige fødder . 
En times tid efter spurgte Ludovika , da 
hun fuldfærdig stod foran spejlet : 
« Susanne , ser jeg godt ud i aften ? » 
» Frøkenen er dejlig ! »  svarede Susanne med 
uforstilt beundring . 
« er det virkelig sandt ? » 
» Frøkenen kan jo selv se . » 
Ludovika nikkede veltilfreds , da pigen bagfra 
holdt lampen højt over hendes hoved , og 
hun så sit billede i fuld belysning i spejlet . 
Atlaskkjolens bleggule farve , det guldblinkende 
flor og granatblomsternes mørke glød 
fremhævede på en glimrende måde hendes 

pikante , fremmedartede skønhed og fløjlsagtige , 
mathvide hudfarve . 
« å jo , det går an ! De har været flink , 
Susanne . » 
Pigen rødmede , hun var ikke vant til Ros , 
men frøkenen havde været så rar i aften — 
.<gud , hvem der dog var så dejlig ! »  tænkte 
hun sukkende . 
« er du færdig , søde barn ? »  spurgte moderens 
skrattende stemme fra et tilstødende værelse . 
« fiks og færdig . » 
C gå så over og sig farvel til din fader ; 
jeg kommer straks . » 
Pigen lagde en sortie de bal om hende . 
Hun svøbte den om sig og tog så over sin 
skulder det sidste glimt af sit billede med sig 
fra spejlet og brusede gennem en række værelser 
over i sin faders studerekammer . Det 
var en stor , trist stue med mørke tapeter , med 
støv på møblerne og spindelvæv i krogene . 
Men i værelsets anordning , i de gammeldags , 
med læder betrukne møblers opstilling langs 
væggene og i det store arbejdsbords pertentlige 
orden herskede der en vis barsk akkuratesse , 
der gjorde malproperheden og uordenen 
i den øvrige del af huset end mere iøjnefaldende . 
Midt på gulvet , foran et rundt , med bøger bedækket 
bord , stod en udpolstret lænestol , hvis 

broderede , mølædte betræk næsten skjultes under 
en grå masse af storkornet pulver , der udbredte 
en krydret lugt . 
En midaldrende mand , lidt rundrygget , gik 
op og ned ad gulvet med hænderne på ryggen . 
Hans tidlig ældede træk og gulbrune 
teint lod formode en fremmed herkomst . Panden 
var lav , intelligent , noget udbuet over 
øjnene . Disse sorte og dybtliggende under 
stærke bryn , der ligesom hans hår var hvide . 
Mod den veldannede mund med fyldige læber 
skrånede kinderne , stærkt indfaldne , ned i en 
regelmæssig linje og dækkedes af et tyndt 
gråt skæg . Mundens og den kort af skårne 
Hages bløde former gav ansigtet et noget 
karakterløst udtryk . 
Ludovika lignede ham . Men medens ungdommen 
og det sydlige blods ildfulde varme 
gjorde hendes skønhed fuldt blomstrende , var 
der i hans blik og holdning udbrændt slaphed 
og træt tungsind . 
Han studsede blændet , da hun pludselig 
viste sig i døråbningen . 
« nå , papa , er jeg ikke nydelig ? Se , den 
er lige fra Paris . »  hun drejede sig rundt og 
gjorde et lille skælmsk kniks . Han så et øjeblik 
med en vis stolthed på hende . 
« jo , du er virkelig kønt klædt på . »  han 

gik hen og løftede skærmen af lampen og tilføjede : 
 » men kom lidt nærmere til lyset og 
tag så den tingest af ; jeg kan jo ikke rigtig 
se dig . » 
Hun lod en lille smule uvillig mantillen 
glide til side . 
« ja , jeg tænkte det nok . Fy , Ludovika , » 
Og han drog med pegefingeren fra skulder til 
skulder en dyb bue nedad efter kjolens udringning , 
 « den mode er måske efter visse begreber 
meget smuk , efter min ikke meget kysk . » 
« å , papa , du er så gammeldags . » 
« nej hør , ved du hvad , Antonio , »  lød 
fruens stemme , idet hun sejlede ind i stuen i 
et elegant , lyst silketoilette , der heldigt fremhævede 
de rester af fordums tækkelighed , som 
tiltagende korpulence og alderen endnu havde 
levnet , og hvis udskårne kjoleliv ikke gav 
Ludovikas noget efter i henseende til blottelse . 
« Ludovika må ved gud være klædt ligesom 
andre unge piger . Der er rigtignok ikke det 
mindste at udsætte på hendes dragt . » 
« ja , ja . Hver sin smag , »  sagde manden 
og trak på skuldrene , mens han ironisk lod 
sit blik glide hen over fruens massive yndigheder . 

« vognen venter , Ludovika . » 
« lad os så komme afsted . »  hun lagde 

sine behandskede hænder på faderens skuldre 
og gav ham med spidsen af læberne et Kys 
på munden . 
« farvel , lille papa , ønsk mig nu pænt god 
fornøjelse —• å , jeg glæder mig , jeg glæder 
mig . »  med små gratiøse hop dansede hun 
efter moderen og snurrede i midten af stuen 
overgivent rundt på hælen , hvorved slæbet 
af hendes lette overkjole strejfede lænestolen 
og øjeblikkelig rejste en støvsky , som frembragte 
en voldsom nysen hos de tilstedeværende . 

« uf , mama , det afskyelige peber ! »  vrissede 
Ludovika , idet hun og moderen forsvandt under 
fortsat nysen , mens husherren resigneret pudsede 
næsen og med en tungsindig hovedrysten 
satte sig tilrette ved sit arbejdsbord . 

Xii . 
Da Ellen samme aften med tante Mathilde 
gik op ad den brede , blomstersmykkede 
trappe til første sal , rystede hun af balfeber 
og var , da hun stod i entréen , så bleg af overvættes 
glæde og spænding , at tanten straks 
ville have ført hende ned igen . Men ved den 
blotte antydning deraf for blodet op i Ellens 
kinder , og hun forsikrede , at hun havde det 
udmærket . 
Fløjdøren til modtagelsessalonen blev slået 
op på vid gab , og Ellen hørte med en kold 
gysen ned ad ryggen for første gang sit navn 
klinge højlydt fra tjenerens læber . Så vidste 
hun intet mere , før hun stod midt på gulvet 
under glansen af den vældige krystalkrones 
fyrretyve lys , som hun så tit havde talt . 
Nej , hvor der var lyst ! Lys i lampetter 
på væggene , lys foran de store spejle i mange armede 
sølvkandelabre ; på borde og konsoler 

lamper , hvis forskelligt farvede kupler gav 
omgivelserne et fantastisk skær . 
Hun så i en tåge generalkonsulen i 
græsk uniform med trekantet hat under armen 
bukke dybt for tante Mathilde , rakte ham 
hånden , hørte ham sige noget vrøvl om , at 
hun var sød , og bevægede læberne uden at 
kunne få lyd til ordene . I hælene på tante 
Mathilde , fra hvis mørkeblå fløjlskjoles slæb 
hun ikke turde løfte øjnene , vendte hun sig til 
Kamilla , der stod lige overfor generalkonsulen 
og lignede en fe i et eventyr i alt sit luftige 
tiill og med de funklende diamanter . Refleksen 
fra krystalkronens prismer og snoninger brød 
sig , just hvor Kamilla stod , i hendes hals- og 
armsmykker , i de glimrende sommerfuglevinger 
på hendes hår , i dugdråberne på hendes 
hvide dragt og frembragte en sådan strålebrydning 
af blålig-rød , gulig-grøn , glitrende , 
sitrende farvepragt , at den lille alfeagtige skikkelse 
syntes at svæve i en kaskades glimmerregn . 

Ellen lukkede uvilkårlig øjnene , men så 
talte Kamilla : 
« god aften , Ellen , velkommen i hvor du 
er pæn , men hør , »  hviskedee hun ,  « lad være at 
kramme på dit lommetørklæde , det ser så 
skolepigeagtig ud . » 

så var trylleriet borte . Det var den 
rigtige Kamilla , der talte , slet ingen Alf . Ellen 
blev flov og slap lommetørklædet , som om det 
brændte hende . Et par unge herrer , der stod 
i nærheden , styrtede næsegrus efter det . Højrød 
trak Ellen sig tilbage til en krog af salen , 
hvor heden lidt efter lidt sank fra hendes ansigt , 
°g hun så på omgivelserne med et mere 
sikkert blik . Hun havde allerhelst på ny sluttet 
sig til sin tante . Hun så hendes høje skikkelse 
gøre turen rundt i salen med den fribårne 
elegance , der er lige langt fra affekteret 
stivhed og fripostig raskhed . Hun målte afstanden , 
der skilte dem — hu ! hele salens 
længde . Nej tak , så hellere alene i krogen . 
Gæsterne mylrede ind . Bankieren bukkede , 
smilede , mønstrede damernes nøgne skuldre og 
toiletter med kendermine , gav de unge herrer 
små genkendende klap på skulderen og 
trykkede de ældre med fint nuanceret kordialitet 
i hånden . Det var hans grand , succes at 
» tage imod . » 
Kamilla begyndte at blive træt , hendes 
smil blev stereotypt . Hendes hilsen , der i 
begyndelsen havde gennemløbet høflighedens 
forskellige varmegrader , holdt sig indenfor en 
bestemt kølig temperatur . Endelig var de 
sidste komne . 

i grupper eller parvis , siddende , stående , 
komplimenterende , præsenterende , passiarende 
eller iagttagende havde gæsterne fordelt sig i 
salonen og de tilstødende værelser . En dæmpet 
summen af talende og leende stemmer flød 
sammen til virrende lydbølger . Der blev 
varmt . 
Ellen var kommen i ro og nød det brogede 
skuespil fra sin krog . Hendes øjne fløj fra 
gruppe til gruppe , hun iagttog deres minespil , 
lyttede til de løsrevne ord , der nåde hendes 
øren , fulgte de enkelte par , der søgte ly i de 
ensommere dele af salen , hvor drapperiernes 
folder dæmpede lysglansen , og hvor samtale 
var mulig . 
Tilvenstre i dagligstuen havde størstedelen 
af de unge herrer forsamlet sig . Derinde , vidste 
hun , måtte Edvard være , endnu havde hun ikke 
set ham . I det blå kabinet for den anden 
ende af salen holdt Ludovika Hof med en 
eliteskare af aftenens løver omkring sig . Hvor 
alt dette var nyt og dejligt ! Hun glemte helt 
sig selv og sin forlegenhed og var ligeved at 
klappe i hænderne af glæde — å , der kom 
han  ! 
Atter blev Ellen rød , men det var en klædelig 
rødme , en sommersky af lykke , der gik 

hen over hendes ansigt og næsten gjorde det 
kønt . 
« det var dog fandens , så den lille glut 
tog sig op lige på én gang , »  tænkte en mørkladen 
herre med et øjeglas klemt ind i den ene 
øjenkrog . Fra en gruppe af damer , hvis centrum 
han dannede , lod han sine øjne løbe rundt 
i salen og traf på Ellens skikkelse i vindueskrogen , 
just i det øjeblik , da Edvard viste sig . 
Hans øvede blik søgte grunden til forvandlingen 
og fandt den straks . Ellens øjne tilslørede 
intet af den endnu ubevidste hjærtefryd , Edvards 
blotte nærhed forskaffede hende , og hun anede 
ikke , at hun var genstand for en så erfaren 
iagttagers blik som hr . Forsters . 
Edvard banede sig vej gennem de tætte 
klynger til den fjærnere ende af værelset , 
hvor Kamilla sad fordybet i samtale med eller 
rettere lyttende til baron v . Rosenthais højtyske 
svada , thi hendes svar på den flydende 
ordstrøm , hendes kavaler opvartede hende med , 
indskrænkede sig til enkelte forekommende , 
meget kortfattede bemærkninger . Baronen derimod 
var veltalende . Han beskrev sine landstrækningers 
skønhed , sine slottes pragt , sine 
forfædres bedrifter og kastede med diplomatisk 
finesse den hele skildrings vidtløftige ordbram 
om sin egen ringheds skuldre som en pragtfuld 

kappe , i hvis knaphul hans ensomme liv , 
hans længsel efter forståelse , hans tørst efter 
en sympattisk sjæls hengivelse , funklede som 
den orden , der gav det hele værd . 
( ( undskyld , at jeg forstyrrer »  — Edvard 
stod foran parret uden at være bemærket . 
« om forladelse , Edvard — bitte , entschuldigen 
si , lieber hr . Baron ! »  et lille eftertryk 
på lieber bragte baronens vandblå øjne til at 
misse af sentimentalitet . 
Hun præsenterede herrerne for hinanden ; 
formelle buk . 
C de ønsker , Edvard ? »  spurgte hun nonchalant . 

« deres fader ønsker at vide , om han kan 
give ordre til musikken om at begynde ? » 
« for mig gerne . » 
Med et nyt buk fjernede Edvard sig . 
« hvad har hun dog gjort ham ? »  tænkte 
Ellen , der fra sit stade kun havde kunnet 
følge den lille scene med øjnene , og intet set 
af Edvard uden hans ryg , førend han nu vendte 
sig om . ( ( herregud , han ser ud som lutter 
torden og lynild , »  og fra hans uvejrssvangre 
pande syntes et tryk at lægge sig over Ellens 
sind .  « hvor her er lummert ! » 
Så lød de første buestrøg . Det for igennem 
hende . Feberen kom igen . Nu skulle 

det begynde , og hendes hjerte hoppede i takt 
med dansemusiken . 
Par for par defilerede gæsterne forbi hende . 
Forrest i rækken Kamilla med baronen . Hendes 
diamanter lyste med en kold , hård glans , dér , 
lige ved hans sorte dragt og hans ansigts udviskede 
blondhed . Uvilkårlig sendte Ellen 
adjektivet  « hvidfødt »  efter ham . 
Der kom Ludovika ; triumferende raslede 
hun forbi i sit skinnende atlask . Hun lo og 
løftede det lille hoved med en udfordrende bevægelse . 
Hun var absolut ballets smukkeste 
dame . Det sortblå , næsten negeragtig krusede 
hår stod som en sky om det fine , pikante 
ansigt og var sat op å la chinoise i en for 
enhver anden uklædelig frisure . Under de halvt 
lukkede øjenlåg glimtede hendes sorte øjne 
nu med lys som sol på glas , nu med en 
rødlig smægtende gløden , der svarede godt til 
det blødt skårne underansigt og læbernes 
friske fylde . Hun var hoftebred , fyldig om 
barmen , næsten unaturlig smal om livet . 
Hænder og fødder små som et barns , elegant 
formede . Fra hendes væsen og skikkelse udgik 
en sælsomt æggende loven , der drog til , 
og denne aften især syntes at fylde luften om 
hende med magnetisk tiltrækningskraft . 
Ak i den smækre yngling , som førte hende 

ved sin arm , havde allerede overgivet sig på 
nåde og unåde . Han gik ved siden af hende , 
beruset og besejret , lyksalig ved sin øjeblikkelige 
ret til at være hende nær , fortvivlet allerede 
ved tanken om efter denne Vals at skulle overgive 
hende til en anden , skinsyg på hvert blik , 
der strejfede hendes skønhed , rasende for hvert 
øjekast , hun udsendte , når de ikke gjaldt ham 
selv . Denne blanding af stridende følelser 
malede sig umiskendelig på den stakkels fyrs 
ungdommelige fysiognomi og gjorde ham på 
én gang både medynksværdig og latterlig . 
Ellen lo !  « nej , hvor han er grinagtig ! » 
« unægtelig , frøken ; frøken van Arndts 
sjældne skønhed fortjener virkelig en mere 
kritisk beundring end denne grønne tilbeders . » 
Ellen vendte forundret hovedet ; havde hun 
talt højt  ? 
Bag ved hende stod den mørkladne herre 
med øjeglasset . 
« om forladelse , »  stammede hun slukøret , 
« jeg vidste ikke — » 
« at de talte højt ? — jo , min nådige 
frøken ; det gjorde de , og da vi lader til at 
være enige i vore opfattelser , må jeg så have 
den fornøjelse at føre dem ind til første Dans . » 
Ellen blev glad . Det var mere , end hun 
havde ventet at blive engageret straks . Hun var 

jo kun med som barn blandt de voksne , og for 
hende havde hele ballet koncentreret sig om 
borddansen , som hun skulle danse med Edvard . 

hun takkede og lagde sin arm i den fremmede 
herres , men havde nær trukket den til 
sig igen , så forskrækket blev hun ved det faste , 
underlig dvælende tryk , hvormed han pressede 
den bestandig tættere mod sin side . Hun søgte 
at vrikke den løs , men Herren holdt igen og 
mumlede et par ord , som blev uforståelige af 
musiken , thi nu stod de i dansesalen . De var 
det sidste par i polonaisens lange række . 
Hendes kavaler havde skaffet dem stole i et 
hjørne af salen . Han tog imidlertid ikke videre 
notits af hende , men mønstrede de dansende 
par gennem sit øjeglas , som han ofte til Ellens 
forbavselse lod falde ved en næsten umærkelig 
bevægelse af brynene . Med en dame , der sad 
ved siden af ham , vedligeholdt han "derimod en 
livlig konversation i et sprog , som , skønt det 
var dansk , forekom Ellen aldeles uforståeligt . 
Det var et slags baljargon , som var bragt i 
mode af de toneangivende unge damer , i lighed 
med taternes tyvesprog , og som gjorde 
det muligt for de indviede at sige om de øvrige 
balgæster alt det , de havde lyst til , uden at 
blive forståede . 

udtrykket i hr . Forsters ansigt var imidlertid 
mere end tilstrækkeligt til , at man kunne gætte , 
hvorom samtalen drejede sig . Hans stikkende , lysegrå 
øjne , der stod i mærkelig modsætning til hans 
brunette teint og sorte hår , skinnede af hovmodig 
malice , og hans smallæbede mund med 
hvide , katteagtige tænder gav ham en vis lighed 
med et rovdyr . Men hovedet var smukt 
og korrekt mejslet , håret tæt afklippet ; han 
bar ikke skæg . Hans væsen var slebent , og 
skønt ude over de første ungdomsår , var han 
salonernes løve . Han var hensynsløs indtil 
frækhed , men forstod ikke desmindre at være 
elskværdig og tiltrækkende . Der havde lidt efter 
lidt dannet sig en nimbus af ondskab og uimodståelighed 
om hans person , to egenskaber , som 
synes at gøre en mand mere besiddelsesværdig 
for mange kvinder end de mest ubestridelige 
beviser for hæderlighed og pålidelighed . 
Han var velstående , uafhængig og holdt 
en god vinkælder . Mændene betragtede ham 
som en fortræffelig selskabsbroder . De fleste 
var lidt bange for hans tunge . 
Mens han og hans naboerske udvekslede 
deres pikante gloser over de dansende , sad 
Ellen fortabt i fuldstændig ukritisk henrykkelse , 
på rigtig  « skolepigemaner »  , som Kamilla ville 
have sagt , bøjet forover med hænderne i skødet 

og slugte med øjnene alt , hvad hun så . Af 
denne noget uceremonielle hensynken i sig selv 
vaktes hun ved , at nogen rørte ved hendes 
skulder . Det var hendes naboerske , en ung 
pige , der sagde : 
« hm ! undskyld , men de skulle ikke sidde 
sådan — det ser ikke godt ud , »  og med en 
lille betegnende bevægelse med øjnene viste 
hun , hvad der ikke så godt ud . 
Ellens løse bluseliv , hvis fa^on passede 
godt til hendes endnu kun halvt udviklede figur , 
var ved den stærkt bøjede stilling gledet så 
meget ud fra halsen , at et indiskret blik måtte 
opdage mere af barmens jomfruelige former , 
end Ellens strenge sømmelighedsfølelse tålte . 
Hun rettede sig hastig med en brændende skamrødme 
på kinderne og skottede med instinktmæssig 
fornemmelse af , hvorfra faren nærmest 
kunne komme , til sin kavaler , som med skødesløs 
ro lænede sig tilbage i stolen . Hun fangede det 
sidste glimt af hans blik , som under de sænkede 
låg gled over hende med et udtryk ," der 
gjorde hende utryg . Med et skræmmet dyrs 
angst tog hun øjnene til sig . I det samme 
rejste han sig , bukkede dybt og sagde smilende : 
« nu er det vor tur , frøken . » 
Ellen var grædefærdig . Hun var helst 
løben derfra . Men han lagde sin arm fast om 

hende og dansede ud . Hun følte sig trykket 
i hans favn med samme dvælende , tiltagende 
styrke , han før havde øvet mod hendes arm . 
Hendes fødder rørte næppe gulvet i den hastige 
hvirvel . Hun kunne knap ånde . En utålelig 
hede syntes at strømme fra hans skikkelse over 
i hendes . Hans ånde brændte på hendes 
Hals og kinder , og da hun forskrækket så op 
på ham , mødte hendes øjne hans lyse pupiller , 
der skinnede grønligt . Han misforstod hendes 
blik og løftede hende i dansen op fra gulvet , 
så hun et øjeblik hvilede i hans arme , og 
han hviskedee med sine hede læber tæt mod 
hendes øre :  « ah , den lille danser udmærket ! » 
Med pludselig kraft og selvbevidsthed 
vågnede kvindens sikre instinkt for f'ornærmelsen 
hos Ellen og fulgtes af en dirrende , 
hadefuld harme , der gav hende kræfter . Hun 
gjorde sig med en voldsom anstrengelse fri af 
hans arme , stod i et sekund stille midt i salen 
svimmel og fortumlet og løb , da hun havde 
mærket sig døren , tværs over gulvet og ind i 
værelset ved siden af , hvor tante Mathilde sad 
i samtale med bankieren og nogle ikke dansende 
gæster . 
« men , Ellen , hvor du kommer hovedkulds 
 ! » 

« å , tante Mathilde ! »  Ellen skjulte hulkende 
sit ansigt ved tantens skulder . 
« er du syg  ? Kom herind ; her er køligere , » 
Hun rejste sig og drog Ellen med sig ind i 
salonen , hvor der var tomt . 
« hvad er der så hændet dig ? » 
« jeg dansede , og — og — uf , tante , han 
danser så fælt ; jeg kunne ikke mere . » 
« hvem dansede du med ? » 
« jeg ved ikke , hvad han hedder . » 
« så vis mig ham . » 
Man hørte latter og tale i det tilstødende 
værelse . Det gøs i Ellen . 
« ham der ! »  hun pegede sky derind , hvorfra 
hr . Forsters stemme lød . 
« hm ! »  så gav tante Mathilde sig til at 
tale om andre ting og fik efterhånden Ellen 
beroliget . Men ballet havde for øjeblikket 
tabt sin tillokkelse . Den fine , friske skønhed 
var borte . Hun havde været hæsligheden for 
nær til at kunne ryste indtrykket af sig . Det 
var i visse måder på ny et tabt Paradis . 
Hun holdt sig i nærheden af frøken Bramsen , 
som kort efter fik plads ved et phombrebord 
i bankierens kabinet , hvorhen ballarmen 
kun lød som en fjern summen . Der sad hun 
lidt trist og bladede i nogle bøger , indtil der 
en times tid efter blev blæst en strygende fanfare . 

nogle korte , hårde klap fulgte , og en 
stemme , hvis klang altid gik hende til hjerte , 
råbte : 
« mine herrer , vil de føre damerne til 
bords  ! » 
Hun slog bogen i og søgte spejdende ind 
i værelserne , der stødte op til dansesalen . I 
det blå kabinet kom Edvard hende i møde : 
« men hvor har de dog gemt dem hele 
aftenen , Ellen ? Jeg har søgt efter dem for at 
danse med dem flere gange , »  skændte han 
spøgende og rakte hende armen . 
Hun så smilende på ham og lagde sin 
arm i hans . 
«  hvor de er nydelig i aften , Ellen , »  sagde 
han , idet han førte hende med sig , uvilkårlig 
betagen af udtrykket i hendes ansigt , som 
glæde og kærlighed iklædte en særegen ynde . 
« synes de ? »  et frygtsomt , skælvende tryk 
af hendes behandskede hånd på hans frakkeærme 
ledsagede hendes spørgsmål og bragte 
hendes tak i dette hendes kærligheds første 
brud på den jomfruelige skyhed . Dette kærtegn , 
det første , hun nogensinde havde vovet 
overfor ham , sendte , så forbeholdent det end 
var , en elektrisk strøm gennem hendes fingerspidser 
og standsede hjærteslaget et øjeblik . 

for en sympattisk iagttagers fint forstående 
opfattelse ville det vel have forrådt hendes 
hemmelighed , men Edvard gled det ubemærket 
forbi . 
Ellen så med uskyldigt strålende barneøjne 
på ham og åbnede læberne halvt ; men 
hun sagde intet . 
De søgte sig plads ved et af småbordene 
i spisesalen midt i den lystige forsamling . Nu , 
ved musikens ophør , lød stemmerne højt og 
skarpt mellem hverandre . Hr . Forster gik forbi 
med Ludovika under armen og sendte Ellen 
et ondskabsfuldt , raillerende blik gennem sit 
øjeglas . Men ved Edvards arm var hun ikke 
bange , og hun følte sig dog lettet , da de var til bords , 
og hun ikke opdagede ham i samme værelse . 
Det var et muntert selskab , de var komne 
iblandt . Samtalen , som i begyndelsen førtes 
mellem par og par , blev almindelig . En uafbrudt 
salve af muntre indfald , vittigheder , brandere , 
nu og da en kåd spøg , et dristigt sidehug til 
højre eller venstre . Damerne lo bag vifter og 
lommetørklæder , herrerne kappedes om prisen 
for åndrighed . Ved dagens lys og uden 
bankierens gode vin havde det hele måske 
ikke taget sig synderlig morsomt ud , men nu , 
mens champagnepropperne knaldede , og der 
overalt lød latter , tale og lystighed , slog alt 

an , fandt alt gehør . Da bankieren , der havde 
talent som skåltaler , til sidst i rimfri Vers udbragte 
damernes skål , steg jubelen til begejstring . 
Selv Edvard var lystig om kap med de 
andre . Aldrig havde Ellen troet det muligt at 
more sig så godt . Han overvældede hende 
med opmærksomhed . Hun var svimmel af henrykkelse , 
måske også en lille smule af denne 
skummende drik , som Edvard spøgende tvang 
hende til at drikke både et og to glas af , 
på : lykkelig rejse ! og snarligt gensyn ! 
Ak ja , rejse skulle han jo om otte dage ! 
Tanken derom havde nær formørket Ellens 
himmel . Men så lød på ny fanfaren . Ind i 
der . kølige , nylig udluftede sal , og ved hans 
arm ind i dansen ! Ja , det var at danse ! Hun 
svævede , båren af toner , i et uendeligt rum , 
ganske alene med ham , længere og længere 
bort , højere og højere op i en strålende , lysfyldt 
verden . Det kunne umuligt høre op . 
Hans arm rørte hende næppe og holdt dog 
så fast om hende . Han ville vist ikke slippe 
hende mere . Så standsede de , Edvard bukkede 
og søgte hende en stol . 
« allerede ! »  sukkede hun . 
« hvor de danser let , Ellen , bedre end 
nogen anden dame på ballet . » 
« det er vist , fordi jeg danser med dem . » 

« så ? Jeg får ellers skyld for ikke at føre 
godt , »  sagde han leende . 
« hvem siger det ? Det er ikke sandt , » 
Svarede Ellen ivrig . 
« andre damer ; frk . Kamilla f . Eks . » 
« å , Kamilla ! Hun danser selv så stift 
— se , der er hun — »  baronen og Kamilla 
valsede forbi med gravitetisk elegance . 
« hun ser ikke ud til at more sig synderlig  » 
Vedblev Ellen . 
C det tager de fejl i . Hun er ikke af 
gulvet . Man er ikke for intet datter af huset . 
Når man selv har bal , skylder man gæsterne 
alle sine danse , ved de nok . » 
Ellen studsede . Der var noget bittert og 
usikkert i tonen , som ikke passede med hans 
øvrige lystighed . 
« forstår de , hun havde blandt andre 
også lovet mig en Dans , »  sagde han let hen , 
« men så blev denne hr . v . Rosenthai inviteret , 
da han gjorde visit for nogle dage siden . Han 
er nylig bleven ansat ved gesandtskabet og 
står i forretningsforhold til konsul graf . Han 
skulle absolut have en Dans med husets datter , 
og så måtte min fordring vige . Se så , nu 
løber de også fra mig — »  sluttede han med 
et underligt blik på Ellen , da en herre bukkede 
for hende til en inklinationsdans . 

hun rejste sig glad over denne lille triumf , 
men satte sig igen ved hans ord og sagde 
hastig :  « nej tak ! »  til den fremmede , som 
krænket fjernede sig med et ironisk smil . 
« tak Ellen ! »  hviskedee Edvard og tog 
hendes hånd ,  « det var smukt af dem , »  og 
atter mødte hun hans øjne . Men hun slog 
sine ned , thi i hans blik var der noget , som 
gjorde hende beklemt og dog glad . Hun turde 
ikke røre sig , og et øjeblik sad de tavse , indtil 
han slap hendes hånd med et sagte tryk . 
« å , der er Ludovika ! hun er dog den 
smukkeste af dem alle , se , — se ! »  sagde Ellen , 
der følte tavsheden lidt trykkende . 
« jeg har ikke smag for den Art skønhed . » 
« hvor gider hun dog danse med den — 
den — mand ? » 
« nå , Ellen , de er kræsen ! Hr . Forster 
er ballernes løve . Frøken van Arndt misundes 
i dette øjeblik af alle de andre 
damer . De ved nok , borddansen er for 
hjærterdame . » 
Ellen snappede efter vejret : for hjærterdame ! 
Mente han ? kunne han mene — ? Men 
Edvard så lige ud for sig og syntes ikke at 
være sig bevidst at have sagt noget særligt . 
Nu var det deres tur igen , og afsted fløj Ellen 
ind i glans og herlighed . 

« se så , nu fik det ende som alt andet 
fornøjeligt i denne verden . Tak for dansen . » 
Med et håndtryk og et buk var han borte . 
Han havde ført hende gennem salonen ind 
i det blå kabinet ; der var tomt . Hun trængte 
til at være ene . Hun var varm og forpustet 
af den sidste hastige galopade og så sig om 
efter et køligt sted og en mørk krog . 
Værelsets eneste vindue dannede et slags 
vinterhave i en lille glaspavillon , som sprang 
frem over muren ud til gaden . En skydedør 
af glas og klare Gardiner dækkede indgangen . 
Hun skød døren til side og gik ind . Der var 
en behagelig fugtig kølighed , som gjorde hende 
godt . Stjærnerne glimtede mat gennem de duggede 
ruder . Hun satte sig på en skammel og 
lænede sit fortumlede hoved mod en dracenas 
spinkle , nøgne stamme . 
Musiken brusede for hendes øren , hendes 
tindinger bankede . Hun lukkede øjnene og 
syntes endnu bestandig at danse ved Edvards 
arm . 
Der blev spillet op til en ny Dans . Gæsterne 
forsvandt fra salonen og kabinettet ; det 
blev stille omkring hende . Så begyndte hun 
at huske efter alt , hvad han havde sagt til 
hende , summere det op som til et lille regnestykke : 
at hun var nydelig i aften , at hun 

dansede bedre end de andre , og så — havde 
han holdt hende i hånden — å , så længe , 
da hun sagde nej til denne fyr , og endelig 
dette med hjærterdame . Det var dog det 
bedste af det alt sammen . Når han bare havde 
ment det sådan — sådan rigtig . Det havde 
han ! det havde han ; — dracenaen svajede 
raslende sin sirlige krone oppe under loftet . 
« endelig har jeg dig — du søde pige ! » 
Sagde i det samme hr . b'orsters blasert 
tilslørede stemme i umiddelbar nærhed af 
hende . 
Hun havde nær skreget af angst og tog 
sig uvilkårlig med begge hænder om hovedet . 
Var det hende , han mente ? 
Men så hørte hun lyden af knitrende 
silke ; og en damestemme svarede hviskende : 
« for guds skyld , slip mig . Der kunne 
komme nogen — »  det var Ludovika . 
« vist ikke , sødeste barn , her er vi sikre 
for øjeblikket . Derinde danses , og dér bag 
den lukkede dør spilles . Lad os ikke spilde 
tiden — » 
Parret kom længere ind i værelset . Ellen 
rørte sig ikke . Gennem gardinerne , som med 
den lyse baggrund intet skjulte , stirrede hun 
på dem , hørte og følte , mere måske end 

hun så , de hede Kys , de udvekslede , hans 
lidenskabelige ord , hendes hviskende svar . 
« og dette sidste Kys for denne gang til 
tak for dit brev , dit dejlige brev ! — ah , hvor 
er du smuk ! » 
En ny omfavnelse fulgte , og hans læber 
søgte hendes Hals , skuldre , barm — Ellen 
holdt hænderne for øjnene . 
« når ses vi igen ? »  svaret var uhørligt ; 
der lød skridt i salen . Hr . Forster rev sig løs , 
men i døren vendte han sig og tilkastede 
Ludovika et fingerkys , som hun besvarede . 
Så åndede hun dybt , trykkede lommetørklædet 
mod kinderne for at køle dem , vendte 
sig om , slog gardinet til side — og for forskrækket 
tilbage . 
« Ellen ! Fy skam dig . Du har luret . » 
Ellen stod rystende , rød og bleg foran 
hende og kunne intet sige . 
« ikke et muk til nogen , hører du . Det 
havde jeg ikke troet om dig ! »  sagde Ludovika 
vredt og vendte hende ryggen . 
« nej , Ludovika , du må ikke gå , »  bad 
Ellen ,  « det må du ikke tro om mig . Jeg sad 
herinde , da du og — og han kom . Jeg kunne 
ikke — å , vær ikke vred på mig . Jeg skal 
ingen ting sige . Stol på mig . » 
Ellens ansigt og stemme talte for hende , 

eller Ludovika var i øjeblikket for stærkt og 
lykkelig bevæget til at være uforsonlig . Hun 
gav Ellen hånden , så hende i øjnene og 
sagde : 
« godt , så tror jeg dig . Men for guds 
skyld , ikke et ord til nogen om — om hvad 
du nu ved . Det kunne gøre mig meget 
ulykkelig ! jeg skal fortælle dig — en anden 
gang . » 
« frøken van Arndt ! Frøken van Arndt ! » 
Råbte nogle stemmer i kor fra salen . Ludovika 
viste sig—  « ah ! dér har de skjult dem 
— de er troløs mod deres kavalér »  — og 
afsted fløj hun . 
Kort efter var ballet forbi . 
« har du moret dig ? »  spurgte tante Mathilde , 
da hun sagde godnat til Ellen . 
« ja — nej — å , jeg er så træt , tante ! » 
Hun puttede hovedet under sengetæppet og 
græd sig i søvn . 

Xiii . 
Dette bal med alle dets begivenheder optog 
stærkt Ellens tanker i de følgende dage . Den 
instinktmæssige modbydelighed , hr . Forster under 
dansen havde indgydt hende , begyndte at vige 
allerede ved opdagelsen af , at Ludovika holdt 
af ham . Det , hun havde set foregå mellem 
de to , og som straks gjorde hende angst og 
uhyggelig , tog sig ved dagens lys og på 
afstand helt anderledes ud , blev interessant , 
hemmelighedsfuldt og gjorde hende nysgerrig . 
Når hun levede alle episoderne fra balaftenen 
om igen , var denne nærved at fordunkle de 
andre . Hun havde en fornemmelse af , at det 
var noget , hun helst måtte fly , men billedet 
af det , hun havde været vidne til , hang fast 
i hendes sind . Nysgerrigt dvælende derved , 
malede hun det atter og atter frem på ny . 
Var de forlovede , de to ? Så måtte det da 
være hemmeligt . Der var noget , som hed hemmelig 
forlovelse ; det vidste hun af et billede , 

som hang i hendes moders soveværelse : en 
tæt løvgang med modne drueklaser mellem 
yppigt løvværk , dæmpet lys med skarpe solpletter 
ind over gangen . Den bløde , tunge 
farvetone gengav heden udenfor og den noget 
kvalme kølighed i gangens halvmørke . Fra 
baggrunden af billedet kom et par gående . 
Hun tæt omfavnet af hans arm med hovedet 
op mod hans skulder og ansigtet næsten skjult 
af hans hoved , kyssende bøjet ind over hende . 
Underneden stod : geheime brautstand . 
Det billede havde Ellen holdt af med et 
barns kærlighed til smukke farver og skønne 
former . De to var hidtil forsvundne for 
hende i druerne , sollyset , det saftfulde løv — 
i grønt , guld og rødt . Nu så hun dem pludselig , 
forstod og nød sin forståelse med en 
underlig beklemmelse . Mon det var rart at 
være forlovet ? — mon hun selv nogensinde — ? 
Å , sådan en lille grimrian , og alligevel — . 
— der var en hel ny verden at gruble på , 
spørge om , og ingen til at svare . 
Ludovika så hun ikke noget til , og da 
hun endelig traf hende , var der intet at mærke 
på hende , og hun turde ikke spørge . Ludovika 
så godt spørgsmålet i Ellens øjne , men 
lod som ingen ting . Og Ellens nysgerrighed 
voksede . 

så rejste Edvard . Han kom og sagde 
farvel i tusmørket . Han var fornøjet ; det 
var hans første rejse . En vigtig forretning 
var bleven ham betroet , en slags oprejsning 
for den mistanke , der en gang havde hvilet 
på ham . Han trykkede Ellens hånd , sagde 
hende nogle muntre ord , lovede at skrive til 
hendes konfirmation , der var forestående , og 
bad hende ikke glemme ham , om også hun 
blev voksen , inden han kom hjem . 
Hun glemme ham ! Hun sagde ikke noget , 
men hånden , hun gav ham , rystede så umiskendelig , 
at han uvilkårlig trykkede den 
påny og sagde bevæget :  » Farvel , Ellen , tak 
for deres venskab ! »  og så var han borte . 
Ellen listede sig ud af stuen , op på pulterkammeret , 
og der gav hun sig hen til det udbrud 
af sin sorg , som hun ikke for alverden 
ville lade andre se . 
Dagen efter begyndte tomheden , og med 
den kom længselen . Da hun om aftenen sad 
på sengekanten , halv .afklædt , sved og brændte 
det om hendes hjerte som en rent fysisk 
smerte ; hun hulkede uden tårer og syntes 
ikke , at hun kunne holde dette ud et helt år 
endnu . Med pinefuld nøjagtighed drog alle 
småbegivenhederne fra Edvards og hendes 
samliv forbi hendes erindring . Jo mere hun 

huskede , jo mere ondt gjorde det . Så sprang 
tanken til ballet , dansen med ham og endelig 
bort derfra og til de to i kabinettet . Hun 
så atter de heftig omslyngende bevægelser , 
hørte de halvkvalte ord . En forudfølelse af 
kærlighedens lykke fløj som en anelse gennem 
hendes sind og sendte et varmt pust 
gennem hendes årer . Det var som en opdagelse , 
en åbenbaring af noget , som dog forblev 
skjult . Men ud af mørket , legemliggjort 
af hendes længsel , trådte Edvards skikkelse . 
Ikke den dagligdags , kølig-alvorlige Edvard , men 
en , hvis hænder søgte hendes , hvis mund det 
syntes hende sødt og naturligt at kysse , og 
denne forestilling tog sindet med . Han var 
hende nær , hun følte hans arm om sig , hans 
læber på sine skuldre , og en hed brænden 
gik hende gennem blodet som ild . Men i 
samme nu slog hendes hånd ud i luften efter 
ham , og hun rejste sig med en afværgende 
bevægelse , der bragte skjorterne , hun havde 
haft løst om sig , til at falde på gulvet . 
Nej , hvis han nogensinde kyssede hende 
sådan , uf sådan ! Det var jo ligesom han , 
— den fæle mand på ballet ,— så slog hun 
ham , ja , det gjorde hun ! 
Hun frøs , hoppede determineret i seng og 
sov snart sødelig . 

men Edvard fik dog siden den dag en anden 
plads i hendes sind . Hun tænkte på ham mere 
end nogensinde , men med en sky ømhed , der 
ikke rigtig vovede at drage ham nær , og alligevel 
var han med og i alt , hvad hun foretog sig . 
Men hun talte sjældent om ham og med mindre 
frejdighed . Blev han nævnet , bukkede hun sig 
eller skjulte ansigtet . Det tog så underlig om 
hjærtet og bragte blodet til hovedet . 
Så spurgte hun pludselig en dag tante 
Mathilde : 
« når er man egentlig voksen , tante ? » 
Denne studsede lidt og svarede sarkastisk : 
« hertillands når man er femten år , er 
konfirmeret og har fået lang kjole på . » 
« å nej , tante , svar mig nu alvorlig . Jeg 
mener det ikke sådan — jeg mener , hvad det 
vil sige , eller hvorpå man kan mærke , at man 
er bleven voksen — indvendig voksen  ? » 
4 nå , sådan at forstå . Jeg tænker , at 
et menneske bliver voksent den dag , man med 
bevidsthed tager kampen op for idealet- mod 
sin egen natur , eller med andre ord , når man 
erkender sit ansvar overfor gud , sig selv og 
sine medmennesker , er man voksen . » 
Ellen tav . Ordet greb hende som noget 
kendt . Et stort og højtideligt syn af livet 

som noget skjønt-alvorligt glimtede forbi hende . 
Men det var ikke det svar , hun havde ventet . 
Altså havde kærligheden ikke noget med 
det at gøre ? Og alt , hvad hun tænkte og 
følte i denne tid , de stemninger og drømme , 
der kastede hende hid og did , og som hun ikke 
selv havde magt til at beherske , heller ikke  ? 
Hun ville gerne have spurgt mere . Men hvordan 
spørge uden at røbe , hvad hun ikke ville 
åbenbare ? 
Ballet havde fundet sted langt hen på 
foråret . Grafs flyttede på landet , Ludovika 
rejste bort med sine forældre . De skulle tilbringe 
sommeren ved et badested og vinteren 
i rom . Da hun kom og sagde farvel til Ellen , 
gav hun sig hen til et næsten hysterisk udbrud 
af sorg . Hun havde kun truffet Forster én 
gang siden ballet , tilfældig — naturligvis — 
på gaden , og nu skulle hun ikke se ham et 
helt år . Det var' frygteligt i — jo , de ville 
skrive til hinanden . Og Ellen måtte hjælpe 
dem , bad Ludovika , skrive hendes adresse udenpå 
nogle konvolutter , som hun bragte med , 
og som Forster ville benytte til sine breve , for 
at moderen ikke skulle mærke uråd . Ellen 
var henrykt over Ludovikas fortrolighed og en 
lille smule ængstelig over udskrifterne . Men 
Ludovika besnakkede hende — og rejste . 

så begyndte Ellen at gå til præsten . 
I forberedelsen til konfirmationen håbede 
hun at finde den tilfredsstillende løsning på 
de spørgsmål , hun ikke turde stille til 
tanten . Men den gamle , strengt orthodoxe 
præst gav hende ingen oplysninger af den 
Art . Han var selv gået så ren og uberørt 
gennem livet som et barn , foragtende al 
jordisk tilfredsstillelse , kun optagen af herligheden 
hinsides . Livets store lære om fremgang 
og udvikling kendte han ikke . På de 
unges brændende videbegærlighed og længsel 
efter livet svarede han med dogmetro og forsagelse . 

evighedsforjættelsen tiltrak Ellen , læren 
om mennesket som guds tempel henrev hende 
til hellig Iver for at rense sig selv , kaldte , som 
tante Mathilde havde sagt , til ansvar for tanke , 
ord og gerning . Men forsagelsen skræmmede 
hende . Det , tante Mathilde kaldte ideen og 
præsten gud , syntes hende at måtte kunne 
forenes med livet og al den herlighed , det 
havde at byde . Når gud havde skabt verden , 
som den var , og mennesket med længsel efter 
lykke under menneskelige vilkår og former , 
hvorfor skulle han så forlange , at vi til at 
begynde med skulle give afkald ? Hvorfor 
skulle man ikke kunne nyde livets lykke og 

dog leve i fuldt ansvar ? Når vi bærer gud i 
os , må hans stemme uvilkårlig kalde og 
føre den rette vej . 
Og i denne tro gav hun løftet og modtog 
velsignelsen . 
Senere gik hun på handelsskolen for at 
uddanne sig i faget og kunne gå sin fader tilhånde 
i forretningen . 

Xiv . 
Bankierens villa lå på en skrænt ved 
havet . Det var en stor , lys sommerbolig med 
elegant udstyrede værelser , hvor selv solen 
måtte lystre ordre og kunne lukkes ud og ind 
efter behag som en vel dresseret tjener . Sommer 
og vinter uden forskel var huset rede til 
at tage imod bankieren og de gæster , det behagede 
ham at føre med sig . 
På den store , mod stranden åbne veranda 
sad Kamilla i en lav gyngestol og vuggede sig 
langsomt frem og tilbage , mens hun viftende sig 
slog takt til sin gyngen med en gratiøs håndbevægelse , 
der var lidt for afmålt til ikke at 
være studeret . Slæbet af hendes lyse silkekjole 
lå hen over gulvets sivmåtte , som om en 
kunstner havde arrangeret hver fold , kniplingerne 
på de vidt opskårne ærmer gled akkurat 
så meget tilbage , at armens snehvide , 
bløde form kunne anes . Ikke et af de lysebrune 
hår skiltes fra de øvrige , fletningen var 

en eneste kompakt masse , der syntes sat op i 
sin kunstige slyngning af en fes hånd og 
fastholdt om hovedet ved sin egen tyngde . 
Som hun sad der på denne hede sommerdag 
i skyggen af verandaens glastag , så hun så 
kølig-sommerlig , fornem-nonchalant ud , at slige 
menneskelige uting som støv og sved , slid og 
slæb under solens glød syntes fjerne umuligheder . 

luften dirrede af varme , sollyset lå over 
grønsværet på den jævnt skrånende plaine 
udenfor i haven med en hvidlig glans , der skar 
i øjnene . I det tætte , grønne tæppe var hist 
og her bede med blomster af stærke , grelle 
farver . Kraprode verbena , guldgule tøffelblomster 
og ind imellem dem heliotropens 
mørkviolette klaser , der løste farvedissonansen 
op i blød harmoni . Blodrøde spidstakkede 
bladplanter i krans med matte sølvglinsende 
småbuske , og inderst i ringen stedmoderblomsternes 
dunkelt spraglede varieteter . Midt på 
plainen løftede højstammede rosentræer deres 
buskede kupler , hvorfra roser , så store som 
knythænder hang ned i gule , røde eller hvide 
bundter , tunge i hovederne af vellugt . Rundt 
omkring dem mylrede i kreds de små pimpinellerosers 
altid smilende blegrøde ansigter , 

hvis faldende blade endog dækkede jorden under 
dem med et tæppe af lyserødt . 
Solen havde givet glød , gartnerens kunstige 
regn havde tvunget og drevet al denne svulmende , 
blomstrende frugtbarhed frem ; det lyste , 
strålede , prangede af farver , hvor øjet så 
hen , som under en sydlig himmels almagt . 
Tilvenstre og højre løb nyrevne gange i 
bugtende linjer ind under kastanjers , elmes og 
bøges skyggende kroner . 
Ikke et blad rørte sig . Naturen var mæt 
af sol , døsig af støv og hede og lukkede 
øjnene for det skærende lys . Kun havet lo 
i fugtig glans og kastede med sine blinkende 
småbølgers salte væde koketterende smil mod 
land . 
« å , Kamilla , hvor vandet dog var frisk 
i dag  ! »  råbte Ellen , der var kommen igennem 
parken og pludselig stod midt i solen nedenfor 
verandaens trappe .  « jeg svømmede helt ud 
til den store sten . Det var mageløst ! » 
« gud ved , hvad fornøjelse du kan have 
af at ligge der og pjaske den halve dag . Jeg 
finder det rædsomt uanstændigt , at du svømmer 
så langt ud . » 
« du skulle bare vide , hvor det er dejligt 
sådan at føle sig som herre over vandet . Jeg 

bilder mig ind , jeg er havfrue og pynter mig 
med tang — å det er så morsomt . » 
Kamilla målte temmelig medlidende Ellens 
ansigtstræk og skikkelse og syntes ikke at 
kunne få øje for det  » havfruagtige »  hos 
hende . 
» Jeg synes , det er nogle meget ukvindelige 
bevægelser . Jeg vil da håbe , at du , mens 
herrerne er herude , ikke går i vandet . » 
« men gud , hvorfor dog ikke ? Jeg har jo 
ikke i sinde at gå med dem , »  svarede Ellen og 
lo overgivent . 
» Ellen ! »  sagde Kamilla strengt og standsede 
i sin gyngen ,  » jeg forbyder dig i min 
nærværelse at tale så uanstændigt . Det kunne 
ikke falde mig ind at gå i bad , så længe 
Edvard eller nogen anden mandsperson er herude . 
Alene tanken derom gør mig flov , »  hun 
sænkede stemmen ,  » at gå i bad  ! fy , det lyder 
så nøgent ! » 
» Sikke noget snak ! Det finder jeg nu , er 
meget mere uanstændigt , at man ikke skulle 
kunne tale om at gå i bad eller at svømme 
uden at tænke på , at man er nøgen . Forresten 
har jeg svømmedragt på , så jeg kan 
godt tale om det , »  sluttede Ellen leende . 
» Gud ved , når du lærer at tænke og 

opføre dig som en ung dame , »  sukkede Kamilla 
resigneret . 
« aldrig efter , dine begreber , Kamilla . Men 
derfor kan vi være lige gode venner . Jeg skal 
ikke være fin dame som du , men sidde 
på kontoret hos fader og se at blive bogholder 
med tiden . Vi fruentimmer , der skal 
arbejde , kan ikke leve på samme måde som 
i andre — men du kan tro , i det væsentlige 
bliver vi nok enige . Se du bare på tante 
Mathilde , er hun ikke en dame ? » 
« jo , såmænd ; hun fører sig udmærket , og 
hun forstår også at klæde sig . Men hendes 
konversation , gud forbarme sig  ! hun taler om 
alt muligt , uden undtagelse . » 
« men alle de folk , jeg har set hende 
sammen med , din fader , den fremmede professor 
forleden , og de højtstående mænd , der 
kommer hos jer , både unge og gamle , vil 
dog helst tale med hende og glemmer de unge 
damer , når hun er tilstede , »  råbte Ellen 
triumferende . 
Kamilla var øjensynlig slået af Marken . 
« skal du ikke klædes om ? »  spurgte hun . 
« du trænger til parfume , du lugter så forskrækkelig 
af søvand . » 
« det er just rart , du , å , jeg er så frisk , 
så frisk ; se , varmen bider slet ikke på mig . 

hvor er her dog dejligt ! »  Ellen vendte sig og 
gjorde et overgivent Spring ud i solen på 
plainen og rakte armene mod vandet i en 
indbildt omfavnelse . 
« Ellen , Ellen ! »  kaldte Kamilla ,  « du bliver 
så solbrændt ! Solen tager allermest på huden , 
ligesom man har været i vandet . » 
« jeg kan ikke blive brunere , end jeg er — 
så for den sags skyld — puh  ! her er dog 
lovlig varmt , »  hun kastede det lyse , tunge 
hår , som endnu halvvådt hang hende ned om 
skuldrene , til side og spurgte , idet hun satte sig 
på verandaens øverste trappetrin : 
« når kommer de ? » 
« klokken fire . » 
« så er der egentlig ingen tid at spilde , » 
Sagde Ellen og rejste sig . 
« hvad er det for en urtekost ? »  spurgte 
Kamilla og pegede på en buket ville blomster , 
som Ellen holdt i hånden . 
«  markblomster til Edvards værelse , »  Ellen 
blev dygtig rød , men så Kamilla lige i øjnene , 
« han holder så meget af dem . » 
« gør dig ingen ulejlighed ; jeg har allerede 
givet husjomfruen ordre til at sætte 
blomster derind fra drivhuset . » 
« hm ! »  Ellen slog lidt foragtelig med 
nakken ,  « husjomfruen ! »  sagde hun ved sig 

selv ,  « det var også noget ! Nej , disse skal han 
rigtignok have af mig selv . » 
Lidt efter stod en lille hvidklædt skikkelse 
på udkig oppe på højen i parken til højre 
for huset . Det var Ellen . To store sammenvoksede 
elmetræer kastede skygge vidt omkring , 
og bag deres stammer kunne man over 
buskadset foran stakittet se ned ad vejen uden 
at blive set . Hvert øjeblik bøjede hun sig 
langt forover og så spejdende hen ad den solhede , 
støvede landevej , hvor det ene køretøj 
efter det andet rejste støvskyer i det fjerne og 
vakte forhåbninger om , at nu kunne det være 
det rette , kom så knirkende nærmere med 
prustende heste , der utålmodig slog med haler 
og halse efter de plagende fluer , og just , når 
hendes hjærtebanken blev aller stærkest , viste 
sig at være et læs af disse kedelige , forhedede , 
halvsøvnige skovgæster , som fra deres høje 
sæder kiggede ind i bankierens velbekendte 
parkanlæg . Å , det fik da aldrig ende ! Hun 
havde været her alt for tidlig ! For tyvende 
gang blinkede uret mellem hendes fingre ; den 
viser flyttede sig ikke af stedet ! 
Der var gået omtrent halvandet år siden 
Edvards afrejse , og i al den tid havde Ellen 
ventet på hans tilbagekomst med alle en ungdommelig 
fantasis illusoriske forhåbninger . 

og nu var øjeblikket der . Hendes øjne gjorde 
ondt af den anstrengte stirren , hendes kinder 
brændte , hænderne var fugtige og kolde — 
nu og da strøg hun med sit lommetørklæde 
henover den indvendige flade . Hun kunne da 
ikke række ham en klam hånd , mente hun . 
Den tossede Jens kusk , han skulle også altid 
skåne de dovne dyr ; han skulle bare vide , 
hvor frygteligt det var at vente . Å — der var 
de ! Jo , det var bankierens kurveekvipage , 
den var ikke til at tage fejl af — og der sad 
han , der lige foran . Hvor han var brun og 
så mandig ud ; nej , det store skæg , hvor det 
klædte ham ! Sådan havde hun dog ikke tænkt 
sig , at han kunne forandre sig . Men han havde 
vist glemt hende . Han kørte lige forbi uden at 
se sig om efter hende ? Han måtte dog kunne 
vide , at hun var der . Hun havde ment at ville 
sende ham en munter velkomsthilsen derfra , 
hvor hun stod ; men nu gemte hun sig end 
omhyggeligere end for nogen af de fremmede . 
Hun havde tårer i øjnene og følte 
sig tung om hjertet , men tog sig hurtig 
sammen . Det var bare snak ! han kunne jo 
umulig vide — og hun havde båret sig dumt 
ad at krybe bag træet i stedet for at svinge 
med lommetørklædet og råbe goddag . Hun 
kunne nå det endnu ; vognen skulle først op 

ad bakken og så gennem den lange allée bag 
om huset til forhallen . Afsted løb hun ad den 
nærmeste sti . Kamilla sad endnu på samme 
plet i verandaen . 
» Kamilla , nu kommer de ! » 
» Er der gæster med ? »  spurgte hun med 
en antydning af interesse i stemmen . 
» Gæster ? Han er naturligvis med . » 
» Hvilken han ? Ah — » 
Ellen fik ikke tid til at svare , thi bankieren 
kom i det samme gennem havestuen med Edvard 
og endnu en herre . Kamilla gik dem i 
møde med pludselig livlighed . 
» Baron v . Rosenthai vil gøre os den ære , » 
Sagde bankieren til Kamilla ,  » men jeg har forberedt 
ham på et landligt opholdssteds tarvelighed , 
intet imod hans egne wælder og schløsser . 
En hytte med en smule havejord til , hr . Baron , » 
Og bankieren lo med en præsenterende 
håndbevægelse ud mod haven . 
Baronen bukkede dybt for Kamilla og 
kyssede med outreret galanteri den hånd , - hun 
rakte ham . Hun slog øjnene ned , rødmede let 
og sagde på tysk nogle forbindtlige ord til 
gæsten , som med national vidtløftighed udbredte 
sig over omgivelsernes skønhed og den engels 
elskværdighed , som overstrålede det hele . 
Edvard holdt sig i baggrunden . Ellen stod 

endnu på verandaens trappe og var af den 
høje baluster i skjul for de andre , men kunne 
overse hele scenen i havestuen . Hendes øjne 
veg ikke fra Edvards ansigt . Han var kommen 
rask ind , havde gjort det første par skridt så 
hurtig , at det så ud , som om han ville gå 
foran de andre hen til Kamilla . Men ved 
bankierens ord og baronens fremtrængen 
var han standset . Et spændt , mismodigt udtryk 
lagde sig over hans træk , mens han iagttog 
de to ved havedøren . 
Kamilla lod dog til ikke at føle sig rigtig 
vel tilpas ved således at have svigtet god tone 
og almindelig høflighed overfor Edvard , der 
havde været så længe borte . Hun havde desuden , 
hvad ellers aldrig hændte hende , ladet 
sig rive med af en stemning uden at lægge den 
for en dame af den fine verden nødvendige 
selvbeherskelse for dagen . Men baronens besøg 
var hende også en højst behagelig overraskelse . 
Siden ballet inden Edvards afrejse 
havde han nemlig stadig gjort Kamilla sin 
opvartning på en sådan måde , at hans hensigter 
var utvetydige , og folk allerede  « forlovede » 
Dem . Men den foregående vinter var 
han pludselig bleven kaldt bort i en diplomatisk 
sendelse uden at få tid til at erklære sig . 
Hans komme nu , inden hans mission var tilendebragt , 

kunne kun betyde ét , og dette ene var 
hende en så stor triumf , at det kostede hende 
en del overvindelse ikke alt for tydelig at give 
sin glæde tilkende . Hun brød pludselig tyskerens 
højtflydende tirader af med en høflig undskyldning , 
gik ind i stuen , rakte Edvard hånden 
med et noget tvungent smil og sagde hastig : 
« undskyld mig , Edvard , at jeg lod gæstfrihedens 
pligter mod en fremmed gå forud 
for ældre og nærmere forpligtelser . Men , ikke 
sandt , sådanne udenlandske gæster , der næppe 
er vort sprog mægtige , skylder man ethvert 
hensyn ? Velkommen hjem , Edvard , jeg håber , 
de har haft en behagelig rejse ? » 
Han tog hendes hånd , bukkede formelt 
og svarede bittert : 
« de er altid dem selv lig , Kamilla ; den 
personificerede høflighed og opmærksomhed 
indtil fingerspidserne både mod nye og gamle 
venner . » 
Hun så lidt forbavset på ham , og et 
øjeblik blev hun bragt ud af ligevægt ved 
bitterheden i hans tone , men replikken var ikke 
hendes stærke side . Enhver yderligere forklaring 
blev dem desuden afskåren derved , at 
bankieren med den modstræbende Ellen ved 
hånden kom ind i stuen og leende henvendte 
sig til Edvard , mens Kamilla trak på skuldrene 

og på ny forenede sig med baronen på 
verandaen . 
« se her , Edvard , en af dine gode veninder , 
som venter på at blive lagt mærke til . Ja , se 
kun på hende , puppen er bleven sommerfugl , 
mens du har været ude at flyve . Hvad mener 
du ? Må jeg præsentere : frøken Ellen Bramsen , 
hr . Edvard Muller , »  og bankieren kneb 
Ellen i kinden . 
Når Edvard havde tænkt på Ellen , var 
det altid som den lidt forsorne skolepige , han 
havde forladt , og han stod derfor overrasket 
foran denne stærkt rødmende , undselige unge 
pige , der var bleven så stor og ganske køn . 
Barnet og kvinden stred endnu om herredømmet 
hos hende , men det var dog tydeligt , hvis 
sejren ville blive , og denne kvindelighedens 
halvdulgte tilsynekomst gjorde hendes skikkelse 
ejendommelig yndefuld . I øjnenes trohjertede 
barneblik læste han hendes uforandrede hengivenhed 
for ham , og efter det hårde stød , 
Kamillas modtagelse havde givet ham , greb han 
taknemmelig efter den trøst , der bødes ham 
gennem hende . Bankieren sluttede sig til 
baronen og Kamilla ; deres underholdning var 
meget livlig . Ellen og Edvard blev således 
overladte til hinanden . 

da lysene hen ad aften blev tændte , og 
Kamilla musicerede i blomsterkabinettet , sad de 
sammen på verandaen og opfriskede gamle 
minder . Ellen så sine kæreste drømme opfyldte 
og var henrykt . 
Han lagde sin arm på ryggen af bænken 
bagved hende , og , mens han talte , fik hun den 
inderligste lyst til at læne sig et øjeblik mod 
denne arm , der magnetisk drog hendes nakke 
til sig . Men hun gjorde det ikke , hun bøjede 
sig endogså lidt forover for ikke at give efter 
for fristelsen . 
Nu og da var han adspredt , og mere end 
én gang hældede han sig lyttende mod vinduet 
bag ved sig , når Kamillas musik afbrødes af 
dæmpet samtale , eller hendes silkekjole raslede . 
Men Ellen var alt for optagen af ham , alt for 
troskyldig lykkelig til at ænse dette som noget 
foruroligende .  « han havde jo ikke talt til 
Kamilla den hele dag , og hun havde ikke øre 
for andet end den læspende barons flove 
passiar ! » 
Bankieren stak et par gange hovedet udenfor 
døren og afbrød deres samtale med en 
drillende spøg . Men hun overhørte hans drillerier 
og lo af hans missende øjne , indtil Edvard 
utålmodig rejste sig og gik ind . Ellen blev 
siddende , men droges snart efter . 

vokslysene i kronen skar hende i øjnene . 
Luften var tung og hed i stuen . Hun havde 
haft det så godt ude under alle stjærnerne . 
Hun sukkede og så efter Edvard . 
Han stod lænet til dørkarmen ind til kabinettet , 
dækket for dem , der var derinde , af 
portiéren , ufravendt stirrende mod ét punkt , 
med et udtryk af en sådan smertelig , kærlighedsfuld 
vemod og lidenskabelig tilbedelse , at 
Ellen følte sit hjerte snøres sammen derved . 
Ganske syg og svimmel fulgte hun hans blik 
og opdagede , hvad hun forud vidste , Kamilla , 
men Kamilla i en hel ny skikkelse . 
Hun havde rejst sig fra klaveret , hvor 
baronen vendte nodebladet for hende og ledsagede 
hendes spil med halvhøje beundrende 
udråb , der nu , da hun havde endt , gav sig 
luft i en oversvømmelse af højrøstede komplimenter . 
Halvt bortvendt fra ham legede 
hendes ene hånd endnu med pianoets tangenter , 
mens den anden bevægede viften . 
I smilet , den usædvanlige rødme , de skælmske 
øjekast og hovedets lette bøjninger , hvormed 
hun afværgende takkede for den overdrevne 
Ros , var der et ubeskriveligt koketteri , 
en bevidst triumf , som lånte hendes stillestående 
skønhed et skær af liv og gjorde 
dukken til noget af en kvinde . 

selv for Ellens ungdommelige opfattelse 
var dette tydeligt . Kamilla skælmsk  ! Kamilla 
koket ! Og det for den lapsede barons skyld , 
og det , mens han , den anden derhenne i døren , 
så sådan på hende , med de dejlige øjne , 
som talte tydeligere end alle ord om — 
med instinktmæssigt klarsyn vidste Ellen 
i samme nu om hvad og sagde sig selv , at 
hendes kærlighed var uden håb . 
Hendes øjne hvilede ufravendt på Edvard , 
og hun syntes uden at gøre sig klart hvorfor , 
i hans ansigt at skulle læse sig sin fremtids 
skæbne til . 
Baronen var færdig med sin lovtale , Kamilla 
bøjede sig , idet hun mumlede en beskeden 
frase , og rakte ham hånden til godnat . Han 
snappede den ivrig og trykkede et Kys på den , 
efter Kamillas mening noget for langt til at 
være så korrekt , som hans ærbødighed for 
hende burde have tilmålt ham det . Hun tog 
hånden unådig til sig . Edvard var bleg , — 
så bleg , at Ellen følte angsten drage blodet 
fra sine kinder . Der blinkede noget ondt 
under hans sammentrukne bryn . Ak , han var 
skinsyg ! og Ellen led . Hun syntes at føle de 
tårer , hendes øjne ikke græd , falde som hede 
dråber på sit hjerte . Noget kunne gøre så 
ondt , at man kun græd indvendig . 

så sagde Kamilla god nat til sin fader 
og hilste en lille smule kølig på baronen formedelst 
kysset . Edyard rettede sig og bukkede 
rolig , da hun gik forbi ham . Men hun gav ham 
hånden og sagde smilende : 
» God nat , Edvard , i morgen er turen til 
osto ; jeg har meget til gode at høre ; kom , Ellen , 
vil du med  ? » 
Bankieren truede ad Ellen og hviskedee 
hende i øret : 
« se mig til den lille gavstrik , er hun ikke 
ganske bleg i aften ; det kommer der af den 
stjærnekigen en deux . » 
Baronen og han forsvandt i rygeværelset , 
hvor spillet hidsede deres slappe nerver til 
langt ud på natten , mens graf regalerede den 
forholdsvis temmelig uskyldige baron med nogle 
af sine  « bedste »  historier . Hr . v . Rosenthai 
lyttede andægtig til og erkendte i stilhed , at 
han endnu havde adskilligt at lære . 
Den nat sov Ellen ikke . 
Vinduet i hendes værelse vendte mod vest , 
og fra det havde man udsigt over indkørselen 
og den nære granplantage , der dækkede 
skrænterne mod havet og bakkedragene langt 
ind i landet . 
Da hun gik gennem forstuen , så hun 
Edvard tage sin fiat og gå ud , og fra sit 

vindu fulgte hun hans skikkelse , så langt hun 
kunne øjne den i den måneklare nat . Han tog 
vejen indad mod landet . 
I underlig håbløse , angstfulde drømmerier 
ventede hun hele natten hans tilbagekomst . 
Henad morgenstunden kom han hjem . Hun 
vidste ikke eller ville ikke tilstå for sig selv , 
hvad hun havde frygtet . Hendes barnlige fantasi 
havde måske i læ af nattens romantiske 
skygger tumlet lidt mere med dolk og pistoler , 
end hendes kvindelige fornuftighed ved dagens 
lys ville stå ved . Hun følte sig lettet , da 
hun hørte hans trin på trappen og hans dør 
lukke sig efter ham . Så længe han levede , og 
hun var i hans nærhed , var det dog godt at 
være til . Hun lagde sig træt til sengs , sov 
mod sædvane til langt op på formiddagen og 
drømte , at hun og Edvard i paradisisk uskyldighed 
svømmede ud i øresundets mørkeblå 
bølger , og at Kamilla råbte til dem , at de var 
højst uanstændige begge to . 
Den følgende dag var en søndag . Om 
aftenen tog baronen og Edvard til byen . 
Baronen havde ved afrejsen en højrød 
rosenknop i knaphullet . Kamilla bar lignende 
blomster i håret og på brystet , og hos Ellen 
opstod en stærk mistanke om , at tyskeren 
havde udbedt sig og modtaget dette tegn på 

hendes gunst knælende . Hun havde nemlig 
overrasket ham i ly af en skyggende busk 
ifærd med at børste støvet af sine sortbeklædte 
kræ ved hjælp af sit lommetørklæde . 
Nogle dage efter var Ellens ferie forbi . 
Hur skulle om efteråret tage en afgangsexanen 
ved handelsskolen . Hun var glad ved 
at komme bort fra Kamilla . Forholdet mellem 
de uige piger var blevet temmelig køligt , hvilket 
rigtignok mest måtte tilskrives Ellen , der 
tillod sig adskillige nærgående udfald mod 
baronens person . Kamilla tog til genmæle 
med isæd vanlig ivrighed , og følgen var en 
heftig skærmydsel , der vel endte med en forsoning 
men hvor de stridende parter udvekslede 
så skirpe projektiler og slog hinanden så 
følelige sår , at en fremtidig fuld forståelse 
var umilig . 
Så ; tog Ellen hjem . 

Xv . 
« hvad går der af Ellen  ? Hun hæiger 
sådan med hovedet og ser dårlig ud , ynes 
jeg ? »  sagde grossser Bramsen , der var kommen 
ind i dagligstuen , og satte sig hos tante 
Mathilde . 
« hun har nogen blegsot , tænker jeg , » 
Svarede hans søster . 
« blegsot ? Hvor Pokker har hun fået den 
fra  ? » 
« å , hun har vel læst lidt for megd i den 
sidste tid . Hun anstrengte sig en de’ inden 
eksamen . Efter jeres vise principer henjemme 
har hun jo aldrig været vant til at brtge sine 
åndsevner synderlig . Det går med ånden 
som med legemet , der må gymnastk til fra 
først af , ellers forslår kræfterne ikke . 
« nej , såmænd ; nå , så fortager æt sig vel 
igen . Forresten er hun flink og kon^ner godt 
efter kontorforretningerne . Der kan hok blive 
en dygtig bogholder af hende med tden . Det 

er løjerligt , det ville jeg have forsvoret , at jeg 
nogensinde skulle have en funktionær i skjorter 
på mit kontor . Men hun er så stille og 
ser mig så underlig melankolsk ud . Når hun 
tror , man ikke lægger mærke til hende , har 
hun ofte tårer i øjnene . Jeg har s’gu haft 
ganske ondt af hende , det lille skind . Man 
skulle tro , der var noget , der trykkede hendes 
sind  ? » 
Tante Mathilde så op fra sit sytøj og 
sagde skælmsk : 
« oh ! I blinde fædre ! I ved aldrig noget 
— hun er forelsket ! » 
4forelsket ? Det barn ! Det er da ikke 
dit alvor ? »  grosserer Bramsen så ganske 
glubsk ud . 
« det barn , som du siger , er en sekstenårig , 
fuldt udviklet og , skal hun slægte sin 
fader på , varmblodig ung pige . Hvorfor i 
al verden skulle hun ikke kunne være forelsket 
 ! » 
« ja , ved ikke — å nej . Men — det 
lyder dog som et eventyr . Ellen , min lille 
spilopmager , forelsket ! »  grosserer Bramsen lo , 
« og hvem , om jeg tør være så indiskret , er 
hendes kærligheds genstand  ? Jeg formoder , 
at en sådan eksisterer ? » 

« ja , lyslevende . Hun har oven i købet ingen 
dårlig smag . Det er Edvard Muller . -> 
« ja så , ja så ? Nej , det er en meget flink 
ung fyr . Og alligevel , hør du , det er s’gu 
så , så — ja , rent ud sagt , jeg kan ikke lide 
det ; det er for tidligt . » 
« får ikke hjælpe . Det er en børnesygdom , 
der skal overstås . » 
« du tror altså ikke , det er noget alvorligt ? » 
Spurgte han øjensynlig lettet . 
« du er nok skinsyg , min bro’r ! Nå , jeg 
kan jo godt forstå , at en fader bliver skinsyg 
på sin datters udkårede . Det er sådan en 
ubehagelig livets konsekvents , at der en skønne 
dag dukker et fremmed menneske op , som 
lægger beslag på en stor del af de følelser 
hos datteren , som faderen mente sig i enerådig 
besiddelse af . Jeg vil dog trøste dig 
med , at jeg ikke tror , dette endnu er så alvorligt . 
Men det forhindrer ikke , at hun selv 
mener , det er den dybeste alvor og en hjærtesorg , 
som ingen har oplevet magen til . » 
« hjærtesorg ? Bryder han sig da ikke om 
hende ? » 
« ikke i fjærneste måde , naturligvis . » 
« det er da ikke så naturligt , »  sagde 
grossereren lidt stødt på Ellens vegne ,  « hun 
er både en god og en flink pige . » 

« ja , det er hun rigtignok ; men han er 
anderswo engagiert . Kamilla graf har været 
eneherskerinde i hans hjerte i adskillige år . 
Der er foreløbig ikke spor af håb for Ellen , 
er jeg bange for . » 
« det fæhoved ! Jeg mener Edvard ! Hvad 
vil han med den lille dukke ? Vores Ellen er 
mange gange så meget værd som hun . » 
« ja , kro du dig kun i faderlig stolthed . 
Vores Ellen er , som du selv siger , meget mere 
værd end Kamilla . Men , ser du , i tyveårs 
mandfolk forser jer som oftest just på dukkerne , 
når de er bra’ kønne . Når kjønheden går 
af , får i øjnene op , for så er der slet ikke 
andet tilbage . Men i reglen er det forsilde . 
Var han ti år ældre , havde Ellen en langt 
større chance , hendes livlighed og varme 
hjærte ville måske så kunne veje op mod 
den andens skønhed . » 
« hm  ! Alle er vi ikke sådan . Jeg holdt 
af min salig Marie fra hun var seksten år . Vi 
to har aldrig haft nogen anden kærlighed — 
og den holdt ud til det sidste ! » 
« ja , gamle bro’r , »  tante Mathilde klappede 
ham på skulderen og så på ham med milde 
øjne og et lunt smil ,  « men du er nu også 
et sjældent eksemplar af hanslægten , og hun 

var ingen dukke . Hun var en perle , en af de 
rigtig ægte . » 
« ja , det var hun , gud velsigne hende ! » 
Lidt efter sagde han :  « men , hør du , dette med 
Ellen ængster mig . Tror du ikke , hun lider 
meget  ? Jeg kan ikke godt tåle at tænke på 
det . Jeg er nærved at blive gal i hovedet på 
Edvard . » 
« det må du ikke , han har ingen skyld , 
eller så godt som ingen . Nogle fluer satte 
han hende i hovedet på det bal i fjor , tror jeg 
nok . Vist lider hun noget , men ikke så meget , 
som hun selv tror . Jeg har iagttaget hende 
nøje , og foreløbig har hun ingen skade deraf . 
Hun var lidt ubændig og uvorn en tid . Denne 
forelskelse har rystet hende barnet af ærmet 
og vakt kvinden i hende . Hun kommer nok 
over det . Edvard er desuden et bravt menneske , 
der aldrig , om han opdagede hendes tilbøjelighed 
for ham , ville misbruge sin magt over 
hende til at lege med hende . Thi så først er 
der fare for hendes livs lykke , »  og tante 
Mathilde sukkede . 
« tror du nu ikke , det ville gøre hende 
godt at tale derom til nogen — skulle ikke jeg 
som hendes fader ? » 
« nej , Frits , bland dig for himlens skyld 
ikke i den sag . Det ville da kun gøre ondt 

værre . Der er intet , som mindre tåler at røres 
ved end en ung piges første kærlighed , især 
når den er ulykkelig , og det er den da for 
det meste . Lad være , at den er lavet lidt for 
meget af måneskin og morgendug , så er den 
dog for hendes indre liv , hvad gjæringsstoftet 
er for vinen . Men du må lade fadet ligge , 
til det får gæret af , ellers plumres vinen . Det 
er utroligt , hvad fortræd brutal indblanding 
kan gøre . Nej , lad hende gemme , hvad hun 
bærer på , og lad os være glade , at hendes 
forelskelse har kastet sig på så sund en 
genstand . Unge piger må hundrede gange 
hellere forelske sig i en mand , der er dem 
jævnlig i alder og udvikling end nære en af 
disse usunde tilbøjeligheder for den præst , der 
konfirmerer dem , eller , hvad der er endnu værre , 
for en af deres egne kønsfæller . Disse p'orelskelser 
i ældre veninder har jeg al respekt 
for . Bliver det Ellen en gang for stærkt , 
kommer hun af sig selv og forlanger hjælp . 
Hun fortvivler ikke . Dertil er hun for sund og 
har for god tro til livet . » 
Grosserer Bramsen lagde fortrolig sin arm 
om søsterens skulder . Han trykkede hende 
lidt fastere til sig og sagde : 
« du taler af bitre erfaringer , Mathilde . 
Der er øvet vold og uret mod dig i din ungdom . 

vi mandfolk er nogle klodsede tingester 
i sådanne sager — jeg mente det godt . Man 
behøvede just ikke at være brutal . Men , som 
du siger , er det måske ikke nødvendigt . Våg 
du over hende . Jeg havde bare sådan lyst 
til at sige hende , at ingen mand i verden dog 
vil holde af hende som hendes fader . » 
» Hvad tror du , at du ville have sagt til 
din svigerpapa efter sådan en tirade ? »  spurgte 
søsteren med fugtige øjne og kneb ham i 
øret . 
« ja , du , men jeg holdt af Marie — å så 
uendelig meget ! » 
« nå , og Ellens mand in spe}- » 
Han jo .  « bliv mig fra livet med Ellens 
mand . » 

Xvi . 
Hen på efteråret sad Ellen en aften på 
sit portkammer , som tante Mathilde havde 
ladet indrette til hende , da hun var bleven voksen 
og skulle tage fat på læsningen .  « en ung 
pige har godt af at have lidt for sig selv , » 
Havde tante Mathilde sagt , og Ellen var glad 
ved at slippe ud af børnekammerets støj og 
uro . Nu især , da sorgen var kommen , holdt 
Ellen af sit Kammer . Der var dygtig lavt til 
loftet , og gennem de små vinduer til gården 
med brede karme faldt kun sparsomt lys , men 
til gengæld var der gammeldags hyggeligt 
med de antikverede møbler , som havde stået 
på loftet siden hendes mormoders død og nu 
var komne til ære i Ellens jomfrubur . 
Hun sad ved vinduet i en vældig højrygget 
lænestol med polster og garneringer helt ned 
om dens snirklede ben . Molbechs  « dæmring » 
Lå på hendes skød , og hun gentog i tankerne 
de sidste linjer af det melankolske digt 

om skovens raske springer . Der hang tårer 
i hendes øjenvipper , og hendes læber hviskedee 
bævende :  « det kommer af , at jeg som du må 
altid gå min dunkle vej alene . » 
Hun var bleven meget romantisk og havde 
den inderligste medlidenhed med sin ensomme 
og forladte tilværelse især i mørkningen til 
lyriske melodier . 
« Ellen , Ellen ! luk mig ind , »  lød det 
hviskende udenfor døren , og der blev forsigtig 
banket på og drejet prøvende på låsen . 
Ellen for op , tørrede hastig tårerne af 
øjnene og puttede den forræderiske Molbech 
langt ned i stolens bløde polster . Hun kendte 
stemmen , det var Ludovika , for hvem hun 
åbnede døren . 
Ved sin hjemkomst om foråret havde 
Ludovika haft den skuffelse ikke at finde 
Forster i byen . Han var rejst bort på 
ubestemt tid uden at opgive sin adresse . Men 
da Ellen sidst havde talt med hende , betroede 
hun hende , at han var kommen tilbage . 
Hun var den gang strålende af hemmelighedsfuld 
lykke og smukkere end nogensinde 
før . 
Hr . Forster plejede undertiden at foretage 
sådanne pludselige smårejser , hvis formål 
i øjeblikket var omverdenen ubekendt , men 

som rygtet senere satte i forbindelse med et 
eller andet galant eventyr . Men derom vidste 
de unge piger intet . 
« hvor det var heldigt , at du var heroppe . 
Jeg ville just så gerne træffe dig alene . Jeg 
skal sige dig , jeg kommer for at sætte dit 
venskab på prøve . Du må endelig hjælpe 
mig . Jeg har en mageløs genistreg for . Nu 
skal du høre . Forstår sig , det er bare spøg , 
det hele — » 
Ellen blev ganske stakåndet af Ludovikas 
tungefærdighed , mens hun rev overtøjet af sig 
med nervøst hastværk og dryssede hat , handsker , 
kåbe omkring i stuen . Da hun kom 
ind , havde hun ladet en stor vadsæk , ejer så 
ud til at være fuld af klæder , falde indenfor 
døren . 
» Ja du må nok gøre store øjne ved at 
se mig komme slæbende med den selv . Men 
jeg er naturligvis kørt herhen . Din tante , 
kommer vel ikke herop ? Er du ganske vis 
på det  ? Å , drej nøglen om , så er vi sikre 
for overfald — sådan . Nu skal du bare se 
løjer . » 
Ellen fulgte hende fra sted til sted , mens 
hun talte , og samlede ganske sindig de forskellige 
stykker af hendes garderobe sammen 
og lagde dem i en bunke på sengen . Hun 

så nu med den største forbavselse på Ludovika , 
der lagde ur og kæde fra sig , løste sit 
kravetørklæde og begyndte at knappe sit kjoleliv 
op . 
« men hvad går der af dig ? »  spurgte hun 
og fulgte ængstelig hendes fingre , som med 
febrilsk ivrighed rev og sled i knapperne . 
« du tror naturligvis , jeg er halvtosset — 
jeg er måske også nærved at blive det . Men 
det er — det er bare af hastværk , og ser du , 
det er naturligvis løjer , mudder alt sammen . 
Tag vadsækken , og bryd dig om ingen ting , 
så skal jeg fortælle imens . » 
Ellen adlød , åbnede vadsækken , og mens 
Ludovika fortsatte afklædningen , fremtog hun 
af dens indhold først et par sorte benklæder , 
så vest , jakke , mansketskjorte , filthat , overfrakke , 
kort sagt , alle de nødvendige klædningsstykker 
til en komplet mandsdragt . Nu var 
Ellen med . 
« å , du vil klæde dig ud , »  og i et øjeblik 
stod for hendes fantasi de glade timer 
på Kamillas værelse , når de legede komedie , 
« skal du spille komedie ? » 
« ja — nej — å nej ; det er bare noget 
kommers , jeg har for . Jeg vil overraske en af 
mine bekendte . Det vil blive uhyre morsomt ! 
Sådan en overraskelse ! »  og Ludovika lo , men 

underlig forceret , syntes Ellen . Hun var i det 
hele så ulig sig selv . Der var halvmørkt i 
stuen , men Ellen kunne dog se , hvor hendes 
kinder var røde , og hvor øjnene skinnede , 
næsten som hun var syg . 
« hør , sig mig , du må ikke blive vred , 
fordi jeg spørger , men , du vil da ikke gå på 
gaden i den dragt ? » 
« ih , hvor kan du tro ? Drosken kommer 
efter mig om lidt . Forresten har det ingen 
hast . Toget — jeg mener , komedien begynder 
først klokken syv . Å , men jeg dumme menneske , 
har jeg nu ikke glemt selerne  ! Hvor 
i al verden skal jeg få disse afskyelige mandfolkebuxer 
til at sidde fast . De er alt for vide 
om livet . Jeg risikerer , at de hænger mig 
ned om hælene inden en time . Gode , søde 
Ellen , du må skaffe mig et par seler . Du 
må ! Det gælder — det gælder mere , end 
du tror — et — et — væddemål ! å skynd 
dig ! » 
« må jeg spørge tante Mathilde ? » 
Tikke på nogen måde . Du må stjæle 
dem , eller røve dem , om du kan , men ikke 
sige til nogen mo’ers sjæl til hvad — eller til 
hvem . Din fader har nok et par aflagte — 
eller hør , din Broder . Han er sådan en lang 
dreng . Hans kan jeg passe . Men gesvindt , 

Ellen , vær nu god — »  Ludovika skubbede hende 
ud ad døren . 
Det var slet ingen let kommission , og det 
varede temmelig længe , inden den lykkedes for 
Ellen . Men omsider kom hun triumferende tilbage . 
Hun havde dem . 
Hun slog knald i luften med selerne , idet 
hun lukkede døren op .  «  dansken har sejr 
vundet , hurra ! »  sang hun . 
Det var blevet skumring , og på portkammeret 
var der helt mørkt . Hun kunne ikke 
straks få øje på Ludovika .  « leger du skjul ? » 
Spurgte hun . 
Ingen svarede ; men en halvkvalt , hulkende 
lyd ledte hendes øjne i den rigtige 
retning . 
På gulvet , med hovedet begravet i den 
store lænestols skød , lå Ludovika rystende i 
krampagtig , lidenskabelig gråd . 
I et nu sad Ellen på hug ved siden 
af hende med armene om hendes liv og kinden 
trykket op mod hendes skulder . 
« o , gud , Ludovika , hvad er det ? hvad er 
der sket ? » 
Men kun et endnu heftigere anfald af 
gråd og hulken svarede hende . Så begyndte 
det at dages for Ellen . 
« søde , kære Ludovika ! »  Ellens hjerte 

blev stort og varmt ; hun syntes , at hun aldrig 
havde holdt nok af Ludovika før nu . Hun tog så 
fast om venindens løjerlig forvandlede skikkelse , 
at det stive indlæg i mansketskj ortens bryst 
knagede under det kærlige tryk . 
« er det — er det — ham ? »  hendes 
stemme nåde Ludovikas øren som en blød 
hvisken . 
Ludovika rejste hovedet og tog hænderne 
fra ansigtet med en voldsom anstrengelse : 
« ja , Ellen , »  hulkede hun ,  « ja , det er ham 
— å , jeg er så ulykkelig ! »  hun slog armene 
om Ellens Hals og knugede sig grædende ind 
til hende .  « han er rejst langt bort . Han 
vil aldrig komme igen . Han bryder sig 
ikke mere om mig . Det har han skrevet til 
mig , å med sådanne kolde , grusomme ord . 
Og jeg kan ikke holde det ud , nej du , jeg 
kan ikke . Og det er ikke sandt , det kan ikke 
være sandt , tror du vel ? »  spurgte hun Ellen 
med et hjerteskærende udtryk af fortvivlelse . 
« endnu for et par dage siden — når du 
vidste , hvor han var kærlig imod mig ! Men 
det er min skyld , min skyld alene . Han bad 
og tiggede — men det forstår du dig 
ikke på . Jeg har ikke haft tro nok til ham . 
Jeg turde ikke — jeg ville ikke — og han 
blev vred — så vred . Jeg tænkte , det gik 

over — og nu er han rejst . Det er forfærdeligt 
at tænke på , at han er borte . Men jeg 
rejser efter ham , »  udbrød hun med pludselig 
energi ,  « til verdens ende — og du skal hjælpe 
mig . Om jeg så skal tigge om hans kærlighed 
som en hund ved hans fødder . — bare være 
hos ham — bare se ham . Om han også 
sparker til mig straks , så kysser han mig nok 
en gang igen . Jeg dør , hvis jeg ikke skal se 
ham mere . Å , Ellen , Ellen , du forstår ikke 
alt dette . Du synes , jeg er afsindig . Men det 
er det samme , tro om mig , hvad du vil , hjælp 
mig blot at komme afsted . Å , jeg er tosset , 
at jeg ligger her og græder . Toget venter ikke 
på mig . Kom , lad os skynde os . » 
Inden Ellen kunne få tid at forsikre hende 
om sin fulde forståelse ved andet end våde 
øjne og sin deltagende omfavnelse , — hun 
ikke forstå sligt ? — var Ludovika på ny 
sprungen op og havde atter givet sig i færd 
med påklædningen . Ellen gik hende tilhånde 
i tavshed . Så vovede hun endelig et spørgsmål . 

« hvor vil du rejse hen ? Ved du , 
hvor — ? » 
« ja . I aften til Hamburg og derfra til 
Paris . Der er han . Hans agents adresse har 
jeg fra en tidligere lejlighed . Han må kunne 

sige mig , hvor jeg kan træffe ham . Og ser 
du , derfor vil jeg rejse som mand . Så er der 
ingen , der gør vrøvl eller måler en med 
uforskammede øjne . » 
« men dine forældre , Ludovika , — 
ved de — ? » 
» Passiar ! Ingenting ved de naturligvis . Jeg 
har lavet en historie — den tossede skjorteknap ; 
man brækker fingrene itu . — tak , nu 
hjalp det — forstår du , jeg er hos min kousine 
i Sorø i otte dage , senere — å gud hjælpe 
mig — senere bitter jeg vel på noget . Det 
bliver nok godt alt sammen — tror du ikke ? 
Ellen sig , at du tror det , det må , det skal 
blive godt . Jeg kan ikke tåle at tænke på , 
at jeg aldrig mere — »  Ludovika rystede harmfuldt 
med hovedet og bed gråden i sig ,  » vi 
fruentimmer skal da også græde over al 
ting ! » 
Men tårerne kom på ny . Så kyssede 
hun Ellen , sagde , hun var en god pige , spejlede 
sig og forsøgte at gøre løjer . Nu stod kun 
håret tilbage . Hun havde en blond paryk 
med , men hendes hår var alt for svært og 
kruset , det var umuligt at få det skjult . Ellen 
havde maset med det , til hendes fingre gjorde 
ganske ondt . 

« jeg kan ikke få det til at sidde , hvad 
skal jeg dog gøre ? » 
« en saks ! »  kommanderede Ludovika . 
« å , det er synd , »  sagde Ellen nølende 
« vrøvl ! husk på , hvad det gælder , nå , 
rask , rask ! »  hun stampede i gulvet af nervøs 
utålmodighed . 
Nogle raske klip , og forvandlingen var 
fuldstændig . 
« det klæder mig , »  råbte hun smilende 
i ungdommelig glemsel , da hun så sig i 
spejlet . 
« halv syv ! jeg kan akkurat nå det . Overfrakken , 
hatten ! Sådan ! Man kan da røre 
benene anderledes end i de skjorter . Så Ellen . 
Tak , tusinde tak ! Jeg skal aldrig glemme dig 
det . Farvel ! » 
Hun omfavnede Ellen med stormende heftighed 
og lagde så øret til døren ud til trappen . 
 « der er ingen . Nu tand for tunge , 
ikke sandt , det lover du ? Du kære , gode pige , 
hvis vi ikke skulle ses mere , så — »  hun kæmpede 
med sin hulken , og Ellen græd .  « hør , 
du , en gang , når der er gået lang tid — 
hvis jeg ikke kommer — så hils fader , hils 
ham tusende gange — og mor — »  hun rev 
sig løs , trykkede hatten ned i panden og styrtede 

med lommetørklædet for øjnene ned ad 
trappen . 
Ellen blev lyttende stående i døren , hørte 
porten slå i og en vogn rulle bort . 
« gode gud ! nu kørte hun jo virkelig ! » 

Xvii . 
Hun lukkede døren og så sig om i den 
forstyrrede stue . Der lå alle Ludovikas klæder 
og de lange sorte lokker af hendes hår . Det 
gøs i Ellen . Det var næsten , som om Ludovika 
var død . Hvad var det dog for noget 
forfærdeligt , hun havde været med til ? Ludovika 
var borte og ville måske aldrig komme igen . 
Hendes forældre vidste det ikke , og hun — 
Ellen — havde hjulpet hende afsted , ikke forhindret 
hende deri ; ikke søgt at afholde hende 
derfra med et eneste ord — ikke engang søgt 
råd hos tante Mathilde ! Hvad ville de dog 
allesammen sige til hende , når det blev opdaget ? 
Å , det var skrækkeligt , at hun havde 
gjort det ! Men hun havde ikke kunnet andet . 
Ludovikas ulykke og hastværket , det havde 
altsammen overvældet hende , og nu var det 
for silde . 
Hun rejste allerede afsted , ud i verden , 
mutters ene , efter den fyr med øjeglasset . Gud 

ved , hvor hun kunne holde så meget af ham ! 
Han kunne dog ikke være noget godt menneske , 
siden han bar sig sådan ad . 
Mon hun havde penge ? Hun plejede at 
være velforsynet . Men sådan en lang rejse 
måtte koste grumme meget . Sæt . hun ikke 
fandt ham ! Hvad ville hun så gribe til , ganske 
ene i den store , fremmede by ? 
Nej , Ellen kunne ikke bære alt dette alene . 
Hvor hun havde været blind og uforstandig at 
lade det ske . Kunne der ikke gøres noget endnu ? 
Hun måtte jo — å , hun selv kunne ingen 
ting . Men en anden — tante Mathilde ? 
Hun havde allerede hånden på låsen ; 
så huskede hun sit løfte om at tie stille . Ja , 
men Ludovika havde været lige så ufornuftig 
som hun selv . Tante Mathilde var desuden at 
stole på . Hjælp måtte hun have . Hun var 
angst og urolig . Hun turde ikke være ene med 
denne frygtelige hemmelighed . 
Og afsted sprang hun . 
I dagligstuen sad tante Mathilde som det 
personificerede billede på hjemlig hygge og 
tryg ro . Lampen kastede et klart skær over 
hendes træk og lod den lille fold ved mundvigen 
træde skarpt frem . Der var noget matroneagtig 
sikkert over hendes udseende i dette 

øjeblik , som gjorde Ellen vankelmodig og just 
ikke indbød til fortrolighed . Tante Mathilde 
læste i en bog og løftede blot hovedet , da 
døren gik op , og nikkede til Ellen , der satte 
sig ved bordet i skyggen . Hun var så bange , 
at tænderne klaprede i munden på hende . 
Hvordan skulle hun dog komme frem med 
det , der lå hende på hjerte ? Mon tante 
Mathilde nogensinde kunne have båret sig sådan 
ad og hjulpet en af sine veninder til at 
løbe bort , forklædt som mandfolk , efter en 
mand , hun var forelsket i ? Havde tante Mathilde 
mon nogensinde selv været forelsket ? 
Ellen så atter på hende . Bogen var 
sunken ned i hendes skød , og hun stirrede 
tankefuldt ud i værelset , bort fra Ellen . Hun 
måtte bestemt have læst noget kønt ; thi øjnene 
var fugtige , læbernes fastsluttende linje 
havde åbnet sig lidt til et blødt , vemodigt udtryk . 
Nu så hun slet ikke streng ud , tænkte 
Ellen . Og hvad var det ? fra tantens bevægede 
ansigt gled pludselig en erindring over 
i Ellens sind . 
Der var jo noget med tante Mathilde , en 
( ( historie »  , da hun var ung . Nu huskede hun 
sine barnagtige spørgsmål for længe siden , 
moderens afvisende svar og faderens vrede 

ansigt . Måske tante Mathilde endogså selv , 
om ikke just var løben bort , så dog — 
Ellen fik mod . Tanten havde atter grebet 
bogen , men inden hun på ny begyndte at læse , 
lagde Ellen hånden på hendes arm . 
« tante Mathilde ! »  begyndte hun rystende . 
Et blik på Ellens ansigt var nok til at 
sige frøken Bramsen , at der var noget galt 
påfærde . 
« hvad er det , barn , du ser så forstyrret 
ud ? Er der hændet dig noget slemt ? »  der var 
tilbagetrængt angst men også megen mildhed 
i stemmen . 
« ikke mig , tante , »  svarede Ellen ,  « det er 
Ludovika — men jeg har været med dertil , og 
det er vist galt . » 
« kort og godt Ellen , hvad er det ? »  tante 
Mathilde holdt ikke af omsvøb . Det vidste 
Ellen . 
« hun er rejst sin vej , løben bort , forklædt 
— °s jes har hjulpet hende . » 
« hvorhen ? med hvem ? » 
« til Paris — og alene . Se ikke så vred 
ud — , »  bad hun ,  « hun — hun er forlovet med 
en mand , der nu ikke bryder sig om hende 
mere ; han er bleven vred på hende og er rejst 
fra hende . Hun kunne ikke holde ud at være 
skilt fra ham , og så kom hun i eftermiddag 

og havde tøjet med og fik mig først til at tro , 
det var løjer , hun havde for , — men senere 
sagde hun mig det hele . » 
«  romangriller ! Når tog hun bort ? » 
« nu , klokken halv syv — hun ville med 
korsørtoget . » 
« hvem er manden ? » 
« det tør jeg ikke sige , tante . » 
« snak ! Skal jeg kunne udrette noget , 
må jeg vide alting . Der er ingen tid at 
spilde . » 
« hr . Forster . » 
« hm ! Jeg tænkte det nok ! Blot ulykken 
så ikke er større , end du tror . Det var højst 
urigtigt af dig at foretage sligt i din faders hus . 
Men det har du vel allerede sagt dig selv . » 
« ja , tante — jeg er så ulykkelig derover . 
Jeg ville gøre alt for — » 
« vist så ! Nu må du tage dig af huset 
og børnene , mens jeg er borte . » 
4vil du rejse efter hende ? »  Ellen så 
glad - forskrækket ud . 
« ja , naturligvis . Det kan måske endnu 
ændres . Hun må ikke for alt i verden i 
kløerne på ham . Også en at rejse efter ! 
Ved du mere ? » 
« nej , blot at hun i aften tager til Hamburg 
og i morgen til Paris . Gudskelov , tante , 

at du vil tage efter hende . Så bliver det nok 
godt . »  Ellen gjorde en lille tilnærmende bevægelse , 
som tanten ikke ænsede . 
« ja , gud skal vide det ? Noget kan der 
måske udrettes . Men det er en dum streg , 
der kan få værre følger , end du aner . » 
Ellen tog hende i hånden .  « jeg mente 
intet ondt dermed , tante — » 
» Det ved jeg nok , men den undskyldning 
duer ikke , det er livet for alvorligt til . Man 
må ikke alene  « intet ondt mene »  , når man 
handler , men man skal ville noget godt . Du 
lader dig alt for let lede af dine impulser ; nu 
ser du , hvad der kan komme ud deraf . » 
« jeg kan ikke gøre for det . Når en er 
ulykkelig og beder om min hjælp , må jeg 
hjælpe . Jeg får aldrig tid at tænke derover 
— før jeg er midt i det . » 
« ben i næsen , Ellen . Er det ret , du 
bliver bedt om , så hjælp i guds navn , er det 
uret , så stålvanter på og kast den fra dig , 
som beder . Her hvilede ansvaret på dig 
både for dig selv og et andet menneskes 
handling , men du gav ikke agt på det . » 
Nej , det havde hun rigtignok slet ikke 
tænkt på , da Ludovika græd og fortalte hende 
om sin ulykke . Det var så svært at vide , 

når ansvaret således kaldte på en . Hvor 
hun ønskede sig tante Mathildes stålvanter . 
Efter en kort konferens med Ellens fader 
traf tante Mathilde de nødvendige foranstaltninger . 

et telegram blev afsendt til Hamburg til en 
pålidelig forretningsven af grosserer Bramsen 
med Ludovikas signalement og med pålæg om , 
at han skulle møde på stationen den følgende 
morgen og uset ledsage den unge , forklædte 
dame til det hotel , hvor hun tog ind , samt 
udvirke , at den hamburgske politidirektør på 
diskret måde og uden at forulempe hende 
skulle holde hende tilbage i Hamburg indtil 
tante Mathildes ankomst dagen efter . 
Der gik intet tog senere den aften , og 
hun måtte vente til morgentoget . Ud på 
natten kom svar på telegrammet med beredvillig 
indvilligelse og oplysninger om de skridt , 
der ville blive foretagne . 
Tidlig næste morgen var alt beredt til afrejsen . 
Ved afskeden sagde grosserer Bramsen 
til sin søster :  « det bliver ingen behagelig tur , 
Mathilde . Det er s’gu kønt af dig , især da 
det er hende , det gælder . Du lønner ondt 
med godt . Men det ligner dig . » 
« å snak ! »  svarede hun ,  » det er kun 
menneskepligt . Det ville jeg gøre for enhver , 

sagtens da for hans datter . Desuden , »  og hun 
nikkede alvorlig til Ellen ,  « har vi jo i det mindste 
noget at gøre godt . Gid jeg må komme tidsnok ! » 
Så kørte hun . 
Hans datter ? Kendte tante Mathilde 
Ludovikas fader  ? Og hvorfor ville hun netop 
for hans datter gøre mere end for nogen anden ? 
Var det måske  « historien »  — men Ellen fik 
ikke tid til flere gisninger , thi hendes fader 
kaldte . 
« husker du , hvad du lovede mig en gang ? 
Du holdt ikke dit løfte . Dette var atter en 
hemmelighed , som du skjulte for mig . » 
Hun så på ham . Hun kunne ikke rigtig 
blive klog på hans ansigt . Ordene lød bebrejdende 
nok , men — hun vovede et forsvar 
 : 
« ja , far , det ser sådan ud . Men hemmeligheden 
var ikke min ; den var Ludovikas . Når 
du havde set hende og hørt , hvor fortvivlet 
hun var ! Havde jeg ikke hjulpet hende , var 
hun gået et andet sted hen . Hvad skulle jeg 
gøre  ? » 
« å nej , — måske , »  han så så underlig 
vist på hende og kløede sig lidt forlegen i 
håret .  « jeg havde s’gu vist gjort det samme , » 
Busede han ud —  « men galt var det alligevel . » 
Han trak hende hen til sig . Nu var øjeblikket 


der til at vinde hendes fortrolighed . Han var 
jo dog hendes fader og havde ret til at være 
hende til trøst i alle ting — han undte ingen 
anden denne ret — måske var han også en 
ganske lille smule nysgerrig . 
« er du nu sikker på , at du intet mere 
skjuler for mig ? »  han tog hende om hagen 
og så hende forskende ind i øjnene . 
Ellen blev rød lige op til håret og 
bøjede hovedet . Det varede lidt , inden hun 
svarede . Hun syntes , faderen var meget ubarmhjærtig . 
Så sagde hun ganske sagte : 
« jo , far , der er ét endnu . Men det må 
du lade mig beholde for mig selv — dermed 
gør jeg intet menneske fortræd . » 
Han kyssede hende og sagde med næsten 
kvindelig ømhed : 
» Ellen , vil du tro , at hvad der end 
møder dig i livet , kan ingen nogensinde 
holde mere af dig end din fader — hav tillid 
til mig . » 
Så slog hun armene om hans Hals ; hun 
følte , at han talte sandhed . 

Xviii . 
Ludovika havde imidlertid tilbragt et højst 
ubehageligt døgn i det hotel i Hamburg , hvor 
hun var taget hen for at være de få timer 
inden det næste togs afgang . 
Ved ankomsten affordrede værten hende 
et Pas , og da hun intet medbragte , gav han 
hende høflig , men bestemt at forstå , at han 
ikke kunne lade hende fortsætte rejsen , førend 
hun skaffede et sådant til veje . Mod sædvane 
havde han nemlig fået ordre til at forlange 
Pas af alle fremmede , fordi politiet søgte efter 
nogle politiske flygtninge . Han underrettede 
hende om , at hun den næste dag med lethed 
ville kunne skaffe sig dette dokument fra det 
danske konsulat i Hamburg . 
Dermed måtte hun lade sig nøje . Det var 
en uheldig situation . Hun vidste ikke bestemt , 
hvorledes det gik til ved udstedelsen af et Pas , 
men det foresvævede hende , at der skulle gives 

et nøjagtigt signalement af den , på hvem 
det lød . 
Men hvordan skulle hun , forklædt som 
hun var , kunne fremstille sig for konsulens og 
hans kontorpersonales undersøgende øjne ? Det 
var umuligt . Blot at tænke på det gjorde 
hende rød . 
Denne uventede hindring nedslog betydelig 
hendes mod . Hun havde hidtil oversprunget 
alle uheld og vanskeligheder og havde kun 
udmalet sig de situationer , som mødet med 
Forster kunne føre med sig . Hun havde forestillet 
sig ethvert udtryk , hans ansigt kunne 
antage , når han så uventet så hende igen , 
havde afvekslende været lykkelig og ulykkelig , 
bedt og truet , været ydmyg og stolt , men 
altid endt med at udmale sig en forsoning i 
tårer og jubel , og på den anden side af den 
en lyksalighedstilstand , som hun ikke turde 
tænke sig uden med lukkede øjne , ikke vovede 
at se ind i ved dagens lys , men som hun dog 
higede imod med alt sit varme blods længselsfulde 
anelser . 
Nu kastede virkeligheden med brutal hånd 
i skikkelse af dette Pas disse drømme overrende . 
Hun blev nødt til at erindre sig , at førend de 
kunne realiseres , skulle hun alene og , hvad der 
nu forekom hende det værste , forklædt den 

lange vej fra Hamburg til Paris . Hun så sig 
opdaget , beskæmmet , sendt hjem — måske 
arresteret . Hun blev kold af forfærdelse . 
Klokken ni den næste morgen kunne hun 
træffe konsulen . Da hun stod færdig til at gå , 
overfaldt der hende en sådan angst og beklemmelse , 
at hun besluttede sig til at opsætte 
sit besøg til senere på dagen , når det atter 
var kontortid . Da klokken endelig blev elleve , 
og hun vidste , kontoret var lukket , havde hun 
et urokkeligt mod og skammede sig over sin 
fejhed . Men jo nærmere den næste besøgtid 
kom , des mere tog modet af . Hun søgte at 
trøste sig ved at tænke på den , hun elskede , 
men det ville ikke lykkes . Alting var fladt og 
flovt ; bestandig kom Passet , det utålelige Pas 
mellem hende og hendes drømme — å , hun 
var forfærdelig ulykkelig . 
Så bankede det på døren , og tante 
Mathilde trådte ind . 
« frøken Bramsen ! » 
« ja , det er mig . Gudskelov , at jeg endnu 
træffer dem . »  tante Mathilde gik henimod 
den unge pige , som vendte sig bort , halvt forlegen , 
halvt vred over dette uventede besøg , 
som hun gættede ville lægge hende nye hindringer 
i vejen . 
Ellen havde altså sladret , og nu kom 

tanten for at føre hende tilbage i triumf som 
en arm synderinde . Nej tak ! Hun rejste 
trodsig hovedet . Nu havde hun mod til , hvad 
det skulle være . 
Hun stod med ryggen til frøken Bramsen , 
lænet til bordet midt i stuen og trommede nervøst 
med fingrene på bordpladen . Hun så 
meget kampfærdig ud . 
« jeg er støvet og smudsket efter rejsen , » 
Sagde tante Mathilde ugenert , da hun havde 
lagt rejsetøjet fra sig .  « får jeg lov at gøre 
mig i stand hos dem , mens mit værelse bliver 
opvarmet  ? » 
« vær så artig , »  svarede Ludovika mut 
og viste med en håndbevægelse , hvor toiletsagerne 
befandt sig . 
« tak ! » 
Den ugæstmilde modtagelse lod ikke til at 
anfægte hende . Hun ventede intet mindre end 
en let Sejer . 
« se så ! »  sagde hun , da hun havde vasket 
og kæmmet sig efter engelsk målestok ,  « nu er 
man da menneske igen . Det gør godt ovenpå 
en forceret rejse og en nat uden søvn . » 
Hun gik hen til Ludovika , lagde sin hånd 
på hendes skulder -— Ludovika rørte sig ikke 
— og sagde mildt : 
« hvorfor tager de så uvenlig imod mig  ? 

jeg er ikke kommen for at falde dem til besvær , 
men for at være dem til tjeneste . » 
« være mig til tjeneste ? »  Ludovika så 
på hende med et temmelig forvildet udtryk . 
Havde frøken Bramsen i sinde at hjælpe hende ? 
Ville hun måske rejse med hende til Paris , 
søge ham op , tale hendes sag , — o gud — 
så behøvede hun ikke at gå alene til paskontoret 
 ! 
« ja vist . De kan da nok tænke , at man 
ikke lader en ung dame i deres alder drage 
alene ud i verden , selv beskyttet af et så 
mandhaftigt udseende som det , de har lagt 
dem til , »  og hun så med godmodig ironi op 
og ned ad Ludovika . 
« men jeg forstår ikke —- vil de virkelig 
følge med mig til — ved de da —  ? »  spurgte hun 
med usikker Iver . 
« ja , jeg ved — det vil sige , Ellen har fortalt 
mig en meget romantisk historie om denne 
rejse . Jeg tror nu imidlertid , at hun har ladet 
sin fantasi løbe lidt af med sig eller måske 
opfattet sagen vel naivt . Jeg venter af dem 
selv at få en fornuftig forklaring over , hvad 
der er hændet dem ; og så er jeg af ganske 
hjærte til deres tjeneste med råd og dåd . 
Kom , lad os sætte os ned og komme til forståelse 
med hinanden . » 

frøken Bramsen tog plads , men Ludovika 
blev stående . Hun begyndte på ny at ane 
uråd . Fremfør alt havde hun ikke lyst til at 
stå skrifte . 
Tante Mathilde vedblev : 
« jeg vil naturligvis ikke være så taktløs 
at forlange noget skriftemål af dem . Sin 
kærligheds historie gemmer man helst for sig 
selv . Så meget ved jeg da , skønt jeg er en 
gammel pige . Det , jeg vil , er blot at fri dem 
for alle de ubehageligheder , som en sådan 
ensom rejse kan medføre , og så overlevere 
dem til en andens beskyttelse , så snart denne 
anden har erhvervet sig ret og myndighed til 
at yde dem den . Sig mig altså blot , når og 
hvor skal de træffe hr . P'orster , og hvornår 
skal de giftes ? » 
Det simple praktisk-prosaiske spørgsmål 
ramte hende som et piskeslag . Der kom et 
øjebliks pinefuld forvirring i hendes sind , hvor 
der blev vendt op og ned på alle hendes illusoriske 
drømme . Hun følte sin Hals snøres sammen 
af indvendig hulken , men hun betvang den , 
vendte hovedet bort og svarede kort : 
« det ved jeg ikke . Her er ikke tale om 
noget giftermål . » 
« ikke det ? I så fald stiller det ikke 
hr . Forsters opførsel i noget videre smukt lys , 

at han har formået dem til at rejse bort uden 
deres forældres vidende . » 
« hr . Forster har intet dermed at gøre , » 
Sagde Ludovika hidsig ,  « han ved ikke af , at 
jeg er rejst . Han venter mig ikke . Det er 
mig , mig alene , som — » 
« ja så ! De vil overraske ham  ? Men er 
de nu også ganske sikker på , at de vil være 
hr . Forster velkommen ? » 
« ja , naturligvis — det tror jeg ganske vist ! 
Det vil sige , jeg — jeg håber det . » 
« nå , lad os nu også antage , hvad jeg 
ikke har grund til at betvivle , at deres komme 
vil være ham behageligt , hvad har de så egentlig 
tænkt , skulle være resultatet af dette møde 
med ham ? Har han aldrig talt til dem om 
ægteskab  ? » 
« nej . Hvad behøves også det ? Det er 
ikke ægteskabet , det kommer an på , når to 
holder af hinanden . Det er just skønt at elske 
hinanden frit og uden tvang . »  hun kastede 
hovedet tilbage , hendes læber dirrede , og 
blodet brændte i hendes kinder : 4 hvad jeg vil 
ham ? »  udbrød hun i lidenskabelig ophidselse , 
« jeg vil elskes af ham ; jeg vil vende hans vrede 
til ny kærlighed . Jeg vil tigge , trygle — 
gøre alt , hvad en kvinde kan gøre , for at få 
ham god igen , og siger han nej i dag , vil jeg 

begynde forfra i morgen , »  hun snappede efter 
vejret og gav sig til heftig at gå op og ned 
ad gulvet . 
« de vil altså spille stakkels Elviras rolle ; 
det troede jeg , de var for stolt til . » 
« for stolt ? Hvad bryder jeg mig om stolthed 
— jeg er ikke for stolt til noget i verden , 
når jeg blot kan få ham til at holde af mig 
igen . Desuden er Forster ingen Don Juan , » 
Føjede hun harmfuldt til . 
« godt . Det vil vi ikke strides om . Men 
sæt nu også , at han tog imod dem med åbne 
arme , at den lille strid eller misforståelse 
endte med fred og forsoning , hvad de naturligvis 
i deres hjertes blinde tillid tror og håber ; 
har de så betænkt , hvad følgen ville blive ? » 
« følgen ? »  hun standsede i sin hastige gang 
og så ud for sig med et strålende udtryk , 
« å gud ! at jeg blev lykkelig , utrolig , overmenneskelig 
lykkelig , og at — » 
« og at , »  afbrød tante Mathilde hende 
hårdt ,  « de var hans maitresse , før døgnet var 
omme . » 
Ludovika blev ligbleg og stod med bævende 
næseboer og lynende øjne foran hende . 
« skam dem ! Hvor tør de sige sådant 
noget til mig ! Han skulle vove — desuden 
rejser jeg straks hjem igen . » 

» Nej , de gør ikke . Det tror de heller 
ikke . Vær ærlig mod dem selv . Inderst i 
deres sind lever et håb om at blive holdt 
tilbage . Hvor skulle det kunne være anderledes 
 ? Men om de også rejste straks , så skal 
de vide og huske ét . Ingen ville tro dem . 
Et sådant skridt , som det , de er i begreb 
med at gøre , kan ikke blive skjult . Skinnet 
vil være imod dem , og efter skinnet vil de 
blive dømt . Hvis de ikke kommer hjem som 
Forsters hustru , om de selv har nok så ren 
en samvittighed , så er de i verdens øjne en 
falden kvinde , og deres gode navn og rygte 
er forspildt . » 
» Men det er umuligt . Det kan ikke være 
sandt . Så uretfærdig kan ingen være . » 
« og jeg siger dem , så løgnagtig og uretfærdig 
er verden . » 
» Hvor ved de det ? De kan sagtens tale , 
de , der måske aldrig selv har elsket — aldrig 
har — » 
» Tåbelige barn ! ikke elsket ! — jo , jeg 
har også været ung , og da var jeg — som nu 
de — hemmelig forlovet med kaptajnen på 
et skib , der lå i havn i den Søstad , hvor min 
fader var konsul . Han var adelsmand og 
sagde , han måtte have sine forældres samtykke , 
før han kunne forlange mig tilægte . Jeg 

troede ham , og jeg elskede ham , som man 
elsker første gang , i blind tilbedelse , op over 
alle stjærner — og tåbelig , grænseløs lykkelig 
var jeg — just som man er det , når det skal 
vare kort . 
Så en dag , da jeg kom fra et af vore 
møder , blev jeg overfalden i skoven af to 
maskerede mænd . De kneblede mig og revsede 
mig som et uartigt barn under skældsord og 
forbandelser . — jeg havde forlokket ham , 
sagde de — forlokket ! jeg var seksten år , han 
nogle og tredive . Han var gift og havde børn 
med sin hustru i sin hjemstavn — det var hende , 
der hævnede sig . »  hun standsede , hendes 
læber var tørre og hvide , hun talte med anstrengelse . 

« en krønike fra middelalderen , ikke sandt , 
sådan lyder det ? »  vedblev hun og lo bittert , 
« nej , en sandfærdig historie fra ikke længe 
siden . Og så ? Så rejste han naturligvis . 
Når blev en mand og værnede den kvinde , 
han bedrog . Men sladderen og bagtalelsen 
blev . Historien gik fra hus til hus — det 
sørgede voldsmændene for . Og jeg blev 
gjort fredløs med disse tusinde nålestik , som 
onde tungers gift giver bråd , selv for den 
uskyldige . En tidlang bar jeg fornærmelserne 
med hævet hoved . Jeg var jo brødefri . Men 

så skyede de mig til sidst som en pestbefængt , 
— og jes måtte vige . Moder var død tidligere , 
fader troede mig . Vi rejste til udlandet 
og bosatte os senere i København . Derhen var 
sladderen ikke nået . År efter forlangte en 
anden mand mig til hustru . Jeg elskede ham . 
Og denne nye lykke var af så stor og alvorlig 
Art , betog mig så fuldstændig , at i den forsvandt 
fortiden med alle dens bitre minder af 
mit liv og min erindring . Jeg sagde ham intet . 
Han var klog og rig , ville gøre karriere . 
En kvindelig slægtning af ham med en køn 
datter havde udset ham til svigersøn og 
kastede sit had på mig , der , uden at vide det , 
krydsede hendes planer . Hun fik , gud må 
vide hvordan , noget at vide om mit forhold 
til kaptajnen , troede selv eller udlagde i alt p'ald 
alt til det værste . Han lod sig besnakke . En 
mand tror så let på en kvindes fald — mon 
de dømmer fra sig selv  ? Mig spurgte han ikke , 
men forhørte sig i min fødeby og fik , som han 
mente , beviser på min vanære . Jeg anede intet 
ondt . — han brød med mig kort før , vi skulle 
have bryllup , — han ville ikke ægte en vanæret 
kvinde , skrev han . — og anden gang var jeg 
domfældt , knust — under en brøde , jeg aldrig 
havde begået . Ikke sandt , Ludovika , verden 
er sand , verden er retfærdig ! » 

« det er afskyeligt — det er oprørende ! og 
så ? hvad så ? »  spurgte Ludovika åndeløs . 
« så intet videre . Han giftede sig nogen 
tid efter med kousinen . Jeg var for stolt , alt for 
vanvittig , urimelig stolt til at ville give 
nogen forklaring . Var jeg også bleven troet , 
skammen og vanæren klæbede ved mig alligevel . 
En mand tager ikke en hustru med en 
sådan medgift . Jeg rejste langt bort , kom 
under andre forhold , hvor jeg gjorde nytte og 
lærte at glemme mig selv ved at leve for andre . 
Jeg lærte også at tilgive ham og at forstå 
ved dømmende at løfte mig over mig selv , at 
der i al livets strænghed og orden er forsoning 
at finde — » 
« men det kan man ikke , før man bliver 
gammel , »  afbrød Ludovika hende heftig .  « så længe 
man er ung , vil man have den , man elsker , 
det koste , hvad det koste vil . Lad dem bagtale 
mig , lad dem håne mig ! Jeg vil trodse det alt 
sammen og leve for ham og ikke bryde mig om 
verden . Jeg kan ikke andet , så tro mig dog ! » 
« måske de kan det , hvis deres kærlighed 
bliver gjengjældt , skønt det er ikke så 
let , som ungdommen tror , at leve som den 
enkelte , selv om man er to om det . Men hvis 
han nu var den første til at miskende hensigten 
med deres komme ? » 

« det er umuligt , »  sagdeludovika afgørende 
og så dog med ængstelig - tvivlende øjne på 
tante Mathilde . 
« vær oprigtig imod mig . Grurfden til 
deres rejse er den , siger de , at han har forladt 
dem i vrede . Må jeg gætte , hvorfor han 
er vred ? » 
Ludovika blev blussende rød og så mod 
gulvet . 
« han har forlangt mere af dem , end de 
kunne eller ville give . De har været stærk , 
har undgået faren — og nu , bagefter , blot 
fordi han rynker panden og gør sig vred , løber 
de efter ham til Paris . Kan han så tro andet 
end — » 
« for guds skyld , ti , skån mig — det er 
sandt — hvad skal jeg dog gøre ? »  Ludovika 
lagde armene på bordet og skjulte 
hulkende ansigtet . 
Frøken Bramsen lod hende græde en stund , 
strøg så kærtegnende over hendes hår og 
hviskedee blødt :  « stakkels barn i » 
Ludovika løftede ansigtet og sagde i gråd 
og med en næsten barsk vildhed i stemmen : 
« inden de siger et ord mere , skal de svare 
mig , sige mig sandhed : tror de — tror de det 
om mig ? » 
« nej , nej ! Og jeg har intet øjeblik troet 

det . Hvor skulle jeg ?— »  hun drog Ludovika 
fast til sig . 
« sig mig , hvad jeg skal gøre ; jeg vil gøre 
alt , hvad de vil . » 
« de skal først og fremmest opgive denne 
rejse og tage hjem med mig . Hvis hr . Forster 
er en brav mand og elsker dem , vil han skrive 
til dem og deres fader . Så er de inden 
kort tid hans hustru , og så kan de gerne 
fortælle ham om deres æventyrlige rejseplan og 
knibe ham lidt i øret — hvis de ikke vil 
straffe ham hårdere . Og dernæst skal de 
betro dem til deres forældre . » 
« det kan jeg ikke . Det må de ikke forlange 
af mig . Ikke til mama — de ved 
ikke — » 
« så til deres fader . » 
« jeg kan ikke . Hvad behøves også det ? 
Det er alt for ydmygende . » 
« de må . Deres forældre har ret og 
krav på deres fortrolighed — tro de mig , 
deres fader vil tilgive dem , når de selv siger 
ham alt . » 
4de ved ikke , hvor streng fader er med 
den slags ting . » 
« hvor har de da kunnet nænne at narre 
ham  ? » 
« vil de sige ham det ? » 

» Jeg ! Det kan ingen mindre end jeg . » 
» Hvorfor  ? » 
» Fordi han var den mand , jeg elskede . » 
» Å , tante Mathilde , »  Ludovika kastede 
sig i hendes arme ,  » havde du blot været min 
moder . » 

Xix . 
Nogle dage efter at frøken Bramsen var 
kommen hjem med ludo vika , sad hun en formiddag 
i dagligstuen med et bjærg af sytøj 
foran sig . 
Pigen lukkede døren op og sagde : 
« der er en herre udenfor , som vil tale med 
frøkenen- her er hans kort . » 
Frøken 'bramsen tog kortet . Hun var 
længe om at læse det , syntes pigen .  « må jeg 
vise Herren herind ? »  spurgte hun . 
« ja , lad ham komme . » 
Et øjeblik efter stod Ludovikas fader i 
stuen . 
Hun rejste sig , da han kom ind . Hun var 
bleven meget bleg . 
Han bukkede usikkert , næsten kejtet , og 
der var et øjebliks pinlig , forlegen pause , under 
hvilken de vekslede et hastigt , studsende øjekast , 
som prøvende målte de forandringer , 
tiden havde frembragt hos hver især . Så kom 

han langsomt henimod hende . Hun så hans 
læber bæve , da han forsøgte at tale . 
« Mathilde , »  begyndte han og rakte hånden 
ud ,  « jeg er kommen for at sige dem tak for 
alt , hvad de har gjort for Ludovika , for at — » 
Han standsede pludselig . 
En dyb rødme trak op over hendes ansigt , 
mens hun ufravendt så ham ind i øjnene . 
Hun havde tilgivet ham , ja vist , ja vist — men 
i dette øjeblik , hvor hun havde ham der foran 
sig , ældet , bøjet , ulig og dog så lig hin skikkelse 
 , hun bevarede uforandret i sin erindring , 
syntes hun at leve alle de bitre , kvalfulde lidelsens 
og savnets år om igen . Hun ville række 
ham hånden , — naturligvis , men armen hang 
slapt ned og lystrede ikke hendes vilje . Hun 
formåede kun at bøje hovedet til en stum 
hilsen . 
Han lod hånden synke , og hun læste 
smerten og skuffelsen i hans øjne og i ansigtets 
vibrerende muskler . Hans stemme var 
hæs og usikker , da han atter begyndte at 
tale , men han vandt efterhånden herredømme 
over den . 
« nej , de kan naturligvis ikke række mig 
hånden , og de skal heller ikke gøre det , før 
jeg , — Mathilde , kan de tilgive mig ? Jeg 
ved , at jeg ikke alene skylder dem min 

datters ære , men også — å , det er en gru 
at måtte tage et sådant bjærg af skyld på 
sine skuldre . Jeg har længe vidst det — jeg 
har gjort dem , — dig , som jeg elskede højere 
end alt andet i verden , den blodigste , bitreste 
uret , en mand kan gøre en kvinde , og der 
er ingenting , hvormed jeg kan råde bod derpå , 
intet jeg kan sige til mit forsvar . Alt , 
hvad jeg kan gøre , er det ene , der kun kommer 
mig selv til gode , at bede om din tilgivelse . 
Kan du give mig den ? » 
Han rakte atter hånden ud . Hun gav ham 
begge sine og sagde i stærk bevægelse : 
« sig ikke , at dette kun gør dem godt . 
Jeg har tilgivet dem for længe siden , — det var 
kun overraskelsen — det første øjebliks svimmelhed 
— der gjorde , at jeg ikke kunne — 
jeg er jo kommen til ro . Hvad får man ikke 
dysset i søvn efterhånden , når man bare lever 
længe nok . Men det sår holdt aldrig op at 
svide og brænde , at du , Antonio , miskendte 
mig og ville gøre det bestandig . Det har 
været forfærdeligt ; nu , glæden er kommen , 
føler jeg først rigtig , hvor forfærdeligt . » 
» Stakkels Mathilde ! Og du har gjengjældt 
ondt med godt . Hvad har du ikke gjort for 
Ludovika , det arme , ubesindige barn ! værnetog 

vogtet hende , hvor hendes forældre skulle — 
vi kan aldrig takke dig nok . » 
Under hans grå skæg brændte blodet i 
røde pletter , hans øjne så med ømhed 
på hende , og han trykkede hendes hænder 
mellem sine . 
« jeg fatter ikke , nu , jeg ser dig igen , 
hvordan jeg nogensinde kunne lade en mistanke 
om dig få indpas hos mig , hvordan jeg kunne 
tro — men , hvorfor tav du ? »  udbrød han næsten 
vildt , <d dage og uger ventede jeg brev og 
bud fra dig ; et ord til forsvar fra dig selv 
havde slettet alting ud — jeg havde troet dig , 
det gjaldt jo hele livets lykke at kunne tro . 
Men i stedet hørte jeg , at du var rejst til 
Amerika og måtte deri se bekræftelse på , at 
alt var sandt . Du ved ikke , hvor jeg led og 
sørgede . Du måtte hundrede gange hellere 
være død end — » 
Hun drog rask sine hænder ud af hans og 
sagde bittert og med stigende heftighed : 
« ja vist , at tilgive en kvinde , at hun udenfor 
ægteskab har tilhørt en anden , det kan 
ingen mand , — og vi da ? Jeg havde elsket eller 
måske rettere været forelsket i den mand , der 
bedrog mig , været hans forlovede brud , og om 
jeg var falden , som i kalder det , var det dog i 
kærlighed , jeg havde givet mig hen , mens 

du og andre mænd , der forlanger jeres hustruer 
rene og ubesmittede , kommer til os fra skøgers 
arme . Nej , afbryd mig ikke , jeg vil en gang 
tale ud derom . Svar mig ærligt , nu vi er gamle , 
var du syndefri , da du elskede mig , havde du 
aldrig kysset en anden kvinde , aldrig givet efter 
for dine lyster — sig mig , var du i sandhed 
værdig til at tage mod en god og uskyldig 
kvindes kærlighed ? » 
« du ser sagen fra et underligt standpunkt , 
Mathilde . Der kan ikke drages nogen parallel 
mellem kvinde og mand i den hehseende . 
Samfundet stiller og må stille større fordringer 
til hende end til ham i dette punkt . Vi mænd , 
der ser kvinder i deres fornedrelse , må for 
at redde os selv og idealet i os forlange af 
den kvinde , vi elsker , at hun er uskyldig . Jeg 
kan ikke sige dig , hvilken ulykke det er for 
en mand at få blot den ringeste skygge af 
mistanke om hendes renhed . Det er som at 
dække jorden til med sort for os . I lang , lang 
tid bliver alt til råddenskab og fordærvelse 
for vore øjne . Dette er ikke svar på dit 
spørgsmål , vil du sige ; men der er intet andet . » 
Hun så på ham , smilede lidt og sagde : 
« vel muligt . Men derfor bliver uretten 
lige stor mod den enkelte . Forresten , når jeg 
skal være ærlig , kan jeg godt lide jer for , at i 

stiller så strenge fordringer til os . Kun burde 
vi kvinder være stolte og stærke nok til at 
gøre samme krav gældende over for jer , så 
ville samfundet og vi alle være bedre farne . » 
« hvor du dog ligner dig selv fra de unge 
dage , »  sagde han med et blink af lune i 
øjnene ,  « ligeså ivrig og oppositionel som den 
gang , med hovedet fuldt af planer til at reformere 
samfundet — husker du , hvor vi havde 
travlt ? — de lykkelige unge dage , der kunne 
have varet hele livet ! »  endte han med et suk . 
« du glemte dem hurtig , »  sagde hun 
sagte . 
« du mener , fordi jeg giftede mig ? Ja , jeg 
ville glemme , glemme for enhver pris . » 
« 0g lykkedes det ? » 
Han nølede med svaret og sagde kort og 
dæmpet uden at se på hende  « nej »  . 
Hendes kinder blev røde , og der gled et 
triumferende smil over hendes ansigt , så sagde 
hun blødt : 
« ingen af os har glemt noget . Nu herefter 
kan vi tænke på , hvad der har været , uden 
bitterhed . Det er dog også noget at ses igen 
og ende livet som gode venner , »  og hun 
rakte ham hånden . 
Han tog den og svarede inderlig : 
« ja , det er sandt . Og nu er du ganske 

vis på , at der er ingen vrede eller bitterhed 
mere i dit sind imod mig , at du har tilgivet 
mig helt og fuldt ? » 
Hun havde tårer i øjnene og nikkede 
blot ja . 
Han drog hende nærmere til sig . 
« hvor dog dette er godt — å , at finde 
dig igen trofast og elskelig som den gang . 
Det er som at blive ung igen . Gud velsigne 
dig — tak ! » 
Han sluttede hende i sine arme og trykkede 
et Kys på hendes pande . 
Hun gjorde sig lempelig fri , trak lidt hurtig 
efter vejret , og han sagde : 
« dette har været en lykkelig dag . » 
« ja , det har det . » 
Så talte de fortrolig og oprømt sammen 
en halv times tid . Hun lovede at tage sig af 
Ludovika , for hvis fremtid han nærede bekymring , 
og da han rejste sig for at gå 
sagde han : 
« herefter vil vi ses ofte , ikke sandt ? Jeg 
må komme her en gang imellem og passiare 
i fortrolighed med dig ? » 
« nej , Antonio , »  svarede hun mildt , men 
afgørende ,  « hvad der i dag er lykke , vil senere 
blive lidelse . Fra nu af er livet i orden for 
dig og mig . Erindringen om denne dag vil 

gøre det stykke vej , der er tilbage , lysere for 
os begge . Men vi ses ikke mere . Dertil er 
vi ikke gamle nok — mærkede du ikke det før ? » 
Et øjeblik så de hinanden fast i øjnene , 
så kyssede han hendes hånd og gik . 

Xx . 
Kort efter fortalte et rygte , at en dame 
fra de højere selskabskredse havde forladt byen 
og en ægtefælle under mistænkelige omstændigheder . 
Hr . Forsters navn nævnedes i forbindelse 
med begivenheden . 
Som gribbe om et ådsel slog skandalmagerne 
ned og bragte stykke for stykke af 
de hæslige levninger for dagen , naturligvis 
kun for at tilfredsstille den videnskabelige interesse 
for detaillen og brede kundskabens lys til de 
videst mulige kredse . 
Denne gang bekræftede rygtet sig imidlertid 
som sandhed . Ludovikas fortvivlelse 
kendte ingen grænser . 
En aften kom den unge pige ude af 
sig selv til tante Mathilde og opholdt sig 
siden mere hos hende end i sit eget hjem . 
Hun var længe om at komme ud over 
skuffelsen . 
Hendes helbredstilstand led , og lægen tilrådede 

forandring af luft og opholdssted . 
En del af hendes faders slægt var bosat på 
Sicilien . Det blev bestemt , at hun skulle opholde 
sig der et årstid . Men gehejmeråd van 
Arndt havde nylig tiltrådt en ministerpost og 
kunne ikke forlade sine forretninger , og hans 
frues magelighed tålte ikke en rejses besværligheder 
så sent på året . 
Frøken Bramsen føjede derfor Ludovikas 
indstændige anmodning og ledsagede hende til 
hendes bestemmelsessted . 
Sålænge var Ellen husmoder hjemme . 
Omsorgen for børnene og huset tilligemed 
hendes kontorforretninger levnede hende ikke 
megen ro til at tænke på sig selv . 
En aften i slutningen af november måned 
kom hun efter endt arbejde i kontoret ind i 
dagligstuen . Det havde været en travl dag . 
Hun var træt , børnene sov , hendes fader var 
gået ud . Der var en halv timestids ro inden 
thetid ; den ville hun nyde . 
Men just som hun havde rullet ned og 
tændt lys , trådte Edvard ind i stuen . Det 
var længe siden , hun havde set ham ; hun var 
nu kun en sjælden gæst på første sal . Kamilla 
var altid i selskab . 
Hun rejste sig og gik ham fornøjet 

imøde . Da så hun af udtrykket i hans ansigt , 
at der var noget galt fat . 
Han kastede sig i en stol og spurgte med 
en vis utålmodighed efter tante Mathilde . 
« hun er rejst bort , men kommer snart 
igen . Kunne ikke fader — eller jeg ? » 
Nej , det var frøken Bramsen , han ville 
tale med . Han ville just fra hende have nogle 
oplysninger om amerikanske forhold og et 
anbefalingsbrev til hendes Broder i New York . 
« de tænker da ikke på at rejse — så 
langt bort ? »  stammede Ellen , mens blodet 
strømmede hende til hjertet . 
Jo , han gjorde . Han måtte bort , helt 
bort og for bestandig . Han havde allerede 
taget sin afsked fra bankieren — han måtte 
rejse straks . 
Hun greb fat i bordtæppet ; det løb rundt 
for hende : rejse bort for bestandig ! Hvad 
betød dog det  ? 
Hun så på ham . Han så næsten 
gammel ud , huløjet og gusten . En skærende 
smerte gjennemfoer hende , og hun led i dette 
øjeblik mere som en moder for sit syge barn 
end som en ung pige for den , hun elsker . 
Hun gik hen og satte sig nær ved ham og 
sagde med hjertet på læberne : 
» Mens jeg var barn , kaldte de mig tit 

deres lille veninde — kan de ikke sige mig , 
hvad der er i vejen , hvorfor de så pludselig 
vil rejse ? » 
Han begyndte med nogle talemåder for 
at dæmpe sin bevægelse , men slog pludselig 
over . Hans læber dirrede , og han talte sig ind 
i et skummende raseri . 
Han havde levet i en øglerede , han var 
narret og bedraget , de havde ødelagt hans liv ! 
Han havde haft den bitre lod altid at leve 
blandt fremmede , uden fader eller moder , uden 
anden slægtning end den egoistiske libertiner 
deroppe , som han forbandede . Og dette øde , 
elendige , kærlighedsforladte liv havde kun haft 
et eneste lyspunkt , et eneste håb , Kamilla . 
Så mørk og ulykkelig havde hans barndom 
været , at førend han så hende , vidste han 
ikke , der var noget til , som var lyst , skønt 
eller elskeligt . Ingen anden havde han nogensinde 
haft at holde af . På hende havde al 
hans opsparede , indeklemte kærlighed samlet 
sig . Men hun var kold , egoistisk , beregnende 
ligesom faderen , et vrængebillede af det væsen , 
han havde dyrket og tilbedt i hende som en gud . 
Hun havde leget med ham , draget ham til sig , 
brugt ham , taget imod hans ømhed , ladet ham 
trælle under åget alle disse år — for til sidst 
at have ham tilbedste . 

« hun har forlovet sig , Ellen . Baronesse 
v . Rosenthai i ikke sandt , det lyder godt . Det 
kunne jeg ikke byde hende . Jeg usle stodder 
— uden navn  ! » 
Han lo , og Ellen gøs . Hun sad ved siden 
af ham , kold som is , overvældet , forfærdet over 
hans lidenskab og dog med en dæmrende 
følelse af befrielse , næsten glæde i sindet , 
som hun skammede sig over , men ikke kunne 
betvinge . 
« ja , se kun på mig . Nej , jeg har intet 
navn i jeg er ingen ærlig mands søn , og ingen 
hæderlig kone er min moder . Jeg må oven i købet 
prise min skæbne og takke himlen , » 
Vedblev han bittert , i at det ikke er mig , 
men den flove , fade laps deroppe , Kamillas 
kærlighed er falden på . Min moder 
var bankierens elskerinde . Den mand , som 
jeg har foragtet og skammet mig over at 
kalde min slægtning og velgører , er min 
fader . Og Kamilla , den kvinde , jeg har 
elsket og begæret med min hedeste attrå , 
for hvem endnu mit blod brænder , og mit 
hjærte lider — hun er . min søster i skynd 
dem , Ellen , og gratuler mig til min nye 
svoger . » 
« å Edvard — Edvard — »  det lød som 
et nødråb , men han ænsede det ikke . 

« han , der siger , at han er min fader , bød 
mig guld og grønne skove for mit spildte liv 
og skændselen over mit navn . Han ville 
adoptere mig , have mig om sig på sine gamle 
dage , den usling ! Han har vidst , måttet se , 
at jeg elskede hende . Hvor turde han vove 
samvittighedsløst at lægge en sådan fristelse 
på vor vej . Sæt , det havde været anderledes 
— sæt , hun havde elsket mig — det er et 
helvede at tænke på det i jeg forbandede 
ham ! Jeg slyngede ham hans guld i øjnene . 
Hellere forgå i kampen for denne usle tilværelse 
end tage mod flere velgerninger af 
ham . Nej , afsted , bort fra det hele — og 
aldrig se noget af det igen — å , hvad har 
jeg gjort ? » 
Hans blik havde vendt sig til Ellen . Hun 
var dødbleg og vaklede , hvor hun sad . 
Han lagde sin arm til støtte om hendes 
skulder . Uvilkårlig hvilede hendes hoved ved 
hans bryst . 
<ellen , vær ikke vred , »  bad han ømt , 
« jeg burde ikke have sagt dem alt dette . Det 
passer ikke for deres øren — de er for ung . 
Men de var så god — og jeg trængte til et 
venligt ord — for guds skyld , bliv ikke syg , 
hvad må jeg hente — ? » 
Men svimmelheden var gået over . Hun 

rystede på hovedet , smilede og var atter herre 
over sig selv . 
« jeg kunne ikke gøre for det . Det var 
så skrækkeligt alt sammen . Alt , hvad man kan 
sige til dem , er så fattigt . Men vi , Edvard , 
vi her holder alle sammen af dem . Her har de 
aldrig været en fremmed , det må de ikke 
glemme . De må ikke fortryde , at de har talt 
til mig , jeg kan godt bære det . Hvis de ville 
— de har ikke godt af at gemme på alt , 
hvad de føler og må lide . Lad mig være 
deres fortrolige , indtil — indtil de rejser . Jeg 
skal ikke mere blive syg deraf — tro mig — , » 
Hun så på ham endnu lidt bleg med et bønfaldende 
udtryk . Hun delte hans smerte , 
følte han . 
« hvor de er god , Ellen . Dem skylder 
jeg allerede mere end nogen anden . Ja , når 
de giver mig lov dertil , vil jeg komme og 
tale med dem om — om fremtiden . Jeg lover 
dem herefter at beherske mig bedre end i aften . 
Deres deltagelse gør mig godt ; jeg har hidtil 
haft så lidt deraf . » 
Grosserer Bramsen kom hjem , Ellen gik ind i 
spisestuen for at lave the . Edvard blev hos dem . 
Han var rolig og fattet og talte med grossereren 
om ligegyldige ting . En gang i aftenens løb 
mødte han Ellens øjne , der var fæstede på 

ham med et besynderligt udtryk af håbefuld , 
næsten forklaret glæde — og dog , tænkte han , 
havde han jo set , hvor nær hun tog sig hans 
ulykke . Men udtrykket skiftede hurtig , da hun 
opfangede hans blik , og han glemte det snart . 
Han kom så godt som hver aften i de 
følgende dage . De var hyppig alene . Han 
led meget . Hans mørke , indesluttede sind 
samlede på bitterheden og naget , han gjorde 
sig smerten så utålelig som muligt og borede 
sig med pessimistisk stivsind fast i sin egen 
lidelse . 
Ellen havde tunge dage . Hun hørte på 
hans klager og lidenskabelige udbrud i tavs 
sympatti . For denne mørke fortvivlelse havde 
hun medfølelse , men ingen ret forståelse , og 
hans lidelser smertede hende desto dybere , 
fordi hun intet trøstemiddel vidste . Men det 
gjorde ham godt at tale ud , og med en vis 
tilfredsstillelse nød han , at også hun led . Han 
indså godt det umandige i således at pine 
hende med sine kvaler , men det skaffede ham 
en øjeblikkelig lindring , og han greb den . 
Den første aften havde der midt under sorgen 
og rædselen over hans ulykke dæmret et 
håb hos hende om en gang at vinde hans 
kærlighed . Det syntes atter at skulle slukkes . 
Han ville aldrig kunne vriste Kamillas 

billede ud af sit sind , sagde han . Han ville 
aldrig komme igen , før måske en gang som 
gammel mand , når hans hår var hvidt , og 
den lidenskab , som nu var en dobbelt forbrydelse , 
var slukket i alderens kulde . Han 
holdt af at udmale alt dette for hende , gøre 
det drastisk ; holdt af at se hendes kinder blive 
blege og hendes øjne fyldes med tårer . Trods 
sin energiske protest holdt han dog også af at 
blive modsagt i disse påstande og lade sig 
fremtiden udmale lysere af hende . 
Så en aften traf han ikke Ellen , men 
tante Mathilde i dagligstuen . 
Gjort opmærksom ved Ellens lidende udseende 
havde et par spørgsmål været nok til 
at lade hende se , hvorledes sagerne stod . Hun 
tog sin beslutning . Hun og Edvard havde en 
lang samtale med hinanden . 
Hun talte til ham med en moders myndighed 
og fandt de ord , Ellen manglede , der 
kunne appellere til hans forstand og vilje , såvel som 
til hans hjerte . Da han til hendes 
forundring vaklede i sin beslutning om at rejse 
bort straks , sagde hun ham uden omsvøb , at 
Ellen elskede ham . 
Hun viste ham , hvor fej og egenkærlig 
han allerede havde bragt mere lidelse over 
hende , end hans samvittighed kunne stå ved , 

og at han som mand af ære burde rejse bort , 
mens det endnu var tid . 
Edvard gav løftet , og hans afrejse til 
New York blev fastsat til den førstkommende 
uge . 
Men tante Mathildes meddelelse gjorde et 
sælsomt indtryk på ham . Ellen elskede ham ! 
Ja , nu vidste han det godt . Hvor havde han 
været blind 1 men i bevidstheden om hendes kærlighed 
var der lægedom for hans syge sind og en 
trøst for hans sårede forfængelighed . Og skønt 
han skød tanken om nogensinde at kunne 
elske hende bort som en umulighed og en troløshed 
mod sin egen kærlighed , holdtes hans 
sind dog bundet af denne jomfruelige hengivenhed , 
der syntes ham usigelig rørende ved sin 
trofasthed gennem de mange år og ved alle 
de uskyldige , halvt barnlige beviser , hun havde 
givet ham på den , og den blev ham en kilde til 
husvalelse . Når smerte , had og nag holdt 
vildest hus i hans hjerte , tyede han uvilkårlig 
til Ellens billede som til et fredlyst sted , 
dæmonerne ikke havde magt over . 
Han følte , alt som dagen til hans afrejse 
nærmede sig , at hun blev ham mere og mere 
kær og næsten uundværlig . Og just nu holdt 
frøken Bramsen dem fuldstændig adskilte . 

de var aldrig ene , og Ellen sagde kun lidt i 
denne tid , når tanten var i stuen . 
Han havde så meget at sige hende , syntes 
han . Han havde været ond , afskyelig imod 
hende . Det måtte han dog afbede . Han begyndte 
at fortryde det løfte , han havde givet 
om at rejse straks , og gik på akkord med sig 
selv om det antal år , han ville blive borte . 
Så kom afrejsens dag . 
« Edvard vil sige farvel , Ellen . » 
Det var tante Mathilde , som stak hovedet 
ind ad døren til kontoret , hvor Ellen sad højt 
tilvejrs på en skruestol , bøjet over en foliobog 
og regnede to rækker tal sammen i det uendelige , 
galt hver gang . 
Hun strøg overtræksærmerne af og steg 
ned af stolen . 
Hun bed tænderne fast sammen og trykkede 
hænderne mod øjnene ; de var tørre . Hun 
var næsten sunken sammen under vægten af sin 
sorg og kunne knap gå de få skridt over i 
dagligstuen . 
Tante Mathilde stod ved vinduet med 
ryggen til værelset , påklædt til at gå ud . 
Hun og grossereren ville følge Edvard til 
dampskibet . Og dér var han midt i stuen 
med hånden på lænestolen , fuldt udrustet til 
rejsen . 

bleg og stille gik hun hen til ham , gav 
ham hånden uden at se op og sagde noget , 
som ingen lyd fik . 
Han følte en stor ømhed for hende komme 
over sig , vinde plads i sit hjerte — havde 
frøken Bramsen ikke været der , så — men 
hun rørte sig just . 
Han holdt Ellens hånd fast og sagde 
blidt og dæmpet : 
«  deres tante har givet mig lov at bede 
dem skrive mig til , — vil de ? » 
Hun nikkede og sendte et taknemmeligt blik 
i retning af vinduet . 
« jeg har det bedre nu , »  vedblev han ,  « end 
da jeg i egenkærlig forglemmelse af alle hensyn 
pinte dem med mine umandige klager — » 
Hun rystede energisk på hovedet , og 
nogle tårer faldt og lå glimrende på gulvtæppet . 
Hun satte hastig foden på dem . 
« jo , vist så . Deres gode og ædle hjerte 
tog del , varmere og — kærligere del i min 
sorg , end jeg turde håbe — »  hendes hånd 
følte et sagte tryk , som bragte nogle brændende 
pletter frem på hendes kinder — tante Mathilde 
rømmede sig ved vinduet ,  « og jeg misbrugte 
deres godhed . Men deres sind er for 
mildt til at bære nag til mig derfor , ikke sandt ? 

jeg håber om ikke alt for mange år at tilkæmpe 
mig en stilling i den nye verden . Tør 
jeg tro , når jeg så kommer tilbage , at de vil 
have bevaret den følelse , — »  tante Mathilde 
hostede ,  « det venskab , »  rettede han ,  « for mig 
ubeskåret , jeg nu er glad ved at vide mig i 
besiddelse af . » 
Ellen hørte hvert ord og ikke ét blev 
glemt , men i øjeblikket slettedes alt ud ved den 
lyksaliggjørende tanke , at han ville komme 
tilbage . Hvorfor havde han dog ikke sagt det 
før  ? Et strålende , tåreblændet , kærlighedsforjættende 
blik svarede ham . Hans læber 
berørte hendes hånd . Ellen vendte sig og løb 
ilsomt ud af stuen . 
De kørte bort . Kontoret var tomt . 
Hun satte sig atter på skruestolen , lagde 
armene på pulten , hovedet på dem og gav 
sine tårer frit løb . 
Men det var kun en aprilbyge . Da den 
var trukken over , syntes livet hende helt forandret 
og hun selv med . I dette øjeblik blev 
Ellen voksent menneske , blev sig bevidst som 
sådant og så frejdig fremad i andagtsfuld 
overtagelse af den hele forpligtelse . 
Så gav hun sig på ny i færd med de 
lange talrækker , og nu stemte regnskabet . 

men i en krog af hendes hjerte sang 
ungdom og kærlighed sin evige hymne : han 
ville komme tilbage , — om ikke alt for mange 
år , og så ? — nej , man kan ikke gifte sig 
med sin søster , selv om hun bliver enke ! 


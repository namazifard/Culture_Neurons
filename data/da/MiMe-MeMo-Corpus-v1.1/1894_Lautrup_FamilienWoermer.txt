Morgentoget nordfra standsede i et halvt minut ved en lille landstation på Jyllands østlige hovedbane . 
To unge herrer iført svære rejsepelse steg hurtig ud . Et par kufferter slængtes ud af pakvognen . Togføreren meldte  « færdig »  . Et slag på stationsklokken . Signalpiben lød . Lokomotivet svarede og toget bruste videre . 
Det var juleaftens dag . En kold skarp sydvest med iblandede snefnug fejede om hjørnet af stationsbygningen ned ad perronen . Stationspersonalet skyndte sig ind bag lukkede døre . 
« hør Gustav »  , sagde den højeste og yngste af de ankomne ,  « lad os gå over i kroen og få lidt frokost . Der er jo en god halv time til , at Linde kommer med toget sydfra . Så går tiden , og maden derovre er god nok . » 
En underlig sød , fugtig luft — produkt af gulvvask , gamle kaffepunschdunster og dårlig 

tobak — slog de rejsende i møde , da de åbnede døren til krostuen . Værten kom hurtig frem fra skænken og beklagede , at der ikke var varmt ovre på den anden side , men hvis herrerne alligevel foretrak at være derovre , kunne der snart blive varmt . 
Herrerne foretrak at være derovre og bestilte frokost og kaffe . De beholdt deres pelse på , medens de vandrede op og ned for at holde varme i fødderne . 
Efter en stunds forløb kom en ung ualmindelig smuk bondepige ind med et stort fad smørrebrød og to kopper dampende kaffe . 
Kort efter viste hun sig igen med forklædet fuldt af tørv og brænde og med en ildskuffe , hvorfra en tørvebrand udsendte en lang hale af gnistrende røg . Hun lagde sig på knæ ved kakkelovnen og fyrede op med kyndig hånd . 
Den varme kaffe gjorde en oplivende virkning på de unge mænd ; men det var øjensynligt , at den ene af dem , premierløjtnant , regimentsadjudant Carl Wørmer i lige høj grad delte sin interesse mellem den gode frokost og pigens virksomhed ved ovnen . 
Hans ven , cand , juris , herredsfuldmægtig Gustav Holm iagttog ham med et lunt smil . Det var klart , at løjtnanten flere gange havde 

den største lyst til at sige et lille ord til den smukke pige , uden at det dog blev til noget . Hun , som åbenbart var ganske uvidende om den opmærksomhed , hun var genstand for , passede sin dont med pligtmæssig Iver . 
Efterat løjtnanten i stedse snevrere kredse havde nærmet sig den unge pige , der just var i færd med at puste ild i gløderne , standsede han pludselig ved siden af hende , bøjede sig let forover og sagde med et højst indsmigrende tonefald , idet han holdt et stykke smørrebrød i vejret : 
« må jeg spørge , har den lille jomfru selv været mester for dette fortræffelige smørrebrød ? » 
Den lille jomfru vendte overrasket sit kønne lille fjæs mod ham med et roligt og fuldkommen uforstående udtryk og sagde på det bredeste jyske mål : 
« hva’  ? » 
Herredsfuldmægtigen brast i en hjertelig latter , løjtnanten så lidt flov ud , men lo snart med . Pigen derimod så sig om med en mistænksom og krænket mine og foretog et ilsomt tilbagetog , idet hun dog i sidste øjeblik i døren fangede et venligt nik af løjtnanten og medtog en forvirret erindring om et par store smukke beundrende øjne . 
« hør nu min ven , »  udbrød Holm ,  « du er 

da virkelig uforbederlig . Kan du da ikke se et nogenlunde kønt kvindemenneske uden at dit følsomme gemyt straks kommer i bevægelse . Dennegang fik du da en spand koldt vand over dig — hva’ ? » 
« jeg skal love for det , »  svarede Wørmer og lo igen ,  « men det havde da grumme lidt med mine følelser at gøre . Jeg hylder og beundrer skønheden , hvor jeg træffer den — og en smuk kvinde er dog det smukkeste af alt . Hun her var ganske ualmindelig smuk . Kunne du ikke se det , din istap ? » 
Holm nikkede smilende . 
« forresten kan du have ret nok »  , fortsatte Wørmer ,  « når du taler om mit følsomme gemyt — desværre ! Hvormange gange har jeg ikke været rasende forelsket , men det er jo altid gået ligeså hurtig over igen . Sommetider kan jeg blive ligefrem bange . Sæt , at jeg engang bildte mig ind , at det var alvor — og blev gift , og så bagefter mærkede at det var en fejltagelse . Det ville være forfærdeligt , du ! » 
Han begyndte at gå hurtig op og ned ad gulvet , men standsede pludselig da Holm sagde : 
« sig mig , Carl , består det forhold endnu mellem dig og madam Carlsens datter ? » 
« ja — desværre ! min ven —og det piner mig egentlig mere , end jeg kan sige dig . » 

« så skulle du bryde det jo før jo hellere ! » 
« ja , min ven . Det har jeg sagt mig selv så ofte i den sidste tid . Jeg har jo fortalt dig , hvorledes det forhold knyttedes . Hun faldt jo bogstavelig lige i armene på mig . Jeg var svag dengang og føler mig ganske ligeså svag nu ved at bryde . Hun er mig jo så inderlig hengiven , at jeg ligefrem ikke nænner det . » 
« jeg synes , at hele det forhold er dig uværdigt . » 
« det har jeg også sagt mig selv , Gustav . Men du har ret , »  tilføjede han , idet han igen begyndte sin hurtige vandring op og ned .  « det skal og må gøres snarest — og det skal blive alvor . » 
Han standsede sin vandring og så en stund tankefuld ud i vejret gennem vinduet . 
« ved du forresten , »  begyndte han igen ,  « hvad intendant Linde sagde forleden , da jeg kom til at tale med ham om Anna . Han sagde , at man måtte være et godt fæ , når man ville bryde sådan et behageligt lille forhold . Han havde netop mødt Anna på trappen og fandt hende nok temmelig bedårende — og fiks og nydelig ser hun minsandten også ud . » 
« jeg kan egentlig ikke fordrage den intendant .  » 
« men kære Gustav , nu må du ikke være 

sær . Du har jo selv indrømmet , at du ikke har nogen virkelig grund dertil , og så troede jeg , at når i begge mødtes her som mine venner — — » 
« du kan være ganske rolig , Carl . Vi er begge gæster i din faders hus . Det er mig nok . Men jeg tror nu engang ikke på hans smukke fjæs med madonnaøjnene . » 
« det var måske dumt af mig at invitere jer sammen . Men jeg havde netop tænkt at----------- » 
« kære ven »  afbrød Holm ,  « gør dig nu ikke unødige skrupler . Og forresten må jeg sige dig , jeg finder ham morsom — sommetider ligefrem knusende morsom med sit gode hoved og sine pudsige indfald . Sig mig forresten , har du nogensinde set ham gnaven f . Eks . , når støvlerne trykker hans ømme punkter eller andre småting generer hans dyrebare person ? Ikke det ? —• ja så kan du se det nu , »  tilføjede Holm med et nik mod døren , der netop lukkedes op i det samme . 
Det var virkelig et ret misfornøjet ansigt , der viste sig under en uniformshue midt i en opslået pelskrave . Pleje personens forside var tilsnet . 
« nå ! her finder man endelig de herrer vel garderede , »  sagde den indtrædende med høj gnaven stemme , —  « og vel forplejede , »  tilføjede 

han med et blik på resterne af frokosten .  « uf ! det er væmmeligt at komme så tidlig op , og sådan et vejr , det er nu . Vi skal da i lukket vogn , Wørmer ? Godmorgen ! » 
Han rakte en sjattet hvid hånd ud og sagde med samme gnavne tonefald , idet han så sig om på en hjælpeløs måde : 
« hvordan får man noget at spise her ? for noget må jeg s’gu have . » 
På Wørmers ringen viste den smukke pige sig atter i døren . 
« smørrebrød og kaffe til den herre , lille jomfru , »  sagde han venlig . 
« nå ! Det må jeg sige , »  råbte inten-danten og stirrede på døren , hvor pigen var forsvunden .  « nu kan jeg forstå , at de herrer har tabt både næse og mund — og også deres øren , så de ikke kunne høre toget komme . Død og pine , løjtnant , sikken en lækkerbisken 1 » 
Det gnavne udtryk var som blæst bort af hans ansigt , og han blev på engang en smuk mand med spillende liv i hvert træk og i de mørkeblå intelligente øjne . Medens han endnu med et henrykt blik så efter døren , åbnedes denne igen og gav plads for en kavaj , en lodden hue og et uhyre uldent halstørklæde med tyk sne i alle kroge og folder . Personen , 

der var indeni alt dette , gjorde et lille forsøg på at føre hånden op mod sit hoved som en slags hilsen , men opgav det på halvvejen og sagde med en stemme , som om han talte i en tønde : 
« a melder mig med æ vogn , hr . Løgte-nant . » 
« goddag hans . Det er godt . Hvordan er vejret nu ? » 
« et’ så svær godt . Det vil fyg’ — så hvis — — hvis-se — — » 
« hvis vi vil frem , må vi helst rappe os lidt , mener du ? » 
« vel hr . Løgtenantl » 
« ja kør du så kun frem — lad mig se — om et lille kvarter . Så er vi færdige . Det er vel den lille jagtvogn ? Nå ! ja så har du vel fodposer med , hans  ? » 
Vel , hr . Løgtenant . Jen til jen for og jen til tov ibag . » 
« der er vel ikke noget i vejen for at vi kan køre igennem , tror du ? » 
« a kan et’ vid’ . » 
Intendant Linde fulgte samtalen med nervøs opmærksomhed . 

i Trinderupholms store dagligstue gik forpagter Wørmer utålmodig op og ned . 
Stuen gik gennem hele husets brede og havde vinduer til begge sider — til gård og have . Den var møbleret efter nutids smag med hjørneopstillinger og rigelig anvendelse af palmer og planter i blomst . Et mørkeblåt filttæppe , dækket af et tykt , noget mindre smyrnatæppe , strakte sig over hele gulvet . Grundfarven i betræk , Gardiner og portierer var ligeledes mørkeblå og virkede behagelig dæmpende på det skarpe skær af lyset fra to sider . Gardinerne til plaven var tæt sammentrukne undtagen for det vindue , hvor Fru Wørmer havde sin yndlingsplads og hvor hendes statelige skikkelse netop sad omgiven af de utallige , mere eller mindre nyttige genstande , som en dannet og velhavende plusFrue i tidernes løb får samlet på denne domænes område . 
Fru Wørmers fiåndarbejde hvilede i hendes skød , og hendes øjne fulgte forpagterens høje , 

noget svære skikkelse , medens han målte gulvet med lange skridt og jævnlig forsøgte at se ud i gården gennem de næsten helt tilføgne vinduer . 
« hvor i djævlens skind og ben bliver de dog af . Sydtoget kommer ind kl . 9 , og lad dem så også have brugt en halv times tid i kroen , så måtte de jo dog kunne have været her nu — hvis der da ikke er sket noget uheld i det forbandede vejr . Hvad mener du , lille mor ? » 
« jeg mener , kære Wørmer , at du har lovet mig at passe lidt på din udtryksmåde i fremmedes nærværelse og — — » 
« her er da for pok------------om forladelse — ingen fremmede nu — — — desværre . » 
« nej , men vanen , ved du — — , ja , bliv nu ikke vred på mig , Wørmer , fordi jeg minder dig om dit løfte . Nu kommer jo Carl med sine unge venner og — — det gør jo ingen ting med mig og dem , som kender dig------------- men det er mig så pinligt , om fremmede skulle få et urigtigt indtryk af dig . » 
« nå nå ! lille mor , »  sagde forpagteren godmodig .  « jeg lover dig , at jeg nok skal passe på mig selv — — i det mindste i den første time , »  tilføjede han med et lunt smil . — guds død ! det er da et Herrens vejr , det er 

blevet , »  udbrød han , da et særlig heftigt vindstød piskede sneen mod ruderne . 
« synes du ikke det var bedst at sende dem mandskab i møde , Wørmer ? » 
« jo vist så , gamle . Hvis de ikke er her inden en halv time , tager jeg selv ud med den store slæde . » 
« du har også lovet at kalde mig ved navn , kære Wørmer . Lille mor og mutter og gamle er dog virkelig — — » 
« så gid dog også fanden —ja undskyld ! — havde dine fine fornemmelser , Sofie . Hvem Pokker tænker på det nu ! — men jeg synes , jeg hørte bjælder , »  sagde han og gik hurtig til vinduet —  « nej ! Det må have været indbildning .  » 
« kære Wørmer , »  sagde fruen efter en pause .  « der var en ting , jeg så gerne ville bede dig om . Vil du ikke overlade mig hans helt i denne tid ? Han er virkelig bleven ganske flink til at varte op , og så kunne han også gå de unge herrer tilhånde med så mange ting . » 
« og så skal han vel fra morgenstunden spankulere rundt som en påfugl i frakken med de blanke knapper ? — er der ikke lidt mere med det samme , du har på hjerte , lille Sofie ? » 
« jo , siden du spørger derom — så — hvis 

du ikke har noget derimod — ville jeg gerne , mens de unge herrer er her , spise til middag kl . 5 — og så naturligvis frokost kl . 11 . Vær nu sød og sig ja , kære Wørmer ! » 
Forpagteren gik et par slag op og ned ad gulvet i taushed . Så standsede han foran sin hustru med hænderne dybt i lommerne . 
« nu skal jeg sige dig en ting , Sofie . Du må i alt dette gøre ganske , som du ønsker . Men hvis du tror , at en intendant og en fuldmægtig til dagligdags løber rundt med en tjener i hælene , så tager du fejl . Og hvis de ikke kan befinde sig vel ved at følge husets skik , fordi den i et og andet afviger fra deres sædvanlige levemåde — — — så — så er de et par hanskvaster — og det er nu min mening --------kom ind ! »  råbte han med fuld kraft som svar på et par sindige slag af en hård kno på døren fra forstuen . 
« men hvad i ( djævelens skind og ben----------- er det dig hans , »  udbrød han bestyrtet ,  « hvor er — — hvad er der sket ? » 
« ja , ser husbond — vi æ’ jo kommen for skad’ å vælt’ » 
« så skulle da også Pokker tage dig , din klodsmikkel  ! — er nogen kommen tilskade ? — men så brug dog munden , mand ! » 
« vel , husbond , den jen’ av de tov fremmed’ 

personer — den , der kom søndenfræ . »  efter en lille pause tilføjede han med et lunt smil :  « a tro’ nu et' , te det æ’ så farle’ . Fø’st ku’ han go på beggi hans bien , bagetter ku’ han kuns go på de’ jen’ . De’ er mier gal med æ vogn . Det jen’ hjul æ henn’ . » 
Fru Wørmer , som bleg og med foldede hænder havde fulgt begyndelsen af samtalen , havde hurtig rejst sig og taget et energisk tag i klokkestrengen . En ung stuepige viste sig med forstyrrede miner . Hans’ ankomst havde allerede sat de vildeste rygter igang blandt gårdens folk . 
« Wørmer , »  sagde fruen ,  « her er Karen . » 
« godt min ven ! — Spring ned i stalden , Karen , og sig til Morten , at de straks spænder for og — — » 
« de er allerede ved det , hr p'orpagter , og må vist være færdige om et øjeblik . » 
« tæpper og frisk halm i slæden , som jeg har sagt og — — vent lidt ! De skal tage et par skovle med-------nej , stop lidt , lille Karen ! Morten skal hente doktor Poulsen med fuksen og den lille kane . Og du , hans , følger med mig . Nu kan du først hjælpe mig i klæderne . Men hvor er de unge herrer forresten ? Det har du ikke sagt . » 
« di æ’ ved ni’s Larsen , husbond ! » 

Fru Wørmer havde imidlertid bragt sin mands Pels og Pelsstøvler ind . Da forpagteren omtrent var udrustet og til sidst fik en bred læderrem spændt om livet udenpå Pelsen med kraftige tag af hans , sagde denne med spagfærdig stemme : 
« a har ingen skyld , husbond ! » 
« hm ! »  brummede forpagteren .  « det får vi se . Men nu afsted i djævlens skind og ben . Farvel så længe , gamle ! » 
I samme øjeblik som Trinderupholms store slæde tog rask fart ud af gården , kom en ung pige ilsomt ind i dagligstuen . Med et opskræmt udtryk råbte hun allerede i døren :  « men lille mama ! Hvorledes er det dog gået til ? Er de kommet slemt tilskade ? Karen siger at — » 
« tag dog ikke sådan på vej , Louise ! Det passer sig ikke for en dannet velopdragen pige og er desuden til ingen nytte . Det er nok forresten ikke så slemt . Simple folk skal altid overdrive . Såvidt jeg har forstået , er kun intendant Linde kommen noget tilskade med det ene ben . Nu får vi se , når de kommer . — men lad mig nu se lidt på dig , min pige . Lidt længere bort , om jeg må bede ! » 
Med påtagen skolepigelydighed stillede frøken Louise sig ud på gulvet , medens Fru 

Wørmer gennem sin stanglorgnet underkastede hende en opmærksom prøvelse . 
Hun nikkede gentagne gange med anerkendende tilfredshed . 
Den unge pige var høj , og den hvide uldne kjole tegnede hendes velbyggede ungdommelige skikkelse harmonisk mod stuens mørke grundtone . Hendes ansigtstræk var vel ikke regelmæssig smukke , men der var karakter i hendes træk , særlig i den runde kækt fremspringende hage , og der var et spillende liv i de brune øjne . 
« godt ! »  sagde Fru Wørmer og sænkede lorgnetten som tegn på , at mønstringen var til ende .  « meget tilfredsstillende ! Kom så og giv mig et Kys . » 
Med et overgivent udråb kastede Louise sig om moderens Hals og gav hende ikke blot det forlangte Kys , men to , tre—fire i stormende rækkefølge . 
« ikke så vild ! kære Louise , »  sagde Fru Wørmer og rettede på sit hår med begge hænder .  « når man er fyldt sytten år , er man — — » 
« ligeså indtagen i sin søde gamle mor , som da man var fjorten , »  afbrød frøken Louise . 
« er man forpligtet , mit barn , »  fortsatte Fru Wørmer med eftertryk ,  « til adskilligt mere , 

end når man er fjorten . Men nu er det bedst »  , sagde hun og rejste sig med værdighed ,  « at vi ser efter , om alt er i orden til vore gæster . » 
Henad eftermiddagen gik vinden til vest og endte i nordvest med en klingrende frost . 
I susende fart kørte Trinderupholms store slæde op i gården og standsede med et ryk foran den store stentrappe . 
Bagest i slæden lå intendant Linde , støttet mod bagsmækken og helt tildækket med tæpper . Han lå med lukkede øjne og så bleg og lidende ud . Forsigtig løftedes han op af kraftige arme . Løjtnanten og fuldmægtig Holm bar ham op ad trappen , gennem forstuen og korridoren til det for ham bestemte værelse . Et par nysgerrige og ængstlige pigeøjne iagttog fra dagligstuens påklemstående dør det triste tog , der fulgtes af forpagteren og hans hustru i bekymret taushed . 
Medens Fru Wørmer med husmoderlig omhu overtog den foreløbige omsorg for den tilskadekomne gæst , gjorde løjtnanten og Holm deres toilette i de tilstødende gæsteværelser . Af og til gik en dæmpet passiar mellem dem gennem den åbenstående dør . 
« det var da en Pokkers kedelig historie , du , »  sagde Wørmer .  « det gør mig rigtig ondt for Linde . Jeg tror virkelig , han har glædet 

sig meget til denne lille juleudflugt , mens hans hustru og børn er i Sverrige hos familien . — — — hvad siger du ? »  spurgte han med lidt højere stemme , da han hørte Holm mumle noget for sig selv . 
« jeg siger , »  hviskedee denne , idet han kom frem i døren , tørrende sit våde ansigt med håndklædet ,  « jeg siger , at han morer sig s’gu alt , hvad han kan . » 
« nej , hør nu Gustav ! Nu er du virkelig ikke rar . Det kan jeg godt mærke på dig , skønt jeg ikke engang forstår , hvad du mener . » 
« jeg mener ganske simpelt , at for det første morer han sig over at være ude på egen hånd , og for det andet nyder han både sin egen ulykke og de andres medfølelse . Han morer sig brillant , siger jeg dig ! » 
Wørmer brast i en dæmpet latter . Men ligesom ærgerlig på sig selv herover , betvang han den pludselig .  « nej ! Du er for slem , Gustav . Du er jo ligefrem ond nu . —jeg ville nødig være din uven , »  tilføjede han tankefuld . 
Holm rystede energisk på hovedet . 
« hvad har det med venskab eller uvenskab at gøre ? Han derinde er aldeles ikke min uven . Jeg kender ham jo så lidt endnu . Jeg tror bare ikke rigtig på ham . Men hvis jeg har bedømt ham urigtig , skal jeg såmænd så 

inderlig gerne erkende det — og så lover jeg — ja , det er nu det samme , hvad jeg lover — men han morer sig nu alligevel ! » 
Samtalen blev afbrudt af stuepigen Karen , der anmodede herrerne om at komme ind til middag . 
Wørmer gik først ind til den syge . Da han kom tilbage , sagde han med bekymret mine :  « han vil ikke nyde det mindste , du . Det er tydeligt , at han lider meget . Hvor det dog er trist , dette . Nå ! Nu må vi to gå ind . Hans har overtaget vagten derinde , medens moder er ved middagsbordet . Er du færdig ? Godt ! — far og mor kender du — , men min søster har du jo ikke set før ? »  fortsatte han , medens de gik gennem korridoren .  « denne vej , min ven ! » 
Ved middagsbordet gik det stilfærdig til . Dels virkede det indtrufne uheld trykkende på den almindelige stemning , dels var det således skik og brug i det wørmerske hus . 
Kun sjælden var man her vidne til det i den danske middelstand så hyppige og fornøjelige fænomen , at alle talte på engang , og 

ingen hørte efter , hvad der blev sagt . Man hørte høflig og opmærksom på , hvad den enkelte bemærkede . Det var ikke så festligt eller lystigt eller nationalt — men gennemgående behageligt . Denne formelle hensynsfuldhed havde sit ophav i husets Frue , men blev i tidernes løb adopteret af familiens øvrige medlemmer . I det hele havde hustruens sands for korrekt form sat sit præg i hjemmet . I to plenseender — forpagterens djærve udtryksmåde og datterens livlige temperament — havde Fru Wørmer vedvarende vanskeligheder , og hun førte en stille hårdnakket kamp i begge retninger , håbløs i førstnævnte flenseende men desto mere for-håbningsfuld med hensyn til Louise , der så op til sin moder med ungdommelig sværmerisk beundring . 
Løjtnant Carl havde , skønt han i alt væsentligt var faderen mest lig , let og gerne bøjet sig for moderens påvirkning og tilegnet sig hendes sands for ydre form . 
Samtalen ved middagsbordet drejede sig hovedsagelig om enkelthederne ved formiddagens uheld samt om de to unge herrers forudgående jagtbesøg på en herregård i det nordlige Jylland , og ingen følte sig oplagt til at tage noget emne eller spørgsmål af særlig interesse op . Enhver af de tilstede 

værende vidste , at både han selv og de andre hele tiden tænkte på , om lægen ikke snart kom , og ønskede det som en velkommen befrielse fra øjeblikkets tryk . 
Først da kaffen serveredes på dagligstuens store bord , kørte fuksen med den lille kane op for trappen med livlig bjældeklang . 
Forpagteren og hans søn gik lægen i møde og fulgte ham til den syge . 
En halv time senere sad doktor Poulsen i den bløde lænestol ved Fru Wørmers yndlingsplads og nød en kop dampende kaffe af hendes bekendte egenhændige tillavning . 
« der hører dannelse til at lave kaffe og gøre lamper i stand , »  påstod Fru Wørmer . 
Det var , som om fuksens bjælder havde ringet julen ind og liv og glæde tilhuse . 
F'orpagteren og Holm prøvede med kenderminer en ny likør , hvorefter den første genoptog et livligt foredrag over fuksens egenskaber som traver . Løjtnanten og frøken Louise hørte med opmærksom interesse på lægens forklaring til Fru Wørmer . 
« som jeg siger dem , frue , — der er intet brud — absolut intet at være ængstelig for — kun en ganske let forstuvning . Jeg skulle nærmest tro , at den unge mands frygt for , at skaden skulle være af alvorlig natur , har været 

afgørende for hele hans befindende . Humøret var allerede kendelig steget , da jeg forlod ham . Når han nu har fået sin middagsmad og et par glas vin — så kan de såmænd godt senere bringe ham lidt lempelig herned , f . Eks . i denne fortræffelige lænestol — så skal de se , de kan endnu få en fornøjelig juleaften . Men nu må jeg virkelig også tænke på min egen , kære frue , og anmoder derfor om min befordring . » 
Og det blev virkelig , som dr . Poulsen havde spåt , en fornøjelig juleaften . 
I oplivet stemning foretog herskabet sit besøg i folkestuen , hvor husets damer havde pyntet juletræ , og da gårdens piger og karle en for en gav hånden rundt til både herskab og gæster med et  « tak for gaven og en glædelig fest »  , forekom det selv herredsfuldmægtigen , at hårde næver i forbindelse med duften af kaffepunsch og dårlig tobak kunne have sin berettigelse i tilværelsen og tilmed rumme en vis poesi . Men da senere på aftenen patienten i triumf bragtes tilsæde i doktorens lænestol af forpagterens og hans’ stærke arme og var bleven støttet af puder med benet i omhyggeligt leje — og da frøken Louise under spøg og latter lavede toddy til ham og først kom for meget sukker og derpå for meget vand og 

sluttelig for megen rom i — og forpagteren stoppede sin egen merskumspibe til ham , og løjtnanten holdt den brændende tændstik til , medens Fru Wørmer gav tilladelse til tobaksrygning over hele linjen — og da patienten selv , opmuntret af al denne omhu og opmærksomhed , fik en livlig passiar i gang og fortalte historier med uimodståeligt humør og sluttelig gav den pudsigste beskrivelse af formiddagens begivenhed og herved ikke skånede sig selv eller sit forhold ved samme og heller ikke i mindste måde tog frøken Louises drillerier i den anledning ilde op — ja , da var det virkelig- ikke langt fra , at den bekendte Wørmerske formelle hensynsfuldhed i samtaleformen ganske svigtede sine ærefulde traditioner , idet den ynkelig omkom i almindelig snak og latter — og selv den tørre herredsfuldmægtig forekom det , da han lagde sit hoved tilrette på Fru Wørmers fine pudevår , at det havde været en ganske ualmindelig fornøjelig juleaften . 
Og den muntre stemning fra juleaften sov sødt i Fru Wørmers gode senge , men stod op igen , forfrisket af hvilen , og den befandt sig i 

det hele så vel på Trinderupholm , at den blev der som gæst i hele juletiden . Men da de unge herrers besøg ved nytår sluttede , og TrinderupHolms store siæde var kørt ud af gården , medens der svingedes med hatte fra slæden og viftedes med tørklæder fra forstue og vinduer — da forekom det forpagtergårdens beboere , at de ellers så hyggelige Stuer pludselig var bleven så underlig store og tomme . — men da tiden gik , og minderne kom , og den muntre juletid ligesom levede op igen i forpagterfamiliens samtaler på de hyggelige vinteraftener — da var det ubetinget intendant Lindes indtagende person og muntre slagfærdige vid , som fremkaldte de fleste glade minder , og det nyttede ikke , at forpagter Wørmer fremhævede herredsfuldmægtig Holms gode forstand , hans forbavsende interesse for landbrug , kvægavl og heste samt hans fortrinlige l’hombrespil . Damerne fandt , at han vistnok kunne være meget rar , men han var , sammenlignet med intendant Linde , tør og ligefrem lidt kedelig . Og frøken Louise var ikke engang sikker på , at han havde noget rigtig godt hjerte — om han overhovedet havde noget . Men Fru Wørmer fandt i stilhed , at intet i verden kunne sammenlignes med hendes egen prægtige dreng . 
Men netop for ham havde en lille skygge 

formørket julestemningens klare lys — og skyggen havde let strejfet hans moder . Det var anden juledags morgen , da forpagteren og damerne sad ved kaffebordet , medens de unge herrer endnu sov feriesøvn . 
Hans havde bragt breve , julekort og aviser . Blandt brevene vakte et Fru Wørmers særlige opmærksomhed . Udskriften :  « til her løjtenant Carl Wørmer — Trineropholm »  var øjensynlig skreven med en kvindehånd , men med bogstaver , store og skæve som en skolepiges . 
En lille tankefuld rynke lagde sig mellem Fru Wørmers bryn . 
« bring dette brev op til premierløjtnanten , hans ! » 
Premierløjtnanten var netop vågnet og strakte sig velbehagelig i den gode seng , da hans meldte sig med brevet . Han tog ligegyldig imod det , men for op i sengen , da han havde set udskriften . 
« har min moder givet dig dette brev , hans ? » 
« vel , hr . Løgtenant . » 
Brevet lød således : 
innerlig elskede Carl . 
Du må ikke blive vred fordig jeg skriver til dig mens du er hos dine forelder på Trineropholm 

men jeg lenges så innerlig efter dig . Kjolen og hatten er øndige jeg takker dig tusine gange for dem men jeg er så uløkelig fordig Johanne Pedersen siger du skal giftes det er kogekonens datter hos oberstens som har sagt det men det er ikke sant vel  ? kom ennelig snart tilbage til din lille Anna den smukke herre , som jeg mødte dengang på din trappe går tit forbig og kiger in af vinduerne men jeg bryder mig jo kun om dig din innerlig hengivende 
 Anna Carlsen . 

regimentsmusikken spillede på garnisonsbyens store torv . Det var en søndag i midten af maj og varmt som ved midsommertid . Foråret var kommet tidlig , og træerne i bispe-gårdens have lige overfor domkirken stod i fuld forårspragt . 
Repræsentanter for alle byens samfundsklasser i bedste søndagspuds stod i grupper og hørte på musikken eller vandrede samtalende op og ned . Udenom musikken stod en tæt ring af karle , piger og soldater , som med dyb opmærksomhed iagttog den nærmeste musikers rent ydre færdighed , hvorimod musikkens samlede harmoni gik tabt så nær ved det enkelte instrument . 
Unge piger i lyse forårsdragter , to eller tre i følge , mønstrede i forbigående andre unge pigers forårsdragter , og unge mænd , handelsbetjente , løjtnanter og forretningsfolk så også efter de unge piger — mindre efter 

deres dragter men desto mere efter de unge piger selv — og stak hovederne sammen i fortrolige meddelelser . 
I hotellets store hjørnevindu sad en gruppe yngre officerer i livlig samtale . Vinduerne var åbne , og en stor lærredsmarkise var nedladt for solen . Torvet kunne herfra overses i næsten hele sin udstrækning . 
En høj , sværtbygget , noget ældre premierløjtnant med lyst fuldskæg syntes at være den ledende i selskabet . Han talte med holstensk accent og gjorde bemærkninger om de l'orbi-passerende . Han syntes at kende alverdens mennesker og at vide besked med deres intimeste forhold . Han talte højt , lo larmende og så sig om i stuen som for at høste bifald for for sine bemærkninger også udenfor sin kreds . —  « å schnak ! lille Johansen , »  sagde han til en ung løjtnant , som havde set på sit ur flere gange og nu havde rejst sig for at gå .  « bliv de kuns lidt endnu . Den lille Clara venter s’gu nok en halv time på dem . De herrer drikker nok et glas til med maj . — Kellner ! Cognac og sodavand rundt ! » 
Den unge løjtnant bukkede rødmende og satte sig igen . 
« Gott im himmel , »  udbrød den ældre løjtnant , Friedrich v . Lunau , og lænede sig frem 

for at se efter to damer , som netop passerede over torvet .  « der har vi s’gu hele butikken . Hun har ordentlich majet saj ud , den gamle . Men den små er niedlich — virklich niedlich . — god smag , min ven ! »  tilføjede han og kneb øjnene sammen mod en ung løjtnant , der smilede smigret .  « Och penge har han Ochso , den konsul Schmidt , eller dOch god forretning , aber pass’ auf , mei’ jung’ . De købmænd er ikke so at stole på . Na ! Der har vi den toldforvalter — Donnerwetter ! so en hilsen — na ja ! Han stod Ochso for syvhundert kroner hos den konsul ved nytår . Skål , mine herrer ! » 
« der kommer Fru Linde ovre på den anden side , »  bemærkede løjtnant Johansen . 
« ja , so er den brave hr . Overlæge ochso ikke lang herfra , »  sagde von Lunau med noget dæmpet stemme .  « Ganz richtig ! Der har vi ham — platonisk forresten — ganske platonisk ! »  tilføjede han med et overbærende tonefald i stemmen .  « men sig maj . Ved nogen af de herrer , hvorfor den intendant Linde går i skoven so majet . Naj , det ved de vel ikke ? Ja , jaj ochso ikke . Men han lusker maj derude so fordægtig om . » 
På en gang fik officererne travlt med at se ud . På første sal i en anselig bygning på torvets modsatte side viste en ung dame sig i 

den åbne altandør . En tætsluttende ridedragt viste hendes velbyggede slanke figur . Flun var påfaldende smuk , og den matblege teint fremhævede øjnenes og fiårets mørke farve . 
Hun bøjede sig frem og så spejdende nedad torvet og lod derefter blikket ligegyldig glide hen over pladsen , indtil det tilfældig strejfede hotellets hjørnevindu , hvor de unge officerer pludselig fik travlt med at trække sig tilbage fra deres spejderstillinger . 
Tilbagetoget foretoges for enkeltes vedkommende så ilsomt’ og kejtet , at den unge dame ikke kunne tilbageholde et let smil . Hun vendte dog straks hovedet bort med samme ligegyldige langsomhed som før og sendte atter et søgende blik nedad torvet . 
« Na ! «  sagde premierløjtNant v . luNau , der var bleven siddende ubevægelig på sin plads .  « der kan i have det so godt . Skidt taktik , mine herrer , at lade saj so i en slet position overraske . Præchtig person forresten , »  fortsatte han med et kast med flovedet i retning af altanen .  « skulle blot have bukser og sabel och kommandere regiment . Hun skulle ordent-lich holde jer i øre . — kreutz Donnerwetter ! »  udbrød han pludselig for sig selv , da hans skarpe blik i det samme bemærkede en uvil- 

kårlig bevægelse i den unge dames rolige holdning . 
Løjtnant v . Lunau rejste sig med en påtagen ligegyldig mine og lod , som om han søgte en Avis på bordet ved det nærmeste vindue , hvor den optrukne markise tillod et friere blik over torvet .  « tænkte jaj ikke , »  mumlede han , da han med et sideblik opdagede premierløjtnant Wørmers høje skikkelse med raske skridt tage vejen tverts over torvet lige imod huset med altanen . Han var i uniform med ridebenklæder og korte ridestøvler , der sluttede fast om hans velformede ben . Han så op mod altanen og hilste , inden han forsvandt i husets port . 
« god parti , fanden forbrekke maj , for en fattig oberstdatter , »  mumlede v . LuNau i skæget , idet han atter indtog sin plads i officerernes kreds .  « Na , mine herrer , skål ! Nu synger musikken po sin sidste Vers . Jaj proponerer , vi tager en lille glas hos Ortman . Han har fået saj en ny portvin . » 
På torvet havde regimentsmusikken netop sluttet med en livlig galopade i det sædvanlige forcerede tempo , som antyder personalets glæde over , at det snart er forbi , da frøken Ellen ker , regimentschefens datter , og premierløjtnant Wørmer red ud af porten . 

de red i langsomt skridt over torvet udad byens Hovedgade , hilsende og modtagende hilsener hvert øjeblik . 
Udaf hotellets port kom på samme tid v . Lunau med sine kammerater . Frøken ker besvarede med en høflig bøjning officerernes ærbødige hilsen , medens Wørmer først hilste på militær vis og derefter vendte flovedet bagud og gav løjtnanterne et par venlige kammeratlige nik . 
Officererne blev stående en stund og så efter de ridende . * 
« smuk Kerl ! Gud forbande maj , »  sagde v . Lunau , idet han vendte sig for at gå .  « brav soldat och god kammerat .  « men han skal achte saj for den pantoffel ! » 
Det var kun få af de spadserende , som ikke stod stille og så efter det ridende par . 
« blot vi snart var ude af byen , »  sagde frøken ker .  « dette lange skridt på stenbro er virkelig en tålmodighedsprøve . Læg forresten mærke til damernes hilsen , løjtnant Wørmer . De fleste af mine kvindelige bekendte får noget underlig stramt i udtrykket , når de møder mig ridende , skønt de hilser venlig nok ellers , når jeg er tilfods . — hvad mon grunden kan være til det ? »  tilføjede hun og så på ham med et lidt æggende smil . 

« har såmænd aldrig tænkt derpå eller lagt mærke dertil , frøken , »  svarede Wørmer troskyldig ,  « men »  , fortsatte han , idet han pludselig så hendes smil ,  « skulle der være en grund — så skulle det vel aldrig være en lille smule mis — — —- » 
« misundelse ! Hvor kan de dog tænke sådan , løjtnant Wørmer . Se der kommer nu netop overlæge Hansens frue . Læg nu mærke til hendes hilsen . Hun rider jo netop selv så meget — langt mere end jeg . Så her må da deres formodning være ganske udelukket . » 
« ja så véd jeg virkelig ikke . — men de har forresten ret , frøken . Det var virkelig en løjerlig hilsen — — ganske som om de var uvenner . Og der skulle ikke være kommet — sådan en lille smule mellem dem . » 
« ikke det mindste — det forsikrer jeg dem . Vi talte netop så overordentlig venlig med hinanden i formiddags , da jeg mødte hende . » 
« det var da besynderligt »  , sagde Wørmer og så spørgende på sin ledsagerinde . Men da han igen fangede det æggende smil , tilføjede han efter en kort betænkning —  « for det skulle da ikke alligevel være — — jeg mener , fordi hun måske ikke ser så godt ud som — » 
« som hvad ? Løjtnant Wørmer . » 
« som de , kære frøken . » 

« nå ! Det kan nok være , det kneb at få den kompliment presset ud af dem , »  sagde frøken ker med et muntert smil . 
Wørmer ville svare , men hun fortsatte uden at lade ham komme til orde . 
« så ! nu er vi på jordvej . Lad os nu få en rigtig rask trav — ud af bovene . — er det ikke sådan , de siger ? » 
Hun hævede allerede ridepisken til et klaps , men Wørmer afværgede det ved at udstrække hånden . 
« nej , stop nu' , frøken . Her begynder min kommando — efter deres eget ønske , som de vil erindre . Må vi nu altså først få taget den hest lidt op , inden vi sætter den i trav — sådan ! — deres hånd er såmænd blød nok . Se hvor villig den bøjer nakken . Nu blot et lille forstærket tryk med Schenkel og pisk , så går det let og villig over til trav . Havde de gjort , som de først ville — ja så havde den jo nok lystret — men med en vis uvillighed — ikke fordi den er doven — det er den slet ikke — men blot fordi det kom uforberedt , uventet — og derfor ubehagelig . Husk på , det er en ung hest . Den vil let få nykker , hvis den ikke bliver tagen rigtig . Ja undskyld , at jeg docerer — men de har jo selv forlangt , at 

jeg netop skal sige hvorfor , og ikke blot hvad de skal gøre . 
Frøken ker nikkede venlig , og de travede rask ud ad vejen , der forbi småhuse med haver , afvekslende med enkelte større villaer , efterhånden nærmede sig fjorden . En let brise stod ind fra søen , og i behagelig følelse af gensidig forståelse fortsatte de det raske ridt , indtil vejen atter forlod den flade kyst og over et ret anseligt højdedrag førte ind i landet og tabte sig for blikket mellem vidtstrakte skove . 
« kan man tænke sig noget dejligere end sådan et ridt , »  udbrød frøken ker , idet de tog hestene op i skridt opad bakken ,  « noget mere befriende — ja virkelig befriende . Man glemmer alle sine sorger . Man rider ligefrem fra dem , tror jeg .------men hvad er dog det for et bededagsansigt , de sætter op  ? — de ser virkelig ikke ud i øjeblikket , som om de var redet fra sorgerne . » 
« undskyld mig , frøken — det var deres egne ord om sorger , som mindede mig om nogle ærgrelser , jeg har haft i den sidste tid . » 
« se se ! — — og det kunne ikke lette det betyngede sind at åbne hjertet lidt for en deltagende sjæl ? — men måske — — » 
« nej nej ! »  udbrød Wørmer hastig ,  « det er i virkeligheden ikke værd at tale om — og 

kan også kun for et øjeblik forstyrre den glæde , jeg føler ved disse rideture med dem , frøken ker . » 
« nå ja ! Det var også dumt af mig at spørge således — — men lad mig så begå den dumhed til at tilstå , at jeg er en ganske lille smule nysgerrig------er det en person af mit køn , der har voldet dem disse sorger ? » 
Tonen , hvori hun fremsatte spørgsmålet , lød let henkastet , men blikket , hvormed hun så på ham , var desto mere interesseret . 
Wørmer rødmede dybt . 
« tilgiv , »  sagde hun og tog hastig øjnene til sig , idet en let rødme ligeledes steg op j hendes kinder ,  « hvis jeg mod min vilje har været indiskret — det var slet ikke således ment — og dog »  , tilføjede hun , idet hun med ridepisken langsomt strøg flestens Hals —  « dog kan jeg forsikre dem , løjtnant Wørmer , at hvad jeg sagde før halvt i spøg om en deltagende sjæl — — det kan de godt tage for alvor —• om de vil . » 
Wørmer mødte hendes blik .  « tak »  , sagde han alvorlig . 
De havde forladt chausseen og red nu ad en sidevej ind i skoven , hvor en blød , ret bred kørevej fulgte strandens hovedretning , snart nærmere snart fjernere fra vandet , bugtende sig 

ind og ud , op og ned i et bakket terrain . Langs skovvejens landside vekslede mægtige højdedrag med lavere strækninger , af og til atbrudt af dybe , bratte indskæringer med en rislende bæk i den mørke bund . Middagssolen brød overalt igennem det friske , lysegrønne forårsløv , idet den snart gennem lysninger kastede sin fulde glans over hele strækninger af vejen og træerne ved siden , snart nøjedes med gennem storskoven at lave dansende solpletter på vejens fugtige sand , på løv og træstammer og på skovbundens frodige mørkegrønne flade . Mod søsiden blinkede vandfladen mellem de mørke stammer . De dybe indskæringer udvidede sig i bredere kløfter med brat affald mod vandet . Af og til nærmede skovvejen sig til skrænternes yderste rand og lod fri udsigt til store dele af fjorden , til fremspringende skovklædte pynter og til den modsatte breds fjerne soldisede bakker . 
Den henrivende natur var dog for øjeblikket en lukket bog for det ridende par . Trods den venlige afslutning af deres samtale , var der kommet noget imellem dem , som hemmelig voksede og gjorde Wørmer stille , hvorimod f'røken kjeu talte med forceret livlighed om alt og ligesom æggende og drillende søgte at bryde sin ledsagers ordknappe alvor . 

hestene , som havde fået frie tøjler , gik magelig med strakt Hals og slog af sig selv ind på en mindre skovvej , der førte jevnt ned mod fjorden og endte i en lille indelukket Dal , der afgrænsedes fra stranden ved en smal træløs jordryg . Indad mod landsiden hævede sig fra Dalens bund mægtige bakkedrag med spredte trægrupper og tætte partier af løvrigt småkrat , medens den øverste rand kronedes af store bøge . Gennem en kløft førte skovvejen ned i Dalen . 
« nå ! min tavse hr . Ridder . Nu kunne det være på tiden at give vore gangere noget at bestille . Jeg agter at forsøge den lille skovsti , der løber op på siden af højden der . Jeg har så ofte ønsket at vide , hvor den i grunden fører hen . Er de med ? » 
« nej , brøken ker , det kan jeg ikke tillade . Jeg har lovet min chef at våge over deres sikkerhed — så vidt jeg kan — og stien dér er absolut farlig . Jo ! kære frøken , »  vedblev han ivrig , da hun smilende rystede på hovedet ,  « det må de ikke . Vi ved jo ikke engang , hvor stien ender , og man kan umulig vende på den — så smal den er . » 
« er de bange ? Hr . Premierløjtnant ! » 
« frøken ker ! »  råbte han efter hende , da hun pludselig satte hesten i rask trav gennem 

dalen og med sikker hånd og et rask piskeslag tvang den refuserende hest op ad den smalle sti . 
Med et udfordrende blik så hun sig tilbage efter Wørmer , der med sammenbidte tænder fulgte efter . 
De flinke dyr arbejdede sig i begyndelsen forholdsvis let opover , skønt de jevnlig trådte igennem den bløde jord . Men højere oppe , hvor en ung trævækst begyndte at dække den bratte skråning , nedad til den ene side og opad til den anden , blev stien fugtig , slibrig og mere blød . Hestene arbejdede med voldsomhed og trådte oftere igennem . Endnu kunne det ikke ses , hvor stien endte . Men pludselig standsede den forreste hest , prustede urolig og gjorde nervøse tegn til at vende med  forsøg på at kaste forparten op over den stejle skråning . 
« for guds skyld , frøken ! — fremad — fart på — gallop ! » 
Han havde med et eneste hurtigt blik set , at stien et stykke forude gjorde en bøjning opad mod bakkens øverste rand . Det var kun nogle få alen — det sidste stykke —• men så stejlt , at en hest umulig uden forceret i'art kunne klare det . 
Hun adlød . — han holdt et øjeblik sin hest 

an og fulgte derpå , idet han med energisk  « hallo »  og den yderste anvendelse af sin schenkelkraft forcerede sit dyr . 
Et øjeblik så det ud , som om den kvindelige rytters svigtende energi lammede den forreste hests kraft , men et kraftigt slag af Wørmers ridepisk over dens kryds æggede den til en sidste voldsom anstrengelse , og et øjeblik efter holdt de begge ved siden af hinanden på højdens flade . 
Medens hestene med dyrets uvidenhed om den overståede fare pustede med strakt Hals og heftig arbejdende flanker , så de to mennesker hinanden i øjnene med et langt blik . Hun holdt endnu krampagtig fast med hånden i hestens manke . Hun var meget bleg , og udtrykket i de mørke øjne var bedende . 
« om forladelse »  — sagde hun sagte . 
Så red de langsomt hjemad . 

det var henimod slutningen af juni måned . Herredsfuldmægtig Holm og løjtnant Wørmer gik sammen ad landevejen mod skoven . Wørmer var øjensynlig i ophidset sindsstemning . De standsede af og til , optagne af samtalen . Holm talte beroligende , idet han med bekymring iagttog sin vens feberhede kind og nervøse trækninger omkring øjnene . 
« vær nu fornuftig , Carl , og se på sagen med ro . Selvfølgelig er det en kedelig affaire . Det er vi enige om , så det behøver vi jo ikke idelig at komme tilbage til . Men det er absolut ikke nogen ulykke , og navnlig ikke nogen uoprettelig ulykke . Hvad skal der altså gøres — det er det , det kommer an på . Efter min mening må Anna snarest mulig o o 
bort herfra , inden hendes------hendes tilstand bliver bekendt ! » 
« ja men barnet , du ! Barnet ! »  næsten råbte Wørmer , idet han standsede og så sin ven 

ind i øjnene med et fortvivlet blik —  « hvad skal der blive af det ulykkelige barn ? » 
« den tid •— den sorg , min kære , kære ven , »  sagde Holm , idet han førte sin arm ind under Wørmers og nødte ham til at fortsætte gangen .  « det er da , minsandten , for tidlig at beskæftige sig med et barns fremtid , længe før det har set dagens lys . — hør Carl , nu skal du være fornuftig , hører du ! » 
Han så klart , at vennen kun forfulgte sin egen tankegang . 
« og så den anden ! »  sagde Wørmer og så langt ud over søen , medens en mørk rødme skød op i hans kinder . 
« hvilken anden ? »  spurgte Holm forbavset . 
« å — jeg skammer mig sådan ! Hvad må hun dog tænke om mig . — det er rent ud forfærdeligt ! » 
« hvem taler du om ? »  sagde Holm alvorlig .  « nu må du tage dig sammen . Hvem er denne anden , du nu taler om ? » 
« Ellen »  , sagde Wørmer sagte . 
« Ellen ? » -----------— frøken Ellen ker ? » 
Wørmer nikkede sørgmodig . 
« hvad er der mellem dig og frøken ker , Carl ? » 
« nu skal du høre , Gustav — nu skal jeg tage mig sammen — for hendes skyld , som jeg 

nu skammer mig for — og som jeg kommer til at gøre så stor sorg og uret . Men du , Gustav , må ikke dømme mig for hårdt . 
Fra den dag , da jeg forstod , hvorledes det var fat med mig , har Anna intet været for mig — intet , forstår du . — jeg følte jo nok det uværdige i dette letsindige forhold — men jeg sagde mig selv — og troede det --at fordi dette havde været , ville det dog ikke gøre mig uværdig til at vinde en ærlig brav piges hjerte . Og da det gik op for mig , at dette var sket — at jeg havde vundet det — , og jeg følte , at jeg selv holdt inderlig af hende — på en ganske anden måde , end jeg i mine dumme drømme bildte mig ind , at det måtte komme — ikke som stormende lidenskab — men ganske stille , varmt og roligt — se da pinte det mig nok — det andet — som noget , jeg ønskede langt , langt tilbage — men jeg skammede mig ikke — som nu . » 
Vennerne gik længe tavse . 
« 1-1 vad agter du at .gøre , Carl ? »  sagde Holm sagte . 
« jeg ved ikke »  . 
« har du bundet dig — — — i ord ? » 
« nej ! » 
« vil du høre , hvad jeg ville gøre ? »   « tak ! » 

« jeg ville spørge den kvinde , som jeg holdt af og som jeg troede holdt af mig , om hun ville tilgive mig . » 
« nej , nej ! »  udbrød Wørmer heftig ,  « ikke nu — senere ! — nu kan jeg ikke ! » 
« senere , siger du ? — godt ! — måske har du ret . Så rejs — og tag din selvforskyldte straf , hvis hun måske misforstår din afrejse — uden ord . » 
« ja , jeg må bort herfra — langt bort ! Jeg føler , at det er feigt — men jeg kan ikke tale til hende om dette — ikke nu ! » 
« jeg kan ikke rigtig forstå det , Carl . Nu eller senere — er jo det samme , når det dog engang skal siges . Og det skal det jo , ikke sandt ? » 
Wørmer nikkede . 
« men en ting står dig da klart . Du kan ikke fortsætte — ikke være den samme lige overfor frøken Ellen , så længe du ikke har talt . Det ville være falsk flag at sejle under . Du kan intet sige — absolut intet — før du har sagt det . — og nu det andet »  , fortsatte Holm , efter at de atter havde gået en stund i taushed .  « det bliver så ringe en sag , synes jeg , uden forbindelsen med det øvrige . Anna må bort — men sig mig , Carl — har du talt med din fader ? » 

« ja ! jeg har skrevet til ham . Han kommer i morgen . » 
« godt , min ven ! At jeg i enhver henseende er til disposition , behøver jeg ikke at — — — » 
Vennerne standsede pludselig og så ligeud . 
De var under samtalen kommet ind i skoven . I et par hundrede alens afstand foran dem kom et par til syne . De gik over den brede kørevej og forsvandt straks efter , skjult af det løvrige krat på den anden side af vejen . 
« hvem var hun ? »  sagde Holm . 
« kunne ikke se det . » 
« det var ikke hans kone . Fru Linde går jo i dyb sorg i denne tid . » 
De havde begge straks kendt intendanten . Hans gang var ikke til at tage fejl af . Af hans ledsagerinde , der gik på den anden side , havde de kun set glimtet af en lys dragt . 
« besynderligt , »  sagde Holm ,  « klvad mener du  ? » 
« synes du , jeg skulle kaste med sten ? » 
« et fjerdingspund kaffe og et fjerdingspund cikorie , værs’arti’ min lille ven , — ikke videre ? — en flaske petroleum ? s’gerne . » 

hr . Martinius Alexander Hannibal Olsen , svend hos kolonialvarehandleren på hjørnet af Torvegade og dumpen , tog med et flot armsving trepægleflasken og lod sin indtagende person forsvinde bag et forhæng i den anden ende af butikken , hvor forskellige ankere og mindre fustager havde deres plads . 
Han var meget længe om at tappe de tre pægle petroleum af . Plan mærkede nemlig , at han temmelig tydelig kunne høre en samtale mellem to kvinder , der stod i butikken ikke langt fra forhænget og i deres ivrighed hviskedee halvhøjt . 
I begyndelsen lyttede hr . Olsen kun af princip , men efterhånden blev han interesseret . 
« de' æ’ , ved gud , den rene sandhed »  — sagde den ene af kvinderne ,  « jeg har det fra Johanne Pedersen selv . Hun kommer så’n uden å ane no’et op ad trappen å ind ad døren , å så hør’ hun et plus , der ligger i den anden stue . Det kan nok væ’ mulig , den gamle var kalkunsk . Johanne blev begribelig stående . Man skal jo ikke så’n mengelere sig i an're folks sager . Og så hør’ hun , at tøsen — hinner Anna — tuder op så møj’ forskrækkelig , og hun tilstod , det var ham , løjtnanten , der rider med åberstens datter . Men man skal nu ikke få mig til å tro , at madam 

Carlsen ikke vidste no’et om den red’lighed . For en får da ikke så’n fine hatte og kjoler for ingenting . Og nu skal hun da naturligvis skikkes bort , til de’ æ’ overstået . » 
Her standsede fortællerinden pludselig og fortsatte derpå i en sagte hvisken , som hr . Olsen ikke kunne høre . Det var forresten hans egen skyld . I sin begærlighed efter at høre havde han forandret stilling og var derved kommen til at klirre mod ankeret med sin flaske . Han havde gerne hørt mere , men bøjede sig for skæbnen og ekspederede hurtig sine kunder . 
Egentlig havde han hørt nok . Han var en begavet person og begreb , at når den omtalte datter hed Anna , og moderen hed Carlsen , måtte datterens navne tilsammen være Anna Carlsen . Flan havde tillige en god hukommelse og erindrede , at en vis Anna Carlsen ganske havde overset hans bedårende egenskaber og afvist hans tilnærmelser . Han havde derfor ikke kunnet frigøre sig for nogen bitterhed såvel mod genstanden for hans ømme følelser som mod den begunstigede rival . Skønt hans ædle sjæl var fri for enhver tanke om lav hævn , forekom- det ham dog , at der i sandhedens og den offentlige morals tjeneste burde gøres noget i denne sag . Han tænkte derfor meget samme eftermiddag og var åndsfra 

værende under udførelsen af sine forretninger , han hørte således flere gange fejl ved kundernes bestillinger og gav jevnlig urigtige beløb tilbage — dog ved et mærkeligt træf altid for meget i første henseende og for lidt i sidste . 
Rygtet om , at trådhandlersken madam Carlsens datter var kommen galt afsted , kom iøvrigt hurtig omkring i byens småborgerstand uden hr . Olsens medvirkning og glemtes ligeså hurtig for andre småskandaler . I de bedre kredse dukkede rygtet op hist og her , — men først efter at dét for længst var gået ud af samtale mellem småfolk . 
I en af disse familier blev det dog forholdsvis hurtig bekendt ved hjælp af hr . Olsens omhu for sandhed og moral . 
Og det gik således til . 
Flan tænkte hin liftermiddag meget over , hvorledes han bedst kunne opfylde den pligt at underrette den intet anende høj velbårne hr . Oberst ker om , hvilken slange han og hans familie nærede ved deres barm . Han havde egentlig stor lyst til personlig at forebringe obersten sagen . Han tænkte sig det hele , hvorledes det ville gå til . Først ville obersten naturligvis være kold og fornem , men siden ville han blive så overordentlig høflig og bede ham tage plads med en forbindtlig fiåndbevægelse . 

og så ville de tale fortrolig sammen ganske som to ligemænd , og til sidst ville obersten trykke hans hånd og til afsked klappe ham på skuldren og sige :  « de er en brav mand , hr . Olsen , tak skal de have ! » 
Han nød det hele forud gang på gang . Men efterhånden dukkede der dog betænkeligheder op , om det også virkelig ville gå således . Obersten var ganske vist anset for en human og prægtig mand ; men man sagde også , at han kunne være hård nok , når han blev vred . Sæt at han — — nej ! Hr . Olsen holdt ganske op at udmale sig enkeltheder . Det var ikke nær så behageligt som før — tværtimod — han kunne formelig føle sig så ilde til mode , at sveden perlede på panden . Nej , det var dog  .vist det bedste ikke at blande sig personlig i en sådan sag . Nej — der var en anden måde — et anonymt brev . Det var ganske anderledes nobelt . Derved holdt man sig alene til sagen og stillede ikke sin person frem for at høste taknemmelighed . Efterhånden som denne smukke beslutning modnedes hos hr . Olsen , begyndte han så småt i tanken at forme forskellige smagfulde vendinger til brevets begyndelse , og han anvendte resten af eftermiddagen og en del af natten til at skrive 

breve i hovedet . Resultatet af hans tankevirksomhed var følgende : 
Højvelbårne hr . Oberst ker . 
Ridder af Dannebroge , dannebrogsmand . 
Skønt en simpel mand af folket kan der dog banke et ærligt hjerte indenfor den fattige klædning , som oprøres af harme , når man bliver vidne til , hvorledes falskhed kan bo i den , man har skænket sin tillid og venskab . Det være langt fra mig at så uro og sorg i en hidtil lykkelig familie , og jeg ved jo heller ikke , hvor nær velbårne hr . Premierløjtnant W . . . . . . . .er forbunden med denne højvelbårne familie . Men man kan ikke stå en sådan familie så nær , som der jo dog almindelig antages , at han gør , og så dog måtte sende unge piger bort til andre byer af visse grunde , som han vist må tilstå er den rene sandhed og som mange i byen ved og kan bevidne . 
Det er med inderlig bedrøvelse og sorg , at jeg her har grebet til pennen , men skønt jeg kun er en ringe mand , har jeg følt det som en hellig pligt at udtale , hvad som sandt er . 
Deres højvelbårenheds ærbødigste 
ven af sandhed og ære . 

i det store hus lige overfor hotellet på torvet sad Fru oberstinde ker i sit atelier . Dettes kunstneriske arrangement var foretaget med små midler . Et par gamle gule damaskes Gardiner på en væg med en på midten anbragt stor , rød krabbe , der fingerede at holde sammen på nogle af deres folder , var en af de effektfuldeste enkeltheder . Små midlers hensigtsmæssige anvendelse havde i det hele været Fru Kjers hovedopgave lige fra de tidlige gifte løjtnantsdage til den nuværende regimentschefsperiode gennem en række af langsomt voksende gagetillæg og hurtig voksende krav . 
Nu efter at børnene var voksne — to sønner i selvstændige stillinger og kun den eneste datter hjemme — var der med regimentschefsstillingen kommet nye krav i forgrunden , nemlig pligten at repræsentere udadtil , i al fald lige overfor det store officerspersonale . 
Disse nye krav faldt Fru ker ulige vanskeligere . De tidligere dages savn og selvfornægtelse , sparen og kniben på alle områder havde haft børnenes opdragelse og uddannelse til mål og de små midlers rette anvendelse bar her sin løn i sig selv ; men at knibe og spare for at kunne gøre så og så mange middags- og aftenselskaber var fuldstændig Fru Kjers natur og tilvante livsbetragtning imod . 

af naturen beskeden og fordringsløs og af livs-vilkårene vænnet til stille tilbagetrukken huslighed , følte hun sig nu usikker og fremmed lige overfor de fordringer , som regimentschefens fremskudte stilling pludselig stillede til hans hustru . At hun selv følte dette og forstod det , gjorde ikke opgaven lettere . Hun vidste , at de unge officerer i grunden kedede sig i hendes hus ; men hun vidste også , at hun selv havde sin store del deri . Hendes kloge og smukke datter var hende vel en stor støtte ved disse lejligheder . Men skønt de unge herrer i høj grad beundrede frøken Ellen , var dog de fleste af dem hemmelig bange for hende . Hendes noget kølige fornemhed holdt dem på afstand . Det kunne ikke negtes , de kedede sig i hendes hus , og det var et trist resultat af de betydelige anstrengelser og — udgifter . Og det var også et træt udtryk , der hvilede over det fine blege ansigt , mens blikket åndsfraværende fastholdt krabben på de gule damaskes Gardiner . Den eneste af regimentets officerer , der syntes at befinde sig vel hos dem , var den unge brave løjtnant Wørmer , som hun også virkelig var kommen til at holde af — — — og nu i den senere tid var der spiret et håb frem — et håb om en lykke for Ellen , som hun selv ikke havde kendt — et håb om et 

fremtidsliv , hvor ikke hvert eneste lille beskedne ønske skulle afkøbes skæbnen med mangedobbelt savn og forsagelse . Og dette velsignede håb for datteren bragte rødme i Fru Kjers blege kinder . De trætte mørke øjne fik ungdommelig liv og glans , mens hun tankefuld smilende så langt ud over byens Tage . 
Men pludselig afløstes smilet af et udtryk af nervøs uro . Hun kom til at tænke på , at netop i de sidste dage havde løjtnant Wørmer ikke ladet sig se . 
Ganske mod sædvane var der nu gået vistnok fire a fem dage , uden at han havde gjort sin lille visit hos damerne efter sine tjenstlige forretninger som adjudant hos obersten . Og nu på lørdag , da alle regimentets officerer var indbudne til the , havde han sendt afbud . -- mon dette skulle være de første tegn på , at også dette håb svigtede ? — — nej ! — hun ville ikke tro det . — hvorfor skulle hun tro det  ? Havde hun ikke med moderens skarpe blik af tusinde småting set , at de to for alvor havde fundet hinanden ? Måske var der en lille misforståelse mellem dem , som hastig ville forsvinde — — 
Fru ker sukkede dybt og overgav sig med pligttro fasthed og vilje til håbet på ny — men denne gang uden rødme , uden smil og 

uden glans i de trætte mørke øjne . Med et afsluttende suk forlod hun tankernes rige , og snart optog virksomheden ved stafeliet ganske hendes opmærksomhed . 
I alle de mange år havde hun heri søgt sin adspredelse , sin trøst — sin nødhavn for livets besværligheder , sorger og storme . Det var kun små resultater , hun havde nået i henseende til virkelig kunst . Det var også her de små midler , der havde hæmmet og til tider ganske standset en grundig uddannelse af hendes talent . ' men kunsten er nådig mod sine ærlige dyrkere . Hver oprigtig elsker tager den i sin favn og skænker det Kys , som gør ham lykkelig . 
Fru ker malede helst portræter . 
Hendes talent gik ubetinget i den retning , og slægt og venner afgav modeller uden udgift . F’or øjeblikket var hun beskæftiget med staffagen i et iøvrigt fuldført portræt , og så optagen var hun af sit arbejde , at hun ikke lagde mærke til , at døren bag hende var bleven åbnet , før hun hørte sin mands stemme . 
« kære Augusta ! Jeg må tale med dig . » 
Fru ker havde nær tabt pensel og palet , ikke blot fordi hun blev pludselig overrasket , men der var noget i stemmens udtryk , der som et lyn mindede hende om dengang , hendes 

mand var gået i kavtion for en god ven , og det gik galt . Han korn dengang ind og sagde o o o o o o 
på samme måde som nu : 
« kære Augusta ! Jeg må tale med dig . » 
Hun vendte sig hastig om og så på ham med uro . Hun så straks , at hun ikke tog fejl . Det var igen noget galt . Han rakte hende tavs et brev . 
Bogstaverne dansede for hendes øjne — så angst var hun . Hun tog sig dog sammen og læste det igennem med stigende forundring — uden forståelse . Hun så spørgende på sin mand . — pludselig forstod hun . Ilendes øjne fyldtes med tårer . Det blege trætte ansigt blev endnu blegere . Hun rejste sig langsomt , lagde armene om sin mands plals og græd stille . 
« min gode Augusta , »  sagde obersten beroligende ,  « jeg ved , hvad du tænker på — jeg har selv tænkt det samme . Men enten er det løgn , hvad der står i dette infame brev — og det skulle jeg næsten tro — , og så er det for tidligt at sørge derover ; eller også er det sandt , og så er han ikke den mand , vi har anset ham for , og som vi kunne ønske — for vor Ellen . » 
Fru ker så op på sin mand . 
Han havde altså dog tænkt ligesom hun og næret det samme håb . 

de havde ikke talt derom til hinanden . 
« jeg tror på Wørmer , »  sagde hun , efter at have overvundet sin første overvældende bedrøvelse .  « det stygge brev ville forresten ikke have gjort det indtryk på mig , hvis jeg ikke netop havde tænkt på ham og Ellen , lige inden du kom , og så tænkte jeg på , at han i de sidste dage ikke havde været ovre hos os , og at han havde sendt afbud både til på lørdag og igen til den aftalte ridetur i går — og så kom du med brevet . Det var ligesom et stygt svar på1 mine tanker og jeg har været så glad for Ellens skyld , ikke blot fordi Wørmer er et godt parti — det forsikrer jeg dig , Henrik , og netop derfor har jeg ikke kunnet tale til dig om dette — men fordi jeg tror , at han er god og brav og ville gøre vor Ellen lykkelig . Ja ! jeg er vis på , at det brev er en skammelig bagvaskelse — og det tror du også , Henrik , ikke sandt ? Lad os brænde det stygge brev ! » 
« jeg håber det , kære Augusta . Ja , jeg kan næsten sige , jeg tror det ligesom du . Men det er i mere end en henseende min pligt at tale med Wørmer og gøre ham bekendt med dette brevs indhold . Og det er netop derfor , jeg må tale med dig . Sig mig , Augusta . Tror du , at Wørmer har — — — talt med Ellen ? » 

« jeg ved det ikke , »  svarede hun tankefuld .  « undertiden har jeg troet det . — nu tror jeg det dog ikke . Men jeg er vis på , at deres hjerter har talt uden ord , og når Wørmer ikke har talt endnu , Henrik , »  tilføjede hun ivrig ,  « så ved jeg sikkert , at det vil komme , og at det kun er — — » 
« godt , godt , min gode Augusta . Det var kun det , jeg ville vide og høre din mening om . Regimentschefen er en person og faderen er en anden . Jeg håber oprigtig , at han kan stå for dem begge . Men nu en anden ting , min kære pige . Det er jo på lørdag den 6te juli . Jeg ønsker at mindes denne hædersdag ved et glas punsch med officererne . Blev der ikke en hel del tilovers fra sidst ? » 
« kun seks flasker , Henrik . Og du husker jo nok , at du i forrige uge brugte de to ved dit spilleparti med borgmesteren og toldinspektøren — og jeg havde netop tænkt , at — — » 
« nå nå ! — ja så lav du kun en hel bryg denne gang også , min gode Augusta . 
Næste formiddag gik oberst ker op og ned i sin stue i dybe tanker . Hans holdning og gang var fuldkommen ungdommelig . Den middelhøje figur var velbygget og mager . Overskæg og den smalt barberede fip dannede lige linjer , der stod lodrette på hinanden . Både 

hår og skæg var helt gråt , næsten hvidt og fremhævede den matbrune ansigtsfarve . Trækkene var uregelmæssige og furede af rynker overalt og gav en i det hele et umiddelbart indtryk af en viljefast og mandig , om just ikke særlig intelligent personlighed . I virkeligheden havde der ikke tidligere været spørgsmål om bristende intelligens . Det var først den nuværende regimentschefsstilling , der ved enkelte lejligheder under større øvelser havde henledet opmærksomheden på hans evners begrænsning . Dette havde dog mere skadet hans prestige opad end nedad . Hans undergivne , såvel be-falingsmænd som mandskab , vurderede hans humane og dog faste kommando og hans urokkelige ro under alle omstændigheder . Om han end ikke indgød dem den hengivenhed , der ildner og bringer de undergivne til at gå blindt gennem tykt og tyndt , havde han dog deres fuldkomne tillid og agtelse . 
Oberst ker så på sit ur . Klokken var straks to — adjudantens sædvanlige mødetid . 
Præcis på slaget hørtes skridt på trappen og derefter en fast tjenstlig banken på døren . 
« kom ind ! » 
« jeg melder mig , hr . Oberst , med posten for i dag . » 

obersten gik høflig sin adjudant i møde og rakte ham hånden . 
Derpå tog han plads ved sit skrivebord , medens adjudanten efterhånden forelagde ham tjenestesagerne stående . 
« har hr . Obersten mere at befale ? »  spurgte Wørmer med hælene sammen . 
« nej i hr . Premierløjtnant . Ikke at befale , men en sag at tale med dem om , nærmest som deres ældre kammerat og ven . Vær så god at tage plads , kære løjtnant Wørmer ! » 
Adjudanten så overrasket og noget urolig på sin chef og satte sig . Plans ungdommelige træk så helt blege og nervøse ud . 
Obersten betragtede ham opmærksomt . 
« jeg har fået et brev , som vedrører dem , »  begyndte han .  « der fremføres deri nogle forblommede beskyldninger mod dem , kære Wørmer , som jeg forud siger dem , at jeg selvfølgelig ikke tror på . Da de imidlertid er af den natur , at de under visse omstændigheder kunne berøre deres ære og stilling som officer , har jeg anset det for min pligt som deres regimentschef at gøre dem bekendt med disse beskyldninger . Da de er anonyme , behøves der kun deres erklæring , at de er usande , for at de ikke eksisterer mere . — her er brevet . » 

Wørmer læste det hurtig igennem . Efterhånden som han læste , blev hans blege ansigt blussende rødt . 
Han rejste sig hurtig , rettede sig og sagde med et fast blik på sin chef men med læber , der dirrede af bevægelse : 
« det er sandhed , hr . Oberst ! » 
Der gik et ryk gennem regimentschefen . Hans magre , barske træk blev endnu barskere , idet han spændte sine små hvasse øjne i Wørmers . 
« har de noget at sige mig i den anledning , hr . Premierløjtnant , »  sagde han , idet han rejste sig og stillede sig foran sin adjudant ,  « eller foretrækker de , at jeg stiller mine spørgsmål  ? » 
« hvis itr . Obersten tillader , ønsker jeg uden spørgsmål at sige , hvad jeg en af de nærmeste dage ville have sagt af mig selv . Jeg ser nu , at jeg burde have gjort dette før . » 
« behag så at tage plads igen , hr . Premierløjtnant .  » 
De satte sig igen begge . 
Obersten så ud af vinduet , medens han opmærksom hørte , hvad Wørmer berettede . De barske træk formildedes efterhånden . Vel kom der et øjeblik på ny skarpe rynker frem i panden og ved øjnene , da datterens navn blev 

nævnet , idet Wørmer med sagte stemme begyndte at tale om sig og hende . 
Men den unge officers åbne fremstilling og hans sorg over sin selvforspildte lykke var så umiskendelig ærlig og dyb , at det nu blev oberstens tur at beherske sine af bevægelse dirrende læber , da han langsomt vendte hovedet mod Wørmer og sagde : 
« min stakkels unge ven ! Det gør mig oprigtig ondt . » 
Efter en stunds tavs eftertanke sagde han med sin sædvanlige rolige stemme : 
« nu blot et spørgsmål som deres regimentschef . Har de givet denne unge person noget løfte eller ladet hende formode , at deres forbindelse med hende under visse omstændigheder kunne gå over til ægteskab , hvilket jo ville kunne få indflydelse på deres stilling som officer ? » 
« nej ! Hr . Oberst . Jeg har overhovedet ikke lovet andet , end hvad jeg efter yderste evne vil opfylde både mod hende — og barnet . Jeg har talt med min fader om alt , hr . Oberst . Jeg selv tillader mig at møde med en ansøgning om et halvt Års orlov , som jeg anmoder hr . Obersten om at anbefale . » 
« godt ! Den skal blive anbefalet . Så har 

jeg kun en ting endnu . Jeg anser det for rigtigt , at de ikke gør nogen — — — » 
Obersten ledte noget om ordene . 
— —  « at de ikke tager afsked med min familie . » 
« vel ! Hr . Oberst ! » 
Regimentschefen sad , længe efter at Wørmer var gået , i dybe tanker . De barske træk havde fået et sørgmodigt præg , der gjorde hans udseende langt ældre . 
Pludselig rejste han sig og gik ind til sin hustru . Det blev hendes hverv at lade datteren vide , at premierløjtnant Wørmer rejste bort og at han forinden sin afrejse næppe ville få lejlighed til at tage afsked med damerne . 
Lørdagen den 6te juli var officerskorpset i aftenselskab — uden damer — hos regimentschefen . 
Den gode ånd i regimentet medførte som en given sag , at enhver , som ikke var virkelig forhindret , modtog oberstens indbydelse uden hensyn til , om man ventede at more sig eller at kede sig med anstand . 
Regimentsmusikken spillede på torvet nedenfor 

vinduerne og havde som sædvanlig lokket en mængde mennesker sammen . De fleste — og da navnlig en del unge piger af småborger-standen — syntes dog at være nok så interesserede af regimentschefens vinduer som af musikkens toner . Gennem de åbne vinduer kunne man fra torvet se de gallaklædte officerer i forskellige stillinger og grupperinger , og det var en tilfredsstillende sport for den udenfor stående mængde at nævne de enkelte officerers navne , efterhånden som man mente at genkende enten en nakke , en hel ryg eller blot en næse i profil . 
Indenfor var heden kvælende , skønt de to værelser til torvet , hvor gæsterne var samlede , var meget store endog efter provinsforhold . Der var til dagligdags over regimentschefens hjem udbredt en vis gammeldags hygge , som ikke kom til sin ret , når så mange mennesker var samlede . Fru ker havde med korrekt i ?or-ståelse indskrænket sin Sans for kunstnerisk udsmykning til sit atelier , og dagligstuernes velholdte solide mahognimøbler var spejlblanke og svarede i deres lige vægopstillinger harmonisk til de store værelsers form og karakter og til de gamle værdifulde kobberstik og familieportrætter — regimentschefens eneste fædrenearv . 

de inde i værelserne forsamlede officerer dels sad dels stod i grupper og led af varmen i deres tilknappede uniformer . Samtalen gik overalt dæmpet og uden liv . 
Oberstinden , der på sin sædvanlige , stille måde havde vekslet et venligt ord hist og her , havde trukket sig tilbage for at kaste et sidste blik på arrangementet i spisestuen . 
Frøken Ellen stod i den åbne altandør med et bar yngre kaptajner . Hun talte tilsyneladende livlig og interesseret , men hun så endnu blegere ucf end ellers , og de mørke øjne havde et nervøst udtryk . Regimentschefen talte snart med ældre snart med yngre officerer , helst om tjenestesager , som for tiden havde interesse , altid alvorlig — uden p'orståelse af spøg — og uden anelse om , at de fleste af hans gæster egentlig ønskede sig langt borte i de grønne skove . 
En lille tyk officer , kaptajn magård , der plejede at synge i selskaber , helst for damer , sad i en højrygget lænestol . Når han ikke agerede , kedede han sig . For øjeblikket var han på søvnighedens yderste grænser med langsomt klippende øjne . 
Ved et af vinduerne stod v . Lunau og stirrede melankolsk over mod sit kære hjørnevindu i hotellet . Plans lille stab af beundrere holdt 

sig i hans nærhed . Men v . Lunau var tavs og så fortrædelig ud . 
« nu synes jaj , gud forbande maj , den kære oberst gerne kunne lade de marketendere køre op , »  mumlede han .  « vi skal jo have øvelse ochso efter . » 
Løjtnant Johansen gjorde hviskende opmærksom på den tykke kaptajns kamp med søvnen . 
« jaj tror , fanden forbrekke maj , den Kerl sover på sin post . Na ! Han hører jo ochso egentlig til den musik — guten morgen , hr . Fischer ! »  tilføjede han , da kaptajnen i det samme nikkede dybt nedad og derefter opad og så sig forvirret om . 
Endelig åbnedes dørene til spisestuen , og Fru ker gav sin mand et tegn . 
Soupéen var  « stående »  — en selskabelig form , som oberstinden i aften for første gang forsøgte efter anbefaling af intendant Lindes svenskfødte frue . Men de fleste af officererne var temmelig uvante med måden , og en del af dem så den for første gang . Navnlig de unge officerer havde en tilbøjelighed til at betragte den erobrede plads ved bordet som en definitiv besiddelse , og skønt de herved opstå-ende vanskeligheder til dels udjevnedes ved en vis gemytlig hjælpsomhed mod mindre heldig stillede kammerater , kunne det dog ikke und 

gås , at oberstinde Kjers goder blev noget ulige fordelt mellem hendes gæster , hvorimod de blev ret ligelig fordelt over dug , gulv og uniformer ved hjælp af albustød og ubetænksomme vendinger . 
« fanden forbrekke maj ! En smuk måde at uddele naturalforplejning , »  sagde v . Lunau , der havde fået plads bag den tykke kaptajn , som urokkelig optog to mands plads i første linje . 
En ung officer , der hørte v . Lunaus bemærkning , vendte' sig hurtig om og tilbød tjenstvillig sin hjælp . Plan kom derved til at støde til Johansen , som spildte salat på v . Lunaus ærme . 
« tak ! min unge ven . Behøves ikke . I øjeblikket er jai forsynet . » 
Efter soupéen samledes man igen i de forreste værelser . Stemningen var nu i det pleje oplivet , og man glædede sig til at høre et par af kaptajn magårds humoristiske sange , skønt alle kunne hans lille repertoire udenad . Men kaptajnen , der i sit fljerte nærede en dyb ringeagt for sit virkelige talent til at foredrage en komisk sang , havde spist så megen salat , at han var bleven erotisk stemt , og til kammeraternes forbavselse og skuffelse begyndte han efter et par højtidelige akkorder på klaveret 

på en naiv rørende sang om  « at dø for sit fædreneland — og sin mø »  , hvilken han foredrog med falsk sentimentalitet . 
Nogle få måbede beundrende , men de fleste faldt hen i den tidligere kedsommelige døsighed . 
Fru ker havde en trykkende følelse af situationen og så sig hjælpeløs om efter Ellen . Men på samme tid faldt hendes blik på en ung løjtnant , som halvkvalt af latter stirrede over mod sofaen på den modsatte side . 
Hun fulgte retningen af hans blik og opdagede intendant Linde ganske optagen af at ledsage den sentimentale sang med tilsvarende fagter og miner . Han gjorde det morsomt og fangede efterhånden fleres opmærksomhed og begejstredes yderligere derved . 
På det mest rørende sted , hvor sangeren lod stemmen åndeagtig hendø i et smeltende piano , var de fleste af tilhørerne på grænsen af kvælning — og så kom skandalen , idet den unge løjtnant , der ikke kunne beherske sig længere , pludselig pustede ud i et kvalfuldt hyl . Plan rev et par kammerater med sig . Kaptajn magård standsede midt i sin sang . Han og oberst ker så sig om med forbavselse . 
« undskyld , hr . Oberst ! »  sagde v . Lunau .  « den unge løjtnant Faber er vist ikke richtig 

rask . — lad dem ikke forstyrre , hr . Kaptajn . Jaj skal nok sørge for ham . Han kan vist ikke tåle salat ! » 
« mine herrer , »  sagde regimentschefen resolut med høj stemme .  « vil de drikke et glas punsch med mig . Værs’go mine herrer — inde i spisestuen . — 
—  « vort første glas for hans majestæt , vor allernådigste konge ! » 
De ni hurraer lød kraftige og var korrekt aftalte . Kun en ung løjtnant havde talt galt og kom alene bagefter med det tiende . 
Derefter sagde regimentschefen et par smukke djærve ord om vore minder fra de sidste krige , særlig om mindet fra Frederits den 6te juli 1849 . 
Stemningen blev nu ret livlig . Man talte højt og drak private glas med hinanden . 
Pludselig sagde en ung officer , som samme dag var kommen til byen efter endt orlov : 
« men hvor er Wørmer . Jeg har slet ikke set ham . » 
Spørgsmålet kom frem under en tilfældig pause og hørtes over hele stuen . 
Der blev en pinlig stilhed , og den spørgende så sig forundret om . Så hørtes intendant Lindes stemme bidende og kåd .  « gud velsigne deres uskyldighed , lille ven . De er vist 

den eneste , der ikke ved , at vor ven Wørmer befinder sig i så  « velsignede omstændigheder »  , at han godt kan tillade sig en lille rejse . » 
Et par løjtnanter brød ud i latter , men holdt straks op , da de hørte v . Lunaus kendte kraftige røst : 
« undskyld , hr . Intendant . Jaj synes , de sagde vor  « ven »  . Er premierløjtnant Wørmer deres ven ? » 
« jeg smigrer mig dermed , hvis de tillader , hr . Premierløjtnant v . Lunau ! »  — 
« Na , so ! Jaj synes , man kan blot ikke mærke det , »  sagde v . luNau med skarp betoning og så sig om i kredsen . 
Alles blik rettedes på intendanten , hvis kønne ansigt havde et drengeagtig flovt udtryk . 
Tausheden truede med at blive permanent . Men regimentschefen greb rask sit glas :  « mine herrer ! Lad os så tømme et glas for et godt kammeratskab ! » 
Denne skål havde i regimentet fået hævd som officiel afslutningsskål , uden at den derfor blev tagen som ren formsag . Den gode ånd satte altid ægte klang i de tre hurraer . 
Dennegang var der dog hemmelig en lille mislyd tilstede . 

officererne talte nu sagte sammen i grupper , medens man samtidig holdt øje med , hvornår den ældste bataillonschef , der netop talte med obersten , gav signalet til almindeligt opbrud . 
Alle officererne fulgte hans eksempel i tætsluttende rækkefølge . 
« premierløjtnant v . Lunau ! »  lød pludselig frøken Ellens stemme fra spisestuens nederste ende , hvor døren førte ud til korridoren .  « vær så elskværdig at hjælpe mig et øjeblik herude med en stol ? » 
Han vendte sig rask om . 
« med fornøjelse , frøken , »  sagde han og skyndte sig galant efter hende ,  . idet han greb en stol og bragte den ud i korridoren . 
Flan så meget forbavset ud , da frøken Ellen uden at ændse stolen vinkede ham hen til sig , så ham ind i øjnene med et ængsteligt udtryk , som han længe huskede , og sagde sagte og hurtig : 
« jeg hørte her fra gangen , hvad intendanten og de sagde . Jeg har tillid til dem . Sig mig — hvad er det med Wørmer ? »  — 
« min højtærede frøken ! Det ved — det kan »  — stammede v . Lunau i den højeste befippelse , —  « det er maj virklich ganske umulich at sige . » 
« men hvad er der dog sket ? »  sagde hun 

angst — — — .  « en ting kan de dog sige mig , hr . v . Lunau . Har løjtnant Wørmer foretaget sig noget urigtigt ? » 
« min kære frøken ! De kan stole på maj . Premierløjtnant Wørmer er en prægtig Kerl . Han har ikke gjort andet , end hvad han kan stå ved som officer og som civil menneske . » 
« tak ! »  sagde hun med et blik , som gjorde v . Lunau helt varm . Plan blev stående et øjeblik og så på døren til dagligstuen , som hun var smuttet ind af . Så skyndte han sig gennem spisestuen efter sine kammerater . 
Efterat hr . Martinius Alexander Hannibal Olsen havde draget sin kårde for sandhed og ære , havde han en følelse af , at svesker , cikorie og petroleum ikke udelukkende burde optage et menneskes tid og tanker . Der var andre — større og ædlere — opgaver for enhver ved siden af de daglige , ofte så prosaiske sysler . 
Bevidstheden om , at han havde truffet en sådan opgave på sin vej og havde taget den op , gav ham en hidtil ukendt spænstighed i sjælen . 

gennem sine forbindelser i den tjenende kvindeverden havde han kunnet spore de første virkninger af sin indgriben i begivenhederne , og han erfarede med tilfredshed , at adjudantens rideture med oberstens datter ganske var ophørt og at han heller ikke havde været tilstede ved det store aftenselskab . Han nød sin hemmelige magt og var fast bestemt på at udvide den . Det lykkedes ham at opsnuse , at Anna Carlsen skulle rejse bort , men han havde trods al anvendt fiffighed ikke kunnet få at vide hvorhen . ’ 
flan holdt derfor skarpt udkig med familiens bevægelser og mødte ligesom tilfældig på banegården den for afrejsen bestemte dag . Han mærkede sig rejsegodsets udseende , da det blev indskrevet , og slentrede så ligegyldig ud på perronen ved pakvognen , hvor han med samme vellystige spænding som en opdagelsesbetjent , der finder et vigtigt spor , læste garantinummeret på rejsegodset og bestemmelsesstedet Varde på den lille hvide seddel nedenunder . 
Forøvrigt lod han , som om han aldeles ikke så den unge pige og hendes moder , men forvissede sig dog om , at de begge tog med toget . 

på hjemvejen havde han meget travlt . Han besøgte et par forretningsvenner , som han vidste havde forbindelser på vestkysten , noterede oplysninger , afsendte et telegram og tilbragte derpå aftenen med brevskrivning . 

på Trinderupholm blev det en stille sommer . Det tidlige forår havde bragt svulmende liv i mark og skov . Kvæget stod til knæene i græs , og der var fuglesang i havens træer og buske . Men naturens liv og glæde gav ikke den sædvanlige genlyd i beboernes sind . 
Efter hjemkomsten fra byen havde forpagter Wørmer en lang , fortrolig samtale med sin hustru . 
Han gav en rolig , ufarvet beretning af sønnens forhold til trådhandlerskens datter — ganske i overensstemmelse med det indtryk , han selv havde fået af Carls åbne meddelelser — en simpel dagligdags historie om en ung pige af småborgerstanden , der giver sig hen til en ung mand , ikke for gods og guld og kostbare gaver , ikke ved forførelseskunster og lønlige snarer , men frivillig , bedåret af hans kønne person , hans stilling og uniform , hans mandige kraft og lidenskab — og en ligeså 

dagligdags historie om en ung mand , der beruset af kvindelig skønhed og givende efter for de unge sansers magt letsindig tager , hvad han møder på sin vej og først fortryder , da det er for sent — for sent for den unge pige , hvis liv er brudt , og for sent for ham selv , der har set en anden og renere lykke så nær og selv forspildt den . 
Og alt som forpagter Wørmer fortalte sin hustru denne simple dagligdags historie — ganske objektivt — , var han hele tiden på det rene med , at manden , når et sådant forhold knyttes , har den egentlige og største skyld , og han skulle netop til at fremhæve sønnens ærlige følelse heraf og af sine pligter mod den unge kvinde og mod barnet , som var i vente . 
Men så sagde Fru Wørmer : 
« du ved ikke , Wørmer , hvor ofte jeg har frygtet for , at Carl skulle blive offer for en sådan rænkefuld og egennyttig kurtisane . Nu er det altså sket . Hvad agter du at gøre , Wørmer , for at redde dit barn ? » 
Forpagteren så forbavset på sin hustru . 
« men kære lille mor , jeg troede , fanden pine mig — om forladelse — , at du havde hørt efter , hvad jeg fortalte dig . »  —• 
« jeg har hørt hvert eneste ord , kære Wørmer . 

men jeg kender Carl og jeg kender dig , ærlige og godtroende som i er begge to . Det havde været bedre , om Carl havde sendt bud efter sin mor . Jeg kender verden . Jeg havde ikke ladet ham rejse ud blandt fremmede og flygte som en forbryder , men jeg havde taget mit barn i min kærlige favn og trodset deres falske domme og underfundige rænker . Jeg ved ikke , hvad du har indladt dig på lige overfor dette — fruentimmer og hendes hjælpere . Men det bliver din sag , Wørmer . Det er til sidst kun el pengespørgsmål . Men en ting må jeg sige dig i denne time , og det er , at du har stor skyld selv i dette , Wørmer . Du har et stort ansvar for din del i dine børns opdragelse ! » 
« men kære Sofie ! » 
« ja , Wørmer . Jeg indrømmer , at det må være hårdt for dig at se resultaterne af dine principer , skønt jeg også indrømmer , at du , som altid , har handlet efter din ærlige overbevisning . Men du må dog nu selv kunne se , hvad det har ført til — hele denne nyere afskylige litteratur , som du har givet uhindret adgang til vort hus . Du må takke din gud , at jeg desuagtet har skærmet Louise for det meste , men at vor Carl har været påvirket af disse løse og frie anskuelser og derfor har haft 

mindre modstandskraft overfor en sådan persons fristelser , må da stå dig klart . Og det er derfor , jeg spørger dig nu , Wørmer , hvad agter du at gøre for at redde dit barn ? » 
« hør nu gamle , du er dog virkelig ganske på vildspor . Hvad jeg agter at gøre , skal jeg senere sige dig — men hvad jeg mener , dét skal jeg sige dig nu med det samme . Jeg mener , pinedød , — hvad jeg altid har ment — at de alleryndigste principer ikke kan forhindre vore børn i at gøre noget galt — engang imellem . De må dog engang forlade mors skørter , og det , der her er sket , — det er sket , så længe verden har stået , og det vil også ske — — jo så min salighed vil det så , Sofie , uden flensyn til dine eller mine principer . Men en ting er jeg glad ved , og det er netop , at Carl ikke som en pjalt vil rende fra sine pligter mod pigen og det barn , han vil blive fader til . Og det tror jeg , pinedød , nok , at mine principer har en lille del i . » 
Fru Wørmer rystede på hovedet og så helt fortvivlet ud . 
« men Wørmer dog ! Er du da også bleven forhekset af denne intrigante person . Pligter ! siger du . Er det måske din mening , at vort hæderlige hjem skal modtage denne skamløse 

kvinde , og — og — at din uskyldige datter Louise skal bo under tag med — — — » 
« men min egen Sofie ! Hvor har du dog gjort af din sunde forstand ? Hvem i alverden har talt om det , du der siger . Jeg har jo blot talt om Carls følelse af sin pligt . Hvorledes den bedst skal opfyldes , kan der jo altid tales om . Hverken han eller jeg har et eneste øjeblik tænkt på at indføre den unge pige herhjemme , medmindre han da tog den beslutning at gifte sig med hende . » 
« gifte sig med hende ! »  udbrød Fru Wørmer ganske ude af sig selv .  « ved den levende gud , Wørmer ! Hellere vil jeg forlade hus og pljem og — — » 
« min kære lille mor , »  afbrød forpagteren beroligende .  « lad os nu hellere holde op med denne samtale . Så kan vi en anden gang tale rolig om sagerne . Kun en ting vil jeg sige dig endnu . Carl har virkelig — og det tager jeg , pinedød , platten af for — tænkt på den mulighed at gifte sig med pigebarnet . Men han er nu ganske på det rene med , at han kun ville gøre uret både mod hende og mod sig selv derved . Altså kan du betragte det spørgsmål som ude af verden — og du behøver ikke at forlade hus og hjem for det , min kære gamle , »  tilføjede han med sit gode 

smil og gav sin hustru et kærligt Kys .  « men hvor er Louise , lille mor ? Hende skulle jeg også tale et lille ord med . » 
« men Wørmer ! Du vil da ikke tale med Louise om dette ? » 
« jo så pinedød vil jeg så , mor . Men forresten ikke nu . Det var bare de kniplinger , hun bad mig om at købe i byen , og det har jeg , med skam at tale om , glemt . Senere skal hun , minsandten , have sin del i familiens sorger , ligeså vel som i glæderne , og det er bedre , at hun hører om dette af os end af andre og måske får helt urigtige forestillinger om sagerne . » 
Fru Wørmer så i stum resignation efter sin mands brede ryg , da han gik ud i flaven . Men det bestemte træk , der snart lejrede sig om mund og øjne , viste , at hendes overbevisning var stærkere end som så . 
Det blev en stille sommer på Trinderup-holm trods naturens svulmende liv i mark og skov og trods fuglenes glade sang i busk og krat . 
Af og til kom der brev fra Carl til forpagteren . Flan gav dem stiltiende til sin hustru . Efter hin første samtale undgik de som efter aftale ethvert ord om den sag , som i så høj grad beskæftigede deres tanker . 

i August måned havde familien et otte dages besøg af herredsfuldmægtig Holm . Det var efter forpagterens udtrykkelige ønske og indbydelse , og det var øjensynligt , at den i julen opståede sympatti mellem Wørmer og hans unge gæst udviklede sig til et varmt og oprigtigt venskab . Damerne viste Holm en opmærksom og venlig gæstfrihed , men Fru Wørmer betragtede ham i stilhed som en af repræsentanterne for de fæle anskuelser , som havde fanget hendes egen brave dreng i deres snarer , og frøken Louise fandt det aldeles unaturligt , at en så ung mand sluttede så varmt venskab med en så gammel mand som hendes fader og at han ikke fandt det morsommere at tale med unge damer . Ikke fordi hun brød sig om at tale med sådan en tør og kedelig person — gud bevares ! — og heller ikke , fordi hun var i mindste måde nysgerrig . Men der var nu alligevel noget , som far og mor skjulte for hende og som herredsfuldmægtigen også vidste noget om . 
Hvorfor holdt hendes fader og Holm ellers så pludselig op med at tale , når hun kom , og bar sig så dumt ad med at lade som ingenting . Og det var noget om Carl — det var hun vis på . Hun måtte jo aldrig læse hans breve . Når hun bad far derom , så havde mor altid 

det sidste brev , og når hun bad mor , havde far det . — og der stod aldrig noget videre i dem , sagde de begge — kun at han var der og der og havde det godt . Og alt dette måtte denne herredsfuldmægtig naturligvis vide besked med . 
Og så hændte det mærkelige , da denne kedelige herre den sidste morgen , inden han rejste , gjorde et afskedsbesøg rundt i haven og havde taget plads på udsigtsbænken i udkanten , at frøken Louise ganske tilfældig kom samme vej og blev i høj grad overrasket ved at træffe herredsfuldmægtigen . 
Han havde ikke bemærket hende før i sidste øjeblik og sprang høflig op . Men frøken Louise satte sig på bænken og indbød ham til at tage plads igen , hvorpå hun indledede en livlig og interessant samtale om vejret og udsigten . Holm følte sig behagelig overrasket . Han havde i stilhed beundret den kønne unge pige og følt sig i høj grad tiltrukken af hendes gode forstand og lyse sind ; men han havde en bestemt fornemmelse af , at han ikke i nogen som helst henseende interesserede hende . Det havde egentlig giort ham ondt . Men det var nu engang en given sag , at unge piger ikke syntes om ham — og ganske særlig ikke frøken Louise . — ja ! Det gjorde ham virkelig mere ondt , end 

han rigtig ville tilstå for sig selv — og nu sad hun her livlig og venlig passiarende , og Holm følte sig helt glad overrasket og betagen . 
Så sagde hun pludselig i en ligegyldig tone : 
« har de nylig fået brev fra Carl , hr . Herredsfuldmægtig ? » 
Holm benægtede det . 
« ikke det ? — det har jeg , »  sagde hun let henkastet .  « han har fortalt mig det hele . » 
Holm gjorde en overrasket bevægelse , som hun skimtede i øjenkrogene , uagtet hun så lige ud . Og forfølgende sit første held fortsatte hun : 
« ja ! — det hele . Og jeg synes oprigtig talt ikke , der var nogen grund til at agere så hemmelighedsfuld med den bagatel . De havde såmænd ikke behøvet at stikke hovederne sådan sammen , de og far , for min skyld . » 
Holm var i begyndelsen mystificeret , men nu var han ganske med . 
« å nej ! Frøken Wørmer . Det har de forresten ret i . Men deres forældre har vel sagtens været bange for , at de skulle rejse med ham . Tror de ikke ? »  — 
« jo — naturligvis , »  svarede hun lidt usikkert , i stor spænding . 
« afrejsen fra Christiania finder jo sted i 

næste uge ? »  spurgte Holm .  « det har han vel skrevet ? » 
« jo—o—o—o ! men — » 
« men ? »  — 
« ål det var ikke sådan noget videre . Jo , det var vistnok Christiania , han skrev . » 
Holm takkede for indrømmelsen med en høflig bøjning . 
« han når vist næppe Kina før godt ind i oktober . » 
« Kina ? »  udbrød Louise ganske betagen . 
« ja ! Har han ikke skrevet det til dem ? »  spurgte Holm og lod , som om han ikke lagde mærke til hendes bevægelse . 
« jo ! — naturligvis — — — men — — » 
« men ? » 
« å ! Det var ikke noget . » 
« og så at tænke sig , at han agter at leve der resten af sit liv alene mellem fire hundrede negre , syv tusinde kameler , svin og brøleaber og spise med pinde og aldrig vaske sig eller børste tænder — » 
Louise havde med stigende forfærdelse hørt efter — men efterhånden forstod hun , drejede pludselig sit lille forskrækkede ansigt mod Holm og mødte et lunt , lidt drillende smil og et par øjne , på engang bebrejdende og dog så ven 

lige og gode , at hun blev helt blussende rød derved og tog begge hænder for ansigtet . 
« fy ! »  sagde hun sagte mellem hænderne ,  « det var stygt af dem ! » 
Hun sad en stund tavs . Så tog hun rask hænderne fra ansigtet , som endnu blussede varmt , medens et par små ærgrelsens tårer sad i øjenkrogene , og sagde med et smil : 
« tak for lektionen , hr . Herredsfuldmægtig . 
Den skal jeg huske . » 
Så blev hun pludselig alvorlig og tilføjede : 
« ja , det var stygt — men af mig . Jeg plejer forresten ikke at lyve , må jeg sige dem . » 
« det ved jeg , »  svarede Holm med en så inderlig overbevisning , at frøken Louise igen blev helt rød i kinderne . 
« virkelig ? »  , sagde hun og så lidt drillende på ham .  « og hvoraf ved de det så sikkert , om jeg må spørge ? » 
« f'ordi de gjorde det så dårlig , frøken Wørmer . » 
« de synes derimod at have ganske god øvelse , hr . Herredsfuldmægtig ! » 
De så hinanden ind i øjnene , ligesom lidt prøvende , og brast så begge i én hjertelig latter . 
« nå , så jeg gjorde det altså så dårlig ? »  sagde hun endnu leende ;  « ja , jeg kom da i al fald 

galt fra min hensigt at narre dem til at sige noget . Men når jeg nu åbent og ærlig indrømmer , at jeg i grunden er bleven umådelig nysgerrig ved alt det hemmelighedskræmmeri mellem dem og far , kunne de så ikke til gengæld fortælle mig lidt derom — bare en ganske lille smule . » 
« nej , jeg kan ikke , frøken Wørmer , »  svarede Holm halvt bedrøvet , halvt smilende ;  « gid jeg kunne ! » 
« nå ja ! »  sagde hun med et suk ,  « så skal jeg ikke spørge mere . Men sommetider er jeg virkelig så bange for , at det er noget alvorligt-----med Carl ; for det er jo ham , det angår . Det kunne de heller ikke skjule før , da jeg — — — løj så rædsomt . » 
Holm smilede og så ned i jorden . 
Efter nogen eftertanke sagde han : 
« noget både kan og vil jeg dog sige dem , kære frøken . Det er ganske vist noget alvorligt . Carl har bragt sig selv i en ret vanskelig situation . Men han vil klare den som en brav gut . Jeg tror , at deres forældre — eller måske dog kun deres Fru moder — har taget sig sagen noget mere nær , end nødvendigt var . Jeg anser det for givet , at de engang vil blive delagtiggjort i den ; men indtil da tror jeg ikke , de kan gøre noget bedre end at lade som ingen 

ting og være deres mor og far til bedste opmuntring og glæde . Det er mit oprigtigste og bedste råd , frøken Wørmer . » 
Frøken Louise var bleven helt bleg af bevægelse . 
« tak ! »  sagde hun .  « det var kønt af dem at sige mig dette . » 
De sad nu nogen tid tavse og forfulgte hver sin tankegang . 
« jeg vil følge deres råd , hr . Herredsfuldmægtig , »  sagde frøken Louise resolut , og tilføjede med et smil :  « og så vil jeg begynde straks med at lade som ingenting . — og så siger jeg endnu engang tak for lektionen . Jeg skal nok lyve bedre en anden gang . Men nu er det nok på tiden , vi går op til frokost . Far kunne også let blive utålmodig . Han har jo næsten ikke set dem i en hel halv time . 

julen stod atter for døren , denne gang ikke med sne og klingrende frost , men med tåge , regn , søle og snue . 
Man gjorde sine juleindkøb så hurtig som mulig og skyndte sig hjem til sin lune bolig . 
Der er næppe nogen tid på året , hvor folk har så travlt med egne affærer og så lidt tid til at beskæftige sig med andres . Men i garnisonsbyen dukkede dog nogle dage før jul et rygte op , som spredte sig med stor hurtighed . Det stod i forbindelse med den gamle og næsten glemte historie fra foråret om adjudanten og den unge pige , som rejste bort . 
Enhver , som hørte rygtet , blev så overordentlig interesseret , at det absolut måtte fortælles videre , om man så havde aldrig så travlt . Ægtemænd , som havde forladt hjemmet med det strengeste pålæg om at finde en bestemt slags tinsoldater til lille Adolf eller om 

endelig at huske højrødt papir til lampeskærmen til tante Hanne , kom forpustede hjem med brandgult papir og den første den bedste tromme , de kunne få fat i , blot for snarest mulig at få nyheden afleveret til konerne , og konerne glemte at skænde på deres mænd og fik så travlt med at komme ud . Og flusmødre , der var ude og hørte nyheden , fik slet ikke travlt med at komme hjem , men desto mere med at blive ude . Og unge mennesker standsede hinanden på gaden og blev ganske skuffede , når begge parter allerede kehdte historien , og unge piger hviskedee i krogene med spillende øjne , men lod , som om de talte om vejret , når nogen så på dem , og alle mennesker var i høj grad oplivede og fornøjede . 
Og nyheden var , at den unge pige — Carlsen hed hun nok — , hvis forhold til ham , den kønne regimentsadjudant , man talte om i foråret , havde fået tvillinger . 
I hotellets store hjørnevindu præsiderede premierløjtnant v . Lunau i sin formiddagskreds . En ung officer kom hastig ind . Han gav sig ikke tid til at tage kappen af , men skyndte sig hen , idet han så sig omkring , om der var folk i nærheden . Så stak han hovedet ind i kredsen og hviskedee : 
« har i hørt det sidste nye ! Den lille Anna 

— Wørmers Anna — fik tvillinger i forgårs-aftes ! » 
De så alle på hinanden et øjeblik og brast så i dundrende latter . 
« Gott im himmel , »  sagde v . Lunau med tårer i øjnene af at le ,  « den Kerl skal ochso gøre alting dobbel så god’ som andre mennesker . » 
« Na ! »  , tilføjede han og blev med et alvorlig .  « der skal ligge et hus , om det bliver bekendt . — hvor har de forresten den historie fra ? » 
« ål den er ganske sikkert snart over hele byen . » 
« kreutz Donnerwetter ! Det var forbandet . Sig maj , min unge ven , ved de om den historie er sandfertig ? » 
Den unge mand trak på skuldrene og erklærede , at to , tre forskellige mennesker havde fortalt ham nyheden på gaden . 
« Na , so ! De ved also ikke , at den er sandfertig . Ja — so siger vi , den er løgn ! » 
« skål ! mine herrer , »  sagde han , idet han drak sit glas ud og rejste sig .  « jaj foreslår , vi går hver for saj ud och gør so majet kål po den historie som mulich mellem de herrer civilister . » 
Hr . v . Lunaus ide at sætte en stopper for 

sladderen blev gennemført med betydelig energi af kammeraterne og bragte også en kort tid en del forvirring i folks begreber . Men sandhedens gode sag sejrede over dette underfundige forsøg , og det var virkelig også alt for interessant — og det måtte være sandt . Det var jo umuligt , at noget menneske kunne gå hen og finde på en sådan historie af sig selv . Naturligvis var det sandt — og så morsomt — så ligefrem rasende grinagtigt , at den lille svenske Fru Linde , der lige havde fået nyheden af overlæge Hansen inde i Vett & wes-sels forretning , var aldeles ellevild af henrykkelse over den og blev det i endnu højere grad , da hun straks på hjørnet mødte borgmesterens Frue og søster og to andre damer , som fulgte bag efter , og de måtte  « for all del straxt følja med innom nærmaste porten , då hon hade nogenting så ryslig løjlig att berætta — så aldeles orimlig rolig . »  og den lille Fru Linde plaprede sin nyhed ud med flydende tunge og lo selv , så tårerne kom hende i øjnene , indtil hun pludselig mærkede , at hun var ene om at le og at en kendelig forlegenhed stod præget i tilhørernes ansigter . Der var tilmed kun tre tilbage af de fire . • 
hvorledes frøken Ellen ker kom hjem den dag , vidste hun ikke selv . Der var et hul i 

hendes erindring mellem det tidspunkt , da hun sammen med de andre damer mødte Fru Linde , og da hun senere på dagen hjemme i sit eget værelse med en følelse , som om hovedet var fuldt af smeltet bly , hørte sin moders stemme sige sagte og ømt :  « min egen , egen Ellen . Hvad er der dog sket ? » 
Men sladderen gik sin ustandselige gang , og den interessante begivenhed fornøjede og opbyggede under den højtidsfulde julefest en mængde kristne , kærlige hjerter . Og de kristne , kærlige hjerter i byen følte trang til at meddele sig til andre kristne , kærlige hjerter både på landet og i andre byer , og da kammeraterne i garnisonsbyen indså det umulige i at slå historien ned , kunne der da ikke være noget i , at man omtalte den til en kammerat og god ven i en anden garnisonsby — bare i et lille morsomt postscriptum . — og i forholdsvis kort tid blev den unge premierløjtnant Wørmer , særlig i landets militære kredse , mere omtalt , mere berømt , end om han havde sprunget seksten kammerater forbi ved avancement til kaptajn . Men berømmelsen havde en ondartet karakter og satte hans navn i umiddelbar forbindelse med folks lattermuskler . 

uden mindste anelse om den livlige opmærksomhed , som en del af hans landsmænd skænkede hans intimeste forhold , vendte Carl Wørmer hjem fra sin rejse for at tilbringe julen og en del af januar måned i forældrenes hjem , inden han efter endt orlov meldte sig til tjeneste ved regimentet . 
Da Trinderupholms lille jagtvogn om formiddagen på juleaftens dag rullede op i gården , stod forpagterfamilien på stentrappen . Medens forpagter Wørmer og datteren kun havde plads for en eneste følelse , den oprigtigste glæde — dog for frøken Louises vedkommende med en lille tilsætning af hemmelig nysgerrighed — , følte derimod Fru Wørmer sig som bytte for de forunderligste fornemmelser . Skønt hendes længsel efter sin elskede dreng var så brændende , som vel mulig , var der dog kommet noget imellem dem , som gjorde hende ligesom lidt undselig . Hun følte en hemmelig frygt for det første møde , på samme tid som hun inderlig længtes efter at tage sit barn i sin moderlige favn — sin stakkels besnærede dreng i sine beskyttende arme . 
Men da Fru Wørmer senere efter frokosten sad alene i dagligstuen på sin yndlingsplads , medens fader og søn læste posten i forpagte 

rens værelse , var forvirringen i hendes tanker og følelser ikke mindre end om morgenen og tillige af en helt anden beskaffenhed . 
Det forekom hende , at der slet ikke havde været brug for hendes moderlige beskyttelse , og den naturlige undselighed , som trykkede hende inden sønnens ankomst , var som blæst bort lige overfor den åbne , mandige og dog så kærlige måde , hvorpå han modtog og gengældte hendes stærkt bevægede velkomsthilsen . Det var næsten , som om det havde været hende , der behøvede beskyttelse og kærlig overbærelse . 
Fru Wørmer lod sit arbejde hvile i skødet , og medens hun tankefuld så ud af vinduet over gården og de fjerne marker , begyndte der for første gang i hendes forestillinger at dæmre en anelse om , at hendes mand i det mindste i nogen grad kunne have ret i den sag , som i det sidste halve år hemmelig havde bragt bitterhed ind i deres indbyrdes forhold . Hun havde i ethvert tilfælde en bestemt følelse af , at hendes egen dreng var stærkt i færd med at forlade moders skørter , og at han ville gå sine egne veje , selv om de gik over hans moders overbevisning . 
Fru Wørmer følte en tåre liste sig ned over kinden . Hun viskede den dog hurtig bort 

og tog energisk fat på sit håndarbejde , medens det bestemte træk ved øjne og mund indtog sin vante plads . 
I forpagterens stue sad fader og søn , hver med sin post . 
Carl havde netop åbnet et brev med hans vens , herredsfuldmægtig Holms , kendte hånd . Pludselig gav det et sæt i ham , og han blev blussende rød . 
Forpagteren så op . 
« læs , fader ! »  sagde Carl og rakte ham brevet . ' 
det gav også et ryk i den gamle wbrmer . Der kom et underlig blandet udtryk over hans brune , vejrbidte træk — ikke sorg , ikke smil , ikke medlidenhed eller godmodig humor alene — men lidt af det alt sammen , idet han mødte sønnens blik og sagde : 
« det var da en højst overraskende velsignelse , min egen kære dreng . » 
Så sad de tavse længe — meget længe . Og medens det gamle bornholmerur dikkede sin taktfaste Melodi ens for fader og søn , gik deres tanker hver for sig ad forskellige veje , men på samme tid havde de en følelse af gensidig hengivenhed , enighed og forståelse , som fik et ubevidst sympathetisk udtryk for dem begge i det gamle urs hyggelige sprog . 

det var påfaldende , så Carl wormer var kommen til at ligne faderen i udtryk . Der var over hans ungdommelig kønne ansigt kommet en mandig ro , som ikke tidligere havde været der . Såvel de tidligere dages lette sorgløshed som den senere periodes nervøsitet havde veget pladsen for en rolig bestemthed , der tydelig prægede sig i hans træk . 
Som han nu sad tilbagelænet i den gamle armlænestol , som han kunne huske lige fra den tid , da hans små ben ikke nåde længere end til sædets forreste kant , fløj hans hans tanker langt omkring . 
Hele barndoms- og ungdomstiden forekom ham så forunderlig kort i modsætning til det sidste lange år . Gennem den efterretning , han netop havde fået i Holms brev , vandrede hans tanker til den unge pige , som han havde favnet , men aldrig elsket , og som nu havde lidt og fremdeles ville lide for en kort , svunden periode af tvivlsom lykke , og en dyb medlidenhed greb ham , og han lovede sig selv ikke at svigte sin pligt mod hende . Hvorledes dette bedst skulle gøres , vidste han ikke nu . Det måtte tiden vise . Men hun skulle aldrig savne en ven , og børnene aldrig deres fader , og han gjorde sig det klart , at dette kunne 

stille andre og større fordringer til ham og koste andre og videregående ofre end penge . 
Så fløj hans tanke til den anden unge pige , som under hele hans rejse aldrig havde været ude af hans sind . Han kunne ikke genkalde sig , hvorledes og hvornår han egentlig havde fået hende så kær , men sikkert var det , at hun var bleven ham kærere for hver dag , der var gået . Og hende havde han mistet — den stolte , kønne , ærlige pige — — — og dog ! Havde han virkelig mistet hende ? Ville ikke netop hun kunne være i stand til at tilgive ? Den uret , der var tilføjet hende , var jo kommen ganske mod hans vidende og vilje , og det forekom ham , at når han kom til hende og sagde åbent og ærlig , at sådan var det sket , og således ville han handle , så måtte hun billige hans redelige vilje — så måtte hun kunne glemme og holde af ham endnu , som hun dog engang gjorde . Han følte , at han egentlig stadig havde haft dette hemmelige håb og denne tro til hende . 
Så fik han pludselig en tanke , som fik det hede blod til at jage gennem kroppen . Sæt , at hun måske nu havde hørt om sagen af andre , som muligvis havde givet hende urigtige forestillinger om den og om ham , så 

at hun måske hverken ville se ham eller tale med ham . 
Wormer strøg sig med hånden over den hede pande . Men ved øjne og mund lejrede sig et lille træk , som mindede stærkt om hans moder . Han ville dog ikke give sig så let , — — men — måtte han give tabt — ja så skulle også dette offer bringes uden klage — det første og største . 
Han ville gøre sin pligt ! 
Han så hen til sin fader . 
Træt af de mange tanker , som Carls hjemkomst havde medført , var han falden i dyb søvn . 
Carl så længe på ham . Han kom til at tænke på , at således ville engang de gamle øjne lukke sig for ikke at åbne sig mere . Han rejste sig i dyb bevægelse , bøjede sig ned og kyssede den brune hånd . 
Da forpagteren rolig slog øjnene op , mødte han sønnens bevægede blik . 
« tak , far , for hvad du har været for mig — nu og altid . » 
Under sit følgende ophold i hjemmet færdedes Carl meget med sin fader under dennes tilsyn med gårdens drift . 
Det var , som om den begivenhed , der 

havde sat sit alvorsmærke på hans ungdommelig lette sind , havde nærmet fader og søn endnu mere til hinanden end før . 
Forpagter wormer havde altid i tteorien og til dels også i praksis fordømt den skranke af misforstået tilbageholdenhed , som forældre alt for ofte rejser mellem sig selv og deres børn på et område , hvor børnene netop i særlig grad har en kærlig , forstandig vejledning behov . Men han kunne dog ikke frigøre sig for en følelse af ansvar — ikke dog som hans hustru mente . Tværtimod — sagde han sig selv — kunne han måske netop have været sin søn en endnu bedre rådgiver på de unge , mægtige sansers område , end han havde været . Og følelsen heraf påvirkede i særlig grad hans deltagelse og interesse for sønnens forhold og planer . 
Disse gik ud på , at madam Carlsens forretning ved passende pekuniær støtte skulle udvides således , at der kunne skabes de bedst mulige betingelser for familiens fremtid og særlig børnenes opdragelse . Anna skulle tilbage til moderens hjem i garnisonsbyen , så snart rejsen kunne foretages uden* skade for hende og børnene . Carl ville på den måde bedst kunne følge familiens forhold . Det kunne næppe undgås , at dette ville vække en 

del opmærksomhed og give anledning til snak og mistydning ; men det fik at være . Han ville gøre sin pligt . 
Med hensyn til sin hustru sagde forpagteren en af de første dage til sønnen : 
« som jeg jo har skrevet til dig , min kære dreng , har din moder — Pokker stå i det — en noget afvigende opfattelse af hele denne sag og altså også af , hvad der bør gøres . Men hun kender jo kun verden fra sin dagligstue og er desuden noget hildet i sin naturlige , gode dømmekraft af sin inderlige kærlighed til dig , min dreng . Det må vi holde hende til gode og være dobbelt kærlige mod hende . -----— men jeg tror , fanden pine mig , ikke det kan nytte at tale med hende om disse ting . Det vil kun gøre hende unødig sorg og kan jo ikke forandre noget i vore bestemmelser , når vi efter vor faste overbevisning anser dem for rigtige . » 
Carl nikkede forstående . 
« og hvad Louise angår , »  fortsatte forpagteren ,  « så er der efter min mening foreløbig ikke nogen grund til at tale med hende om dette . Jeg har egentlig været lidt bange for , at hun muligvis kunne komme til at høre noget om sagen af andre . Men så er det jo i al fald tidsnok . Forresten har hun ikke fjerneste 

anelse om , at der overhovedet er noget særligt på færde . Der var en tid , hvor hun var slem til at spørge efter dine breve — og jeg tror også nok , »  tilføjede han med sit lune smil ,  « at mor og jeg uden aftale legede kispus med dem , så hun umulig kunne få fat i dem . Nå ! Det slog hun hurtig af hovedet og har , som sagt , ikke anelse om nogenting . Og det er vel også det bedste . Deri har din moder , fanden pine mig , måske nok ret . » 
Fru wbrmers skuffelse var stor — midt i glæden over hendes egen drengs ophold i hjemmet . Han vedblev at være tavs angående den sag , som hun fremdeles følte sig særlig kaldet til at råde og støtte ham i . Han var kærlig og elskværdig og talte om sin rejse og alt , hvad han havde på sinde , undtagen netop om det , som hun vidste særlig beskæftigede hans tanker i denne tid . Det krænkede hende . Men når han ikke ville tale , ville hun heller ikke . Hun kunne glemme krænkelsen aldeles , så længe hun var sammen med ham , men hun fandt den igen , når han færdedes i mark og skov med faderen . 
Carl selv mærkede intet til sin moders hemmelige tanker og misforstod ganske hendes taushed . 

forinden sin rejse havde han ofte haft en knugende og pinlig fornemmelse ved tanken om , hvilket indtryk hans sag ville gøre på hende , men han var samtidig ganske på det rene med , at den under ingen omstændigheder måtte skjules for hende . Ved sin hjemkomst havde han — forberedt som han var gennem faderens breve — hemmelig frygtet en kamp med hendes afvigende anskuelser , og han blev derfor overrasket — egentlig behagelig overrasket — ved , at moderen ganske undgik det pinlige spørgsmål . Han opfattede dette som en stiltiende tilkendegivelse af , at hun bøjede sig for hans og faderens samstemmende syn på forholdet , selv om hun vedblivende beholdt sine egne anskuelser . Han var hende taknemmelig herfor og søgte at vise hende det på enhver måde . Han havde endogså flere gange i den første tid et ord på læberne derom , men lejligheden gik hver gang tabt ved en tilfældighed , og efterhånden som tiden gik , slog han sig til ro med faderens ord , at det kun ville gøre hende unødig sorg at tale med hende om de ting , som dog ikke kunne blive anderledes . 
Men den gensidige misforståelse fik ingen indflydelse på det kærlige forhold mellem moder og søn , idet Fru wormer gav sin mand 

hele skylden og overførte al sin bitterhed på ham . 
I de sidste otte dage af Carls ophold på TrinderupHolm kom herredsfuldmægtig Holm i besøg til stor glæde for forpagteren og hans søn . Fru Wørmer sagde , at det glædede hende . 
Om frøken Louise glædede sig eller ikke , kunne være vanskeligt nok at forstå . 
Forinden Holms ankomst var hendes sindstilstand noget vekslende . Hele morgenstunden på selve dagen , han ventedes , sang hun som en lærke , lige fra hun slog øjnene op . Men hendes livlighed tog stærkt af , efterhånden som ankomsttiden nærmede sig . Mellem frokost og middag , da de tre herrer havde trukket sig tilbage til forpagterens stue , var hun helt stille og tankefuld . 
Det var i og for sig ret heldigt , at herreds-fuldmæglig Holm ikke havde lejlighed til at følge disse overgange . Han kunne ellers måske være kommen til at bilde sig noget ind og muligvis tro , at hans nærværelse havde nogen del deri . 
Det havde den ikke i mindste måde ! Frøken Louise var blot stille og tankefuld , fordi hun ikke kunne finde ud af , hvilken kjole hun 

skulle tage på til middag . Hun havde den største lyst til at tage en bestemt på , som hun netop havde taget frem . Men der var den kedelige omstændighed , at Holm netop om den engang havde sagt , at den var køn . Og så kunne han måske bilde sig ind , at hun havde taget den på af den grund — og det ville dog være alt for latterligt ! Men på den anden side var det dog virkelig også for galt , om hun skulle lade være at tage en kjole på , som hun selv havde lyst til , fordi denne kedelige herre engang havde sagt et ord om den . Nå ! Så kedelig var han nu forresten ikke — det måtte hun indrømme . — tvertimod ! Han var vist grulig klog — — — 
og hvad det angik , om han havde noget hjerte eller ej , — så kom det jo ikke hende ved — ikke i mindste måde ; men han havde jo dog været rigtig flink mod hende dengang — — det havde han — men han havde også været styg — — mod en ung , værgeløs pige , der bare havde villet narre ham lidt —----- . 
Og kunne hun bare engang få lejlighed til at gøre lidt gengæld — bare en eneste gang komme til at få ham rigtig i klemme — å ! hun vidste ikke , hvad hun ville give for bare sådan et eneste lille øjebliks triumf over hans væmmelige overlegenhed ! 

og frøken Louises øjne funklede sådan ved denne tanke , at hun blev ganske forskrækket , da hun netop kom til at se sig selv i spejlet . Og så opdagede hun med det samme , at hun uden at tænke derover havde fået netop den kjole på . — og nu var der ikke tid til at skifte . — Fru Wørmers lille fikse gongong havde netop kaldt til middag . Med blussende kinder fuldførte frøken Louise sit toilette . 

efter endt orlov vendte Carl Wørmer tilbage til sin garnison . 
I de kredse , hvor han tidligere havde været en velset gæst , blev han modtagen med samme venlighed som før , dels på grund af hans gode sociale position og dels fordi der overhovedet ikke var tale om nogen egentlig moralsk indignation . 
Kun i nogle ganske få familier viste der sig en gammeldags snerpethed , som gav sig udslag i en tydelig , men høflig kølighed overfor den unge officer . 
Men den virkelig velmente venlighed , hvormed folk i almindelighed vedblivende betragtede ham , havde stadig en bismag af det komiske . Enhver , som så ham , talte med ham eller blot hørte hans navn nævne , havde straks begrebet  « tvillinger »  på rede hånd i sin bevidsthed , ledsaget af en lille kildrende fornemmelse ved mellemgulvet , som dog i 

reglen først fik synligt udslag , når der var flere sammen om at nyde det . 
Wørmer selv lagde ikke mærke hertil . 
Derimod kunne andre ikke undgå at bemærke den hvisken i krogene og det grin , som fulgte ham i hælene . Men skønt det ærgrede hans venner , indså de det håbløse i at optræde derimod , og det unyttige i at henlede hans opmærksomhed derpå . 
Gennem sin ven Holm havde han blot fået meddelelse om , at sagen trods al anvendt diskretion var bleven’ almindelig bekendt . 
Efterhånden som tiden gik , uden at der indtraf ydre anledninger , som opfriskede folks interesse for den fornøjelige begivenhed , tabte dog selve grinet sin tillokkelse . — men det komiske skær over Wørmers person og navn holdt sig vedblivende i folks bevidsthed . 
Oberst ker modtog sin adjudants tjenstlige melding med sædvanlig barsk og rolig alvor . Derefter fulgte en kort konference om tjenestesager , hvorpå obersten pakkede sin tjenstlige barskhed omhyggelig ind og gemte den et eller andet sted . Og med et umiskendelig hjerteligt tonefald i sin dybe , alvorlige stemme sagde han : 
« og nu , kære premierløjtnant Wørmer , ønsker jeg at tale med dem om deres private 

forhold . Véd de , at disse er bleven ret bekendt'og almindelig omtalt her i byen ? » 
« ja ! Hr . Oberst . Min ven , herredsfuldmægtig Holm har sagt mig det . Det var mig ubehageligt at høre . Men jeg agter at finde mig deri med ro . » 
« godt ! — det må de vel også kunne gøre , og jeg tvivler heller ikke om , at al snak om denne sag vil falde bort af sig selv . Kun har jeg tænkt mig , om de ikke muligvis kunne ønske at blive forflyttet til en anden garnison . — — ja ! herpå ønsker jeg ikke noget svar af dem nu . Jeg henstiller det blot til deres overvejelse . Senere kan de meddele mig resultatet . Hvad jeg derimod nu vil tale med dem om , kære Wørmer , er deres personlige forhold til mig og min familie . Hvad nu mig selv angår — og jeg kan tage min hustru med — så kan de vel næppe være i tvivl om , at vi begge have næret stor personlig godhed for dem . Jeg kan sige dem , at der ikke heri er sket nogen væsentlig forandring , endskønt vi selvfølgelig — lige så vel som de selv — i høj grad kunne have ønsket det skete usket . De kan vel tænke dem , at min hustru særlig har taget sig dette nær ; men hendes tro på deres brave karakter og hendes virkelige godhed for dem er uforandret . 

noget anderledes stiller forholdet sig med hensyn til min datter . Jeg har tænkt meget over , hvad de sagde mig i sommer , og jeg ønsker , at de nu straks skal kende min mening og mit standpunkt . Jeg mener nu — og de er selvfølgelig på det rene med det samme — at spørgsmålet om en forbindelse med min datter ikke mere er tilstede . Jeg vil heller ikke skjule for dem , at hun vistnok på en eller anden måde har fået en meddelelse om dem og deres forhold , som har gjort et dybt indtryk på hende . Vi har grund til at formode dette . Hun selv har intet sagt os . — trods alt dette vil jeg sige dem , at mit hus fremdeles står dem åbent ligesom for enhver af mine officerer — men også kun således . Det særlig fortrolige forhold til min familie må selvfølgelig falde bort af sig selv . Jeg overlader dette ganske til dem , og jeg synes ikke jeg kan give dem et bedre bevis på min tillid og mit oprigtige venskab . » 
—  « tak , hr . Oberst , »  sagde Wørmer , idet han rejste sig og trykkede sin chefs fremrakte hånd .  « jeg skal ikke misbruge deres tillid . Men jeg beder om tilladelse til engang i den nærmeste tid at søge en samtale med frøken Ellen — — og med det samme vil jeg spørge hr . Obersten — hvis nu deres datter alligevel 

vil blive min hustru — jeg mener ikke just nu — men senere — når mine nuværende forhold have ordnet sig på betryggende måde — — — vil hr . Obersten så nægte deres samtykke  ? » 
Oberst ker sad en stund med rynkede bryn , inden han svarede :  « jeg vil ikke nægte , kære Wørmer , at jeg har tænkt mig , at et sådant spørgsmål muligvis kunne komme frem igen engang i fremtiden — — og så — — hvis så de og Ellen virkelig skulle ønske at følges ad i livet — — nu ja — — så ville jeg vel næppe sætte mig imod hendes beslutning , — når jeg havde forvisset mig om , at den var alvorlig og vel overvejet . Dette kan jeg ikke lade være at sige dem som svar på deres spørgsmål , skønt jeg havde foretrukket , at både spørgsmål og svar havde ventet til det tidspunkt , da de kunne foreligge i virkeligheden . Men af samme grund anser jeg det også for rigtigt , at de ikke taler med min datter nu . » 
Der lagde sig en skygge over Wørmers åbne træk , medens han et øjeblik så ned mod gulvet . Så løftede han rask sit hoved og sagde indtrængende :  « når jeg nu siger hr . Obersten , at jeg frygter for , at frøken Ellen kan have fået en urigtig forestilling om mit 

hele forhold , og at jeg ikke vil få én rolig time , før jeg har talt med hende , — vil hr . Obersten så give mig tilladelsen ? » 
Regimentschefen så sin adjudant prøvende ind i øjnene . Derefter betragtede han i nogen tid opmærksom de velplejede negle på sin hånd — øjensynlig uvis og nervøs . Pludselig sagde han med barsk stemme : 
—  « de har min tilladelse . — jeg har tillid til dem-------og så , premierløjtnant , beder 
jeg dem alvorlig overveje spørgsmålet om en forflyttelse ! »  ‘ 
—  « tak ! Hr . Oberst . Men med hensyn til forflyttelsen til en anden garnison kan jeg straks udtale mig . Jeg ønsker ikke at blive forflyttet . Jeg har overvejet dette . Jeg anser det for nødvendigt at blive her for på tilstrækkeligt nært hold at kunne holde øje med , hvorledes det går den unge pige og børnene . » 
Oberst ker så overrasket på Wørmer . Uden nærmere at gøre sig rede for enkeltheder havde han dog betragtet det som givet , at denne sag ved hjælp af penge bragtes så langt ud af øje og sind , som vel muligt . Om han just ikke havde tænkt sig ny-seeland eller otahaiti som fremtidigt opholdssted for denne ubelejlige illegitime velsignelse , så havde han dog haft nogle ubestemte forestillinger i ret- 

ning af struer eller Vestervig eller sådan noget i vort fjerne vesten . Han følte derfor overraskelsen som en ubehagelighed , og det var ham umuligt i øjeblikket at danne sig noget bestemt skøn med hensyn til dette for ham helt nye og uventede synspunkt for den kedelige sag . Men det gik op for ham , at den unge officer vistnok måtte have en ganske særlig stærk følelse af sit ansvar — egentlig langt stærkere , end obersten havde tænkt sig . Han sagde derfor efter en kort betænkning : 
—  « nå ja , løjtnant Wørmer . Det bliver deres egen sag at dømme om — og måske har de fuldkommen ret . I et hvert fald kan jeg kun respektere deres beslutning . Men jeg frygter for , at den vil bringe dem ikke ringe vanskeligheder i mere end en henseende . » 
—  « jeg er beredt til at møde dem , hr . Oberst , »  svarede Wørmer med en så hvas energi i tonefaldet , at obersten skyndte sig at sige :  « godt , godt ! min gode premierløjtnant . Godt , godt ! Deres udtalelse har overrasket mig noget , tilstår jeg . Men lad os nu ikke tale mere herom i dag . Altså i morgen kl . 10 som sædvanlig . » 

for frøken Ellen ker havde sommeren og efteråret været lange og triste efter det lyse , lykkelige forår . 
Wørmers mærkelig hastige bortrejse og den ordvexel , som hun tilfældigvis havde hørt mellem v . Lunau og intendanten hin aften i spisestuen , havde indjaget hende en pludselig angst . Men v . Lunaus ord havde beroliget hende , og skønt hun kun kendte såre lidt til ham , og det , hun havde hørt om ham af andre , ikke var ubetinget fordelagtigt , gemte hun dog disse ord som gitid . Hun havde en instinktmæssig følelse af , at hun kunne stole på v . Lunau i dette , og at han var Wørmers oprigtige ven . At Wørmer i en eller anden henseende måtte have nogle ærgerlige eller vanskelige forhold at kæmpe med , kunne hun forstå . Og det gjorde hende ondt . Men hun var vis på , at han nok ville klare dem som en mand . Og Wørmer bevarede urokket sin plads i alle hendes tanker , i hvert håb , hver drøm om lykke , og skønt han aldrig endnu havde sagt det i ord , så vidste hun dog , at han en dag ville komme og spørge , om hun ville være hans hustru . Og visheden herom gjorde vel ikke den lange sommer og efteråret kortere , men den gjorde hver dag , der kom , lysere og 

bragte hende lykken nærmere-------indtil den dag kom , da alt blev mørkt . 
Fra den dag , da den evigglade skandalesladder fandt et så letflydende og lystigt afløb over Fru Lindes røde læber — fra den dag styrtede alt sammen for Ellen ker . Tillid , håb , tro og lyse drømme forsvandt som i en fælles mørk grav , og kun en eneste følelse levede hos hende — en dyb krænkelse — så umådelig dyb , at den i den første tid ganske berøvede hende evnen til at tænke fornuftig . Kun en ting kunne hun i sin elendighed fastholde — at intet menneske i verden , ikke hendes egen moder , måtte få at vide eller mærke , hvad hun led . Og med den vidunderlige energi , som står til kvindens rådighed , når hun vil beherske sit ydre , gemte hun sin sorg og krænkelse under et så glat og strålende dække , at hun skuffede alle — og næsten sin egen moder . Fru ker havde dog sine egne stille tanker af og til . Men Fru borgmester-inden , som var en af de klogeste damer i byen og en stor menneskekender , havde også sine egne tanker om frøken Ellen , men hun beholdt dem ikke for sig selv . Og da Ellen ker i januar måned på det første klubbal i det nye år overstrålede alle de andre unge piger — endogså borgmesterdøtrene — ved sin hen 

rivende skønhed og sit kvikke , og dog fornemt beherskede lune , så sagde Fru borgmester-inden , idet hun fortrolig bøjede sig ind i en kreds af ældre kvindelige bisiddere : 
« hun er virkelig ganske net , den lille ker , men højst ubetydelig af karakter . Jeg kender hende . Hun mangler ganske dybde ! » 
De unge herrer fandt , at frøken ker var bleven langt elskværdigere end tidligere , men de unge piger betroede hinanden , at hun var bleven så rædsom koket , at det formelig var ækelt at se på ,' og deres mødre fandt det samme . Men en ting måtte de alle bekende i deres stille sind — at deres ømme frygt for at se frøken Kjers blege forgræmmede ansigt var ganske overflødig og at der ikke havde været mindste brug for den pose godtkøbs medlidenhed , som de havde medbragt hjemmefra og som de havde tænkt at forfriske sig med under ballet og byde rundt til venner og bekendte mellem dansene . 
Men frøken ker selv led dobbelt under dette forskellige indre og ydre liv . Skønt hun følte afsky for og ligefrem vrede mod den mand , der havde krænket hende’ så dybt , kunne hendes tanker dog ikke lade være idelig at beskæftige sig med ham . 
Hun havde nok hørt om disse illegitime for 

hold , som mænd kunne indgå , kun følgende deres stærke sanser , uden at nogen dybere følelse lå til grund , men hun havde egentlig været ganske uden forståelse deraf . Det havde for hende været som en styg falsk Melodi , som , når den synges på lang afstand , kun vækker forbigående opmærksomhed og virker med dæmpet mislyd . Nu var et sådant forhold trådt hende selv nær og havde så brutalt krydset hendes egen vej , at selve den mand , som hun efter alt måtte tro ønskede hende til hustru , og som hun tillidsfuld ville have givet sit ja , samtidig havde vedligeholdt en sådan forbindelse . Det var så forfærdeligt , at det ganske havde overvældet hende og forvirret hendes begreber . Men efterhånden , som der kom noget mere ro og orden i hendes tankegang , forsøgte hendes forstand at begribe dette mærkelige , dette gyselige , at en mand som Wørmer kunne handle således . Var da alle mænd således ? Også hendes egen fader ? Hendes egen alvorlige , selvfornægtende , pligtopfyldende fader ? Hun kunne ikke tro det . Og han havde jo dog også været ung engang . Men lige meget . Om der også var undtagelser , så måtte vel sagtens dog de fleste mænd være således . Det stemmede også med v . Lunau’s ord . Det var naturligvis den alminde 

lige opfattelse blandt mænd . De havde her et område , hvor de kunne handle stygt , uværdigt , uden at det i mindste måde berørte deres ære og hæder i hinandens øjne . 
Og der gærede og voksede i frøken Ellen en uvilje mod dette hos mændene . 
Og når hun så kom til at tænke på , at han , som havde stået så højt i hendes tanker , kun havde behøvet at sige et eneste lille ord , kun havde behøvet at åbne sine arme , for at hun tillidsfuld og i den inderligste følelse af lykke havde kastet sig til hans bryst — så følte hun en angstfuld gysen og kastede sig med en uvilkårlig bevægelse tilbage for billedet af den kvinde , som han måske nylig havde favnet , eller som han måske søgte , når han gik fra hende — å ! det var forfærdeligt — modbydeligt ! Og med hænderne skjulte hun sine kinder , der brændte af krænkelse og skam . 
I garnisonsbyen gik vinterlivet sin vante gang . Indenfor de velstillede embedsmænds og borgeres kredse dyrkedes en livlig selskabelighed . 

i klubben  « enigheden »  var alle enige om at holde sig til sin egen formue- eller rangklasse og kun at tale eller danse med medlemmer af sin egen omgangskreds . Derimod fandt man sig liberalt i , at alle samtidig hørte på de musikalske præstationer , som godhedsfuldt ydedes ved aftenunderholdningerne af byens anerkendte førsterangs dilettanter . Det var altid de samme kræfter af begge køn , som havde erhvervet sig en slags eneret på at glæde klubbens medlemmer på denne opofrende måde , og når den populære doktor grøn kvitterede for det almindelige bifald , der altid fulgte hans smukke sang , ved udenfor programmet at synge  « på søndag aften kommer jeg »  — hvilket han altid gjorde — så var den i ordene indeholdte profeti fuldkommen rigtig med hensyn til næste aftenunderholdning . 
I privatlivet påførte familierne hinanden middagsindbydelser med blodhævnens sikkerhed . Da det altid var de samme mennesker , som kom sammen indenfor de samme kredse , var denne selskabelighed meget heldig for de enkelte individers udvikling i almindelighed og særlig med hensyn til erhvervelsen af menneske- og sagkundskab i specielle retninger . Dygtige husmødre kunne således allerede ved første eller anden ret med fuldkommen sikker 

hed afgøre om kogekonen var madam Hansen eller madam Eriksen . 
Den omgangskreds , hvori regimentschefens familie dannede en af de sociale spidser , var omtrent den samme , som havde optaget den unge , velhavende premierløjtnant Wørmer som et velkomment selskabeligt emne , og frøken Ellen følte derfor i den første tid en hemmelig angst for det første møde . Det havde været hende en let sag at undgå ham ved de lejligheder , hvor han mødte hos faderen til bestemte tider . Men desto mere havde hun frygtet at træffe ham i den fælles selskabelige omgangskreds . Hun følte sig ikke sikker på , at hendes selvbeherskelse ville slå til , før dette var overstået . Men det lod stadig vente på sig . Gang efter gang traf hun ham ikke , hvor hun netop havde ventet det , og gang på gang måtte hun ruste sig på ny til det frygtede møde . Denne vekslen mellem stærk spænding og slappende reaktion , når hun måtte sige sig selv , at han heller ikke kom denne gang , angreb i stigende grad hendes nervesystem , og når hun efter en sådan dag eller aften anvendte sin sidste kraft til at sige sine forældre et kærligt , ubekymret godnat , kunne hun synke aldeles sammen , idet hun viljeløs gav sig hen i den dybeste fortvivlelse . 

en formiddag i slutningen af februar sad frøken Ellen alene i dagligstuen . En let frost havde endelig i de sidste dage afløst den evige , milde , sølede fugtighed . Himlen var i dag ganske klar , og den lave vintersol sendte sine stråler mellem åbningerne i de røde damaskes Gardiner helt over mod værelsets bagvæg . Den bragte liv og glans over stuens noget stive alvor . Den tegnede lyse figurer på det gammeldags skotske gulvtæppe og spillede på de blanke mahognitræs møbler — på den brede sofa med høj ryg og sideskabe og på det solide hjørneskab , på hvis glatte blanke runding den dannede et glimrende spejlbillede , der selv udsendte blændende stråler . Den strejfede let de mørke rammer om de gamle kobberstik på sidevæggen , men ovenover sofaen kastede den gennem en af altandørenes brede ruder et fuldt indiskret lys på frøken Ellens bedstemoders smukke Hals i den dybt nedringede kjole og på den brede forgyldte ramme , medens den kun havde en sparsom stråle tilovers for hendes bedstefaders høje uniformskrave og en anden , endnu mindre , for hans næsetip og de to små mærkelige totter overskæg midt under næsen . 
I den store lænestol i vindushjørnet sad frøken Ellen lænet tilbage . Hendes håndarbejde 

lå i vinduskarmen , og hun havde taget en bog og havde forsøgt at læse . Men tankerne gik deres egen vej , og bogen lå nu i hendes skød . Hendes øjne fulgte solstrålernes spil , og da glansen fra den forgyldte ramme fangede hendes blik , fulgte tankerne med til bedstemoders og bedstefaders fjerne tider . De havde også været unge og havde været lykkelige — efter alt , hvad hun havde hørt om dem . Mon han der også hemmelig havde været som andre mænd , og hun — bedstemoder — måske blot aldrig havde‘fået det at vide ? Fy ! Hun jog tanken bort . Det var stygt at tænke sådan — men hvad kunne hun gøre for det ? Var det hendes skyld , at sådanne tanker kom frem ? Hun følte sig så uendelig nedtrykt •— og så træt — så træt , og hun lagde hovedet tilbage mod lænestolens høje ryg og lukkede øjnene . Så hørte hun entréklokken ringe og lidt efter pigens trin i korridoren . Men hvad var det ? Det var jo hans stemme ! Hun følte blodet jage gennem årerne , og hun for op og greb med hånden om den nærmeste stoleryg , mens hun lyttede med angst . Hvad ville han her ? Det var ikke således , hun ville møde ham — ikke under fire øjne . Hun ville ikke tale med ham . Hvad havde de at tale om nu — eller nogensinde oftere ? Det var kun ude i det set 

skabelige liv , hun havde både frygtet og ønsket at træffe ham , for at få prøvet og styrket sin kraft — for at få det pinlige møde overstået , som dog ikke kunne undgås . Og nu vovede han at komme her . Det ramte hende som en direkte fornærmelse , og al hendes angst gav plads for harme alene . Pigen kom ind og meldte premierløjtnant Wørmer . Han ønskede at tale med frøkenen . 
—  « sig , at ingen er hjemme , »  sagde frøken ker heftig og så højt , at pigen forskrækket så sig om mod døren , som stod på klem .  « men , frøken , »  sagde hun sagte ,  « premierløjtnanten sagde , at han vidste , at frøkenen var hjemme , og at jeg skulle sige , at han netop ønskede at tale med dem . » 
Frøken ker tænkte sig om et øjeblik . Så sagde hun :  « ja så ! Bed så løjtnanten komme ind . » 
Det var et flammende blik , der mødte Wørmer , da han trådte ind — et par store , funklende sorte øjne i et ansigt , som syntes at have mistet alt liv og farve . 
Han blev stående ved døren . De hilste ikke — hverken med ord eller mine . De så blot på hinanden — hun med stigende harme — han med et roligt sørgmodigt blik , som hun 

ikke forstod og som endmere æggede hendes vrede . 
—  « frøken ker , »  begyndte han endelig med sagte ærbødig stemme .  « vil de høre , hvad jeg har at sige dem ? » 
—  « jeg har intet at tale med dem om , løjtnant Wørmer , — intet ! Det lader til , at de absolut vil have dette at vide af mig selv . Godt ! Det skal de få . Må jeg bede dem øjeblikkelig at gå ! » 
Hun var bleven stående op , og med det samme flammende blik pegede hun med en noget teatralsk bevægelse mod døren . 
Men han blev ganske rolig stående . Han så blot nedad , nikkede for sig selv ligesom til bekræftelse af sin egen tankegang og sagde :  « naturligvis ! Således må de jo altså have forstået det — og selvfølgelig har de så måttet tro — — — frøken ker ! »  sagde han med indtrængende stemme , idet han hurtig så op ,  « de må ikke gå . De må høre , hvad jeg har at sige dem . Det er deres pligt , før de dømmer . » 
Hun var gået et far skridt henimod døren til kabinettet , men standsede igen ved hans sidste ord og sagde med en stemme , der dirrede af undertrykt vrede :  « pligt ! Ja så ! Men de skal ikke forgæves påkalde min pligtfølelse . 

lad mig da høre , hvad de har at sige . Det er forhåbentlig ikke meget ? Hr . Premierløjtnant . 
Han så igen mod gulvet og begyndte med sagte stemme : 
—  « det er svært for mig , frøken ker , at tale om dette . Jeg ved ikke , hvad de har hørt om mig eller hvad de tænker om mig . Jeg har kun formodninger . Men jeg er sikker på , at de ved — at de må vide , at jeg længe har ønsket at spørge dem , om de ville være min hustru . Jeg må nu antage , at de har troet mig i stand til samtidig at fortsætte et forhold , som jeg engang i letsindighed har ind-gået — og jeg forstår det så godt , når jeg tænker på , hvorledes alt er kommet . Men det er ikke således , frøken ker , og det er det , jeg vil have , at de skal vide . Det forhold ligger forud i tid og tanke . Det var i virkeligheden brudt , forinden jeg forstod , hvor inderlig jeg holdt af dem . » 
Han havde begyndt at tale med sagte , rolig stemme . Men efterhånden talte han sig varm , og hans ærlige øjne lyste mod hende , da han fortsatte :  « jeg rejste bort dengang i den dybeste følelse af sorg og skam . Men jeg har haft et stille håb , og jeg har det endnu — at de engang , når alt dette ligger fjernere i tiden , 

og når jeg har gjort , hvad der står i min magt for at gøre den store uret god , som jeg har gjort mod en anden , — at så også de kunne tilgive mig den sorg , jeg har gjort dem ------og at de nok turde betro deres fremtid til mig . De kan tro mig , frøken Ellen — og stole på mig . » 
Hun var bleven stående , da han begyndte at tale , og så ufravendt på ham med sit vrede , hånlige blik , idet hun støttede den ene hånd mod stolens ryg — indtil hun pludselig forstod , at al denné opsparede vrede manglede grund , at denne dybe krænkelse egentlig savnede enhver ret . Det kom så pludselig , at det virkede rent fysisk . Hun måtte sætte sig på den stol , hun havde støttet sig til , således blev hun greben af en pludselig overvældende svaghed . Hun lagde sine arme på bordet , og hendes hoved sank ned på armene , medens hun hørte hans ord til ende . Men samtidig arbejdede hendes hjerne med feberagtig hast . Han havde altså i virkeligheden ikke bedraget hende . Al denne vrede , denne krænkelse og opslidende selvovervindelse kunne hun have sparet . Hvor det egentlig var dumt — latterligt . Og hvor var det dog muligt , at hun ikke havde tænkt sig dette . Det var jo tværtimod hende , der havde gjort ham uret . Som han 

stod der , ærlig og brav , havde han jo altid været . 
Hun hørte hans varme ord og havde set et glimt af hans øjne , da han pludselig så op fra gulvet og begyndte at tale om sit håb — — og dog ! Hvad hjalp det alt sammen ? Han var dog ikke den samme for hende som før og kunne aldrig blive det . Hans varme ord og ærlig lysende øjne bragte ikke hende varme og lys , og hans håb vakte ingen genklang ------kun en dyb lammende sorg og en isnende kuldegysning fra hoved til f'od . Der var jo dog dette forfærdelige , som hun altid måtte tænke på , som hun aldrig kunne glemme . 
Han stod en tid tavs og så på hende i ængstelig spænding . Så trådte han nogle skridt hen imod hende og sagde med blød og sagte stemme : tror de ikke , de kunne tilgive mig ? » 
Hun løftede hovedet hurtig , da hun hørte ham gå hen imod sig , og strakte hånden afværgende ud som for at forhindre ham fra at komme nærmere , og med et angst udtryk sagde hun hastig og nervøst :  « tilgive ? Jeg har jo intet at tilgive . Det er dem , der skal tilgive mig . — men gå nu ! gå ! Jeg må være ene . Nej , vent lidt ! Jeg må først sige dem , at de aldrig må tale til mig om dette — om fremtiden , 

mener jeg — om noget håb . Jeg kan ikke glemme det andet . — jeg kan aldrig blive deres hustru — aldrig ! — hører de . Men gå nu — jeg kan ikke mere . 
Hendes hoved sank atter ned på armene . Hun hørte ham sige et sagte , bedrøvet farvel og gå stille . 

frosten tog til og holdt sig februar måned ud og langt ind i marts , og sneen lå tyk på byens gader og Tage . Så fejede en skøn dag en mægtig søndenvind gennem jyske byer , skove og marker . Isen på fjorden blev blåsort ; sneen på Tagene begyndte at dryppe , rislede så i hemmelige småbække nedad og overfyldte tagrenderne og endte med at sende klaskende laviner ned , som blandede sig med gadernes sorte sjap . Men luften var blød og mild og bebudede forår , og der gik et pust af ungdom gennem gamle folks hjerter og en længsel efter kærlighed og sommertøj gennem de unges , og da madam Carlsen ved flyttedagstid åbnede en detailhandel i det nye lokale i Mikkelsgade med modepynt og herreslips som specialitet , måtte trangen til disse artikler ligefrem siges at ligge i luften . 
Reklame var fuldkommen overflødig . Den almindelige nysgerrighed besørgede den fornødne tiltrækning af kunder . Byens damer 

følte nødvendigheden af at danne sig et personligt skøn over den unge pige , som man havde fortalt alt dette mærkværdige om , især over , hvorledes hun egentlig så ud , og selv Fru borgmesterinden måtte en dag absolut have et slør af en bestemt slags , som hun havde hørt , at man kunne få i Mikkelsgade hos madam Carlsen . 
Men byens unge herrer , som næsten alle tidligere havde lagt mærke til Anna Carlsen og havde beundret hendes fikse , kønne person , fandt hende nu interessant og brugte flere slips , end de plejede . 
Folks nysgerrighed blev dog foreløbig skuffet . Det var madam Carlsen , som passede forretningen , medens datteren havde overtaget de indre anliggender . Således var det bestemt under de forhandlinger , som herredsfuldmægtig Holm på sin vens vegne havde haft med familien for at ordne dens nye forretningsforhold . Men netop denne foranstaltning vandt ikke familien Carlsens bifald — ikke mindst , fordi den på en måde var påtvungen . Medens både moder og datter tog fordelene ved den nye situation som noget ganske selvfølgeligt , følte de sig begge trykkede ved de byrder , der fulgte med . Dette var ganske naturligt for den unge piges vedkommende , men ganske uberettiget 

for madam Carlsens . Hun havde kun ringe følelse for den skam , der var overgået datteren , og fordelene ved den forbedrede økonomiske stilling var så overvejende for hende , at byrden egentlig kun bestod i at malke den gode ko , hun havde erhvervet til spotpris . Men med hurtig voksende fordringsfuldhed fandt hun snart denne forholdsvis lette og behagelige gerning noget besværlig . Navnlig når hun havde sine gode veninder til kaffe , var det  « ligefrem skammeligt , »  at hun ikke kunne sidde et øjeblik i ro , og det var  « ligefrem latterligt »  , at hun ikke kunne lade sin egen datter hjælpe sig engang imellem , når hun behøvede det . Og veninderne sagde , at hun ikke skulle tåle det og madam Carlsen sagde , at det ville hun ved gud heller ikke . Hun havde da ikke solgt sig . » 
Det varede derfor ikke længe , før Anna begyndte at tage del i butiktjenesten , i begyndelsen kun af og til , men senere mere og mere . Madam Carlsen var ikke længe om at opdage , at hendes smukke datter trak kunder tilhuse , og Anna selv følte det som en behagelig adspredelse fra det besværlige liv inden døre , og hendes forfængelighed nød både de mandlige kunders beundring og den interesserede opmærksomhed , hun i det hele var genstand for . Og dette var såre naturligt . Egentlig havde 

hun ligesålidt som moderen nogen synderlig følelse af skam ved situationen , og hendes af naturen lette , flygtige sind gjorde sig kun ringe ulejlighed med at tænke på fremtiden ; men desto mere tyngede øjeblikkets besværligheder , og det var egentlig kun gennem det daglige livs byrder og tvang , at hun selv fik den knugende fornemmelse af , at hendes ungdomsfrihed var brudt og borte for altid . Havde end tiden i den fremmede by været lidelsesfuld tung og streng , så havde hun jo dog haft moderens erfarne bistand stådig ved hånden . Nu skulle hun , i al fald i det væsentligste og kun med hjælp af en temmelig uerfaren pige , klare sig selv med hus og børn og det hele apparat — med flasker og bleer til vask og bleer til Tørring , med uro og skrål om natten , med fennikelvand og gummisutter , med mælkevar-ming og rhabarberdråber og børnetøj og det hele — og alt i dobbelte portioner . Hun elskede sine to skrålhalse med den inderligste ømhed , men hun elskede hverken flasker , bleer eller sutter , og hun manglede ganske evne til at sætte apparatet i den minutiøse gænge , som betinger små menneskelige existehsers første sunde og fredelige udvikling . 
Hun kyssede dem vågne , fordi hun ikke kunne lade være , når de lå og så yndige 

ud , og hun vuggede og tyssede og tog dem op ved mindste grædende lyd , og hun vandrede skiftevis med velsignelserne i halve og hele timer om natten og gav dem flaske i utide og .lærte dem deres magt og gav dem våben i hånd til at tyrannisere deres moder . Og for hver dag blev de klogere , og hun dummere , og til sidst vidste hun hverken ud eller ind , men græd fortvivlet af søvnighed og overanstrengelse . Hun følte sig også så ene om alt dette og var instinktmæssig på det rene med , at moderens interesse for hende og børnene kun var beregnende — og så græd hun også over , at Wørmer havde forladt hende . Hun holdt jo så meget af ham og var jo ikke urimelig . Blot han ville komme til hende ligesom før og være god mod hende og kysse hende og sige , at hun var hans egen gode lille pige . Hun vidste godt , at det var denne stolte frøken , som havde fanget ham i sine garn , men når det kom til stykket , så var denne fine frøken vist ikke så forskrækkelig meget smukkere end hun selv . Det var der da nok andre herrer , der mente , og hun kunne egentlig nok have lyst til at vise Wørmer , at der var ti for en , når hun bare ville — — — , men hun ville jo ikke . Hun holdt jo blot af ham — men han havde forladt hende . Og hun græd igen bitterlig og 

følte sig ene og trykket af de daglige besværligheder . 
Arbejdet i butikken bragte nogen afvex-ling for hende , og moderen , som fandt sin regning herved , hjalp så til gengæld med hus og børn ; men de to små huslige velsignelser havde ingen fordel af den forøgede uregelmæssighed i plejen og den vekslende behandling ; og duften af våde bleer og mælkesure hagesmække blandede sig med den evigdampende kaffekedels aroma , og skrig og skrål og uorden og skænd og arrige smådask på små hænder betegnede madam Carlsens kærlige deltagelse i familiens indre anliggender , medens den unge pigemoder nød sin korte frihed mellem butikkens strålende slips , stråhatte , bånd og fjer og vandt sine små triumfer mellem slipskøbende løjtnanter , handelsbetjente og halvvoksne skoledrenge . 
Den opmærksomhed , som den wørmerske affære atter havde vakt i byen ved denne lejlighed , var dog af en helt anden Art end tidligere . Folks retfærdighedsfølelse blev tilfredsstillet ved den måde , hvorpå den unge officer sørgede for den f'amilie , hvis fredelige liv i det agtede , borgerlige samfund han havde forstyrret ; og man talte derom og nikkede anerkendende , men indvendig tænkte man , at han måske nok tillige sørgede for behageligere be 

tingelser for et fortsat intimt forhold med den unge pige , og skønt der nok var dem , der ville fortælle , at dette forhold i virkeligheden ganske var afbrudt , var der dog meget få , som troede det . 
Men da ingen nogensinde så Wørmer komme eller gå , eller hørte tale om , at han besøgte familien i Mikkelsgade , anerkendte man ligeledes den diskrete måde , hvorpå han undgik at støde eller forarge det højtærede samfund . Interessen for sagen tabte sig på ny , og man gik over til de næste skandaler på dagsordenen , nemlig en større kassemangel indenfor byens embedsstand og dernæst den hån , som tournéen fra det kongelige tteater havde vist byen derved , at dens medlemmer — som de forresten plejede , når de kom ud i provinserne — havde spillet med en så øjensynlig skødesløshed og en så ligeglad slåen-gækkenløs for egen fornøjelse , at det måtte anses for en ligefrem fornærmelse . 
Maj måned holdt , hvad April havde lovet , og det blev atter et tidligt forår . I første halvdel af maj stod skoven grøn , og fuglesang 

og skovduft og solvarme og beværtninger lokkede byens befolkning ud fra de hede gader . Især om søndagen drog småborgerne tilskovs i store skarer , tilvogns og tilfods , store og små , med barnevogne og madkurve . Deres skovture nåde dog sjælden længere end til  « kirstinehøj , »  beværtningsstedét i den lille skov , som lå byen nærmest . Fler var flave med rækker af lukkede lysthuse , her var vand på maskine og iskolde bajere , her var gynge og vippe og en vældig flagstang , og her var høns med kyllinger , og‘ kalkuner og en påfugl — og her var folk , og det var næsten det vigtigste . 
Byens mere velhavende familier drog længere ud i de større , tilgrænsende skove . Men det var i reglen de samme køreture , man foretog , de samme udsigtspunkter , man beundrede , og de samme steder , man valgte til måltiderne i det frie . Man kørte ad kystvejen , man faldt i henrykkelse over udsigten fra rævebakkerne og fra fi ej rereden , og man dækkede bord under de store bøge ved Skovgårds vandmølle . Dette var en given sag , og der var store partier i skoven , som største delen af byens beboere aldrig havde set — partier med henrivende udsigter , med bakker og hemmelighedsfulde Dale , med skrænter , slugter og rislende vandløb , 

hvilket alt henlå i fredelig ro , kun kendt af f'å , stille og ensomt . 
På en snever sti , som i skjul af småkrat og tæt ungskov førte gennem skoven ned til en af de ensomme Dale ved fjorden , gik intendant Linde en varm eftermiddag i slutningen af maj . Han var i let , lyst sommertøj , som klædte ham godt . Men hans kønne ansigt havde et spændt og uroligt udtryk , og han så sig om til alle sider , som for at forsikre sig om , at han var ene . Hatten havde han i hånden , medens han viftede sit hoved med lommetørklædet . Han var meget varm som efter en hurtig Marsch , og fødderne syntes at være noget ømme . 
Efterat have fulgt stien en lang strækning ud mod fjorden , vendte han om og gik samme vej tilbage . På det sted , hvor stien krydsede den brede kørevej , blev han stående og spejdede , skjult af et lille tæt krat , ned ad vejen i retning mod byen . 
Han stod en tid således og så efterhånden mere og mere fortrædelig ud  ; men pludselig opklaredes hans ansigtstræk , idet en lystklædt kvindeskikkelse kom til syne ved en omdrejning af vejen . Han blev stående i sit skjul , og så sig igen spejdende om til alle sider , medens han samtidig med henrykkelse nød det smukke 

syn af den unge pige , som langsomt nærmede sig . 
Der var absolut intet dameagtigt ved hende . Man så ved første øjekast , hvor hun hørte hjemme . Men hun var fiks og nydelig , uden smagløsheder i påklædningens snit og farver , og der var noget harmonisk afrundet , fast og sluttet over hele hendes lille person , over hendes holdning og gang , som fyldte den ventende spejder med velbehag , medens hans henrykte blik med særlig interesse fulgte den lille , faste fod i en lysegul støvle og det runde velformede smalben , som kom til syne , når hun med den ene hånd holdt kjolen op for skov-fugtigheden på den skyggefulde kørevej . 
Også hun så sig om af og til ; men hun gjorde det rolig , som en person med god samvittighed , uden uro eller nervøsitet . Medens hun langsomt og magelig bevægede sig frem i skyggen af de store bøge , tegnede hendes træk sig kun utydelig i det blødt dæmpede lys , men når solen engang imellem brød gennem løvet og for et øjeblik kastede sin fulde glans over hende , var det et højst indtagende lille ansigt , som den tegnede klart mod den mørke baggrund — et friskt lille ansigt med lyst hår og skælmske blå øjne , der spillede af glæde over at være ude mellem grønne træer 

og af nysgerrig forventning om noget mærkeligt . 
Først da hun var ganske nær ved det lille krat , trådte Linde frem af sit skjul . Hun standsede med et lille skrig og var endnu ganske rød af forskrækkelse , da han kom hen til hende med fremstrakt hånd . 
« fy ! skam dem , at gøre en så angst . — nej — jeg vil slet ikke give dem hånden , »  sagde hun og gav ham et koket klaps over den fremrakte hånd .  « de skal også først sige mig , hvad det er for noget vigtigt , de har at fortælle mig . » 
—  « nå , så det skal jeg ? Men vil de så ikke først sige mig , om det ikke er fornøjeligere at spadsere her i den dejlige skov , end at sidde inde i Mikkelsgade ? » 
;—  « jo — men jeg skal straks hjem igen . Jeg har bare sagt til mor , at jeg gik en lille tur ud ad kyst vejen . — sig mig så , hvad det er ? » 
—  « ja ja , da . Det skal jeg nok . Men først vil jeg vise dem det smukkeste sted i skoven . Det er her ude ved kysten . Der sætter vi os og ser på udsigten , og så skal jeg fortælle dem alt , hvad de vil . 
« se her går stien derud , »  fortsatte han og holdt grenene til side . 

—  « egentlig burde jeg ikke , »  sagde hun med en mine , som skulle se bebrejdende ud men ikke i synderlig grad svarede til hensigten .  « jeg burde egentlig slet ikke tro dem , »  fort-sstte hun , men gik ikke desto mindre rask ned ad stien .  « jeg kender dem jo næsten slet ikke . Men de er jo Carls ven ? Ikke ? » 
Linde gjorde en grimasse , idet han fulgte efter ad stien . Hun ventede forresten ikke på svar , men spurgte i samme åndedræt :  « det er vel ikke langt , hvad  ? » 
—  « nej bevares ! Det er kun et lille stykke ? » 
Stien var for smal til to , og han vedblev at gå bagved hende og nød det fængslende syn af den hvide ranke nakke , den symmetriske ryg , de runde hofter og de fikse gule støvler . Han glemte ganske sine ømme fødder . 
Så var der et par lidt fugtige , bløde steder , som gav anledning til betænkeligheder , til små angstfulde udråb , til galant hjælp og til yderligere fremvisning af små gule støvler og runde smalben , indtil endelig fjordens lyse flade skimtedes mellem de mørke stammer . Stien skrånede nu jævnt nedad mellem bakkerne , som åbnede sig ud mod fjorden i en lille fredelig Dal . Storskov dækkede bakkernes top ligeud til den yderste skrænt , men på Dalskråningerne vekslede tæt krat og plantnin 

ger med enkelte grupper af større træer . Fra den sydlige skråning så man dybt ind i fjorden , og i den disede baggrund lå byen med sine haver , skibsmaster , kirker og rygende skorstene . 
—  « må jeg så spørge , om der ikke er dejligt her , »  sagde Linde og slængte sig i græsset . 
Hun skænkede den henrivende natur et overmåde flygtigt blik af sine smukke øjne og svarede uden kendelig begejstring —  « jo , her er naturligvis meget smukt . Men hør ! »  sagde hun straks efter med livlig interesse i mine og tonefald , da hun opdagede byen i baggrunden af fjorden ,  « kan man se Mikkels-gade herfra ? » 
Linde rejste sig op på albuerne og så forbavset på hende med et umådelig dumt udtryk i sit kønne ansigt . Han fattede sig dog hurtig og sagde venlig : 
—  « naturligvis kan man det , frøken Anna . Men sig mig nu engang . Synes de egentlig , at de fører et så forskrækkelig morsomt liv inde i den Mikkelsgade ? » 
—  « næ ! det synes jeg naturligvis ikke , »  svarede hun og truttede sin lille mund , ligesom lidt fornærmet på sin hjemlige gades vegne ,  « men det er jo der , jeg bor , og der , at — at — 
—  « ja , jeg ved godt , hvad de mener , min 

kære lille frøken . Men ved de , hvad jeg synes . Jeg synes , det er en skam , at sådan en sød og smuk , lille pige , som de , skal føre det liv , som de gør . De slider og slæber jo fra morgen til aften og fra aften til morgen også sommetider , kan jeg tænke — — og det er virkelig stor uret , der gøres mod dem . » 
Hun så lidt forundret på ham , men hans store , smukke øjne havde et så oprigtigt udtryk af bedrøvelse og misfornøjelse på hendes vegne , at hun selv for første gang fik en følelse af , at hun led uret . Hun havde nok haft lidelser og havde været overanstrengt og fortvivlet og havde kedet sig så forfærdelig , men hun havde egentlig kun følt det , ligesom en muhamedaner sin skæbne . Men nu dukkede der en slags højere sandhed op for hende , og hun følte pludselig medlidenhed med den stakkels forurettede pige og blev så rørt over sig selv , at hun fik store tårer i øjnene og måtte have sit lommetørklæde frem . 
—  « ja det er sandt , hvad jeg siger , kære Anna . Jeg er deres oprigtige ven . Det kan de stole på . Men sæt dem nu ned her , og lad os tale rigtig fornuftig sammen . Jeg har mere at sige dem , min kære , lille pige . » 
Hun følte sig helt bevæget af taknemmelighed for al denne deltagelse , og hun lod ham 

hjælpe sig tilsæde , svag og forurettet som hun jo var , men glemte dog ikke at tage sin lyse kjole op for græssets skyld . Hans medfølelse trøstede hende , og da han tog hendes hånd og klappede den , havde hun en velgørende følelse af , at der dog var en , som havde tænkt på hende i hendes ensomhed — en , som hun kunne have tillid til . Og han beholdt hendes hånd , medens han ivrig fortsatte : 
—  « og jeg skal sige dem , hvad de skal . De skal ikke mures inde i bagstuen i Mikkels-gade , mens andre unge piger er ude og har det fornøjeligt . De skal også ud og have lov til at vise , at de er ligeså køn og ligeså fiks som de fineste damer i byen , og de skal ud og høre på musikken i sommerlyst om aftenen , og de skal til vinter i tteatret , og det skal jeg sørge for , om jeg da må få lov dertil som deres gode ven  » 
Han så , at hun var ganske rørt , og prøvede et lille Kys på hånden . 
—  « og jeg skal sige dem noget , kæreste Anna . Jeg er kommen til at holde så meget af dem . Jeg synes , de er så sød og fin og smuk , og jeg gad nok vidst , om der for eksempel er en eneste af de fine damer i byen , der kan fremvise et par fødder så små og nydelige som disse »  — — 

det var så naturligt , at han nærmere angav , hvilke fødder han mente , ved at lægge sin hånd over den nærmeste gule støvle . Hun rødmede af glæde over hans ord og så selv beundrende til . Og det var så naturligt , at han i distraktion lod sin hånd blive liggende , medens han talte videre med varme i foredraget : 
—  « og det var egentlig det , jeg ville sige dem , at Wørmer og jeg har jo nok været , hvad man kalder gode venner . Men jeg kan ikke tilgive ham den måde , han behandler dem på . Det er en skammelig uret , han gør imod dem — efter alt , hvad de har lidt for hans skyld . Men hvis der er noget , de er bedrøvet over , noget , der trykker dem — eller hvis der er noget , de ønsker , så kom til mig , kæreste Anna . Det skal være min største glæde at hjælpe dem . Og giv mig så et Kys , min søde pige , som tegn på , at vi er rigtig gode venner . » 
Hendes kyllingehjerne var ganske betagen af hans godhed , og hun lod ham kysse sig uden modstand . Men pludselig for hun sammen . 
« gud ! »  sagde hun ængstelig .  « jeg må vist hjem . Hvad er klokken bleven ? » 
Han så på sit ur .  « halv seks . » 

—  « ih ! du forbarmede , — »  udbrød hun forskrækket .  « så må jeg skynde mig . » 
Hun sprang hurtig op og glattede sin kjole i de rette folder . 
Han havde gerne beholdt hende længere , men indså det fornuftige i at dæmpe sin lyst og fulgte hende så tilbage ad stien til kørevejen . Hun gik hurtig og havde kun tanke for ubehagelighederne , der ventede hende med moderen , når hun kom for sent hjem , og hun behøvede ikke mindste hjælp ved de fugtige steder på stien . 
Ved det lille krat sagde Linde : 
« se så , kæreste frøken Anna . Her er det bedst , vi skilles . Det er synd for dem , om folk skulle mistyde , at de gik med mig herude . Jeg vil heller ikke mere komme så ofte i butikken . Men her kan vi jo mødes og tale om alting , ikke sandt , min lille søde veninde . Vi kan jo gøre nærmere aftale om næste gang . » 
—  « ja , det kan vi jo , »  sagde hun og nikkede i nervøst hastværk .  « men nu må jeg afsted — farvel . » 
Hun rakte ham hånden og skyndte sig bort . Han stod og så efter hende med henrykt blik . Ved kørevejens omdrejning vinkede hun hastig med lommetørklædet , inden hun forsvandt . 

så gik intendant Linde ad en lang omvej hjem på sine ømme fødder . 
En eftermiddag i slutningen af juni var der levende uro blandt de officerer , som dannede den sædvanlige kreds i hotellets store hjørne-vindu . Klokken var et godt kvarter over seks — og v . Lunau var ikke kommen . 
Det var en ganske enestående begivenhed , som ingen mindedes at have oplevet . Man så på uret og spurgte hverandre ; men ingen kunne give mindste oplysning om grunden til dette mærkelige tilfælde . En ganske ung se-condløjtnant , som ellers førte en beskeden og ubemærket tilværelse i kredsen , blev pludselig en interessant person . Han havde omtrent ved middagstid med egne øjne set v . Lunau barbere sig i sit vindue . Man kaldte på en opvarter . Også blandt hotellets personale havde v . Lunaus usædvanlige adfærd vakt opmærksomhed og uro . Den tilkaldte opvarter kunne ingen oplysning give , men han så i den grad betænkelig og mystisk urolig ud , at han smittede officererne . De blev enige om , at premierløjtnant Johansen og en anden af kred 

sens trofaste skulle begive sig til v . Lunaus bolig for at skaffe lys i sagen og i det hele handle efter konduite . 
Da de efter en rum tids forløb vendte tilbage , så de noget flove ud , men deres alvorlige miner tilkendegav dog , at deres uro ikke var forsvunden . De havde fundet hans dør af-låset . Vel sad der ingen nøgle indvendig i låsen , men gennem nøglehullet havde de fået øje på en genstand på gulvet tæt under vinduet , og de mente at kunne skimte noget af en uniform med blanke knapper . Så havde de banket og råbt , men da de intet svar fik , og værtinden var ude , havde de i største hast hentet en smed og fået døren dirket op . Så havde det ganske rigtig vist sig , at v . Lunaus uniformsfrakke lå på gulvet ved vinduet , sandsynligvis falden ned fra stolen , som stod der . Men v . Lunau selv var der ikke . 
Således lød udsendingenes hastige beretning , hvorefter alle officererne tog plads og drak deres øl i taushed , idet de så på hverandre med den idiotiske mine , som folk får , når de gætter gåder . 
På samme tid vandrede genstanden for al denne opmærksomhed og bekymring i bedste velgående ud ad landevejen til skovene . Det måtte ganske vist være en usædvanlig anled 

ning , der havde bragt v . Lunau på benene . Han afviste ellers uden undtagelse enhver opfordring til at foretage udflugter tilfods .  « naj , jaj takker , »  plejede han at sige .  « jaj har s’gu gået nok i min tjeneste . Når jaj vil fornøje maj , sætter jaj maj stille hen . »  — det var tilmed en meget varm eftermiddag , og v . Lunau gik rask til . Han havde netop nået indgangen til den første skov , men slog uden betænkning som en mand , der har sit bestemte mål , ind på den store kørevej , der førte lige gennem skoven , og fortsatte over den åbne , solbeskinnede strækning videre ad kørevejen ind i de sydligere liggende skovstrækninger . Han hørte ikke efter fuglesangen og havde ikke øje for bøgenes pragt , men så blot ligeud , ganske optagen af egne tanker . 
Først efter en god Marsch ind i skoven begyndte han ved en omdrejning af vejen at se sig opmærksomt om , og da han nåde et sted , hvor en sti , næsten skjult af et tæt , lille krat , krydsede den brede kørevej , standsede han pludselig sin raske gang . Så tog han sit lommetørklæde frem og tørte sin svedige pande , y og efter at have set sig om med et undersøgende blik , satte han sig magelig tilrette bag en løvrig busk på den modsatte side af stien , tændte en cigar og strakte sig helt ud på 

ryggen , medens han med en overordentlig tilfreds mine fulgte røghvirvlernes langsomme stigen gennem løvet . 
« dennegang skal han , fanden forbrekke maj , ikke smutte fra maj , den himmelhund ! »  mumlede han halvhøjt mellem tænderne . 
Premierløjtnant v . Lunau ventede længe — meget længe . Engang imellem havde han rejst sig på albuerne og lyttet . Til sidst blev han ganske urolig og var netop i begreb med at rejse sig , da han i det samme hørte stemmer og skridt fra stien . Han lagde sig hurtig ned bag sin busk . Lyden kom nærmere . Han kunne tydelig skelne stemmerne — en mands og en kvindes — og høre enkelte ord . Nu var de tæt ved krattet . Han hørte , som om det var lige ved hans øre , mandens tungere trin på den faste sti og hendes klæders raslen mod krattets grene . De måtte nu være lige på den anden side , hvor stien stødte til kørevejen . 
—  « se så , min søde pige , »  sagde en tør , knagende stemme , som v . Lunau ville have kendt blandt hundrede .  « nu er det bedst , vi skilles her som sædvanlig . Tak for i dag , og giv mig nu et rigtig godt Kys til farvel . » 
Efter pausen at dømme anslog v . Lunau ydelsen at svare særdeles godt til forlangendet . 

—  « men hør , Edvard , »  sagde kvindestemmen kælent .  « det skal ikke være til farvel . Ta’ og følg mig lidt længere . Her er jo ikke et menneske nogensinde . Uf ! hvor jeg elsker dig . Jeg kan ikke slippe dig endnu . Bare ud af skoven . Hva’ ? » 
—  « nej , min lille ven , »  svarede den anden med lidt gnavent tonefald .  « nu skal du virkelig være fornuftig . Det er alt for uforsigtigt . Her kunne dog komme nogen her på kørevejen . Det går slet ikke an — for din skyld , ved du nok . » 
—  « nå , ja ja da , din øndige tyran ! Men så vil jeg også først ha’ et rigtigt farvelkys ! » 
Den atter indtrædende pause fik en brat afbrydelse , idet v . Lunau rejste sig og herved forsætlig knækkede så mange tørre grene , som han kunne overkomme . Så trådte han ganske sindig ud på vejen og så med tilsyneladende glad overraskelse på parret , som hastig var faret fra hinanden . 
—  « men se goddag , hr . Intendant , »  sagde han og så ham i øjnene med et venligt skyldfrit blik .  « ochso i skoven i det præchtige sommervejr ? —---------- ærbødigste tjener , Fru 
lind — e — ah ! om forladelse — beder majet undskylde min fejltagelse —---------- » 
Han strakte begge hænderne frem og fort 

satte med rørende beklagelse i stemmen —  « havde virklich ingen anelse----------ber dem virklich så majet undskylde — —  » 
Men ingen af de to afventede v . Lunaus videre undskyldninger . Han stod og så efter dem med et bredt smil , da de skyndsomt gik sammen ad vejen mod byen — hun flovt små-fnisende , han efter en arrig hilsen , men med umiskendelig brødebetynget ryg og gang . 
—  « nu har jaj daj , fanden forbrekke mig , i saksen , din rrrrrrævepels , »  mumlede v . Lunau og drev velbehagelig hjemad . — 
i juli fik Carl Wørmer otte dages orlov til et besøg i hjemmet . Hustav Holm gjorde følgeskab . Rigtignok havde han netop en temmelig travl tid på herredskontoret ; men han overvandt med forbavsende energi alle vanskeligheder ved at tage et par nætter tilhjælp . Carl havde ligeledes tænkt på at indbyde intendant Linde , skønt denne efterhånden havde trukket sig mere og mere tilbage fra omgangen med ham . Men da hans besøg i Carls ungkarlehjem netop i den sidste tid ganske var ophørt , faldt indbydelsen bort af sig selv . 

Carls og Holms besøg var som sædvanlig til stor glæde for forpagteren . Hans jevne , ligefremme sind led stadig under trykket af den forandring , som var indtrådt i det tidligere åbne , fortrolige forhold mellem ham og hans hustru . Fru Wørmer fastholdt med al den hårdnakkethed , hendes karakter rummede , sin dybe krænkelse over at være tilsidesat i et spørgsmål , som forekom hende at være det mest betydningsfulde , der var fremkommet i deres lange ægteskab , og skønt det daglige liv tilsyneladende gik sin uforandrede gang på Trinderupholm , og forholdet mellem ægtefællerne for andre syntes ganske det samme , var uoverensstemmelsen og den bitterhed , som fulgte med , stadig hemmelig tilstede , og forpagteren vidste og følte dette , lige fra han slog øjnene op om morgenen , indtil han sagde sit kærlige godnat . Han havde mange gange tænkt på og foresat sig at tage sagen op igen og i en rigtig fornuftig samtale med sin hustru at komme til forståelse med hende ; men han følte instinktmæssig det håbløse i at rokke hendes overbevisning og frygtede at gøre ondt værre . Fru Wørmer på sin side nærede og plejede sine bitre følelser , og mandens og sønnens vedvarende taushed bidrog yderligere til at skærpe hendes følelse af tilsidesættelse . Hun 

mærkede godt , hvorledes de begge søgte ved enhver lejlighed at vise hende deres kærlige hengivenhed ; men skønt hun var på det rene med , hvor oprigtig de begge holdt af hende og vurderede hende , og skønt hun kunne være ganske rørt herover — så rørt , at hun ved enkelte lejligheder var lige ved at bringe hele sin overbevisning som taknemmeligt offer , — så arbejdede følelsen af den lidte uret sig altid frem igen , forstærket gennem tavs og ensidig refleksion . Og hendes hemmelige bitre stemning satte sit præg i det daglige liv , i ord og miner — afdæmpet og behersket overfor andre , men desto føleligere for p'orpagteren . 
Overfor sønnen trådte den altbesejrende moderkærlighed i forgrunden og holdt hendes krænkede følelse således nede , at den egentlig gik ham ganske ubemærket forbi . Selv om han en enkelt gang kunne studse over et usædvanlig skarpt udtryk i ord eller miner hos sin ellers så beherskede moder , var han dog langt fra at forstå grunden hertil , og det flygtige indtryk veg hurtig pladsen for hans egne alvorlige tanker . 
I den første tid efter hin sidste samtale med frøken Ellen havde Carl Wørmer været meget nedslået . Hans håb havde været 

stærkere , end han selv rigtig havde gjort sig klart , og skuffelsen blev desto større . 
Han havde slået sig til ro med den overbevisning , at hun — den forstandige , prægtige pige — ville tro ham på hans ærlige ord . Men han havde ikke forstået , at dette ikke var nok . Plans forstand på og kendskab til kvindens natur var — som de fleste unge mænds på hans alder — langt bagud for hans ungdommelige , sværmeriske beundring . Han anede ikke og kunne ikke ane , hvorledes selv en hustru , der holder oprigtig af sin mand , kan gribes af pludselig lede ved hans kærtegn , når et — endog ganske fjernt — stykke fortid fra hans ungkarlelivs løse forbindelser tilfældigvis træder hende i møde på en eller anden måde . Ellers ville han have forstået , hvad der måtte røre sig hos en ung , varmhjertet pige , når hun på nært hold pludselig støder på en så brutal virkelighed som en letfærdig kvinde i den mands arme , som hun i sit hjerte har sat højt over alle . 
Carl Wørmer havde været uden dybere forståelse af dette før , og han forstod det heller ikke rigtig nu . 
Det var direkte af frøken Ellens ord , at han blev belært , og det var gennem den rene erfaring , at han fik en ubestemt forestilling 

om , hvad der rørte sig i hende . Det var en kendsgerning , hvis dybere betydning han kun anede , men som han ikke desto mindre indså , at han måtte bøje sig for , og det gjorde ham i begyndelsen helt modløs og fortvivlet . 
Men hans selvfølelse kom ham tilhjælp , og han rettede sig efterhånden . Han var sikker på , at han i virkeligheden ikke var ringere mand end før . Tvertimod var han vokset fra mangen let og uholdbar , ungdommelig anskuelse , og han var sig sit ansvar og sine pligter som mand stærkere bevidst . Han havde fejlet — men han havde også angret , og han havde en fast og ærlig vilje til at gøre sin uret god . Og han var ikke fri for at synes , at det nu var frøken Ellen , der gjorde uret mod ham , og at hans straf var meget for hård i forhold til forseelsen . — — men det var ganske vist til syvende og sidst hans egen skyld alt sammen , og han måtte derfor tage følgerne og bære sin sorg som en mand . 
Besøget i forældrenes hjem virkede mildnende og velgørende på hans sind , og da han rejste tilbage til garnisonen sammen med sin ven Holm , var han næsten fornærmet på sig selv over at mærke nogle fornem melser af livsmod og upassende velvære — ligefrem forrædere mod hans dybe sorg — ; men han 

begyndte dog at ane , at hans fremtid måske dog ikke udelukkende ville blive et liv i tør pligt , anger og håbløs livslede — en uendelig vandring i ørkenen — men at han måske dog kunne finde en eller anden ganske lille glæde eller tilfredsstillelse i tilværelsen — måske dog kunne plukke en eller anden lille rose eller forglemmigej på sin vandring . 
For frøken Louise fik det korte sommerbesøg en afgørende betydning , idet hun gjorde en vigtig opdagelse , — den nemlig , at herredsfuldmægtig Holm , som under sine tidligere besøg altid plejede at følge hendes fader i hælene ude og inde og fordybe sig i lange , alvorlige og naturligvis umådelig kedsommelige samtaler med ham , denne gang syntes ganske at have opgivet denne unaturlige tilbøjelighed . Når forpagteren og Carl foreslog en eller anden udflugt i mark eller skov , var Holm i reglen lidt træt , eller det var for varmt , eller han havde breve at skrive . Men når de andre først var gået , var det mærkværdigt så hurtig han blev færdig med de vigtige breve , og den udholdenhed , hvormed han så i 20 graders varme kunne blive ved at gennemkrydse den store have , tydede just ikke på træthed . 
Og da frøken Louise endvidere gjorde den opdagelse , at han dog blev meget træt og måtte 

hvile sig , når han først havde fundet den bænk , hvor hun havde taget plads med sit arbejde , — så forstod hun , at Holm endelig havde indset , hvor forkasteligt det var at forsømme lejligheden til forædlende og dannende omgang med unge damer . Men hun begreb aldeles ikke , hvorfor hun selv følte sig så forunderlig glad ved dette , før det pludselig gik op for hende , at det naturligvis var , fordi hun nu kunne få den ypperligste lejlighed til sin længe ønskede hævn over denne overlegne herre . Og så gav hun sig til idelig at skifte plads og var snart i den ene snart i den anden ende af den store have , så at han aldrig vidste , hvor han skulle søge hende . Men han fandt hende dog altid til hendes store ærgrelse — undtagen en aften , den næstsidste inden afrejsen . Hun havde sat sig i græsset bag nogle buske helt i udkanten af haven tæt ved sin yndlingsplads . Hun hørte flere gange hans skridt ganske tæt ved , men hver gang hørte hun med stigende spænding og fornøjelse , hvorledes han måtte gå igen med ligesom nølende skridt . Men da han for sidste gang fjernede sig og ikke kom igen , skønt hun dog ventede i sit skjul en god halv , ja næsten en hel time , løb hun udenom haven — op på sit værelse — og græd en lille smule . 

men den allersidste aften , da alle havde sagt godnat , sad frøken Louise længe i sit åbne vindue , inden hun gik iseng , og vel havde hun et par store tårer i øjnene , men der var et så lykkeligt udtryk i hendes søde lille ansigt , at tårerne næppe kunne hidrøre fra sorg , og de gamle træer i haven og den lyse sommerhimmel og hele verden havde heller aldrig forekommet hende så vidunderlig smukke som denne aften , hun gennemgik i tankerne hvert ord , han havde sagt , da han i aften fandt hende så mærkelig let og hurtig i haven , — — —  « at han holdt så inderlig af hende , men fandt det så urimelig tåbeligt at ville spørge , om hun kunne holde af ham — så tør , kedelig og uelskværdig , han var ; men at han ikke kunne lade være at spørge hende alligevel — — , at han ikke ville have noget svar nu — nej ! han ville ikke høre noget i aften . Han bad hende blot tænke derpå , til han kom næste gang — tænke rigtig rolig og fornuftig derpå ; og hvis hun ikke troede , at hun kunne holde nok af ham til at blive hans hustru , så ville han finde det ganske naturligt og vedblive at være hendes rigtig gode ven — men hvis hun kunne , ville han være det lykkeligste menneske i verden . » 
Og så havde han kysset hendes hånd og 

set på hende så rolig og dog så kærlig , at hun fik disse store tårer i øjnene ved at tænke derpå . — — — 
som om hun ikke ligeså godt kunne have svaret ham straks , at hun havde holdt af ham længe . Det vidste hun godt nu . Det var vistnok lige fra den gang , hun løj så stygt for ham — eller måske lidt senere , efter at han var rejst . Men et vidste hun — at hun aldrig — aldrig ville lyve for ham mere------------- « med- 
mindre det da skulle være meget nødvendigt , »  tilføjede hun halvhøjt med en smilende skælm i øjnene ved siden af de store tårer . 

i Mikkelsgade sad madam Carlsen ved det åbne vindue i stuen ved siden af butikken . Hun lænede sig tilbage i sin magelige kurvelænestol og viftede sig langsomt med lommetørklædet . Hun så ud til at kunne behøve det . Hendes fede ansigt blussede men havde forresten et kønt udtryk af mild fromhed . 
Kaffekanden , kopperne med sjatter og dugen med pletter og krummer viste , at hun havde haft eftermiddagsselskab . 
En næsten tømt flaske , hvis etikette udgav indholdet for portvin , og glas med rødt bundfald og stivnede mærker af fede læber på randene antydede et fremskridt i madam Carlsens begreber om ægte livsnydelse . 
Hendes blik havde i nogen tid hvilet med et udtryk af varm sympatti på naboens moppe , der sad oppe på den gamle skæve stentrappe lige overfor hendes vindue . Den plejede rigtignok at drikke hendes kats mælk og at forfølge 

hende selv på en generende måde , men madam Carlsen var i stemning til at elske sine fjender — og så havde sådan et stakkels dyr ikke engang begreb om , hvad et glas portvin ville sige . Hun rystede medlidende på hovedet og så ifølge tankeforbindelsen hen mod flasken på bordet . Så bøjede hun sig med lidt besvær fremad og tog flasken . Idet hendes arm strejfede sukkerskålen , forstyrrede hun en forsamling af fluer , som summede op i forskrækkelse . Hun smilede kærlig til de uskyldige kræ og holdt flasken op for lyset . Der var en lille rest , som hun skænkede op i det nærmeste glas og drak langsomt i små nip , hvorefter hun atter lænede sig tilbage i stille velvære . 
En svag banken på døren fra bagstuen forstyrrede hendes behagelige tanker , og hun så til siden med værdig alvor . Straks efter åbnedes døren påklem , og en halvvoksen tjenestepige stak et smudsigt lille ansigt med forpjusket hår ind i stuen . 
—  « madam ! »  sagde hun med frygtsom stemme . 
—  « frue ! »  rettede madam Carlsen venlig .  « husk å sig  « frue »  , lille Ludovika . »  — —  « p'rue ! der æ æt’ flere — — — — . »  et skingrende vræl fra bagstuen overdøvede 

aldeles Ludovikas stemme , og et øjeblik efter faldt en anden ligeså skingrende stemme ind med . De var begge begyndt med et pludseligt fortissimo og gennemførte længe duetten med usvækket kraft . Ludovikas hoved forsvandt straks ved det første skrig , og kort efter hørtes den dybe dæmpede lyd af vuggegænger på gamle gulvbrædder tilligemed et summende  « vis-vis-visse vis . »  som akkompagnement til duetten lød det kønt og harmonisk i sommereftermiddagens stille luft . Madam Carlsen nikkede med et saligt , omtåget smil efter ryttmen fra bagstuen ligesom i takt efter en yndig , gammel Melodi , og hun lukkede øjnene , medens musikken gennem mere og mere dæmpede satser til sidst døde ganske hen . 
—  « frue ! Der æ’ æt’ fler’ rene bleer , »  hviskedee Ludovika i døren . 
—  « så tage  å vask no'en , min pige , »  svarede madam Carlsen med overlegen mild ro . 
Ludovikas smudsige lille ansigt fik et udtryk af nysgerrig forbavselse .  « der æ’ heller æt’ fler’ sprit te’ å varm’ mælken . »  — 
—  « så ta' å køb no’et , min tøs . »  — 
—  « je’ har æt’ fler’ peng’ , madam ! — — —  « frue ! »  skyndte hun sig at rette . 
Begrebet  « penge »  syntes for et øjeblik at 

bringe uro i madam Carlsens harmoniske sindstilstand . Hun rynkede panden lidt utålmodig . 
—  « så må du tøv’ lidt , til je' kan fly dig no’en , Ludovika . »  — 
Ludovikas hoved forsvandt , og døren lukkedes sagte igen . 
I madam Carlsens hjerne dæmrede en forestilling om , at hun netop havde taget de sidste to kroner i butikskuffen til portvin og kager , og der havde ingen kunder været siden . I det hele taget var pengespørgsmålet blevet lidt kedeligt i den sidste tid . Kunderne var færre , men udgifterne større . Ikke fordi den smule fornøjelse , hun havde ved at se et par veninder hos sig , kunne gøre så meget , men besøget i butikken var virkelig ikke nær så godt som i begyndelsen . Madam Carlsens behagelige stemning truede alvorlig med at forlade hende . Det var også den Anna , som føjtede så meget ude i de senere tider istedenfor at hjælpe sin gamle moder i butikken og passe sin pligt i hjemmet . Gud ved , hvor hun nu var henne . Madam Carlsen så ud af vinduet . Der sad den væmmelige mops og gloede så uforskammet på hende . Hun kunne egentlig have lyst til at komme noget forgift i kattemælken — kunne hun . Så gjorde hun et arrigt dask efter nogle fluer , der sad lavbenede 

og fredelige på en vinplet på dugen , og lagde sig derpå anstrengt og misfornøjet tilbage i stolen . 
Så ringede pludselig butikklokken . Madam Carlsen kom hurtig op af sin stol og lagde sit ansigt i kunstig blide folder . Men hvad var det ? Hun følte sig så underlig svag og usikker i benene . 
Det var naturligvis den ærgrelse , hun altid skulle have , som satte sig der . Det par glas vin kunne da ikke gøre hende noget . Hun blev alligevel lidt forskrækket , og forskrækkelsen hjalp på benene , og madam Carlsen gik ud i butikken og solgte pynt til en stråhat for mellem to og tre kroner . 
Rigtignok kom den underlige usikkerhed i benene igen , da hun skulle gå fra butikken for at lade Ludovika springe ind ved siden af hos mælkemanden for at bytte en krone i småpenge , og hun kunne gennem ryggen mærke , at hendes kunne , den pæne tjeneste pige , så nysgerrig efter hende , men hun viftede sig stærkt med lommetørklædet , da hun kom tilbage igen , og sagde med sit sødeste smil , at det var så urimelig varmt i dag , og at hun var så træt i benene . 
Så satte hun sig igen ind i sin magelige kurvestol , og med en behagelig følelse af 

at have penge i huset lukkede hun sine øjne og nikkede et par gange langsomt , indtil hovedet endelig fandt hvile i en skrå stilling med hagen støttet mod den fyldige barm . 
Butikklokken ringede en gang , og den ringede to gange , og nogle kunder stod og ventede en tid forgæves og gik så igen . Og naboens moppe listede ind med en kunne og drak kattens mælk og listede ud igen . Og den flerstemmige musik i bagstuen begyndte med mellemrum og tog af igen , og fluerne sad tæt på madam Carlsens næse og pande og nærede sig af hendes ansigts sved — men hun selv var langt borte fra Mikkelsgades sorger og glæder . — 
da klokken var bleven otte , åbnedes døren fra køkkenet sagte , og Anna Carlsen listede ind i bagstuen . 
—  « er moder hjemme ? »  hviskedee hun . 
Ludovika nikkede henimod stuen til gaden . 
« og børnene ? Har der været noget i vejen med dem  ? »  — 
Ludovika stak i gråd . 
—  « hvad er der nu på færde , din tossede tøs ? »  — 
—  « de’ æ’ ve’ gud æt’ min skyld ,  « hulkede hun og gjorde sit smudsige ansigt endnu smudsigere med sit forklæde . 

Anna rev heftig forklædet fra hendes øjne . 
—  « vil du nu svare , dit fjols . Ellers skal jeg gi’ dig no’et å tude for , »  sagde hun vredt . Men som svar hylede først den ene så den anden af velsignelserne op i så hjerteskærende sorgens toner , at Anna forskrækket kastede sin fine blomstersmykkede hat på gulvet , og idet hun først tog den ene op og så den anden og til sidst dem begge på engang , tyssede hun på dem  .og gik op og ned og kyssede vejret fra dem og kaldte sig selv en dårlig moder og en elendig skabning . Og medens hun selv og velsignelserne græd om kap , berettede ludo-vika hulkende , hvorledes det i dag havde været rent galt og hun havde manglet både det ene og det andet , — hvorledes hun havde måttet varme mælkeflaskerne lidt indenfor sine klæder , da hun ingen sprit havde og ingen penge kunne få hos madammen , at hun ikke havde kunnet give ungerne tørt på og at hun nok troede , at de trængte meget dertil , og at callemand vist var meget hudløs , for han havde især grædt så meget , men at det også nok kunne være , at mælken var bleven noget sur , og forresten var hun selv så sulten , — for madammen havde haft fremmede og havde vist rent glemt aftensmaden , og hun kunne ved gud ikke holde det liv ud længere , og hun ville rejse til den 

første , og det havde også alle mennesker sagt , som hørte at hun skulle herhen — — . 
Men jomfru Anna tørte sine øjne og græd på samme tid , og hun tyssede både på børnene og på Ludovika og sagde , at hun var en god pige . Og med begge velsignelserne i den ene arm foruden en rangle , et lommetørklæde og en gummimand , halede hun med den frie hånd en lille rød ruslæders pung — Lindes sidste foræring — frem af en , vanskelig lomme — — , og Ludovika skulle nu blot tørre sine øjne og gå ud og købe alt , hvad der manglede , og også noget rigtig fint wienerbrød til sig selv , så skulle hun nok selv gøre børnene og vuggen i stand og alt det andet . 
Og da alt dette omsider var gjort , og begge velsignelserne lå hver til sin side i den store vugge , udmattede og hikkende efter den voldsomme gråd , men dog rolige , mætte og så tørre , som omstændighederne tillod , medens Ludovika slikkede de sidste sukkerkrummer af indpakningsavisen , kom jomfru Anna til at tænke på , at hr . Martinius Olsen havde været så galant at sende hende en billet til koncerten i sommerlyst kl . 9 . Det havde hun netop fortalt Linde , og han havde jo sagt , at det kunne hun så godt modtage i al ærbarhed , og hun trængte virkelig også til en lille smule fornøjelse 

engang imellem og havde jo nu bragt alt i så god orden og ro herhjemme . Hun ville kun blive borte en times tid , og den tid ville da ingen savne hende . 
Og Ludovika skulle blot sige , at hun var kommen hjem for længe siden og at hun blot var gået ud for at besørge et par ærinder , hun havde glemt . 
Så listede jomfru Anna hen og kiggede gennem nøglehullet . Hun kunne se profilen af sin moders næse , hage og barm tegne sig ubevægelig mod naboens hvide væg . 
Med lette trin og med den fine hat i hånden skyndte hun sig ud gennem køkkenet . 
Carl Wørmer var flyttet fra sin ungkarlelejlighed og havde indrettet egen husholdning . Han var ked af at spise på offentlige steder og trættedes af kammeraternes selskab . En ældre pige , der havde udslidt sin ungdom og sit helbred som enepige i embedsmandsfamilier med indtil otte børn , overtog den forholdsvis lette plads hos Wørmer med et overmål af taknemmelighed , som hun fordelte ligelig mellem skæbnen og sin unge herre . 

i sin hyggelige dagligstue sad Wørmer med sin ven Holm i fortrolig samtale . 
Det var en eftermiddag kort efter sommerbesøget på Trinderupholm . 
« jeg kan ikke sige dig , Holm , hvor glad jeg er ved dette — også for fars og mors skyld . De trænger virkelig til en rigtig glæde efter al den bedrøvelse for min skyld . Men , oprigtig talt , synes jeg , det var dumt , at du ikke fik Louises svar med det samme — selv om du naturligvis ved , hvad det bliver . » 
« jeg ved ikke , hvad det bliver , »  sagde Holm alvorlig .  « jeg tror virkelig , at din søster kan godt lide mig — så mærkeligt det end forekommer mig . Men at gifte sig med mig — det er dog en anden sag , som en ung pige virkelig må have tid til at betænke sig på . » 
« du er i mange retninger en løjerlig fyr , Holm . Og jeg ved virkelig ikke rigtig------------- sommetider — , om du er alt for beskeden eller alt for storsnudet . » 
« ja , bare jeg vidste det selv , min ven . Jeg går ganske rigtig og bilder mig ind , at der ikke er så lidt ved mig , som en kvinde trygt kan stole på som min hustru — og det er måske alt for storsnudet , som du siger . Men på samme tid er jeg angst for , at jeg ikke skal slå til i så mange retninger , og jeg for 

sikrer dig for , at jeg ligefrem kunne unde din prægtige søster en ganske anden mand end mig , og det forekommer mig egentlig så tåbeligt af hende , hvis hun vil have mig og siger ja . Og hvis hun skulle spørge dig , Carl , så ved jeg ikke — — . » 
« så ved du naturligvis ikke , hvad du skulle råde mig til at råde hende , vel ? Og derfor ville jeg også råde hende til at råde sig selv , forstår du . Men forresten — — » 
En fast militærisk banken på døren afbrød pludselig samtalen . 
« men se goddag , v . Lunau , »  sagde Wørmer hjertelig og gik sin indtrædende kammerat i møde .  « det var en fornøjelse at se dem her engang . Kom og drik en kop kaffe med os . Her står cigarer . Ja , de herrer kender jo hinanden , »  tilføjede han , da Holm og v . Lunau vekslede en høflig , noget formel hilsen . 
« jaj håber , at jaj ikke forstyrrer , men jaj ville gerne tale et ord i fortrolichhed med premierløjtnant Wørmer — naj ! det behøves ikke , »  sagde han , da Holm straks gjorde tegn til at trække sig tilbage .  « jaj ønsker netop majet gerne en richtig — juridisk — vidne på mine ords sandfertighed . » 
Holm gjorde høflig opmærksom på , at han vel kunne være vidne til hr . v . Lunaus ord , 

men at han hverken som jurist eller menneske kunne påtage sig noget ansvar for ordenes sandfærdighed , hvorvel han selvfølgelig havde den største tiltro til dem . 
Hr . v . Lunau så dybsindig på ham . 
Na so ! Ja , jaj er ikke jurist , och jaj forstår mig ikke so majet på de krumspring . Men jaj , premierløjtNant v . luNau , indestår , fanden forbrekke maj , for sandfertigheden ganske alene . 
Holm bukkede og Wørmer fik v . Lunau bragt tilsæde med en kop kaffe og en cigar . 
« Na ! sagde v . luNau og lagde sig bredt tilbage i stolen , idet han pustede en vældig røgsky mod loftet .  « jaj skal ochso ikke gøre krumspring . Men det er , fanden forbrekke maj , sandfertig , at den intendant Linde — den Hallunk — lusker i skoven med den lille anNa Carlsen , og gør sig lækker och kysser och so noget en par gange eller mer’ i ugen . » 
Han så skiftevis på dem begge , men var øjensynlig forbavset og noget skuffet over , at virkningen af hans meddelelse ikke var større . Holm så med ubevægelig ro ud af vinduet , og Wørmer sad stille foroverbøjet med armene på sine knæ og stirrede i gulvet . Kun en stærk rødme på hans kinder tydede på indre bevægelse . 

de sad en tid således , hver forfølgende sine egne tanker . Til sidst blev tausheden ubehagelig for v . Lunau . 
« ja ! undskyld »  sagde han i en fornærmet tone og gjorde mine til at rejse sig .  « min supposition har måske været urichtig — och so beder jaj virchlig so majet undskylde — — — » 
« å , bliv siddende , kære v . Lunau . Det er mig , som skal bede om undskyldning . Men deres meddelelse har virkelig i så høj grad overrasket mig , at jeg helt glemte at sige tak for deres gode kammeratlige hensigt . » 
« ingen årsag , kære Wørmer , »  sagde v . Lunau tørt , om end noget formildet . 
« men sig mig , v . Lunau — og tag mig ikke mit spørgsmål ilde op . Har de deres underretning fra virkelig pålidelig kilde ? » 
« virklich pålidelich kilde ! »  udbrød v . Lunau . Jaj har jo set den hele historie med eigne øjne — kuns en par buske imellem os . Han har , fanden forbrekke maj , ganske forhekset den små . Men når de nu gi’er ham hans fortjente fugtet — den esel — so gør de maj nok den tjeneste , kære Wørmer , at sige , at det er maj , som har sagt det , och at jaj med fornøjelse skal være til hans tjeneste , om han vil maj noget — — — men det vil han vel ikke , »  tilføjede han i en bedrøvet tone , ligesom 

i forudfølelse af den skuffelse , det ville være ham . 
« kære v . Lunau , »  sagde Wørmer og rakte ham sin hånd .  « jeg takker dem oprigtig for den kammeratlige tjeneste , de har villet gøre mig og på en vis måde også har gjort . Men jeg har ingen ret til at drage intendant Linde eller den unge pige , som de før nævnte , til ansvar for deres handlinger i denne sag . » 
« Na so ! »  svarede v . luNau . Men han forstod øjensynlig ikke et muk og så skuffet ud . 
« jeg behøver vist blot at sige dem , »  fortsatte Wørmer ,  « at mit tidligere forhold til jomfru Carlsen ganske er hævet , og at hun som følge deraf ikke skylder mig regnskab for , hvad hun foretager sig — — . » 
« ja , det vil da sige , »  faldt Holm tørt ind ,  « hvis det ikke på en eller anden måde strider imod — — — . » 
« det vil sige , »  afbrød Wørmer energisk ,  « at hun i ingen henseende skylder mig regnskab for sine handlinger . » 
V . Lunau , som ved Holms ord havde rettet et forhåbningsfuldt blik på ham , så atter med en skuffet mine ned i gulvet . 
« Na so ! »  sagde han efter en lille pause .  « so kan jaj jo nok forstå , at den ræv er sluppen af saksen alligevel .---------kreutzdonnerwetter ! 

klokken er straks seks , »  sagde han og så på uret ,  « so må jaj afsted . Farvel , mine herrer . » 
Holm og Wørmer så hinanden i øjnene , da v . Lunau var gået . 
« har jeg bedømt Linde rigtig eller ikke , »  spurgte Holm . 
Wørmer rystede på hovedet .  « det er min skyld alligevel — — alt sammen ! »  sagde han bedrøvet . 
Firmaet  « Carlsen og co . »  havde underrettet sin juridiske konsulent , herredsfuldmægtig Holm , om , at det havde nogle forretningsvanskeligheder . 
En kritisk revision , som han i den anledning foretog , viste , at firmaet havde ført et så mangelfuldt regnskab , at ethvert forsøg på ad denne vej at danne sig noget begreb om forholdene måtte opgives . Derimod var det let at få oplyst , at firmaets udgifter til at leve havde været mindst ligeså store som indtægterne ved salget i butikken , idet der intet var tilovers til sådanne udgifter som husleje og indkøb af varer til den kommende vintersæson . Ved velvillig pekuniær støtte af 

firmaet Wørmer & søn kom Carlsen og co . dog over disse vanskeligheder og kunne nu med tryghed og forhåbning se vinteren i møde i denne henseende . 
I flere andre retninger derimod og da navnlig i henseende til de rent indre anliggender så det temmelig truende ud for firmaets fremtid . 
Uoverensstemmelsen i anskuelser mellem dets to ihændehavere , madam Carlsen og datter , udviklede sig mere og mere og førte til alvorlige meningsudvekslinger med ret skarpe udtalelser fra begge sider . Disse foretoges ofte hensynsløst for åbne vinduer og gav naboer og genboer og efterhånden alle Mikkelsgades beboere lejlighed til at danne sig en selvstændig og velbegrundet mening om forretningen og de ledende personers intimeste forhold . 
I følelsen af , at den ene ikke havde synderligt at lade den anden høre , indstillede madam Carlsen og Anna dog efterhånden disse unyttige kampe og nøjedes med at fortrædige hinanden dels med enkelte til situationen passende ord eller talemåder dels med små foranstaltninger , der på hensigtsmæssig måde kunne genere modparten . Men forresten gik de hver sine veje . Og hen ad efteråret vidste hver purk i Mikkelsgade , at madam Carlsen drak , og det var en yndet sport for kvarterets drenge 

at gøre falsk allarm med butikklokken og at sende hende papirskugler på næsen , når hun sov i sin lænestol ved vinduet . 
Jomfru Anna hævdede fremdeles en vis anseelse udadtil ved sin kønne person og fikse påklædning , som vakte de kvindelige beboeres beundring og misundelse . Men de blikke , som fulgte hende nedad gaden , sagde tydeligere end ord , hvilke hemmelige tanker der ledsagede beundringen . Og de hemmelige tanker stod i forbindelse med den åbenlyse , næsten fornærmelige hyldest , som vistes hende af unge herrer , der søgte butikken eller blot gik gennem gaden for hendes skyld . Og skønt Anna Carlsen ikke blev anset for at være ligefrem tilfals , var det dog nu en bekendt sag , at hun i de senere tider havde haft forskellige elskere , med hvem hun færdedes i et muntert liv på byens forlystelsessteder , og de nærmeste naboer og genboer kunne fortælle om lystig og højrøstet snak og latter i sene nattetimer , når Anna blev fulgt hjem , og jevnlig havde man hørt hende banke og råbe i halve og hele timer , når madam Carlsen havde låset døren og undladt at tage nøglen af indvendig . 
Men i den store vugge i madam Carlsens bagstue lå to små forsømte skabninger , hvis pleje hovedsagelig var overladt den tjeneste 

pige , der for tiden — og altid månedsvis — var engageret af firmaet Carlsen og co . til — med prokura — at lede husets indre forretninger . 
Pladsen blev efterhånden mindre efterspurgt , og der var kendelig forringelse i ihændehavernes kvalifikationer — så kendelig , at den med bedrøvelig tydelighed kunne læses i de to staklers blege ansigter , små magre kroppe og smudsige , forsømte klædningsstykker , og det skyldtes kun deres medfødte sunde natur , at firmaet Carlsen og co’s forretninger på deres vegne ikke for længst var gået over til et større firma i en anden og bedre verden . De korte perioder af anger , som overfaldt deres unge , letsindige moder og som i reglen medførte en pludselig overfyldning af deres svækkede maver og en kærlig men ubetimelig forstyrrelse af deres ro , når de havde grædt sig isøvn fra sult og kneb og kommende tænder , gjorde mere skade end gavn . 
Under sine forretningsbesøg i Mikkelsgade havde Holm ikke kunnet undgå at gøre forskellige små erfaringer , som ganske vist ikke vedkom ham som forretningsmand , mensom dog , sammenholdt med v . Lunaus beretning , gjorde et stærkt indtryk på ham og gav ham et ejendommeligt indblik i familiens private forhold . 

da han således en eftermiddag netop ville gå ind i butikken , var han nær bleven trådt over fødderne af en ung pyntet dame , der gik baglænds ud af døren og sagde  « portvinsdunk »  til en person indenfor , medens en skarp stemme derindefra i samme nu råbte  « rakkermær . »  jomfru Anna rødmede let og samlede sit vrede lille ansigt i et forførende smil , da hun vendte sig og genkendte Holm ; men da han kom ind i butikken , stod madam Carlsen der ganske alene med et ansigt så rødt som kobber og sagde både  « rakkermær »  og  « tøjte »  til ham , inden hun opdagede sin fejltagelse . 
En anden dag blev han ufrivillig vidne til en ordveksling mellem forretningens chef og prokuristen i bagstuen , som gav ham et pinligt indblik i forholdene på dette område . Han havde ringet på klokken og banket for at gøre sig bemærket — men forgæves . Han kunne ikke undgå at høre , hvorledes uenigheden , der havde nogle småpenge til udgangspunkt , efterhånden udviklede sig til andre mere betydningsfulde områder og endte med en regulær opsigelse af huldskab og troskab fra prokuristens side .  « hun ville ved gud i himlens højeste rige ikke blive et minut længere i det svinehus , hvor madammen var fuld fra morgen til aften , og jomfruen rendte på sjov fra aften til mor 

gen , mens de uskyldige kræ hverken fik vådt eller tørt . »  og de uskyldige kræ hylede og madammen og pigen skældte i munden på hinanden , og imedens så Holm sig omkring — på portvinsflasken , på kopperne og den smudsige dug , på støvet og uordenen i stuen og på børneflokken , der hylede af glæde udenfor de åbne vinduer og råbte hurra over spektaklet — — og så listede han stille sin vej . 
Men samme dag indhentede Holm pålide-lige oplysninger i nabolaget , og de bekræftede i fuldt mål hans egne erfaringer . 
Samme aften sad Holm i Wørmers hyggelige dagligstue i fortrolig samtale med sin ven . Men der var for første gang en virkelig alvorlig uoverensstemmelse mellem dem . De talte sammen til langt ud på natten , og Holm førte de klareste og forstandigste argumenter i ilden for sin mening . Plan talte sig varm og han bad Wørmer for sine forældres skyld , for sin egen og for hendes skyld , som han satte højest i verden , at afstå fra sit urimelige forsæt — men alt strandede på den Wørmerske hårdnakkethed . Carl vidste , hvad der nu var hans pligt , og når Holm ikke kunne modbevise denne opfattelses rigtighed , men kun kunne fremhæve vanskelighederne og ulemperne ved 

at opfylde den , så ville han også gøre sin pligt uden noget som helst andet hensyn . 
Allerede den følgende dag begyndte Holm en række underhandlinger med Carlsen og co . på sin vens vegne . De førte i løbet af kort tid til et resultat , som væsentlig forandrede firmaets forretningsforhold . 
Carlsen og co . fraskrev sig mod en udbetaling en gang for alle enhver rettighed — og dermed tillige enhver forpligtelse— med hensyn til de to yngste familiemedlemmers opfostring og hele fremtidige liv . De afgav tillige en rigelig mængde tårer , uden at Holm dog så sig i stand til at tage hensyn til dette offer ved ansættelsen af afståelsessummen , skønt varerne var fuldkommen ægte for jomfru Annas vedkommende , medens madam Carlsens indførte portvinstårer var af noget ringere kvalitet . Carlsen og co . forpligtede sig endvidere til mod et bestemt årligt vederlag at forlade byen og tage bolig et hvilketsomhelst andet sted , de selv måtte ønske det . 
Efter tilendebringelsen af disse forhandlinger rejste herredsfuldmægtigen til Trinderup-Holm . Carl var ved tjenesteforretninger forhindret i at rejse selv , og Holm overtog derfor også det hverv at give forpagter Wørmer mundtlig meddelelse om de sidste begivenheder . 

samtidig havde hr . Herredsfuldmægtigen sit lille uafgjorte privatanliggende med frøken Louise . Uvisheden havde pint ham mere og mere i den sidste tid , og skønt han vedblivende sagde sig selv , at han havde handlet rigtig og fornuftig , havde han dog haft sine tvivl , om det også netop var fornuften , det kom an på i et sådant anliggende . Navnlig havde han fået en pinlig følelse af at have såret den unge pige med sin fornuftfordring til hende — som om hun behøvede hans snusfornuftige anvisninger til at forstå og lede sine egne følelser . 
Hr . Herredsfuldmægtigen var egentlig slet ikke glad ved dette , og det mandige mod , hvortil han havde strammet sig op ved rejsens begyndelse , var under rejsen efterhånden blevet så medtaget , at han på den sidste halve mil havde den inderligste lyst til at springe af vognen og løbe sin vej , ligegyldig hvorhen , hvis han ikke havde skammet sig for hans . 
I garnisonsbyen satte den wørmerske affære på ny sindene i bevægelse , og denne gang i langt højere grad end på sagens tidligere stadier . 
I løbet af ganske kort tid vidste alle men 

nesker , at familien Carlsen forlod byen , og at jomfru Anna havde solgt sine børn . 
Men hvad der vakte den største opmærksomhed , var den nyhed , at premierløjtnant Wørmer selv ville tage tvillingerne til sig , for at deres fremtidige liv kunne forberedes og ledes under hans personlige opsigt . Dette var noget så usædvanligt , at det næsten forekom folk helt utroligt , når de hørte det . Men at det var et skridt , som måtte misbilliges , var næsten alle enige om , selv om ikke alle bedømte det lige strengt . 
Den mandlige del af samfundet var som sædvanlig mest tolerant —  « på grund af mandfolkenes slappe moral , »  som Fru borgmester-inden sagde — ; men den almindelige mening mellem dem var dog , at det var forbandet dumt af Wørmer , og på bunden af denne mening lå en hemmelig ubehagelig følelse af fare ved at anerkende en så vidtgående pligtfølelse i lignende sager — , men havde Wørmer lyst til at gøre sig latterlig ved en sådan fjollet excentricitet , så blev det forresten hans egen sag , værsåartig ! Men noget umoralsk kunne den mandlige logik ikke med bedste vilje få ud deraf . 
Helt anderledes dømte byens damer . For dem var Wørmers forehavende ligefrem anstødeligt . 

denne åbenlyse anerkendelse af det brødefulde forhold angreb deres finfølelse . Medens selve den illegitime affære ikke generede deres nerver i højere grad , end at de kunne hviske derom i krogene og fnise af det komiske uheld med tvillingparret , så længe blot hele sagen beholdt sin konfidentielle karakter , blev forholdet derimod ganske anderledes ved en sådan hensynsløs vedgåelse af de intime sandheder lige op i øjnene på det højtærede samfund . 
Der var ikke det mindste til hinder for at modtage en ung , køn og velhavende officer i sit hus , selv om man vidste et og andet om hans galante forbindelser , når der blot iagt-toges fornøden sømmelig diskretion i sagerne . Men når han selv begyndte at gøre skandale og åbenlyst udfordrede den offentlige mening — så hørte virkelig alting op . Og den offentlige mening med Fru borgmesterinden i spidsen optog fanatisk kampen for samfundets krænkede moral . 
Om der end var en del , som dømte retfærdigere eller i al fald mildere og i deres hjerter egentlig ydede den unge officer en vis anerkendelse , manglede de dog både mod og lyst til at gå imod den fordømmelsesdom , der var fældet af fruerne i byens ledende kredse . Og fruernes ægtemænd sagde det samme som 

deres koner , fordi de ikke turde andet , skønt de egentlig fandt , at det med den krænkede moral var noget sludder , og efterhånden oparbejdedes der en indignationens stemning mod Wørmer , som ligefrem satte ham i det gode selskabs ban og endogså gav sig udslag i meningsløs tilsidesættelse af reglerne for almindelig høflighed . Fru borgmesterinden erklærede rent ud , at hun ved gud i himlen så lige ud , når Wørmer hilste , og hun havde givet sine døtre pålæg om at gøre det samme . Man kunne jo hvorsomhelst risikere at møde ham med en lille skabning ved hver hånd , iførte knæbukser og hvide matroshuer . 
Og Fru borgmesterinden følte sig så overvældet ved dette noget fjerne fremtidsbillede , at hun måtte spørge enhver , hvad hun skulle svare sine uskyldige døtre , når de spurgte hende , hvor premierløjtnanten havde de børn fra . 
Og det blev slået fast , at Wørmer ved sin hensynsløse handlemåde havde fornærmet alle anstændige f'olk i byen . 
Den idømte straf — udelukkelsen af det gode selskab — blev for Wørmers vedkommende kun en slags henrettelse in effigie . Han havde frivillig trukket sig tilbage fra al egentlig selskabelighed . Men han kunne ikke undgå at mærke den åbenlyse uhøflighed , der 

vistes ham , og han følte sig i høj grad ilde berørt derved , og skønt hans overbevisning om at have gjort sin pligt blev fuldkommen urokket — snarere mere stædig — , begyndte der dog hos ham at spire et ubestemt ønske om at komme et andet sted hen i verden , — under helt andre forhold , større og friere end her i den snevre lille provinsby . Officererne i garnisonen viste ham vedvarende en kammeratlig venlighed uden hensyn til deres meninger om hans private forhold , men en del af officersFruerne , som i særlig grad følte sig kaldede til moralens vogtere , gjorde i smug frivillig tjeneste under Fru borgmesterindens fane og benyttede lejligheden , når deres mænd ikke var tilstede , til at vise Wørmer en ostentativ kølighed . 
Da herredsfuldmægtig Holm stod af vognen og gik op ad den store stentrappe på trinde-rupHolm , følte han en svaghed i knæene , som det var ham en umulighed at blive herre over ; men han var tillige så bevæget og forvirret i sit sind , og det gav sig så tydelig tilkende i hans udseende og væsen , selv efter at han var kommen tilsæde i dagligstuen , at både forpagteren og hans hustru mærkede det og smit 

tedes af hans forvirring og følte sig helt underlige til mode . 
« kære for — — — ældre , »  havde Holm nær sagt i sin befippelse ; men han rettede sig i tide og talte sig efterhånden rolig .  « kære forpagter Wørmer og frue . Jeg ved nu , at jeg har båret mig ad som et fæ — ja undskyld , kære frue , men jeg kan ikke finde nogen mere passende betegnelse for mig selv i øjeblikket . Jeg ser , at frøken Louise ikke er tilstede , og det er så naturligt — så fuldkommen naturligt , — sådan som jeg har båret mig ad — . » 
Både Fru Wørmer og hendes mand så forbavsede og urolige på deres gæst . Hos forpagteren begyndte der dog at dæmre noget i retning af forståelse , og han kneb øjnene sammen med en svag begyndelse til sit gamle lune smil . 
« sagen er , »  fortsatte Holm med fast stemme , idet han rejste sig op ,  « at jeg beder om deres tilladelse til at spørge frøken Louise , om hun vil blive min hustru . Jeg har rigtignok spurgt hende , »  tilføjede han lidt forlegen ,  « men jeg bad hende om ikke at svare mig straks men at betænke sig , indtil jeg kom igen — , og så ville jeg selvfølgelig bede om hendes forældres tilladelse først . Kære frue , »  fortsatte han med varme .  « jeg skal blive frøken Louise en god mand , 

om hun vil have mig . Men hvis hun vil nu , så havde hun vel også sagt ja dengang — men nu har hun måske betænkt sig på grund af min dumhed — — — 
« det er , fanden pine mig , det grinagtigste frieri , jeg har været med til i mine levedage •— — » 
« Wørmer ! »  afbrød fruen med fornem værdighed .  « jeg finder , at hr . Herredsfuldmægtig Holm har båret sig fuldkommen rigtig ad i enhver henseende . Hr . Herredsfuldmægtig ! De har min og — det er jeg vis på — også min mands tilladelse til at spørge vor datter . Hun er nu i spisestuen , kan jeg høre . Jeg skal sørge for , at de ikke forstyrres . — » 
To unge menneskers lykke kastede den aften glans over det gamle hjem på Trinde-rupholm og varmede to gamle hjerter og spredte de skyer , som i så lang tid havde formørket deres klare efterårshimmel . 
Næste dag havde Holm en lang samtale med forpagteren om Carls forhold . Samme aften måtte han rejse tilbage til sine pligter i byen . Det var øsende regnvejr , da han rejste , men der var en poesi i de tunge skyer , som Holm aldrig før havde iagttaget , og en mærke 

lig skønhed selv i de smudsige regndråber langs randen af hans hatteskygge . 
Inde i sin egen stue sad forpagter Wørmer i den gamle armstol . Hans hustru sad rank på en stol tæt ved . Wørmer havde sin kones hånd i sin . Med den frie hånd tog han sit lommetørklæde og tørte sveddråberne af sin hede pande . Så lagde han sig tilbage i stolen og så lettet ud . 
« se så , gamle ! Nu ved du det hele , og det er jeg glad ved . » 
Wørmer , Wørmer ! »  sagde hun med dirrende læber . Du har gjort stor uret . Havde du talt til mig før , kunne alt have været ganske anderledes . Men du har gjort det i den bedste hensigt — det ved jeg . Og nu skal du have tak alligevel , fordi du endelig har givet mig min ret . » 
Hun bøjede sig frem og kyssede ham kærlig . 
« men nu er der snakket nok — nu skal der handles , »  sagde hun energisk . 
« i morgen tager jeg til byen , Wørmer — alene . Det er mit udtrykkelige ønske . Du sagde jo , at Holm på det bestemteste havde frarådet Carl dette skridt . Det glæder mig . Holm er en fornuftig mand . Og vor drengs hele liv skal ikke ødelægges for en tåbelig 

ides skyld . Stol på mig , Wørmer . Jeg kan ikke sige dig nu , hvorledes jeg vil gøre det , men at jeg skal bringe en anden og bedre gænge i disse forkvaklede forhold — det giver jeg dig mit ord på . » 
Fru Wørmer så tankefuld ind i lampeskærmens røde lys , og det bestemte træk ved munden lovede godt for løftets opfyldelse . 
Forpagteren , der havde rettet sig op , medens han hørte efter sin hustrus ord , lagde sig atter tilbage i stolen . Han følte sig træt . Han var virkelig ikke så stærk som tidligere — det følte han godt — især i det sidste år . 
« tror du så ikke , det er bedst , vi går tilkøjs gamle , »  sagde han med et suk .  « du får nok brug for alle dine kræfter i morgen — — kender jeg Carl ret »  — tilføjede han i sit stille sind — — 
« fanden pine mig ! »  sagde han højt . 

—  « hvad jeg har sagt dem , kære premierløjtnant Wørmer , er ikke blot min egen anskuelse . Det er den almindelige mening blandt — blandt-------i alle de kredse , som dog må anses for — for at have en mening — om hvad der virkelig passer sig . » 
Regimentschefen talte med en ivrighed , der var ganske usædvanlig for ham og som kunne tyde på , at der var en mangel på gode grunde tilstede , som måtte erstattes på anden måde . 
Premierløjtnant Wørmer sad i eu respektfuld stilling , lige op og ned , overfor sin høje foresatte . Men der var et hårdt , koldt udtryk i hans ungdommelige træk , der stod i en underlig modsætning til hans gamle chefs nervøst bevægede ansigt . 
—  « jeg respekterer selvfølgelig deres anskuelser og deres handlemåde , »  fortsatte obersten , —  « set fra et synspunkt — som overmåde køn — og — og----------smuk . Men man 

kan virkelig ikke gøre alt , hvad man vil , fordi man finder det smukt . Man er forpligtet til at tage hensyn til det samfund , man lever i , og til sin stilling . De vil også erindre , at jeg tidligere har forudsagt dem vanskeligheder af denne sag , og dengang var der endda ikke tale om dette højst — — usædvanlige skridt fra deres side »  . 
—  « tillader hr . Obersten , at jeg minder om , at jeg erklærede mig beredt på at møde disse vanskeligheder . » 
—  « vel , vel ! min kære Wørmer . Men det forekommer mig ikke at udelukke , at de hører , hvad deres ældre kammerat og foresatte og deres virkelig oprigtige ven råder dem til , -----og jeg synes virkelig , at denne sag må kunne ordnes på en anden måde . »  — 
—  « jeg takker dem ligeså oprigtig , hr . . Oberst . Men jeg kan ikke handle mod min overbevisning . Og min overbevisning er uforandret . — » 
Regimentschefen så sig hjælpeløs om på møblerne i stuen og derpå ud af vinduet . Men da intet af dette hjalp , rystede han på hovedet og sagde :  « min kære Wørmer ! Dette gør mig virkelig oprigtig ondt . De ved , hvor stor pris jeg sætter på dem både som officer og som menneske . Men jeg kan ikke indse , 

hvorledes deres nuværende private forhold vil kunne forenes med deres stilling som officer . En privatmand kan naturligvis til en vis grad sætte sig ud over den almindelige opinion , — — men en officer har tillige sin stand at værne . Og jeg skulle næsten tro »  , tilføjede han tankefuld ,  « at selv en forflyttelse ville være utilstrækkelig i vort lille land , når de ikke tillige tog en anden beslutning med hensyn til — — » 
—  « undskyld , hr . Oberst . Jeg har selv tænkt alvorlig på at opgive min stilling som officer . Jeg anmoder blot hr . Obersten om nogle dages betænkningstid , inden jeg bestemmer mig for at indgive min ansøgning , da jeg meget ønsker at tale med min fader først . » 
—  « selvfølgelig—selvfølgelig !—min gode Wørmer . Tal med deres hr . Fader . Jeg opgiver endnu ikke håbet om dem . Men »  , tilføjede han , da Wørmer rejste sig ,  « jeg har et ord endnu , som skal siges , endskønt det vistnok er ganske overflødigt . » 
Obersten talte med særlig høj og barsk stemme som for derved at komme lettere over en pinlig sag . 
—  « det er angående min datter . Jeg er vis på , at de selv er på det rene med , at de forudsætninger , under hvilke jeg udtalte mig sidst om hendes og deres mulige fremtid , 

ikke længere er tilstede------- , hvorledes deres beslutning end bliver . — » 
—  « jeg kan meddele hr . Obersten , at forudsætningen for en sådan mulighed er ganske bristet — — på et langt tidligere tidspunkt . » 
En halv time senere sad oberstinde ker på den plads , Wørmer havde forladt . Hun græd stille , medens hun hørte på sin mands beretning . Han talte med mild men fast ro som en mand , der har opfyldt en uafviselig , men sørgelig pligt :  « jeg er meget bedrøvet over dette , min gode Augusta , »  sluttede han .  « han var en meget lovende ung officer og en brav karakter . Jeg har dog endnu det håb , at hans fortræffelige fader vil kunne tale ham tilrette . Jeg har selvfølgelig sagt ham , at efter hvad der nu er passeret , må han opgive ethvert håb med hensyn til vor datter . Hvad Ellen selv angår , føler jeg mig overbevist om , at hun ganske har slået denne sag af hovedet — allerede tidligere — , og hans nuværende forhold , som hun naturligvis har hørt om — ligesåvel som alle andre — , kan jo kun vise hende , hvor rigtig hun har handlet . Og nu , min gode Augusta , vil vi selv----------- » 
Obersten standsede pludselig og så hen mod døren . 

—  « far ! Må jeg komme lidt ind ? «  — lød frøken Ellens stemme . 
—  « kom du kun ind , min pige , »  svarede han og gav sin hustru et nik , som skulle betyde , at det andet kunne de altid tale om . 
—  « nå ! min kære Ellen , hvad har du så på hjerte ? » 
De så begge på hende , medens hun gik hen imod dem , og følte sig slagne af noget usædvanligt i hendes hele væsen og udseende . Hun var endnu blegere end ellers og søgte øjensynlig at beherske en stærk indre bevægelse . Men blikket var roligt og bestemt trods den nervøse uro , der samtidig viste sig i hendes træk . Hun holdt et lille lukket brev i hånden , men piånden rystede synlig . 
—  « kære far og mor , »  sagde hun med let dirrende læber men med fast stemme .  « jeg har nu taget min beslutning . » 
Hun løftede piånden med brevet og vedblev : 
« jeg har her skrevet til Wørmer og bedet ham ride en tur med mig i morgen . » 
Flun så dem ind i øjnene — først ham — så hende . 
I moderens øjne læste hun noget , som gjorde hende pludselig blød . Hun slyngede armene om hendes Hals og brast i gråd . 

oberst ker sad som ramt af et lyn . 
—  « men kæreste barn ! Hvad tænker du på ? »  sagde han med usikker stemme . 
Hun vendte hovedet om og så på ham med et langt blik . Så rettede hun sig hurtig op og tørte tårerne af sine kinder , satte sig hen ved hans side og tog hans hånd mellem begge sine . 
—  « kære far — — og mor , »  sagde hun med sagte rolig stemme .  « hvis Wørmer endnu ønsker det , vil jeg blive hans hustru . » 
—  « men min egen pige , »  udbrød obersten og tog sin hånd til sig .  « har du da ingen anelse om , hvad der er foregået ? Er du virkelig den eneste , der ikke ved , hvor højst mærkværdig Wørmer har båret sig ad , — — at han hensynsløst har trodset den offentlige mening — og — og ligefrem har fornærmet byens rettænkende befolkning-------- , så at han måske endogså har ødelagt sin stilling og hele sin fremtid ? » 
—  « jo far ! Jeg ved det . Men det er netop derfor , jeg ikke vil svigte ham . Jeg synes , Wørmer har handlet rigtig — — og jeg beundrer ham derfor — og holder så inderlig af ham-------— og jeg er vis på , at du i grunden i dit hjerte — — — » 
—  « vel , vel , min pige , »  afbrød han med 

afvisende barskhed .  « jeg har selv sagt ham , at jeg på en vis måde respekterer hans anskuelser , selv om jeg i andre henseender må misbillige hans handlemåde og virkelig må anse den for ganske uforenelig med hans stilling som officer . » 
Obersten tav en stund og så grublende på sine velblankede støvler . Hans barske ansigtstræk fik ligesom et slapt og sørgmodigt udtryk og han sagde med blød stemme :  « men hør nu , Ellen . Jeg sætter nu , at din mor og jeg bøjer os for dit ønske — hvad vi altid har tænkt os at gøre , når da ikke aldeles afgørende omstændigheder måtte forhindre det — har du så tænkt på alle de vanskeligheder , som du vil komme til at tage din store part af — — og på det ansvar , som du påtager dig — . Har du tænkt rigtig på det , min pige ? » 
—  « far og mor , »  sagde hun alvorlig .  « jeg har tænkt på det alt sammen . Jeg ved jo ikke forud , hvad jeg duer til . Men jeg ved , at jeg vil gøre dette , og jeg kan ikke tænke mig nogen lykke i livet , hvis jeg handler anderledes . » 
—  « jeg tror , Henrik , »  sagde Fru ker sagte ,  « at Ellen har ret . » 
En halv time senere gik regimentschefens oppasser i byen med et lille brev . 

da Carl Wørmer forlod sin chef , følte han sig i høj grad nedslået . Han havde ganske vist oftere i den sidste tid tænkt på at opgive sin militære stilling . Men først nu , da han under samtalen med regimentschefen havde fremsat sine tanker i en bestemt udtalelse , mærkede han ret , hvor kær stillingen virkelig var ham . 
Ligefra sine drengeår havde han ønsket at blive officer , og skønt uniformen med de blanke knapper havde spillet sin rolle i hans ungdommelige drømme , vidste han dog med sig selv , at der lå større og ædlere tanker til grund for hans vedvarende ønske som yngling . Og ynglingens drømme om manddom og mod havde fået særlig fart ved de enkelte lejligheder , hvor faderen havde fortalt om felttoget i fire og treds , om den uret , der blev gjort mod vort fædreland og om det seje tapre forsvar ved Dybbøl , hvor han selv havde været med som forstærkningsmand . Og den halv-voxne dreng hørte i åndeløs spænding og beundring på sin stærke , ærlige , modige fader , der fortalte så rolig og naturlig om disse vidunderlige begivenheder , han havde oplevet , og drengen ønskede blot at blive ligeså stærk , ærlig og modig som sin fader . Og barndommens stærke indtryk bevaredes trofast hos den 

voksne yngling og forbandt sig naturlig med slægtens nedarvede egenskaber . Den seje , hårdnakkede wørmerske pligtfølelse fik et kraftigt udslag i den unge officers varme interesse for sit kald med det stadige hemmelige håb som baggrund engang at komme til at kæmpe for sit land . 
Og nu var alt dette forbi — på engang . Han følte en underlig tomhed i tilværelsen men tillige en stærk bitterhed mod den fordom , der pludselig spærrede hans vej og fordrede hans overbevisning i bompenge . 
Han var uden at tænke derover vandret ud ad havnen til og standsede nu yderst på molen . Den friske vind gjorde ham godt . Nu ville han ryste alle disse unyttige tanker af sig og se fornuftig på fremtiden . Det var hans pligt . Men hvad i al verden skulle han egentlig begynde på nu . Sømand ? Ja , det havde ofte stået lokkende for ham både som barn og voksen . Men det passede ikke med hans andre forhold og pligter — og det var også for sent nu . Nej i — der var kun en ting for ham at gøre . Han måtte blive landmand ligesom hans fader , og det havde også den gamle altid ønsket . Lyst dertil  ? Nej ! — det havde han aldrig haft . Men han kunne vel nok endnu blive en dygtig landmand , når 

han blot tog fat . Her havde han dog en del gode forudsætninger fra barndomslivet og opdragelsen på landet . Gudskelov , at hans fader var en velhavende mand . Han følte sig så taknemmelig over , at vanskelighederne ved den situation , som hans letsindighed havde skabt , ikke yderligere forøgedes af bekymringer i den henseende . Ja — han måtte snarest mulig tale med sin fader om disse ting . Og ligesom styrket af denne beslutning , skønt stadig med et tungt tryk på sindet , gik han hjemad med hurtige skridt . 
Medens han nærmede sig sin bolig , beskæftigede hans tanker sig med de to små fremtidsmennesker . Han havde undret sig over , at hans faderkærlighed ikke var stærkere , end den var , og han tænkte på , om det muligvis var de særlige forhold , der bevirkede dette , eller om det måske i reglen var således med fædre i almindelighed i børnenes tidligste dage . Han spurgte sig selv , om han ville føle nogen stor sorg , hvis de døde . — han troede det næppe . Ikke dog fordi han derved selv befriedes for alle pligter med hensyn til dem — men fordi han egentlig syntes , at de selv derved blev fri for et kommende livs vanskeligheder og sorger , medens de kun mistede de tvivlsomme udsigter til glæder , 

som de ingen anelse havde om nu . Hans faderlige fornemmelser gik egentlig alle op i en eneste stor følelse af medlidenhed . Men han ville også gøre alt , hvad der stod i hans magt for at gøre dem til brave , dygtige mennesker , og han ville give dem sit navn og leve sit liv med deres vel for øje . 
Han kom pludselig til at tænke på , at sygeplejersken , han havde engageret , havde talt om , at der manglede sutter , og gjorde derfor en omvej ind i byen . Så købte han tillige et par smukke gummimænd , og med disse foreløbige beviser på omsorg for velsignelsernes vel nåde han snart sit hjem og gik lige igennem til børnenes stue . På dørtærskelen standsede han som ramt af et lyn . 
—  « mor ! » 
Hun nikkede mildt til ham , men så straks ned igen , optagen som hun var af et af børnene , som nylig var faldet i søvn på hendes arm . Så lagde hun varlig den lille i vuggen til hans sovende Broder , glattede sit hår og folderne på sin kjole og sagde med sin sædvanlige værdige ro men med en mærkelig blødhed i stemmen :  « se så , min egen dreng . Nu skal vi to tale sammen . » 
Hun tog ham om hovedet med begge hænder , 

så ham forskende ind i hans blege , trætte ansigt og kyssede ham ømt . 
Så gik de sagte ind og satte sig hånd i hånd i den anden stue — han med en hemmelig frygt for en kommende smertelig kamp men med en hårdnakket vished om sin viljes sejr — hun uden tanke om sejr eller vilje , overvunden på forhånd uden kamp , undselig og usikker . 
—  « min kære søn , »  begyndte hun endelig .  « jeg kom herind med ganske andre tanker , end jeg har nu . Dette skal du vide . Det skal være min straf for den uret , jeg ville gøre , hvis jeg da havde kunnet . Nu har jeg kun et at spørge dig om . Vil du betro mig dine drenge ? » 
Wørmer så overrasket op .  « min egen mor ! »  sagde han dybt bevæget . 
Skumringen faldt på , og de to sad endnu hånd i hånd i fortrolig samtale . 
—  « et brev til hr . Premierløjtnanten , »  meldte pigen . 
Wørmer rev omslaget af og gik hen til vinduet . Ved det sidste dagslys læste han : 
kære premierløjtnant Wørmer . Vil de ride en tur i morgen kl . i med deres 
Ellen ker . 

blodet steg ham voldsomt til hovedet , og bogstaverne dansede for hans øjne . Han blev dog hurtig herre over sine nerver og forsøgte at lade sin fornuft klare den mængde tanker , som i forvirring stormede gennem hans hjerne . 
Fru Wørmer iagttog ham med uro . 
—  « var det noget slemt , min dreng ? »  spurgte hun ængstelig . 
—  « nej , mor ! Du kan læse selv . » 
Han satte sig hen til hende og støttede hovedet til hendes skulder , medens tankerne vedvarende arbejdede . 
—  « det kan jo kun betyde en ting — ikke sandt ? »  spurgte han lidt efter . 
—  « det kan kun betyde en ting , min dreng , »  svarede Fru Wørmer afgørende .  « hun må i sandhed være en brav og prægtig pige . — — — gudskelov , hun ikke kom din gamle mor i forkøbet ! » 
Så faldt hans arbejdende hjerne i ro , og han lagde sig træt tilbage i sofaen . Men hun kunne i halvmørket se det stille , lykkelige smil , som lyste i hans træk . 
Alle mennesker stod stille og så efter dem , da de langsomt red gennem byens gader . 

men det vedkom dem ikke . 
Og alle mennesker så umådelig dumme ud , som om de ikke kunne forstå et eneste muk af den historie , som deres egne øjne fortalte dem . Og folk , som ikke selv havde set det , men kun hørte det af andre , så — om muligt — endnu dummere ud . Men borgmester-inden sagde rent ud til byens højeste øvrighedsperson , nemlig borgmesteren , at det ikke var sandt — , skønt han erklærede , at han havde set det med egne øjne . Men v . Lunau gav — fanden forbrekke saj — en ekstra flaske portvin i hotellets hjørnevindu . Og intendant Linde gik om ad en anden gade , da han på afstand så det ridende par . 
Men det vedkom dem ikke . 
Og der var stor forvirring i folks begreber over den hele by — navnlig med hensyn til , hvad de selv havde sagt , tænkt og ment . 
Men det vedkom dem ikke . 


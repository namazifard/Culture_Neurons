I . 
Iet af de små , mørke , men hyggelige værelser i regentsens røde bygning sad Poul hammer og læste et brev , han nylig havde modtaget fra sin onkel , der var forpagter på Bannersborg i det sydlige Sjælland . Brevet lød således : 
min kære dreng ! 
Det var jo flinkt . Til lykke med din brillante embedseksamen ! Havde blot din kære fader oplevet det øjeblik , da hans ældste søn nåde dette sit mål med sådan glans ; det ville rigtignok have glædet ham . Nu må du nøjes med , at din gamle onkel føler sig stolt og lykkelig over den flinke brodersøn , han har . Smæk nu imidlertid bøgerne sammen , ryst alt bogstøvet af dig , tag Kristian med og kom så ud til os , så at i begge kunne få lungerne fyldte med lidt frisk landluft ! Nu står jo julen for døren , og vi glæde os derfor alle til snart at se eder . 
Mange hilsener fra tante , Julie og 
din gamle onkel 
Julius . 
InituPinit==P . heruPher==s . heruPher==lad mig vide , med hvad deruPder==tog deruPder==i komme . 

et glad smil gled hen over Pouls ansigt . Han lukkede brevet sammen , stak det i lommen , tændte sin lange pibe og slentrede ud i regentsens gamle ærværdige gård , hvor han , til trods for det lidt barske vinterlige vejr , vandrede frem og tilbage under den gamle lind , der nu strakte sine nøgne grene strittende ud til alle sider ligesom sørgmodig over i vintertiden at skulle savne det glade studenterliv , der sommer og efterår udfolder sig under dens tætte løvhang . Her gik han og ventede på sin syv år yngre Broder , der boede hos en gammel tante , og som til sommer skulle tage studentereksamen fra metropolitanskolen . 
Poul og Kristian vare sønnesønner af den dygtige og meget ansete departementschef Ole hammer , der efterlod sig en datter og tre sønner . Datteren , der var den ældste , var den tante Line , hos hvem Kristian boede . Den ældste søn — Poul og Kristians fader — var assessor ved overretten og døde et par år efter sin hustru , da Poul var ti og Kristian kun tre år . Poul mindedes dunkelt faderen som en smuk , alvorlig mand , der sørgede dybt over tabet af de to små drenges moder . 
Han efterlod sig en lille kapital , tilstrækkelig stor til , at sønnerne med sparsommelighed kunne fuldende deres studeringer . 
Departementschefens næstældste søn , onkel Julius , var forpagter på Bannersborg og havde haft denne virksomhed i en lang årrække efter først i nogle 

år at have været i en lignende stilling i Jylland . Han var også student , men havde lagt bøgerne på hylden for derefter at give sig af med teoretisk og praktisk landbrug . 
Den yngste søn , onkel Jørgen , var herredsfoged i det sydlige Sjælland og boede kun en halv mils vej fra Bannersborg , der hørte under hans jurisdiktion . 
Poul så lidt utålmodig på uret og ville til at gå ind igen , da han så Kristian komme springende muntert gennem porten . 
„ Du har ikke skyndt dig ret meget , Kristian . Det er langt ud over den tid , du lovede at komme . “ 
„ Jeg beder kandidaten meget undskylde , “ sagde Kristian smilende og bemærkede , at ordet kandidat ikke var uden virkning på den nybagte candidatus juris ; „ men jeg har haft så travlt . “ 
„ Du har nok altid travlt . Hvad har du nu været så optaget af ? “ 
„ Med at se på butiksvinduerne for at finde julegaver til onkel Julius , tante Marie og kusine Julie . Du må ud med et ekstrakontingent til julegaver , for jeg må finde noget rigtig smukt til Julie . “ 
„ Har du nu igen ingen penge ? “ 
„ Fem kroner om måneden til lommepenge ! Du vil da vel ikke have , at det også skal slå til til julegaver ? “ 
„ Nå , kom nu ind , så skal du få et brev fra onkel Julius at læse . “ 
Poul hammer var en høj , lyshåret ung mand 

på 23 år med en fiks lille knebelsbart og et par kloge øjne ; men der var over hans ansigtstræk en alvor , der gjorde , at han så ikke så lidt ældre ud . Tidligt havde han mistet sine forældre ; og selv om onkelen og tanten på Bannersborg toge sig kærlig af de to forældreløse drenge , så vidste Poul dog godt , at ikke blot måtte han selv arbejde sig frem i livet ; men han havde også ansvaret for , at den yngre , lidt letsindige Broder blev til noget . Det var derfor ikke så underligt , at der var kommet en del alvor over ham . I ferierne , og især nu , da han med glans havde bestået sin embedseksamen og — vel sagtens på grund af sin afdøde faders ansete stilling — opnået ansættelse som assistent i justitsministeriet , svandt alvoren lidt efter lidt , og han kunne være glad og munter som andre unge . 
Broderen Kristian var også et velbegavet ungt menneske , men langtfra så flittig og stræbsom som Poul . Med sit kastaniebrune , krøllede hår og brune øjne , med sin høje ranke skikkelse og sit muntre og frejdige sind var han en tiltalende sekstenårig ungersvend , der med lethed vandt alle , med hvem han kom i berøring . 
De to brødre gik nu ind i Pouls værelse , og da Kristian havde læst onkelens brev , udbrød han straks : „ Del var jo storartet ! Så rejser vi straks i morgen . “ 
„ Og så skulle du forsømme din skole ? Du er skrækkelig letsindig , Kristian . Nej , på søndag er det juleaften ; du får ferie på fredag , og så kunne vi 

rejse lørdag morgen , hvilket jeg straks vil skrive til onkel og bede ham sende vogn til stationen . “ 
Kristian måtte altså finde sig i at vente til lørdag , og det blev endda ikke om morgenen ; thi der kom brev fra onkelen , at deres kusine skulle besørge nogle indkøb i Næstved , så det passede bedre , at de fulgtes derfra med hende ; hun ville så være ved jernbanestationen med vognen , når eftermiddagstoget ankom til Næstved . Det vare de nu slet ikke bedrøvede over ; thi de holdt begge to meget af deres kusine , ja Kristian så i hende et kvindeligt ideal . 
Endelig kom lørdag , og på jernbanestationen nåde de gennem juletrængselen en tredje klasses kupé og bemærkede ved indstigningen , at den flotte ritmester banner tog plads i første klasse . 
Poul var temmelig tavs under hele jernbane-kørselen , men Kristian snakkede løs og udmalede alt , hvad han skulle tage sig for i de herlige feriedage på Bannersborg . 
En god halv mil fra Præstø ved den smukke fjord , der ved den lave halvø fedet er skilt fra Præstøbugt , ligger den gamle herregård Bannersborg , der i flere slægtled har været i familien banners eje . Landevejen fører langs med fjorden , og fra denne smukke strandvej drejer en lang , prægtig lindealle op til slottet , fra hvis hovedbygning man gennem alléen øjner et lille stykke af den friske strand , medens 

man fra det høje tårn , der pryder bygningens midterparti , har en herlig vid udsigt over hele præstøfjord . 
Bannersborg er opført i den senere middelalder i ren renæssancestil og regnes på grund af sin beliggenhed tæt ved fjorden for en af de smukkeste herregårde i det sydlige Sjælland . Den tilhørende forpagtergård er bygget senere og ligger nordligere , et godt stykke fjernet fra hovedbygningen . 
Det var her i den store forpagtergård med alle dens længer og andre udhuse , at Poul og Kristian havde tilbragt alle deres ferier , og hvor de efter at have mistet deres forældre havde fundet et kærligt hjem hos deres farbroder . Intet under derfor , at de , medens toget rask førte dem syd på , tænkte på de kommende feriedage og længtes efter at nå målet for deres rejse . 
Uden for stationen holdt forpagterens rummelige , gammeldags kalechevogn og en elegant Landauer , i hvilken sidste ritmester banner tog plads efter smilende at have hilst på Julie , hvorimod han ikke ænsede Poul og Kristian , hvilket de for øvrigt ikke toge sig nær , da ingen af dem kunne lide den fornemme ritmester ; men Poul kunne ikke lide det smil , hvormed han hilste Julie . 
Det var tydelig at se på Julie , at hun blev glad ved se sine to fætre , og de ikke mindre ved at hilse på deres smukke kusine ; thi smuk var hun , høj og rank med kulsort hår og store , drømmende , mørke øjne ; over hele skikkelsen var der noget så fint og 

blødt , som man sjælden ser . Fætrene tilbad hende ; og de beundrede den værdighed , med hvilken hun hilste på den unge ritmester ; men det undgik ikke Pouls opmærksomhed , at der var noget koldt , ligesom afvisende i det blik , hvormed hun gengældte ritmesterens hilsen . 
De toge plads i vognen . Kristian ville sidde ved siden af Julie , men hun niente , at pladsen på forsædet tilkom den nye kandidat , og Kristian fandt sig rolig heri , idet han tænkte , at så kom han til at sidde lige overfor og kunne så bedre se på hende . 
Der var hen ved en tre timers kørsel , hvorfor de unge straks gjorde sig det så hyggeligt som mulig . Uagtet det ikke var særlig koldt — til deres store sorg var det ikke frostvejr , og udsigten til skøjteløb og kaneture derfor foreløbig ringe — var naturligvis vognen forsynet med et utal af rejsepelse og rejsetæpper , så at de kom til at sidde rigtig lunt og godt . 
De havde selvfølgelig alle meget at berette om , hvad der var hændet siden sommerferien . Fætrene måtte fortælle om livet i København og om , hvad de havde set på teatrene , hvilket Poul dog ikke rigtig kunne tale med om , eftersom han havde slidt i eksamenslæsningen fra morgen til aften . Det var derfor kun med besvær , at Kristian en enkelt gang havde fået ham trukket med derhen . Julie måtte fortælle om stort og småt i forpagtergården , om hvad nyt , der var hændet her og på egnen , navnlig om den vigtigste begivenhed , den gamle Kammer 

herreinde banners død , efter hvilken besiddelsen af det store gods var gået over til den ældste søn kandidat Erik banner , der nu var 46 år , men i lange tider havde været svagelig , lidende af en hjertefejl . 
Da det var blevet helt mørkt , tændte de en lille håndlygte , som Julie havde medbragt , og hængte den derefter op i midten af vognen , hvorefter Kristian mente , at de foreløbig havde fået nok af nyheder og nu skulle more sig med noget andet — og trak i denne hensigt et spil kort frem og foreslog , at de skulle spille . Poul protesterede , men blev overstemt af de to andre , og under spøg og latter spilledes så en rigtig gammeldags sorteper ; men det bedste ved det hele for Kristian var dog at få Julie sorteper og male hende et par vældige sorte øjenbryn , parallelle med hendes egne , og senere en streg fra panden ned over næsen med en ved lygten sværtet prop , medens han med den anden hånd holdt hende under hagen . Julie ville straks igen tørre stregerne bort ; men dette foranledigede et helt lille hånd-gemæng , idet Poul forhindrede det ved at holde begge hendes hænder fast , og Kristian morede sig ved at se sin adstadige Broder klukke af latter . 
Da sortepérspillet var endt , fik Julie en kurv frem , bredte en lille dug ud over rejsetæpperne imellem dem og serverede en lille forfriskning , bestående af smørrebrød , kager og vin , og det smigrede Poul , at Julie straks , da glassene vare fyldte , med få ord udbragte en skål for candidatus juris 

Poul hammer . Hvor smagte dette måltid ! Poul og Kristian syntes begge , at det var langt herligere end middagsselskabet med 7 retter og 7 vine , de i forrige måned havde været med til hos den gamle justitiarius Poulsen , en ven af deres fader ; og så meget er da vist , at der her i den gamle forpagtervogn lød mere gemytlig skemt og mere munter latter end ved hint middagsselskab . 
Tiden gik hurtig , vognen svingede , og Kristian så ud af det ene vindue udbrydende : „ Der har vi stranden . Se , hvor dejlig månen spejler sig i vandet ! “ Vejen gik nu et stykke langs med dette , og Poul så ud af det andet vindue og sagde : „ Se der , Julie , have vi den gamle kæmpehøj ! “ „ Ja , deroppe have vi siddet mange gange og nydt den prægtige udsigt , “ svarede hun . 
Nu svingede vognen fra strandvejen op gennem den store lindealle . Hvor denne endte , var der en stadselig indkørsel til hovedbygningen ; men forinden førte en vej til venstre hen til en smuk villalignende bygning , hvor den gamle godsinspektør Selmer boede , og til højre drejede vejen hen til forpagtergården , der ved en lille lund var adskilt fra hovedbygningen . 
Rask svingede vognen ind i forpagtergården og holdt for døren , hvor straks efter onkel Julius og tante Marie viste sig for at byde dem velkommen , medens Hektor , en dejlig sortplettet jagthund , gøede af alle kræfter , men straks holdt op igen , da den 

hørte Kristians kendte stemme sige : „ Der har vi jo Hektor . “ Tante Marie omfavnede Poul og kyssede ham på begge kinder , idet hun sagde : „ God dag , min kære dreng , du har rigtignok glædet os gamle mennesker med din udmærkede eksamen , men kom nu ind og lad mig rigtig se på dig , jeg synes du er blevet meget større ; men det er naturligvis den nye værdighed , der har lagt nogle tommer til både i højden og drøjden . “ 
„ Nå nå , lille mor , du er jo nærved at knuse drengen med dine favntag og giver slet ikke mig lov til at ønske ham til lykke . Se , der har vi jo Kristian . Nå , du skælm har naturligvis lommerne fulde af en hel bunke spilopper . “ 
„ Ja , nu begynder fader straks at lade det gå ud over dig , Kristian , “ sagde Julie , „ men du kan tro , at han er alligevel glad over , at du kommer herud og liver lidt op på det hele , men kom nu og lad os få nogen aftensmad ! “ 
„ Men , min søde pige , hvordan er det dog du ser ud , “ sagde moderen ; og faderen supplerede : „ Ja , man skulle såmænd tro , at du havde kysset en skorstensfejer . “ 
„ Å , det er blot Kristian , der sværtede mig , fordi jeg blev sorteper . “ 
„ Ja , jeg kunne jo nok tænke , “ fortsatte forpagteren , „ at han ikke engang kunne vente med sine spilopper , til han var kommet inden for døren . Ja , det ligner ham . “ 

alle havde nu sat sig om det hyggelige aftensbord , temaskinen snurrede nok så lystig , og Julie skænkede te . Kristian syntes , at denne , skænket af Julie og budt ham af hende , smagte meget bedre end inde hos tante Line . 
Samtalen gik muntert , der var jo meget at berette , hvorefter forpagteren spurgte Kristian : 
„ Lad mig nu høre lidt om , hvad du har tænkt at tage dig for i ferien ! “ 
„ Ja , onkel , der er en ting , som jeg frygtelig gerne ville . “ 
„ Nå , lad os så høre , hvad det er ? “ 
„ Jeg ville meget gerne have lov til at udgrave den gamle kæmpehøj ; jeg er sikker på , at der i den findes mange interessante ting . “ 
„ Ja , kunne jeg ikke nok tænke , at du kunne hitte på noget rigtig ekstra ; ja , grav du kun væk , det er såmænd et ordentligt arbejde , du der tager dig på ; men vær du glad , lille mor ! Skal han endevende kæmpehøjen , så endevender han da ikke dine Stuer så længe . “ 
„ Nej , fader , skal han virkelig have lov til det , så ødelægger han jo helt den dejlige siddeplads på højen , “ sagde Julie . 
„ Nej , Julie , bænken skal jeg ikke røre , så du skal nok få lov til at beholde din udsigtsbænk i fred . “ 
„ Det ville rigtignok også være synd at ødelægge den plads , “ sagde Poul , „ jeg ved ikke noget sted med 

en så herlig udsigt som den , helt ud over stranden og over til skovene ; men når der blot ikke røres ved det øverste af højen , så synes jeg også , det var morsomt fra en af siderne at grave ind og se , om der findes noget , for rimeligt er det dog , at der ligger en eller anden gammel Viking begravet i den . “ 
„ Ja , så kunne i jo sende hans ben ind til oldnordisk museum og gørejer fortjente af videnskaben , “ og han begyndte at nynne : 
, ,nu hvile deres Bene , bag højens bautasten . “ 
„ Men for resten , tror jeg nok , “ føjede han til , „ at jeg véd , hvad slags ben , i under alle omstændigheder vil finde ; thi der er naturligvis fuldt op af hønseben , eftersom Mikkel slæber af med en mængde høns her fra gården til højen , hvor han i mange år har haft sine grave . “ 
Forpagteren spurgte nu Julie , om ritmester banner havde været med toget . 
„ Ja , det var han , “ sagde Kristian , inden Julie fik tid til at svare , „ og den vigtigper hilste såmænd ikke engang på os . “ 
„ Jeg hørte nok , at han skulle komme i dag , “ sagde forpagteren , „ og det gør mig ondt for godsejeren , thi de to brødre kunne ikke rigtig med hinanden ; forrrige gang ritmesteren var her , kom det til en heftig strid imellem dem . “ 
„ Så ødelægger han jo julen for vor rare godsejer , “ sagde forpagterkonen , „ han kan nu ikke for 

sone sig med , at det ikke var ham , der blev godsejer . “ 
Erik banner var meget afholdt af alle der på egnen , og det var ikke så underligt ; thi han var mild og venlig og tillige hjælpsom og retsindig til det yderste ; men der var noget mærkeligt stille , indesluttet ved ham ; man mente , det kom af , at hans helbred altid havde været svageligt , således at han i sin ungdom efter lægens råd flere gange havde tilbragt længere tid i syden . Der var stor glæde på godset , da han efter kammerherreindens død overtog Bannersborg ; thi hun var ikke afholdt på grund af sit stive , kolde , fornemme væsen , navnlig over for undergivne . Var der nogen , der ønskede at opnå enten en hjælp , et råd eller en anbefaling , så henvendte man sig aldrig til hende , men altid til kandidat Erik banner . I forpagtergården kom han jævnlig , og alle syntes godt om den høje , alvorlige , venlige mand , hvis særlige yndling Julie var bleven , navnlig efter at hun engang ved en begivenhed nede ved åen var bleven temmelig alvorlig slået af en hest , ved hvilken lejlighed Erik banner var kommen til stede og havde hjulpet hende hjem . 
Der var stor forskel på de to brødre ; thi ritmesteren , Kaj banner , lignede mere moderen . Han var også hendes erklærede yndling , og hun foretrak ham ved mange lejligheder , da hun hos ham mente at træffe mere af adelsmanden end hos den ældre Broder , der var jævn og ligefrem mod alle . 

det var også den gamle kammerherreindes stadige sorg , at det ikke var Kaj , der skulle arve godset . Forholdet mellem de to brødre havde aldrig været godt . Når Erik rolig og venlig irettesatte den 9 år yngre Kaj på grund af det letsindige liv , han førte og den hensynsløse måde , hvorpå han tit optrådte , så blev Kaj heftig og ilter , skældte broderen ud og beklagede sig til moderen , der altid gav ham medhold . 
Efter endt aftensmåltid gik de tre herrer over i forpagterens værelse , der var rummeligt og hyggeligt med flere store bogreoler , hvor landøkonomiske skrifter stod broderlig sammen med klassisk skøn-literatur på forskellige sprog ; thi forpagteren var fra sine studenterdage en meget belæst mand . Julie kom snart derover med en toddy ; for forpagteren havde sagt , at han ville have noget i glasset for at kunne drikke den nye kandidats skål . 
Piberne blev tændte , og passiaren gik muntert , lige til klokken var hen ad 12 ; så begyndte lige med et Hektor at gø voldsomt ude i gården , men tav snart , og forpagteren sagde derfor , at der kom vist nogen , som Hektor kendte , hvilket også viste sig rigtig ; thi snart efter trådte den gamle godsinspektør Selmer ind ad døren . 
Forpagteren udbrød straks : „ Men hvad er der dog i vejen , hvordan er det dog , de ser ud ? “ Og det havde han god grund til at sige ; thi det gamle ellers så milde ansigt udtrykte forfærdelse , og uden at 

give sig tid til at hilse på Poul og Kristian , som han ellers altid talte så venlig med , sagde han til forpagteren : „ Nu har der des værre igen været en heftig scene mellem godsejeren og ritmesteren . Jeg var til stede og søgte at berolige dem ; men godsejeren fik et anfald af sit gamle hjerteonde . Dr . Bang blev straks hentet , og han mener ikke , at godsejeren lever natten over . “ 
„ Det var dog skrækkeligt , vor gode , rare godsejer . Hvad skal det dog blive til med os alle , når ritmesteren kommer til regimentet her på godset ? “ 
„ Ja , jeg holder det ikke ud med ham , “ sagde godsinspektøren , „ jeg tror nok , at jeg takker af ; men hvorfor jeg kom herover til dem , forpagter hammer , var for at bede dem komme over til mig i morgen tidlig angående en vigtig sag , der også angår dem . “ 
„ Ja , det skal jeg nok , “ sagde forpagten , „ og er der noget , jeg kan hjælpe dem med , så ved de nok , at jeg altid med fornøjelse er til tjeneste . “ 
Godsinspektøren sagde far vel , og alle gik nu til ro . 
Den næste dag , juleaftensdag , samledes de alle ved morgenbordet . Efter at have talt meget om aftenens begivenhed , og medens alle længselsfuldt ventede på , at Jens røgter , der var sendt over for at få besked om , hvorledes godsejeren havde det , sagde tante Marie : „ Lad mig nu høre , Poul og Kristian , om 

i have sovet godt , og hvad i have drømt den første nat ? “ 
„ Ja , Kristian , hvad har du så drømt ? “ sagde forpagteren , „ det er nok noget rigtig godt . “ 
Kristian ville først ikke rigtig ud med det ; men da alle trængte på , sagde han smilende til Julie : „ Jeg drømte , at det var dejligt frostvejr , og at du og jeg løb på skøjter i prægtigt måneskin nede på engen . “ 
„ Nå , så du tror , at jeg vil løbe på skøjter med dig i måneskin , “ sagde Julie og lo . 
„ Og hvad har så kandidaten drømt ? “ sagde tante Marie . 
„ Jeg drømte , at jeg fandt en stor skat i kæmpehøjen . “ 
„ Ja , lad os håbe , at begge eders drømme må gå i opfyldelse ; men der har vi jo Jens røgter , “ og forpagteren ilede ud til ham og kom kort efter langsomt ind med den besked , at godsejeren var død om natten kl . 1 . 
Der blev sorg over alles ansigter ved det budskab , og forpagteren , der havde kendt ham fra lille dreng , havde tårer i øjnene . Roligt sagde han : 
„ Nu går jeg over til godsinspektøren , og når jeg kommer tilbage , køre vi til kirke . “ 
Der blev dog ingen køretur til kirke den dag . 

i . 
Det var en stille , smuk morgen , da forpagter hammer omtrent kl . 8 , kort efter , at dagen var begyndt at bryde frem , vandrede gennem den lille skov , der skilte forpagtergården fra hovedbygningen . 
Om natten var der faldet et temmelig tykt lag sne ; og snart efter at snevejret var begyndt , blev det let frostvejr . Nu vare træernes grene lige fra de tykkeste til de mindste kviste aldeles overpudrede med sne , og da solen kastede sin første guldglans hen over lunden , glitrede og glimtede det , som om træerne vare oversåede med diamanter . Der var en betagende stilhed , ikke en vind rørte sig ; kom en lille fugl flyvende og satte sig på en gren , faldt der straks noget sne ; lige som en tot kridhvid uld faldt den ned til de næste grene , stadig tagende lidt fra disse med til jorden . 
Det var en af disse morgener , der er så sjældne og lige som viser os en fortryllet skov fra et æventyr-land , hvorfor det vanskelig lader sig afgøre , hvad der er smukkest , enten forårets nys udsprungne , lysegrønne bøgeskov eller en sådan vintermorgen , hvor de snedækkede træer er iførte en diamantglimrende dragt . 
En enlig krages hæse skrig lød højt gennem den frostklare luft og kaldte forpagter hammer tilbage til virkeligheden . Den for ham så velgørende store stilhed afløstes brat af , hvad der nu hændte ham . 
Da han nærmede sig godsinspektørens bolig , kom 

den gamle husjomfru , madam Brandt , styrtende ham i møde og udbrød : „ Godsinspektøren er død . “ 
„ Min gud , hvad siger de ? “ 
„ Ja , godsinspektøren har skudt sig . “ 
„ Det er umuligt , de raser menneske . “ 
„ Kom blot indenfor ; jeg har sendt bud op til ritmesteren , og avlskarlen er reden for at hente herredsfogden . Pigen og jeg vare i aftes gåde til byen , og da vi kom hjem lidt ud på natten , gik vi straks til ro uden at ane noget ; men da vi i Morges kom ned i kontoret , finder vi godsinspektøren liggende foran lænestolen med et skud i tindingen . “ 
Forpagteren skyndte sig ind i huset , og til sin store forfærdelse så han den gamle godsinspektør Selmer , som han holdt så meget af , ligge udstrakt på gulvet ; fra såret i tindingen var der flydt ganske lidt blod ud på gulvet , og tæt ved hans højre hånd lå revolveren . Ja , der var ingen tvivl om det , han havde skudt sig . 
Straks da budet fra Bannersborg var kommet , lod herredsfoged hammer hesten spænde for og kørte ilsomt sammen med en betjent først til forpagtergården for at få sin Broder med , men erfarede dér , at han var gået over for at tale med godsinspektøren . Han fortalte dem da , at der var kommet bud til ham om , at godsinspektøren havde skudt sig . Der blev stor bestyrtelse ved at erfare dette , og både Poul og Kristian fulgte med onkelen over til godsinspektørboligen . 

imidlertid var også doktor bang , der på grund af godsejerens død havde overnattet på Bannersborg , kommen til stede og konstaterede , at døden var indtrådt umiddelbart efter skudet ; kuglen var gået ind i hjernen . 
Det gjorde et dybt indtryk på alle at se den gamle mand ligge der , og det var umuligt for dem at begribe , hvad grunden til selvmordet havde været . 
Forpagteren oplyste , hvad der var passeret om aftenen , hvorledes godsinspektøren var kommen til ham og havde anmodet ham om at komme over til sig angående en vigtig sag , berettede også , hvorledes han havde omtalt godsejerens pludselige anfald , der i løbet af natten havde hidført dennes død og fortalte ligeledes sin Broder , hvorledes godsinspektøren i anledning af godsejerens strid med ritmesteren havde sagt : „ Jeg holder det ikke ud , jeg tror , at jeg takker af . “ 
Godsinspektør Selmer , der selv var jurist , havde altid interesseret sig for Pouls juridiske studium , og de to havde derfor ofte fået sig en hyggelig passiar herinde i kontoret . Det var derfor med dyb vemod , at Poul nu så sig om i værelset ; men det var ham stadig umuligt at forstå , hvad der kunne have bevæget den gamle , milde mand til at rette kuglen mod sig selv . 
Nu var ritmesteren også kommen til stede . Han så meget bleg ud , hvilket jo ikke var så underligt , da hans Broder jo var død om natten . Han så ikke 

hen til liget , men sagde i en kold tone til herredsfogden og forpagteren : „ Det er sandelig et sørgeligt dødsfald for mig . Nu da min Broder er død , og jeg skal overtage godset , vil jo netop godsinspektøren være uundværlig for mig ; jeg ved virkelig ikke , hvad jeg skal gøre . “ 
Både herredsfogden og forpagteren udtalte deres beklagelse og ytrede , at de godt forstod , at det var en ubehagelig situation for ham . 
Herredsfogden dikterede nu sin betjent det passerede og bad ritmesteren som den nuværende godsejer underskrive rapporten sammen med ham selv ; men han undskyldte sig med , at han havde stødt sin hånd og viste dem , at han havde et lille bind om den . 
Kort efter forlod ritmesteren huset , idet han bad forpagteren om foreløbig at sørge for alt , hvad godsinspektørens død og ledigblevne forretninger angik , da han jo selv havde så meget at tage sig af i anledning af broderens død . 
Nu var der intet mere at foretage , og man beredte sig på at forlade værelset . Herredsfogden så , at det store jernpengeskab stod åbent ; og da han gik hen for at lukke det , så han ind i det og bemærkede , at der i et rum ligefor lå en betydelig sum penge både i Sedler og mønt . Han lukkede døren til det , men kunne ikke få den helt i , så at nøglen kunne drejes om , der var noget i klemme . Han lukkede derfor døren op og fejede en træsplint ned på gulvet . 

Poul , der stod ved siden af , tog den op og så på den . 
Man bar nu godsinspektøren ind i værelset ved siden af og lagde ham på sengen dér . Poul tog revolveren op fra gulvet og ville lægge den hen på skrivebordet og bemærkede derved , at der var lidt blod på fæstet af revolveren . 
Alle forlod nu værelset , og herredsfogden drejede nøglen om i døren og tog den til sig . 
Stille vandrede de hen imod forpagtergåarden . Poul gik i dybe tanker ; men man var ikke kommet ret langt , før han kom hen til herredsfogden og sagde : 
„ Onkel , ville du have noget imod at gå et øjeblik tilbage med mig til godsinspektørens kontor ? “ 
„ Hvad vil du dog dér ? “ 
„ Jo , onkel , der var noget , jeg gerne ville vise dig- “ 
„ Gå i andre så kun hjem , vi komme straks , “ sagde herredsfogden til forpagteren . 
De to gik så tilbage ind i kontoret , hvor Poul sagde : 
„ Onkel , jeg tror ikke , at godsinspektør Selmer har skudt sig selv . “ 
„ Men Poul , hvad mener du dog ? “ 
„ Jeg tror ikke , han han har skudt sig selv ; jeg kan ikke tro det . “ 
„ Men hvordan — hvad mener du da ? “ 
„ Jeg tror , en anden har skudt ham . “ 

„ Hvem skulle dog det være ? “ 
„ Ja , det véd jeg ikke . “ 
„ Men sig mig , Poul , hvorfor tror du det . Har du nogle beviser ? “ 
„ Onkel , du kunne ikke lukke pengeskabet , fordi denne splint lå der ; den kan ikke have ligget der den gang , det blev åbnet . “ 
„ Nej , det kan den ikke , men du ser jo , “ og han åbnede skabet , „ at alt er urørt i det . Her ligger penge , en mængde penge , og det var dog det første , morderen ville tage ; og her ser du , at der er noget i hvert enkelt rum . “ 
„ Men onkel , vil du lægge mærke til , at her på kanten af skabet forneden og på gulvet lige foran det , er nogle få dråber blod , hvor er de komne fra ? De se ud til at være ganske friske ; og fra godsinspektøren kunne de ikke være komme , thi efter at skudet er faldet , kan han ikke have været ved jernskabet . “ 
„ Ja , det er ganske rigtigt ; men det siger dog intet . “ 
„ Kom så herind , onkel , hvor liget ligger . “ Poul gik foran ind i det andet værelse . 
„ Vil du se , onkel , på godsinspektørens højre hånd er intet blod . Hånden er ren og hvid , men kom så her , skal du se , “ og han gik tilbage til kontoret og tog revolveren , „ her på fæstet er tydeligt spor af blod , ja , man kan endogså i blodet se mærker af den hånd , der har holdt revolveren , altså 

er det ikke godsinspektørens hånd , der har holdt den . “ 
„ Ja , du har ret ; men Poul , det er jo skrækkeligt . “ 
I det samme bemærkede herredsfogden ved at se gennem vinduet , at avlskarlen gik forbi , kaldte ham ind og sagde til ham : 
„ Da de kom ridende i Morges for at hente mig , sagde de , at de om aftenen havde været af sted efter doktoren til godsejeren . Passerede de da her forbi godsinspektørens bolig ? “ 
„ Nej , det gjorde jeg ikke ; men senere , da jeg gik hjem til mit hus , kom jeg gennem alléen , og nu , da jeg tænker over det , kan jeg huske , at jeg hørte to skud , først et og noget efter et til . “ 
„ To skud ! “ udbrød både herredsfogden og Poul . „ Ja , det mener jeg da , det var jo langt fra mig , så jeg tænkte ikke videre over det , for jeg gik jo og tænkte på , at vor rare godsejer var så dårlig ; men jeg kan godt huske , at jeg hørte først et skud , og da jeg var kommet længere ned i alléen et til . “ 
„ Ja ja , tak . det er godt ; nu skal de ikke længer spilde deres tid her , “ sagde herredsfogden ; men Poul skyndte sig hen til bordet , på hvilket revolveren lå ; den havde to løb ; men til sin forundring så Poul , at kun det ene skud var afskudt . Han viste sin onkel det . Det hele blev mere og mere gådefuldt for dem begge . 
De undersøgte nøjagtig alt i værelset ; men der 

var intet mistænkeligt at opdage ; det så ud , som om alt var urørt . 
„ Ja , onkel , jeg er nu sikker på , at noget galt er der ; en eller anden har skudt godsinspektøren ; selv har han ikke gjort det . Der må jo også være en årsag ; men hvordan finde vi den ? “ 
„ Førend vi er komne til klarhed i denne dunkle sag , er det bedst , at vi ikke tale om den til andre end dem hjemme i forpagtergården ; nu lukker jeg kontoret af og tager nøglen til mig , og lad os så gå . “ 
Poul var næsten ikke til at få derfra ; han stak den lille træsplint i lommen , og efter at have sagt til onkelen : „ Du kommer vel igen en af de første dage , for jeg får ikke ro , før jeg har fået klarhed , “ forlod han huset sammen med onkelen . 
Det var nu højt op ad formiddagen . Tante Marie ventede med frokost ; og medens den blev nydt , taltes der naturligvis ikke om andet end de to sørgelige begivenheder : godsejerens død og det gådefulde mord på godsinspektøren . 
Herredsfogden og Poul fortalte deres mistanke ; men man enedes om foreløbig ikke at meddele den til andre . 
Iii . 
Efter frokosten tog herredsfogden hjem ; men det var nu for sent at køre til kirke for de andre . 

stemningen var trykket ; men Kristian foreslog dog Poul at gå ud til kæmpehøjen og tage spader med for at begynde på udgravningen . Poul var først ikke rigtig oplagt og anførte , at jorden vist var frossen , så det var vanskeligt at grave ; men onkel Julius sagde , at den smule frost ikke gjorde noget , og at de godt kunne tage Niels røgter med til hjælp . 
De nåde hurtig kæmpehøjen og begyndte gravningen ved den østlige side , idet Kristian udviklede , at indgangen til gravkamre altid vende mod øst . 
Poul tog dog ikke mange spadestik ; thi han faldt stadig i tanker ; det var ham umuligt at komme bort fra , hvad der var sket sidste nat . 
InituPinit==kun for kort deruPder==tid gled hans deruPder==tanker bort fra dette deruPder==eMne . For uforstyrret at tænke videre over dette Mærkelige deruPder==dødsfald lod han deruPder==Kristian og deruPder==Niels deruPder==røgter grave videre og gik langsoMt oP ad deruPder==højen for at sætte sig På deruPder==bænken . Idet han ville sætte sig , beMærkede han , at der i deruPder==bænken under nogle næsten udviskede deruPder==bogstaver deruPder==e deruPder==b og deruPder==M deruPder==v var skåret et friskt deruPder==j deruPder==h ; han koM derved til at tænke På deruPder==Julie , tog sin deruPder==kniv freM og skar et deruPder==P deruPder==h neden under deruPder==j deruPder==h . heruPher==længe sad han deroPPe og så ud over deruPder==fjorden , gik så atter ned og hjalP til Med deruPder==gravningen . 
Kort før de ved middagstid gik hjem , så de ritmesteren komme gående hen imod højen ; men da han bemærkede Poul og Kristian , vendte han om . 
Julie havde pyntet et juletræ ; og det hævede stemningen lidt , at en sværm af husmændenes børn 

kom for se det store , smukke træ og modtoge en mængde fornuftige julegaver , som tørklæder , huer og vanter . Det var tante Maries fryd at samle disse børn juleaften . Efter at børnene med deres klare stemmer havde sunget nogle julesalmer , var det en fornøjelse at se deres glade ansigter , når de huggede løs på hele stabler af julekage med kaffe til . 
Da børnene vare gåde , kneb det alligevel med at få den rette julestemning frem , skønt navnlig Julie gjorde alt for at gøre aftenen lige så hyggelig som de tidligere juleaftener . Talen kom stadig tilbage til morgenens hændelser . 
Det varede længe den nat , før Poul faldt i søvn . Han drømte snart om Julies yndefulde skikkelse og snart om træsplinter og revolverskud . 
Morgenen efter juledagene vågnede Poul tidlig . Hans tanker syslede med godsinspektørens død ; han kunne stadig ikke tro , at denne havde skudt sig selv . Den ene tankerække trådte frem efter den anden , og han drog konklusioner , som han snart efter igen måtte lade falde ; men nu havde han fået en ide og havde ingen ro , før han fik talt med onkel Jørgen , herredsfogden . Hurtig klædte han sig på , ilede ind til forpagteren og spurgte , om han måtte sadle en hest og ride hen til onkel Jørgen . 
Det var en stille , klar morgen ; sneen lå så blødt over marker og Enge ; ude på stranden havde der dannet sig en tynd isskorpe , hvorpå enkelte måger trippede om , medens andre med ele 

gante vingeslag kredsede om i luften over det åbne vand . Poul nød den prægtige morgen og det raske ridt langs stranden ; han nåde snart herredsfogdens bolig og bad onkelen endelig gøre ham den tjeneste samme formiddag at komme til Bannersborg , da han gerne ville anstille en undersøgelse i godsinspektørens kontor . Onkel Jørgen lovede at komme , og Poul red hjem . 
Et par timer senere kom herredsfogden til forpagtergården . Efter at man havde spist frokost , gik han og Poul over til godsinspektørens bolig . 
„ Du har jo Spirer i dig til engang at blive herredsfoged eller birkedommer , “ sagde onkel Jørgen . 
„ Det kan være , du har ret , “ sagde Poul , „ mit mål er engang at blive kriminalretsassessor , for jeg tror ikke , at kontorarbejde i ministeriet vil tiltale mig . Jeg har altid holdt meget af , når jeg i bladene læste om forbrydelser og sligt at anstille tankeforbindelser både for at finde måden , på hvilken forbrydelsen er udført , og det motiv , der har ledet til den ; og de tanker og konklusioner , jeg således har opstillet , er ofte slåede til . “ 
„ Ja , det skal glæde mig engang at se dig som en dygtig undersøgelsesdommer , “ sagde onkelen . 
De vare nu nåde til godsinspektørboligen ; onkelen tog nøglen frem , og de trådte ind . 
„ Som du ved , onkel , “ sagde Poul , „ tror jeg ikke på noget selvmord , og som du husker , sagde karlen , at han syntes at have hørt to skud . Det mener jeg 

også kan være rigtigt . Det første skud , der har dræbt godsinspektøren , er ikke affyret med den revolver , der ligger her , og som lå ved den dødes hånd , thi som jeg forleden dag viste dig , var der frisk blod på revolveren og ikke på den hånd , den lå ved . Den , der har skudt godsinspektøren , må senere have taget dennes egen toløbede revolver , afskudt det ene skud og derefter lagt den hen ved den dødes hånd for at give det udseende af , at han har skudt sig selv . “ 
„ Ja , du kan måske have ret ; men hvor er så kuglen henne ? “ 
„ Den må være her inde . Avlskarlen sagde , at han havde hørt to skud , men sagde intet om , at det sidste lød stærkere end det første , det er derfor næppe afskudt uden for huset , hvilket også ville have været dumdristigt , da det jo så ville have lydt meget stærkere . Det må derfor være affyret herinde , kuglen må være her , og vi må finde den . “ 
Begge anstillede nu undersøgelser , der længe ikke syntes at føre til noget resultat . Poul , der var meget ivrig , fik hentet en trappestige , og langt om længe opdagede han et hul i det øverste af en portiere over døren , der førte ind til det andet værelse ; og da han løftede den til side , viste der sig også et hul dybt ind i dørstolpen . 
Han fik fat i en kniv , og efter en del anstrengelser fandtes kuglen , der ganske rigtig viste sig at 

passe til den revolver , som herredsfogden tog med sig , da han gik . 
„ Ser du , “ sagde Poul , „ her er den sidst afskudte kugle . Den , der er trængt ind i godsinspektørens tinding og straks har dræbt ham , må altså være afskudt med en anden revolver . “ 
„ Rigtig , der er derfor des værre ikke andet for end at beordre lægerne til at undersøge liget og udtage kuglen . “ 
„ Men liget skal i dag lægges i kiste og føres til kapellet . “ 
„ Undersøgelsen må derfor ske , før det føres bort , “ sagde herredsfogden ; „ jeg vil derfor straks , når jeg tager hjem , køre hen til dr . Bang og beordre undersøgelsen udført af ham og en læge til . “ 
„ Men hvad så videre ; hvad er motivet til den gamle , gode godsinspektørs drab ? Onkel , det må findes . “ 
„ Der er vist ikke andet for , end at jeg må afholde forhør her på Bannersborg . “ 
„ Onkel , det fører ikke til noget . Så længe mistanken ikke er rettet mod nogen bestemt , er der intet at udrette . Jeg tror , der er taget noget i pengeskabet ; men hvad er der taget , og hvem har taget det ? “ 
„ Sandsynligvis er det nogle papirer ; thi pengene er jo urørte ; men det synes mig umuligt at opspore det . Godsejeren er død , og godsinspektøren er død ; og det er lidet sandsynligt , at ritmesteren , der nu skal 

overtage godset , kender noget til det ; men det var måske rettest at tale med ritmesteren om det . “ 
„ Det synes jeg ikke , onkel , hvis det er papirer eller dokumenter , der er tagne , vil det uden tvivl snart komme for dagen ; thi man vil jo da komme til at savne dem . “ 
De forlod nu kontoret . Herredsfogden kørte hjem og lagde vejen om ad doktorens bolig , gav denne ordre til undersøgelsen og om at levere den udtagne kugle direkte til sig , samt pålagde ham ikke at lade andre end hans hjælper være til stede ved undersøgelsen og ikke omtale den til nogen anden . 
De næste par dage forløb rolige , og med Niels røgters hjælp gravedes stadig videre ude ved kæmpehøjen ; men en formiddag hændte det atter , at ritmesteren kom hen imod den og ligesom tidligere vendte om , da han bemærkede , at de gravede . 
Da Julie om eftermiddagen ligesom på de tidligere kom ud til kæmpehøjen for at se lidt på Poul og Kristian og følges med dem hjem , medbragte hun den besked , at ritmesteren havde sendt bud til forpagteren , at han på det bestemteste forbød al gravning i kæmpehøjen . 
Navnlig Kristian blev meget fortørnet over , at den vigtige ritmester blandede sig i , hvad de foretog sig og skyndte sig hjem for at spørge onkelen , om de vare nødsagede til at finde sig i ritmesterens påbud . 

Poul og Julie blev således ene tilbage og satte sig på højens bænk for at nyde den smukke udsigt ud over de snedækkede marker og den blanke fjord . 
Det begyndte at mørknes . 
„ Der faldt et stjerneskud , “ sagde Julie til Poul , „ ønskede du noget ? “ 
„ Ja , jeg gjorde . “ 
„ Lad mig så høre , hvad du ønskede ? “ 
Poul ventede noget med at svare , så sagde han : „ Det samme , som jeg ønskede i sommer . Kan du huske , vi sagde her en stille sommeraften , der faldt også et stjerneskud , og du spurgte ligesom nu , hvad jeg ønskede ? “ 
„ Ja , det husker jeg godt ; men du ville ikke sige mig det . Vil du heller ikke sige det nu ? “ 
„ Jo , nu kan jeg sige det . “ 
Poul rejste sig op , bøjede sig ned , og idet han så på Julie , sagde han : 
„ Jeg ønskede , Julie , i sommer , som jeg ønskede nu , at jeg engang måtte komme til at kalde dig min egen , kære hustru . “ 
Julie bøjede hovedet og skjulte ansigtet i hænderne . 
„ Man siger , “ fortsatte Poul , „ at det , man ønsker , når man ser et stjerneskud , går i opfyldelse ! Sig mig nu , Julie , vil mit ønske gå i opfyldelse ? “ 
Julie svarede intet . 
„ Julie , så længe jeg kan huske tilbage har mine tanker drejet sig om dig . Når vi som børn legede . 

søgte jeg altid at være , hvor du var , når jeg længtes efter de dejlige ferier herude , var det mest , fordi jeg længtes efter at komme ud til dig , når jeg på mit Kammer inde i byen sad og byggede luftkasteller om min fremtid , var du altid med ; ja , det var leg , kan du sige , det var barnligt sværmeri ; men årene gik , og hvad der for drengen var leg og sværmeri , udviklede sig til en dyb og trofast kærlighed ; og når jeg nu som voksen har arbejdet og stridt med mine studeringer for at få en eksamen så glimrende , som jeg altid udmalede mig den , så har det været for din skyld , for at jeg kunne vise mig værdig til at komme og bede dig , Julie , om at være min hustru . “ 
Han tog hendes hænder fra ansigtet . 
„ Men Julie , du græder jo , “ og hun begyndte at hulke voldsomt . 
„ Men Julie , hvad er der ? Å , så svar mig dog ! “ Hun rejste sig og begyndte at gå hjemad . 
Poul forsøgte at tage hendes hånd ; men hun trak den til sig . 
„ Poul , Poul , lad mig være ! “ 
„ Kære Julie , svar mig dog , sig mig dog , hvorfor du græder ! Har jeg fornærmet dig med noget ? “ 
„ Nej , nej , Poul , jeg beder dig , lad mig gå ! “ „ Holder du ikke af mig ? “ 
„ Jo , jo ! “ 
„ Ja , men så sig , at du vil blive min ! “ 
„ Nej , å nej , jeg kan ikke , jeg kan ikke . “ 

„ Så er der en anden , du elsker , en anden , du holder mere af . “ 
„ Nej , Poul , det er der ikke , “ og hendes gråd blev voldsommere og voldsommere . 
„ Så forstår jeg dig ikke , kæreste Julie . Vil du da ikke forklare mig , hvad du mener ? “ 
„ Å , Poul , jeg kan ikke blive din hustru , jeg er så ulykkelig . Å , gid jeg var langt borte ! “ 
Kristian kom dem i møde og udbrød straks : „ Det er skammeligt ; men onkel siger , at vi må rette os efter ritmesterens påbud . “ 
Han så hen på Julie og bemærkede , at hun græd . 
„ Julie , du græder jo , men hvorfor græder du ? “ 
Julie svarede ikke , men hulkede stadig , og Kristian fortsatte : 
„ Poul , sig mig dog , hvorfor Julie græder ? “ 
Poul svarede intet , og Kristian vedblev ivrigt : 
„ Men Julie , hvad græder du dog for ? Sig mig , har Poul gjort dig noget , hvorfor du græder ? Det er skammeligt , Poul , at du har fået Julie til at græde . Julie , sig mig , om det er Poul , så skal jeg nok tage dig i forsvar ; jeg tåler ikke , at han får dig til at græde . “ Og han blev ved at skænde på Poul og trøste Julie ; men han fik intet svar af dem og forstod ikke et ord af det hele . 
De vare nu nåde hjem , og Julie ilede til sin moders forskrækkelse højt grædende gennem stuerne 

op på sit værelse , hvor hun fortvivlet kastede sig ned . 
„ Poul , hvad er der dog i vejen med Julie ? “ udbrød tante Marie . 
„ Tante , jeg ved det ikke , men kom med over til onkel ! “ 
Tante Marie og Poul gik nu over i onkelens værelse og fandt ham ved skrivebordet . Her fortalte nu Poul , at han havde bedt Julie blive sin hustru , at han længe havde elsket hende inderlig , og at han nu efter at have fået en god eksamen mente , at hans fremtid nok var således , at han turde forsvare at forlove sig . Han fortalte dem , hvorledes Julie straks var begyndt at græde , og han sluttede : 
„ Sig mig nu , kære onkel og tante , om i have noget imod en forbindelse mellem Julie og mig . “ 
„ Min kære dreng , “ sagde tante Marie , „ du ved , at Julie er vor øjesten , at hun altid har været som en solstråle for os to gamle , og du ved , hvor meget vi holde af dig , så jeg tror , fader siger lige som jeg , at vi ikke ved nogen , vi hellere så Julie gift med end dig . “ 
Ja , Poul , jeg siger ligesom moder , at det ville være os en stor glæde at se jer to lykkelige . “ sagde forpagteren . 
„ Å tak , i kære to , fordi i nok vil betro mig eders skat ; men det nytter vel alt sammen intet , når Julie ikke vil have mig . Og sig mig , tante , forstår du , hvad der er i vejen med Julie , kan du ikke hjælpe 

mig ? — tal du med hende og se at få at vide , hvad hun græder for . “ 
„ Det skal jeg , “ sagde forpagteren , „ og jeg tror , jeg aner , hvorfor hun græder , og hvorfor hun føler sig ulykkelig , det tossede pigebarn ; jeg vil nu gå ind og tale med hende . “ 
Iv . 
Da kammerherre banner døde , kun 55 år gammel , var den ældste søn , Erik , 25 og Kaj 16 år . 
Kammerherreinden tog sig ikke sin ægtefælles død videre nær , hun , den sidste ætling af en fuldstændig forarmet adelslægt , havde ikke giftet sig af kærlighed , men kun , fordi hendes moder efter mange intriger og med stort besvær havde fået den rige ejer til Bannersborg til at kaste sine øjne på datteren . 
Skønt rig og af højt anset adel , var kammerherre banner jævn og ligefrem i hele sit væsen . Men holdt han ikke tilstrækkelig på den adelige værdighed , så gjorde hans hustru det så meget desto mere , og det blev i årenes løb hende , der styrede og ledede alt på Bannersborg . Da kammerherren lukkede sine øjne , forandredes derfor intet ved hele godsets drift . Ved hjælp af den dygtige , men efter kammerherreindens mening noget for eftergivende godsinspektør Selmer , forstod hun at styre alt med stramme tøjler . 

Erik banner lignede mest faderen . Efter at være bleven student fortsatte han studeringerne , navnlig i historie og kunst ; dette var ikke efter moderens ønske , idet hun fandt det mindre passende for en adelsmand . Trods flere sammenstød med moderen fordybede han sig dog med interesse i disse fag og foretog gentagne gange rejser til udlandet , navnlig til Florents og rom , hvorfra han kom hjem , fuld af begejstring over alle de skønne og herlige kunstskatte , han der havde set . 
Den 9 år yngre søn Kaj lignede langt mere moderen . Der var noget koldt og bydende i hans væsen , som netop tiltalte hende ; og når han i ferierne og ofte om søndagene kom hjem fra Herlufsholm , hvor han gik i skole , vidste moderen ikke alt det gode , hun ville gøre ham , og allerede fra dreng af forkælede hun ham således så grundigt som mulig og tillod ham og de kammerater , han jævnlig havde med sig de mest urimelige ting . Hendes øjne hvilede altid med stolthed på denne søn , og ofte ønskede hun inderlig , at det var ham og ikke Erik , hvem hun betegnede som et hængehoved , der skulle være ejer af Bannersborg . Det var bestemmelsen , at når Kaj var bleven student fra Herlufsholm , skulle han ind på officersskolen , og moderen så allerede i tanken sin elskede søn som en flot officer . 
Eriks helbred havde i de senere år ikke været helt godt . Lægerne mente , at hans bryst ikke var stærkt ; og kort efter kammerherrens død tilrådede 

derfor deres huslæge , dr . Bang , at Erik banner skulle tilbringe vinteren i syden . Det bestemtes derfor , at kammerherreinden , ledsaget af sin selskabsdame , frøken Mortensen , skulle rejse sammen med Erik . Hun ville gerne haft Kaj med , men indså dog det urigtige i så nær eksamen at tage ham bort fra Herlufsholm . 
En mørk og trist novemberdag i året 1874 rejste kammerherreinden med søn og selskabsdame syd på . Der gjordes nogle dages ophold i Dresden , hvor Erik tidligere havde været , og han glædede sig til at vise moderen både den prægtige arkitektur og de skønne malerier i „ det tyske Florens . “ 
De spiste frokost på den berømte briihlske terrasse , som kammerherreinden havde længtes efter at se . 
„ Hvor her er interessant ! “ udbrød hun , „ se floden neden for os ! Der kommer en damper henne fra augustusbroen ; nu lægger den til tæt ved os ; det er morsomt at se , hvor folk trænge på , nogle for at komme i land og andre for at gå om bord . Her er meget smukt . “ 
„ Det er en smagssag , “ sagde Erik , „ jeg har aldrig kunnet finde noget smukt ved udsigten her fra briihl-ske terrasse . Se , hvor snavset gul Elben flyder af sted ! Se , disse grimme dampslæbere med en lang række sorte , snavsede pramme efter sig . Nej , så priser jeg vor smukke Langelinie ved København med det friske , blå sand . Der er både liv og 

skønhed med alle de små og store sejl- og dampskibe samt både af alle slags , der fare frem og tilbage og krydse hverandre i alle mulige retninger eller ligge til Ankers på reden . Jeg finder vor Langelinie og vort Øresund så meget smukkere , at den lavede bruhlske terrasse og den grimme Elben ikke tåler sammenligning dermed . “ 
Da de havde spist frokost , beundrede de alle de prægtige kunstsager i „ das grune gewølbe ; “ og efter at han havde vist moderen det anselige slot med det prægtige tårn og frauenkirches høje , hvælvede kuppel , sagde Erik : „ Men nu komme vi til det prægtigste , Dresden ejer , “ og han førte hende og frøken Mortensen til „ Zwinger , “ viste dem den prægtige bygning , snart fra den ene side og snart fra den anden , og førte dem ind i gården med det smukke mindesmærke over hertug fredErik August og derefter op i Dresdener galleriet , hvor han med øjensynlig begejstring viste moderen en mængde af de malerier , hvoraf hun så ofte havde set fotografiske gengivelser . 
Han fik moderen til at beundre det ædle , stolte udtryk hos „ Vestalinden “ af Kauffmann , rembrandts prægtige billede , hvor han selv ligesom sejrsberuset holder sin unge hustru Saskia på det ene knæ , medens han løfter det skummende glas i hånden , Guido reni’s dejlige „ Kristushoved “ , correggio’s yppige „ Bussende Magdalena “ med det prægtige landskab og hans højtidelige , stemningsfulde „ Julenat , “ det smukke 

billede af Rubens to sønner , tizians „ Skattens mønt “ med de gribende enkeltheder , f . Eks . den gamles knoklede , brune hånd i modsætning til kristusskik-kelsens hvide , bløde ; og således gik de fra billede til billede , malede af tizian , tintorello , Leonardo de Vinci , paolo veronese , Murillo , van Dyck , watteau , Holbein , durer , cranach og mange andre af disse den ypperste malerkunsts store mestre , indtil han til sidst førte dem ind til galleriets perle , Rafaels dejlige madonnabillede . Medens galleriets andre sale er fyldte med maleri ved maleri , så står dette alene i den store sal ; men majestætisk fylder det hele rummet , og med stille andagt beundrer man , snart det ædle , rene i marieskikkelsen , snart det forklarede ved barnet , hun bærer på armen , og snart de dejlige englehoveder for neden . 
Frøken Mortensen havde ikke været på mange malerisamlinger ; men hun havde dog et så åbent øje for kunst , at hun kunne glæde sig over de mange prægtige billeder , hun så , men kom dog med flere noget naive bemærkninger om en del af malerierne , navnlig udtalte hun over for kammerherreinden , at det var hende uforståeligt , hvorfor malerne så ofte malede både mænd og kvinder nøgne , lige som hun undrede sig over , at disse nøgne kvinder alle vare så ækelt tykke og fede . Hun havde for øvrigt heller ikke så ganske uret , i hvad hun sagde ; thi i salen med de mange venusbilleder er de fleste vel fyldige 

i fremstillingen ; men hun havde jo ingen forståelse af den tids malerkunst . 
Længe blev de siddende foran Rafaels dejlige madonnabillede , og i de dage , de opholdt sig i Dresden , undlod Erik ikke en eneste dag at tilbringe en lille stund i kunstnerisk andagt foran Rafaels storværk . 
Men rejsens mål var rivieraen . De forlod Dresdens herlige kunstskatte , og efter et kort ophold i munchen førte damphesten dem videre ad brenner-banen . 
Erik havde tidligere rejst syd på ad denne vej ; men moderen havde ikke været her , efter at denne imponerende banestrækning åbnedes for trafikken . 
Vidunderlig malerisk slynger banelinien sig op og ned ad bjergene , ud og ind gennem tuneller , åb-nende for øjet henrivende udsigter , snart til en af disse mellem høje bjerge indeklemte dejlige , frodige dalstrækninger , snart til sønderrevne snedækkede alpetoppe med glitrende Sollys hen over sig . 
Alle og navnlig frøken Mortensen beundrede alt , hvad der her var at se . Hun havde aldrig været uden for Danmark og aldrig set et bjerg ; hun havde aldrig selv ikke i drømme tænkt sig , at hun skulle få Alperne at se . 
Videre gik det til Verona , hvor de benyttede et lille ophold til at se resterne af romernes store amfiteater og scaligernes prægtige gravmindes 

mærker . Og herfra fortsattes rejsen over Milano til genua . 
Ja , hvad var dejligst turen gennem de stolte Alper eller fra genua langs dets herlige mørkeblå Middelhav ? Det lader sig ikke afgøre . Erik havde været her engang før ; men det var alligevel som noget nyt for ham . Han , der havde et åbent øje for alt skønt , nød disse udsigter i en næsten begejstret henrykkelse , medens toget dampede videre , stadig langs med havet , der mange steder var som oversået med sejlere , til mentone , forbi Monte Carlo med det idylliske Monaco til Nizza . Her gjorde man atter et lille ophold på et par dage for ligesom at samle friske kræfter til igen at nyde udsigten fra kupévinduet på den dejlige strækning fra Nizza til Cannes , der var bestemmelsesstedet for deres rejse . 
Her i denne henrivende beliggende lille by lejede kammerherreinden en komfortabelt indrettet lille villa , der hørte til et af de bedst besøgte pensionater , og slog sig så til ro her i flere måneder . 
Boligen lå ved boulevard de la croisette tæt ved statuen af lord broughams , den mand , der ligesom opdagede dette paradisiske sted ved den strålende riviera . 
Et par dage efter ankomsten sad de alle tre på balkonen af husets tag og så ud over den yppige vegetation , der udfolder sig her , enten det er sommer eller vinter . 
„ Det er dog underligt , “ sagde frøken Mortensen , 

„ nu har de der hjemme i Danmark formodentlig is og sne , og skønt vi om få dage have jul , så sidde vi dog her mellem roser og blomstrende nerier , ganske som om det var sommer . “ 
„ Ja , og solen brænder jo , så det næsten ikke er til at holde ud , “ sagde kammerherreinden . 
„ Jeg havde rigtignok ikke tænkt mig , “ sagde frøken Mortensen , „ at der noget sted ved vintertid kunne være så dejligt som her . “ 
Erik havde længe siddet stille med hånden under kinden aldeles betagen af det herlige skue ; nu pegede han med hånden ud over havet . 
„ Kan du se , moder , lige ud for den gruppe høje palmetræer nede ved kysten ligger et stykke ude i havet en lille 0 ; det er st . Marguerite , hvorfra den ulykkelige marskal bazaine flygtede i August måned i år . Han blev dømt til døden , fordi han ved Metz havde overgivet den største del af hele den franske hær til tyskerne ; men præsident mak Mahon forandrede hans straf til fængsel i 20 år , og netop for et Års tid siden førtes han som fange her til st . Marguerite . “ * ) 
„ Jeg kan nok huske , “ sagde kammerherreinden , „ at jeg i sommer læste om , at han var undsluppen sit fangenskab og rejst til Spanien ; men jeg husker ikke , hvordan han bar sig ad dermed . “ 
„ Det var hans hustru , som han lærte at kende 
* ) december 1873 . 

på sit felttog i Mexiko , der fik praktiseret en rebstige til ham og lejet et skib , der holdt sig sejlende ud for øen . Natten før den 10 . August i år klatrede han ved hjælp af rebstigen ned ad den stejle klippe ud mod søen , blev optagen af en båd , der førte ham ud til skibet , og nu sidder han i god behold i Spanien . “ 
Det var rolige dage her i Cannes , og kammerherreinden begyndte at kede sig . Hun brød sig ikke således som Erik om at vandre rundt i den dejlige omegn og helst på steder , hvor der færdedes færrest af det elegante publikum , der havde slået sig ned her på dette dejlige sted . Enten fandt han sig en plet under et skyggefuldt oliventræ og lå her , omsværmet af sommerfugle og guldsmede , betragtende det mylder af blomster og planter , der voksede frem på hver en plet , eller han søgte ned til stranden , hvor han lod øjet hvile på det mørkt blånende hav med de vuggende sejlere på de let krusede bølger . 
Medens han således gjorde lange ture ude i omegnen og blev styrket og igen følte sig helt rask ved den friske , milde lufts hjælp , sad kammerherreinden alene med frøken Mortensen ; men denne skikkelige , godmodige , unge pige var ikke noget meget oplivende selskab , og glad blev hendes nåde derfor , da hun en dag på promenaden traf en ungdomsveninde , enkebaronesse råben , der sammen med sin datter , frøken Helene råben , nylig var kommen til Cannes for at blive her en måneds tid . 
Der gik ikke nogen dag , uden at de sluttede sig 

sammen , og da kammerherreinden kom på den tanke , at Helene råben var et passende parti for hendes søn , så fik hun arrangeret små ture i omegnen , og det glædede hende at se , hvor opmærksom Erik var imod den unge dame . 
Helene råben var en nydelig ung pige , høj og slank , med fyldigt blondt hår og smukke blå øjne . Hun var 21 år og Erik 25 , så det var en passende alder , og når kammerherreinden på deres spadsereture så de to vandre sammen , syntes hun , at det var et smukt par . 
Der blev også foretaget længere ture , således med banen til Grasse , en lille by , der ligger lidt nord for Cannes i det frugtbare Provence , dette rosernes og trubadurernes hjem . Hele marker af roser og jasminer , hele skove af orange og oliventræer , der findes her om denne by og bruges til dennes mange parfumefabrikker , fylde luften med vellugt ; men den stærke blomsterduft var ikke noget for kammerherreinden , der følte sig helt bedøvet af den . 
Nej , så syntes hun bedre om en udflugt med vogn til Cap d’antibes , en lille halvø , der hæver sig højt ud mod havet , og hvorfra man har en udsigt som måske ingen andre steder i Evropa , tilbage ser man over den dejlige golf jouan hen til Cannes , og vender man blikket til den anden side , ser man route de la corniche , en landevej , der på foranstaltning af Napoleon d . I er bygget på eller hugget 

ud i de bjergskrænter , der her træder helt ud til havet . Denne landevej , der strækker sig yderligt ud imod havet fra Cannes til Nizza , hører til rivieraens glanspunkter . 
I vognen var medført en vel forsynet frokostkurv , og selskabet tilbragte hele formiddagen her på Cap d’antibes i en vegetation , der var så yppige som tænkes kan . 
På skrænterne ned mod havet voksede en hel lille skov af pinier og oranger ; mørke fyrre- og lyse mandeltræer stak frem i hver en revne , og roser , jasminer , kaktus og nerier slyngede sig vildt mellem hverandre , fri for gartnerens tildannende hånd . 
Da kammerherreinden og baronessen , efter at frokosten var nydt , og frøken Mortensen sammen med kusken pakkede resterne ned i kurven , spadserede sammen , så de Erik og Helene råben siddende ved siden af hinanden på en skrænt ud mod havet . Kammerherreinden troede , at hendes ønske nu var gået i opfyldelse ; men man vendte tilbage til Cannes uden resultat , og alt som dagene gik , så hun Erik høflig og opmærksom mod frøke rahen men heller ikke mere , og da februar var endt , rejste baronessen med datter igen hjem til Danmark , uden at Erik og frøken Helene til kammerherreindens store sorg vare komne hinanden et eneste skridt nærmere end den første dag , de havde truffet hinanden . 

v . 
Kort efter at råbens vare rejste , længtes kammerherreinden efter at komme bort fra Cannes , og de bestemte at rejse til Venedig . 
Ankomne hertil , gjaldt det om at finde en sund og smukt beliggende bolig . En sådan fandt de hos signora Vasari , enke efter en læge , der boede ved Riva degli Schiavoni . Fra deres værelser her havde de en henrivende udsigt over kanalen til den prægtige kirke Santa Maria della salute og til øen San georgio Maggiore ; og da huset ikke lå ret langt fra Markuspladsen , samlingsstedet for alle venezianere , vare de meget tilfredse med boligen . 
Den gamle Fru Vasari var en dannet og elskværdig dame , der sammen med en voksen nittenårig datter Margarethe og en gammel pige gjorde alt , for at de tre fremmede skulle befinde sig vel hos hende . Sproget frembød vel lidt vanskelighed ; thi ingen af de ankomne forstode ret mange italienske ord ; men Fru Vasari og den gamle pige Carmela kunne fransk , og frøken Vasari talte både tysk og fransk , så det var alligevel ikke så vanskeligt at gøre sig for-ståelig . 
Erik banner havde en gang tidligere været i Italien og besøgt Florens , rom og Neapel ; men i Venedig havde han aldrig været , og det var ham derfor en stor glæde nu i en længere tid at skulle opholde 

sig i denne by , der er så rig på herlige kunstværker . 
Dagen efter , at de vare ankomne , tilbød frøken Vasari sin ledsagelse på en gondolfart gennem ca-nal grande for at vise og forklare alt , hvad der var at se . Under gondolierens lydløse åretag gled gondolen ud fra Riva degli schiovani forbi dogepaladset og piazettaen ind i den brede canal grande , der i s-form slynger sig igennem byen . Frøken Vasari var en fortrinlig og forstandig cicerone ; hun udpegede alt seværdigt , hun bad dem særlig lægge mærke til den ejendommelige , gotiske stil i det prægtige dogepalads , hvor man ikke skulle troet det mulig for bygmesteren at opnå en så mærkværdig harmonisk virkning med den smukke , svære overbygning , hvilende på de to etager af lette , gratiøse søjlerækker . Hun forklarede , hvorledes den måde , hvorpå dette ejendommelige palads er bygget , er ligesom et udtryk for den fordum så mægtige Republik : forneden frit åbent for hele folket , foroven ligesom hemmelighedsfuldt tillukket alene for dogen og de ledende patriciere , et udtryk for styrelsens åbne og venlige sindelag mod det store folk , men samtidig et billede på , at over folket herske de , der have magten over dettes ve og vel . 
Margarethe Vasari bad dem vende blikket til den anden side ud imod vandet og betragte Santa Maria della salute med den mægtige kuppel , de kolossale snegledannede zirater og de to slanke tårne , alt 

sammen af overordentlig malerisk virkning op imod den dybblå himmel . 
Er det den skyfri , mørkeblå himmel eller marmorpaladserne på begge sider , der giver vandet i canal grande denne ejendommelige farve , som næppe kan betegnes ? Snart synes vandet blåt med grønligt skær , snart grønt med perlemoderagtig glans , snart blåligsort med gul tone . Med gratiøse bøjninger styrede gondolieren videre , sikkert undgående mødende gondoler og paladsernes broget malede gondolpæle , nogle prydede med gamle patricierfamiliers våbenskjolde , andre med kapitæler , mange af dem mere eller mindre ramponerede eller bøjede af tidens tand . 
Ligeså er paladserne , der engang strålede i det reneste , hvide marmor , medtagne af smuds og ælde ; men ligefuldt gøre de alle , stilfuldt og over-dådigt kunstnerisk smykkede , et betagende indtryk . 
Erik banner , der var fuldstændig inde i alle stilarter , hørte opmærksom på frøken Vasaris bemærkninger om de forskellige paladser . Hun viste ham , hvorledes enkeltheder i dorisk , jonisk og korinthisk stil alligevel formåede at gøre facaden på Palazzo corner til et harmonisk hele ; så pegede hun på Palazzo Cavalli med den elegante , imponerende indgang , hvorover to etager af gotiske søjlehaller hævede sig , og det imponerende Palazzo grimani i ædel højtidelig renaissancestil , og hun fortalte om det store atrium inde i paladset , hvorledes det med 

søjler og Buer hæver sig i tre galerier op gennem næsten hele bygningen . Derpå viste hun selskabet akademiet med Venedigs berømte malerisamling på den anden side kanalen . 
Videre gled gondolen forbi palads ved palads , det ene prægtigere end det andet — derfor vanskeligt at fremhæve noget enkelt , og foran sig fik de nu øje på den store rialtobro , på hvilken en dobbelt række Buer af det åbne midterparti strækker sig til begge sider . De lod båden lægge til landingsstedet og vente , medens de gik i land for at gå over ri-altobroen med de mange butikker ved hver side , og hvorfra de beundrede den smukke udsigt i begge retninger af canalazzo , venetianernes almindelige benævnelse af canal grande . 
Frøken Vasari førte dem videre over broen til det store viktualiemarked og til grønttorvet erberia tæt derved , hvor grøntsager , blomster og frugter i overvældende masser tiltrak sig deres opmærksomhed . Forsynet med en kurv dejlige frugter vendte de tilbage til den ventende gondol for at sejle under rialtobroen og videre frem . 
På højre side kom de forbi det dejlige palads cå Doro , let og gratiøst bygget , rigt prydet med søjler og zirater gør det et malerisk om end ikke stilfuldt indtryk ; men et stykke videre på samme side så de Palazzo vendramin-calergi , måske det mest stilfulde og mest ædle af alle Venedigs mange paladser ; i tre etager danne korinthiske 

pilastre og søjler tvedelte rundbuer ; de prægtige gesimser og den fuldendt kunstnerisk udførte frise med ørne og heste i forbindelse med det anvendte istriske , det hvide , græske marmor , ornamenternes porfyr og serpentin , alt i forening gør det til et overordentlig harmonisk og stilfuldt hele .* 
lige overfor på den anden side ses det smukke Palazzo fondaco de Turchi med høje rundbuer i byzantinsk-romansk stil . 
Nu vare de nåde til enden af canal grande , hvor jernbanestationen ligger , og da middagstiden nærmede sig , vendte de tilbage , men denne gang gennem flere små sidekanaler ; og overalt var der nok at se ; thi malerisk lå her hus ved hus med karnapper og loggiaer , alle helt ned til kanalerne , så vandet overskyllede trappetrinene , der førte ind til husene , hist og her afbrudte ved smalle gader , ofte så smalle , at to mødende dårlig kunne komme forbi hinanden ; men mange steder var der ualmindelig sort og snavset . 
Efter at de havde spist til middag , og kammerherreinden havde hvilt sig , sagde frøken Vasari , at nu måtte hun da vise dem det smukkeste , der var i Venedig . 
„ Ja , frøken , “ sagde Erik , „ De mener naturligvis Markuspladsen , og jeg længes efter at se den ; men 
* i Palazzo vendramin-calergi døde Richard Wagner 13 . Febr . 1883 . 

det er vanskeligt at sige „ det smukkeste ; “ thi jeg synes , her er ualmindelig smukt alle vegne . “ 
„ Jeg tror dog , “ sagde frøken Vasari , „ at de ingen sinde , selv om de har rejst meget , har set en plads i nogen by , der kan måle sig med Markuspladsen . “ 
Og da de vare komne derhen , måtte Erik give frøken Vasari ret . Han , ja alle vare aldeles betagne . 
„ En plads , “ sagde han , „ nej , en sal vil jeg kalde den , og den prægtigste , mest stilfulde og mest kunstnerisk udsmykkede , jeg nogen sinde har set . “ 
„ Ja , dejligt er her , “ sagde kammerherreinden og frøken Mortensen . 
Til den ene side de gamle prokuratier , til den anden de nye , lige prægtige , lige fuldendte med deres buegange og rækker af søjler , smykkede med dejlige , korinthiske kapitæler og ligefor den majestætiske markuskirke , pragtfuldt strålende i sin byzantinskorientalske stil , lutret og forædlet af den herligste italienske kunst . Facadens store , prægtige mosaikmalerier gjorde måske på Erik et noget for over-dådigt indtryk sammen med den rige anvendelse af det dejlige marmor i forskellige farver , de fire store bronceheste over portalen , de mange gotiske tårne og de fem høje kupler ; måske fandt han det for overdådigt som et fepalads i et af eventyrerne fra tusind og en nat , men kunst , ypperlig kunst overalt . 
Foran dette strålende , dejlige gudshus så de til højre for sig den mægtige , mod himlen stræbende 

campanile , markustårnet , med dets smukke , gennembrudte pavillon foroven , hvorover spiret med den forgyldte kobberengel hæver sig . Mellem tårnet og de nye prokuratier tittede et lille stykke af dogepaladsets herlige facade frem . 
De gik hen imod markuskirken , hvor de , vendte imod havnen , så den dejlige piazetta for sig med de to høje søjler , den ene med markusløven øverst oppe , den anden med den hellige theodorus på krokodillen , til venstre dogepaladsets ejendommelige facade , til højre i prægtig renaisSancestil den store bygmester Sansovinos mest fuldendte værk libreria Vecchia , hvori Petrarca grundlagde Venedigs berømte bibliotek , og nærmere ved sig på samme side Sansovinos smukke logetta . — smykket med to balustrader , marmorsøjler og broncestatuer virker denne lille bygning ved foden af det høje markustårns østlige side overordentlig dekorativt . Lige over for sig så de på den anden side havnen kirken San georgio magiore , belyst af solens sidste stråler . 
På de høje flagstænger foran markuskirken vajede i anledning af en kirkefest tre mægtige silkebannere , som kun nu og da udfoldedes , når en sagte vind fra piazettaen strøg hen over dem . 
Selskabet gik tilbage og nød en forfriskning ved en af restaurationerne på Markuspladsen ; bord og stole stod frit ud på pladsen , og de kunne derfor stadig have for øje ikke blot de dejlige omgivelser , men også det brogede folkeliv , der nu ved aftenstid 

udfoldede sig her på Markuspladsen , venetianernes yndlingssamlingssted . Og hvilket liv ! Damer i strålende elegante toiletter med raslende silke og skønne kniplinger , bag viften koketterende med unge lapse og gamle gentlemen , tjenestepiger uden hat og i deres sorte sjaler , men også med viften hævet for ansigtet , gamle og unge koner med små børn på armen , lazaroner i pjalter , alle i en broget blanding mellem hverandre , muntert passiarende , smilende og fornøjede . 
Det var næsten ikke muligt at løsrive sig herfra ; men kammerherreinden var træt , og selskabet brød op . Førend de begave sig hjemad , stod de dog en stund og så sig om for ligesom at samle og gemme hos sig dette herlige billede af skønhed og kunst . 
„ Hvor er her dog dejligt ! “ udbrød Erik . „ Hvor forener alt sig dog til et sælsomt , harmonisk , skønt hele ! Kan man tænke sig nogen prægtigere sal med vægge af marmor i de dejligste former , med et loft , der tindrer og funkler med Vorherres stjerner på dybblå grund , medens månen kaster en trylleagtig glans over alt ! “ 
„ Ja , nu har jeg levet her siden mit syvende år , “ sagde frøken Vasari , „ men jeg kan aldrig blive træt af at se på den skønhed , der hviler over Markuspladsen , og sig mig , om de kan finde en lyde eller noget , der støder øjet ved alt , hvad her er at se ? “ 
„ Det er næsten synd at sige det , “ sagde Erik , „ men siden de spørger mig , vil jeg dog nævne noget , 

der er min kunstsans imod , dog ikke så meget nu i denne belysning som før ved dagens lys . “ 
„ Jeg kan ikke tænke mig , hvad det er , “ sagde frøken Vasari . 
„ Hvor alt er så ædelt , skønt og stilfuldt , støder det mit øje at se de grimme skorstene , der rage op over prokuratiernes smukt takkede gesimser . “ 
„ Det har jeg aldrig tænkt på , men nu de siger det , synes jeg , de har ret . “ 
„ Og der er en ting , jeg ikke kan lide , “ sagde frøken Mortensen , „ og det er , at gulvet her er så grimt . En så dejlig sal , som kandidaten kalder Markuspladsen , burde have et anderledes gulv . Se her , hvor de grimme teglsten er i stykker eller helt mangle , så der rundt omkring er store huller . “ 
„ De kan have ret , frøken , “ sagde frøken Vasari , „ der har også flere gange været tale om at lægge nye sten over hele pladsen . “* 
en formiddag havde kammerherreinden igen lyst til at se frugtmarkedet i nærheden af rialto-broen , men følte sig træt , så hun tænkte på at opgive denne tur , hvorfor frøken Mortensen foreslog at tage en drosche og køre derhen . 
Erik lo , så det klukkede i ham , og da frøken Vasari spurgte om grunden hertil , forklarede han 
* først mange år senere i 1890 blev hele pladsen istandsat og dækket med store , nye fliser af istrisk marmor . 

hende , hvad frøken Mortensen havde sagt på dansk , og hun lo hjertelig med . 
„ Ja , frøken Mortensen , “ sagde den unge pige , „ så må de vist hente broncehestene på markus-kirken ; thi det er sikkert de eneste heste , der findes i hele Venedig . “ 
„ Nu har de været her i otte dage , “ sagde Erik , „ og endnu har de ikke lagt mærke til , at her ikke findes en eneste hest eller vogn . “ 
„ Ja , det var dumt sagt af mig , men lad os så tage en gondol . “ 
„ Men véd de af , “ sagde frøken Vasari , „ at disse bronceheste er vidtberejste . Oprindelig have de stået på en triumfbue i rom , først indviede til Nero , så til trajan . Senere førte kejser Konstantin dem til Konstantinopel . Den blinde doge dandole førte dem i Venedigs glansperiode her til markuskir-ken ; men Napoleon bragte dem til Paris , hvor de smykkede triumfbuen foran tuilerierne ; og først efter hans fald fik vi dem tilbage — ikke i drosche , men i gondol . “ 
En anden formiddag førte frøken Vasari dem til dogepaladset . Efter først at have moret sig med at kaste ærter og hirse til Markuspladsens sværm af tamme , blålige duer , der uden at spørge om forlov satte sig på hoved og arme og spiste af hånden , gik de gennem den smukke Porta della Carta ind i paladsets prægtige gård , på alle fire sider omgiven af den store bygning , der her fremtræder i en overordentlig 

rigt udstyret renaissancestil med en mængde søjler , ornamenter og statuer . Sindet stemtes højtidsfuldt i disse imponerende omgivelser . Op ad kæmpetrappen skala dej giganti , med sansovinos kolossale statuer af Mars og Neptun og videre ad skala d’oro kom de op til paladsets festlige sale , rigt udsmykkede med prægtige malerier , deriblandt i Sala del Consiglio det vældige billede „ Paradiset “ af tintoretto , vistnok det største maleri , der kendes . I samme sal så de øverst portrætter af 76 doger ; men en plads står tom , kun med ordene : „ Her er pladsen for Marino falieri , som halshuggedes for sine forbrydelser . “ Det var den energiske doge , der ville bryde det venetianske aristokratis trykkende magt , men selv faldt som et offer for sine bestræbelser . 
Ved indgangen til Sala della bussola så de den berygtede , marmorne løvemund , hvori nedlagdes anonyme angivelser af , hvem der betragtedes som fjender af den mægtige Republik . Med gysen gik de over sukkenes bro , den vej , så mangen ulykkelig havde gået for aldrig mere at vende tilbage , men enten for at hensmægte i de underjordiske fængsler eller for at lide usigelige kvaler i de frygtede blykamre oppe under taget . 
Ved at se paladsets prægtige sale kom Erik banner til at tænke på de mange fortrinlige malerier , Heinrich Hansen har malet herfra . 
Der hengik næsten ikke en dag , uden at han svælgede i kunstnydelser ; ofte foretog de alle i for 

ening ture , enten i gondol eller til fods ; men denne dybere indtrængen i kirkernes og paladsernes arkitektur og kunstværker var ikke noget for kammerherreinden , og derfor hændte det ofte , at Erik tog alene ud med frøken Vasari , der var inde i alle kunstens enkeltheder og glædede sig ved at forklare alt , hvad de så , således at han ved hendes hjælp trængte ind i og fik et udvidet syn på mange af byens kunstskatte . 
Om aftenen samledes de regelmæssig på markus-pladsen , for hver dag at nyde skuet af den herlige plads og se på det brogede folkeliv der . 
Vi . 
Da de havde været et par uger i Venedig , blev frøken Mortensen syg . Lægen mente , at sygdommen , af tyfoid karakter , hidrørte fra , at hun havde nydt for meget af Venedigs dårlige drikkevand .* 
i flere uger lå hun alvorlig syg , og både Fru og Margarethe Vasari plejede hende med stor omhu , navnlig var den unge pige utrættelig med at sidde ved hendes sygeleje ; og frøken Mortensen påskønnede meget den omhu , hvormed hun blev plejet , så hun kom til at holde overordentlig meget af hende . 
* først 1890 fik Venedig den store vandledning fra San ambrozio , der forsyner byen med udmærket drikkevand . 

frøken Mortensen havde svært ved at komme sig , og da lægen mente , at hun ikke kunne tåle Venedigs klima , og da moderen i København ved gentagne breve tilkendegav , at hun ønskede datteren hjem , besluttede kammerherreinden at lade hende rejse . 
Kammerherreinde banner ville nu se sig om efter en anden selskabsdame , enten i Venedig eller ved enkebaronesse råbens hjælp i København ; men førend hun fik skrevet herom , kom Fru Vasari en dag og spurgte , om hendes nåde ikke ville engagere Margarethe , og da kammerherreinden syntes godt om den unge pige , hvis smukke skikkelse og nette væsen da også måtte tiltale enhver , blev enden herpå , at frøken Vasari blev antaget som selskabsdame og om en måneds tid skulle følge med hjem til Danmark . 
Det var vel med sorg , at Fru Vasari tænkte sig datteren rejse så langt bort ; men hendes indtægter vare meget små , og moder og datter havde tit talt om , at det desværre blev nødvendigt , at denne søgte sig en stilling hos fremmede . Den unge pige holdt umådelig meget af moderen og var en kærlig , omhyggelig datter , så det var med stor bekymring , at hun bestemte sig til at tage fra hende ; men hun så det rigtige heri , og moderen havde jo dog Carmela , der var et flinkt og trofast tyende , hos sig . 
Frøken Mortensen rejste , og i den måneds tid , kammerherreinden og hendes søn endnu blev i Venedig , fik Erik lejlighed til sammen med frøken 

Vasari fremdeles at se mange af Venedigs kunstskatte , og ofte kom de dybt ind i samtaler om kunst . 
En dag stod de inde i Santa Maria della salute og beundrede tizians berømte loftsmalerier , noget af det ypperste , Venedig ejer af kunst . Erik beundrede den dramatiske komposition i „ Abrahams offer , “ den gribende fremstilling af „ Kajns brodermord “ og de mesterlige lysvirkninger i „ David og go-liath . “ De talte om tizians vidunderlig skønne farver og komposition , og de kom til at sammenligne tizian og Michel Angelo , Italiens to store mestre . 
„ I Florens og rom , “ sagde Erik , „ har jeg set mange af Michel Angelos malerier , ikke at tale om hans billedhuggerarbejder , som jeg nu sætter over alt andet ; men jeg tror dog også , at jeg foretrækker hans malerier for tizians ; der er dog langt mere kraft og lidenskab heri . “ 
„ Jeg tror nu , at man vanskelig kan sammenligne dem , de er store hver for sig , “ sagde frøken Vasari og fremhævede yderligere : „ Lige så vanskeligt det ville have været for tizian at tilegne sig den tegning og den form , der er i Michel Angelos kraftige , heroiske skikkelser , lige så lidt kan dennes malerier måle sig , hvad hele farvekompositionen angår , med den dybe og glimrende virkning , der viser sig i alle tizians . “ 
„ Men tænk dog på , “ sagde Erik , „ hvilken genial ånd , der taler ud af alle Michel Angelos værker , 

tænk på mediceernes grav i Florens , og tænk på det sikstinske kapel i rom ! “ 
„ Ja , det er mesterværker , genialt tænkte , og genialt udførte , og dog synes jeg , “ sagde den unge pige , „ at han flere steder gengiver former , der er alt for forvredne , så man dårlig kan tænke sig selv de mest opbragte helteskikkelser udtrykke en sådan fortvivlelse med så dybe furer i panden , med sådanne bjerge af muskler og med sådanne forvridninger af hele legemet ; men mægtig virker alt , hvad han har skabt , ligegyldigt , om det er skulptur eller maleri . Men en anden dag må vi hen i kunstakademiet , hvor jeg er sikker på , at de vil beundre tizians malerier af Marias himmelfart og Maria som barn i templet . “ 
Allerede den næste dag stod de i kunstakademiet , og Erik måtte give frøken Vasari ret . Han havde sjælden set noget så dejligt som disse to malerier af tizian . Hvor var lysvirkningerne genialt trufne i „ Marias himmelfart . “ Halvmørket omkring den tomme grav med apostlene omkring , der se op imod lyset , hvor Maria hæves til himlen , hendes rene , jomfruelige ansigt med det strålende , inderlige blik , de udstrakte arme , lysglansen fra himlen og englene , alt forener sig til et sjældent stemningsfuldt billede . 
Uvilkårlig kom han til at sammenligne det med Rafaels madonnabillede i dresdenergalleriet , og han sagde : 

„ Sig mig , frøken , har de set Rafaels „ Maria med barnet “ i Dresden ? Maleriet her er dejligt , vidunderligt dejligt ; men Rafaels sætter jeg dog højere . “ 
„ Nej , jeg har ikke været i Dresden ; men jeg har så ofte hørt Rafaels billede omtale , så jeg længes meget efter at se det ; men kom nu med , så skal jeg vise dem det andet af tizians store billeder her . “ 
Og da de stod foran det maleri , hvor tizian har fremstillet den lille Marias gang til templet , måtte han også her beundre den store mester . Den uskyld , han fandt over den spæde pigeskikkelse , alene på den store trappe , det storslåede renaissancetempel , de mange skikkelser i toget , der standser foran trappen , gjorde en vidunderlig dyb virkning , og mange af enkelthederne , således den gamle kone , der sidder ved siden af kurven med æg og fjerkræ , prægede sig uudslettelig i hans erindring . 
Dette første besøg i kunstakademiet blev efterfulgt af mange andre ; thi Erik var begejstret over alle de prægtige malerier af Italiens store mestre , som han her så . Navnlig beundrede han tintorellos gribende billeder og paolo veronese’s mægtige „ Gæstebudet hos tolderen “ , samt de få tegninger af Rafael , der , om end kun løst skitserede , dog betog ham ved ynde og skønhedsfylde . 
Det var i det hele et minderigt besøg her i Venedig for Erik banner , og det var med sorg , at han hørte moderen tale om nu at rejse hjem til Danmark . 

han var gerne bleven her flere måneder endnu ; thi han syntes , at her endnu var meget mere at se og lære . 
Vi 
en smuk majdag efter at have været borte et halvt år vendte kammerherreinde banner sammen med Erik og sin nye selskabsdame , frøken Vasari , hjem igen til Bannersborg . 
Det var forskellige følelser , der besjælede disse tre ved hjemkomsten . Kammerherreinden var nærmest glad ved at vende tilbage til de mere komfortable forhold på Bannersborg . Hun havde fået nok af rejselivet , nok af opholdet på hoteller og i pensionater , nok af rivieraens bagende sol og Venedigs forfaldne pragtbygninger . Erik derimod ville allerhelst endnu en rum tid blevet i det sollyse , kunstrige Italien ; og Margarethe Vasari længtes efter moderen , hvem det var faldet hende svært at tage afsked med , men følte sig dog tiltrukken af de nye forhold og alt det nye , hun så . 
Kammerherreinden havde meget at tage sig af og meget at tænke på , og hvad der endnu mere end godsets drift lagde beslag på hendes tanker , var at finde en passende kone til Erik , der nu snart var 26 år ; og det voldte hende bekymring , at han ikke interesserede sig for at omgås de af egnens adelige familier , hvor der var unge døtre , og når moderen 

henledte hans opmærksomhed på forskellige af de unge damer , fik hun ofte det svar , at det kedede ham at tale med dem , da de ikke forstode sig på andet end baller , toiletter , rideture og selskaber . Det var dog ikke sådan at få kammerherreinden til at slå sig til ro , når hun havde sat sig noget i hovedet ; hun gav ikke så nemt tabt og havde nu fået den udmærkede ide at invitere enkebaronesse råben og hendes smukke datter , som de havde truffet ved rivieraen , til at tilbringe et par uger på Bannersborg . 
Da hun meddelte Erik , at disse havde taget mod indbydelsen , lod det ikke til at gøre videre indtryk på ham ; han kom med en bemærkning om , at det glædede ham , at baronessen , som moderen holdt meget af , kom i besøg hos hende . 
Det lod til at interessere ham meget mere at vise frøken Vasari bannerborgs smukke omgivelser , og de foretog mange køre- og spadsereture , ofte sammen med kammerherreinden , men lige så ofte alene to . Vel forlangte hendes nåde megen opvartning af sin selskabsdame ; men dels havde hun i regelen hver formiddag lange konferencer med godsinspektøren — thi hun ville i et og alt følge godsets drift — og dels plejede hun regelmæssig at hvile sig et par timer efter middag og havde så ikke noget imod , at frøken Vasari tilbragte disse timer af dagen enten på sit værelse eller sammen med Erik på spadsereture , ved kroketspil , billard 

spil eller lignende ; thi hun havde ganske vist nok bemærket både i udlandet og herhjemme , at Erik ikke ugerne tilbragte en del af sin tid sammen med den unge dame , der jo ligesom han interesserede sig for kunst ; men ikke et øjeblik faldt det kammerherreinden ind , at hendes søn så andet eller mere i frøken Vasari end sin moders selskabsdame , og den tanke opstod end ikke en eneste gang hos hende , at han , Erik banner , den vordende adelige ejer af Bannersborg , kunne fornedre sig til at fatte kærlighed til sin moders selskabsdame . 
Det var således ikke så ganske lidt tid , de to tilbragte i hinandens selskab , og navnlig yndede de om eftermiddagen at gå hen til den gamle kæmpehøj , sætte sig på bænken på højens top og se ud over fjorden , hvor den synkende sol kastede et skær , der glitrede og skinnede helt over til de fjerne skove på fjordens sydlige side . Her sad de og talte sammen om de prægtige dage i Venedig , om alle de herlige kunstværker , de der havde set ; men ofte gled samtalen fra disse emner over på dem selv . Han fortalte hende om sin barndom og sit ungdomsliv i København , og hun fortalte ham meget om det sollyse Italien , om de mange rejser , hun havde foretaget med faderen , dels til Florens og rom , dels til Holland og Tyskland ; thi det var ved faderens påvirkning , at hun havde fået det åbne øje for kunstens frembringelser ; og hun fortalte ham , at hun nedstammede fra den bekendte georgio Vasari , der levede i det 

sekstende århundrede , var født i den lille by arezzo og var en alsidig kunstner , der havde opført den smukke villa i rom for pave Julius den tredje og degli jfflzig paladset i Florens , begge pragtbygninger , som Erik havde set og beundret . Og om end georgio Vasari langtfra nåde sin store mester Michel Angelo , hivde han dog malet dygtige billeder , mest al fresko , hrori han søgte at efterligne det storslåede i Michel Angelos malerkunst ; men navnlig havde han gjort sig fortjent ved at skrive et omfangsrigt værk om italienske kunstnere , særlig Michel Angelo , hvem han beundrede i højeste grad , et værk , der har dannet grindlaget for den nyere kunsthistorie , og som lige til den seneste tid er udkommet i nye udgaver . 
Erik ytrede lyst til at lære dette værk at kende og sagde , at det jo ikke var underligt , at hun nærede så stor interesse for kunst , når en af hendes for-fædre havde været en så berømt kunstner . 
Den unge pige svarede ham , at hun desværre ikke ejede det , da det var et værk , der var for kostbart til , at hun havde råd til at anskaffe det . Erik besluttede at forskrive det ved lejlighed for at forære hende det . 
Mere og mere gik det op for Erik , at Margarethe Vasari var en usædvanlig kvinde ; ikke blot var hun med sin høje , slanke skikkelse , de dybe mørke øjne og den høje hvide pande , hvor over et yppigt sort hår krusede sig , en sjælden smuk og gratiøs ung pige ; men han lærte at kende , at der boede en ren 

og ædel sjæl i hende , og at hun var i besiddelse af en klar og skarp forstand , forenet med en fasi vilje . 
Holdt Margarethe meget af at tilbringe en del af dagen sammen med Erik banner , så holdt hun også meget af at sidde på sit værelse , der vendte ud imod haven og parken . Ofte tog hun sit lille staffeli frem for at male nogle billeder færdige , som hun havde påbegyndt i Venedig , et af dem forestillede piazettaen med en del af dogepaladset , og et andet udsigten fra piazettaen over imod den prægtige kirke Maria della salute . Det var hendes hensigt muligvis at få dem solgt i København for at sende moderen pengene , da hun jo vidste , at denne trængte hårdt til dem . 
Da kammerherreinden havde talt om snart at rejse til hovedstaden for at tilbringe en otte dsges tid derinde , førend baronesse råben og datter ventedes i besøg på Bannersborg , skyndte hun sig ned at male dem færdige , og til Erik banners store sarg lukkede hun sig derfor ofte inde på sit værelse i stedet for at tilbringe tiden sammen med ham , så at han endog kom på de tanker , at hun gjorde let for at undgå ham . 
Kammerherreinden længtes efter at komme af sted , navnlig for at besøge sine mange fornemme veninder og bekendte og fortælle dem om opholdet ved rivieraen og i Venedig . Der bestiltes nogle værelser på hotel d’angteterre til hende og frøken 

Vasari . og i begyndelsen af juni måned fulgte Erik dem til hovedstaden , men skulle få dage efter rejse tilbage , da moderen mente , at han havde godt af på egen hånd at tage sig lidt af godsets drift . Kammerherreinden kørte hver formiddag ud på besøg og ønskede Eriks ledsagelse flere steder , hvorved han kun fik ringe tid til , som han havde lovet , at vise frøken Vasari en del af byens seværdigheder ; dog nåde de at komme på billedgalleriet på kri-stiansborg slot og i Thorvaldsens museum , ligesom han også fik vist hende nogle af de smukkeste bygninger , som Rosenborg og børsen . 
Erik rejste hjem til Bannersborg , og frøken Vasari var meget overladt til sig selv , da kammerherreinden næsten hver dag modtog indbydelse til middagsselskaber og i regelen heller ikke brød sig om at have hende med på de talrige formiddagsbesøg . 
Den unge pige forstod ikke mange ord dansk , så det var ikke nemt for hende at færdes alene i den store , fremmede by . Hun forsømte næppe en eneste dag på de tider , der var åbent , at besøge Thorvaldsens museum , og hun var i høj grad begejstret for skaberen af disse verdensberømte skatte ; og om hun end mente , at han langtfra kunne måle sig med Michel Angelo , så satte hun ham dog højere end Canova og de fleste andre italienske billedhuggere . 
En dag tog hun mod til sig , fremtog af sin kof-fert de to malerier fra Venedig og begav sig hen til Købmagergade , hvor hun havde bemærket , at der 

boede en kunsthandler . Det var en venlig , gammel mand , der heldigvis forstod fransk ; han syntes godt om billederne , betalte en forholdsvis god pris for dem og hjalp hende endogså med at afsende pengene til moderen i Venedig . Hun spurgte ham også , om det var tilladt at kopiere nogle af værkerne i Thorvaldsens museum , og beredvillig lovede han at hjælpe hende med at indhente museumsbestyrelsens tilladelse dertil og bad hende komme til sig dagen efter . Det gjorde hun også , og kunsthandleren ledsagede hende til museet og viste hende til rette her . 
Hun sad nu trolig hver dag herinde og påbegyndte tre billeder , et fra museets gård , hvor Thorvaldsens grav findes , og hvorfra man gennem døren ser ind til den sal , hvor Kristus og disciplene er opstillede . Thorvaldsens Kristusskikkelse forekom hende at være den reneste og mest ophøjede , hun havde set fremstillet i billedhuggerkunst — det andet forestillede trappegangen med den mægtige , imponerende Jason , og til motiv for det tredje havde hun valgt det lille værelse , i hvilket relieffet „ Natten “ findes . 
Det var nu hendes hensigt at fuldende billederne på Bannersborg og derefter sende dem til den kunsthandler i Venedig , der tidligere så ofte havde købt hendes små malerier , idet hun så ville anmode ham om at tilstille moderen pengene herfor . 
Da hun en dag gik fra museet hjem til hotellet , så hun på højbro en skikkelse , hun syntes at skulle kende . Det var frøken Mortensen , som hun havde 

plejet med så megen omhu i Venedig . Denne genkendte straks den unge sydlænderinde , forklarede på tysk , at hun nu var næsten helt rask , boede hjemme hos sin moder og opfordrede hende til at gå med hjem . 
Glad over at træffe et menneske , hun kendte , fulgte hun med hjem og spiste til middag der . Ganske vist kunne frøken Mortensens moder kun tale dansk ; men både datteren og navnlig sønnen Knud , der var kontorist i en bank , talte så godt tysk , at samtalen gik helt livlig — Margarethe Vasari måtte love at komme igen , og hun var i det hele glad ved besøget hos disse venlige , jævne folk . 
Om aftenen fortalte hun kammerherreinden , at hun havde truffet frøken Mortensen ; men hendes nåde lod ikke til at interessere sig meget for sin tidligere selskabsdame . 
Margarethe Vasari besøgte nu flere gange fami-milien Mortensen , der hver gang modtog hende med stor venlighed og jævnlig gik ud med hende , for at hun kunne få noget af byen at se , og navnlig interesserede det Knud at spadsere med den smukke italienerinde . Han førte hende ud på Langelinie , som hun nok syntes var smuk , men dog intet imod piazettaen og Riva degli Schiavoni i Venedig med den dejlige udsigt over til Giorgio Maggiore og lidoen ; derimod var hun henrykt over spadsereturene på de gamle volde med de store , prægtige alleer . 
Hun måtte love frøken Mortensen at søge til 

ladelse af kammerherreinden til engang senere på sommeren at komme nogle dage i besøg hos hende , og hun var glad ved denne indbydelse , fordi hun tænkte , at det kunne give hende lejlighed til igen at male i Thorvaldsens museum . 
Hun fortalte kammerherreinden , at frøken Mortensen havde bedt hende besøge sig ; men hendes nåde svarede kun : 
„ Jeg kender både frøken Mortensen og hendes moder ; de er grundkedelige begge to , men kan det more dem , så kan de godt senere rejse nogle dage herind . “ 
Opholdet i København havde nu varet i ti dage , og man vendte tilbage til Bannersborg , hvor dagene gik rolig og stille ligesom tidligere , indtil baronesse råben og datteren Helene med tjener og kammerjomfru i begyndelsen af juli ankom . 
Viii . 
Havde der tidligere været stille , så blev der nu muntert og livligt på Bannersborg ; thi kammerherreinden ville , at hendes gæster skulle more sig og befinde sig vel , og hun så allerede i tankerne Helene råben som sin svigerdatter . 
Da frøken Vasari blev forestillet for baronessen og hendes datter , studsede denne ; thi hun syntes så bestemt at have set hende før , men det var hende ikke muligt at erindre hvor . 

senere på dagen , da Helene var alene med moderen , sagde hun : 
„ Ved du hvad , moder , da jeg så frøken Vasari , syntes jeg så bestemt , at jeg tidligere havde set hende , og ved at tænke mig om er jeg bleven sikker på , at det var hende , jeg en dag så spadsere med en ung herre på volden ved observatoriet ; de stod fordybede i samtale og så over på Rosenborg slot . “ 
„ Du tager vist fejl , det kan ikke have været hende ; hun er jo nylig kommen her til landet og kender vist ingen i København . “ 
„ Nej , moder , jeg tror ikke , jeg tager fejl ; det er ikke noget almindeligt ansigt ; har man set det en gang , glemmer man det ikke så nemt ; og da jeg gik forbi dem , hørte jeg , at de talte tysk . “ 
„ Men du hørte jo nylig , at hun talte fransk . “ 
„ Ja jeg tror nu alligevel , at det var hende . “ 
En formiddag nogle dage efter , at gæsterne vare komne , sad kammerherreinden og baronessen alene på den store terrasse ud mod haven . Op ad søjlerne , der hævede sig over terrassen , hvor over et stort solsejl var trukket ned , slyngede sig de dejligste , gulrøde gloire og de hvide , klaseformede polyante-roser . 
Solen stod højt på himlen og sendte sine bagende stråler ned over haven ; men der var skygge både under solsejlet og under de høje Linde ude i 

haven , hvor Erik banner og frøknerne råben og Vasari spillede kroket . 
Erik og frøken Helene stod ved siden af hinanden . Kammerherreinden pegede på dem og sagde til baronessen : 
„ Kære Augusta , synes du ikke , at de to er et smukt par , mon de ikke passe for hinanden ? “ 
„ Jeg kunne ikke , “ svarede baronessen , „ ønske mig nogen bedre mand for Helene ; men tror du , at din søn har øje for hende ? “ 
„ Jeg synes dog , at han viser hende megen opmærksomhed , og jeg har sagt til ham , at han nu er i den alder , da han må se sig om efter en hustru , og jeg véd ikke af , at han har nogen tilbøjelighed for nogen anden , og heller ikke véd jeg nogen , der passede bedre for ham ; jeg tror , at Helene , når jeg engang er borte , ville blive en værdig herskerinde på Bannersborg . “ 
„ Mon dog ikke , “ sagde baronessen , „ den unge herre har sine øjne andre steder ? “ 
„ Jeg véd ikke , hvad du mener , jeg tror ikke , som jeg sagde dig , at der er en eneste ung dame i hele egnen her , som han synes om . “ 
„ Min kære Hortense , du har en god forstand ; men du har ikke øjnene med dig . Det lader til , at jeg i de få dage , jeg har været her , har set mere end du . “ 
„ Forklar dig dog nærmere ! “ sagde kammerherreinden . 

„ Jeg tror , at et par sorte øjne har forstået at fange din søn . “ 
„ Nu må jeg le , “ sagde kammerherinden , „ du mener Margarethe Vasari . Nej , jeg skulle dog mene , at min søn bedre forstår , hvad der passer for hans stilling . Hvor kan du dog , kære Augusta , tro , at han nogen sinde kunne glemme sin adelige stand . “ 
„ Du kan tro , Hortense , at jeg har skarpe øjne , og jeg har bemærket , at han stadig søger hende , og når frøken Vasari ikke er til stede , er det , ligesom der mangler ham noget . “ 
„ Du ser fejl , kære Augusta ; men vil du som jeg , så lade vi Erik og Helene få hinanden , og vi gøre begge , hvad vi kunne , for at få denne forbindelse i stand . “ 
„ Jeg skal gøre , hvad jeg kan , men husk på , hvad jeg har sagt , og læg mærke til , at de mørke øjne godt kunne kokettere . “ 
De så begge ned på de tre unge under lindetræerne og bemærkede , hvorledes Erik banner i dette øjeblik , medens Helene råben vendte ryggen til , med en galant bøjning rakte en kroketkølle til frøken Vasari . Kammerherreindens og baronessens øjne mødtes ; de sagde intet , men tænkte des mere . 
Da kammerherreinden senere sad alene inde i salonen , drejede hendes tanker sig om det , baronessen havde sagt . Hun kunne ikke tro , at der havde udviklet sig et kærlighedsforhold mellem de to ; men hun indrømmede , at de måske havde været 

alt for meget sammen , og besluttede at være på sin post . 
Kaj banner havde nu endt sin skolegang på Herlufsholm , var bleven student og var kommen til Bannersborg , hvor han agtede at blive , indtil han i september skulle ind på et kursus til officersskolen på Frederiksberg . 
Han havde skarpe øjne og var hurtig inde i forholdene på Bannersborg ; han forstod både , at det var moderens hensigt at få hans Broder gift med Helene råben , og at Erik ikke brød sig om hende , men havde sine øjne rettede på moderens selskabsdame , hvem han ikke kunne lide , fordi hans Broder havde nedladt sig til at blive forelsket i denne underordnede person . Men der var endnu en grund , hvorfor han ikke syntes om frøken Vasari . Kaj kom , efter at kammerherreinden var vendt hjem fra udlandet , næsten hver søndag fra Herlufsholm til Bannersborg , og i begyndelsen var han meget indtagen i den smukke frøken , havde spøgt med hende og kurtiseret hende og var en dag gået så vidt , at han havde taget hende om livet for at give hende et Kys ; men hun havde hurtig revet sig løs og sendt ham et par lynende øjne , så han forstod , at der gik det ikke an at komme igen . Fra den dag kaldte han hende knibsk og begyndte at være overlegen over for hende . — da han mærkede , hvor udsøgt høflig Broderen behandlede hende , og mente at spore , hvor indtaget han var i hende , begyndte han ligefrem at hade hende . 

der gik ikke mange dage , før der imellem Kaj og den unge baronesse opstod en vis fortrolighed , idet de gensidig mærkede , at de hadede frøken Vasari . Helene betroede ham , at hun elskede hans Broder , og Kaj lovede at stå hende bi med at tilintetgøre rivalinden , som de begge kaldte for en intrigant , simpel personage , og da han fik at vide , at Helene havde set hende spadsere sammen med en ung herre på volden i København , lovede han at udspejde hendes veje . 
Det undgik ikke den unge piges opmærksomhed , at både baronessen , hendes datter og Kaj banner ved enhver lejlighed søgte at fortrædige hende , men navnlig var hun bedrøvet over , at heller ikke kammerherreinden var så venlig som tidligere . Vel havde hendes nåde aldrig været meget kærlig , men dog altid på en vis nedladende måde elskværdig imod hende ; nu derimod tiltalte hun hende ofte i en kort , afvisende tone , og følgen deraf var , at Margarethe Vasari , så ofte hun så lejlighed hil det , trak sig tilbage til sit værelse . 
Hun yndede at sidde der ved vinduet enten beskæftiget med sine malerier eller optaget af udsigten over den smukke have til den prægtige park med de dejlige store Lindetræer og til den bagved liggende skov . Hun var kommet til at holde af de danske skove ; vel savnede hun den klare , blå , italienske himmel ; men hun fandt skovene her med deres møde , afrundede , fyldige Linde , bøge og elme langt smukkere 

end Italiens skove med deres stive cypresser og pinier ; og dog , når hun nu følte sig tilsidesat og mismodig , påkom der hende en ubeskrivelig længsel efter det dejlige fædreland , efter moderen , som hun vidste savnede hende og inderlig gerne ville se hende hjemme igen . 
Forinden baronessen med datter forlod Bannersborg , ville kammerherreinden give en stor fest med Dans og havde i den anledning udsendt indbydelser til egnens adelige familier og honoratiores . 
Hun havde så inderlig ønsket og håbet ved denne lejlighed at kunne deklarere sin ældste søns forlovelse med Helene råben . Hun forsøgte flere gange i samtale med Erik at komme ind på dette emne ; men enten søgte han at komme fra det ved at sige , at det var noget han slet ikke havde tænkt på , eller også , at Helene næppe brød sig om ham . Kammerherreinden sukkede og tænkte , at han slet ikke var , som hun ønskede den vordende ejer af Bannersborg ; nej , havde det været Kaj , så ville han nok have rettet sig efter sin moders ønsker og langt bedre end Erik egnet sig til en sådan stilling . Hun gav dog ikke tabt , men håbede , at hun og baronessen ved fælles anstrengelser senere måtte nå deres ønskers mål . 
Festdagen var kommen . Det ene elegante køretøj efter det andet rullede frem , Bannersborgs festlig smykkede sale fyldtes med gamle og unge i strålende toiletter . Efter middagsbordet spredte set 

skabet sig i haven , indtil musikkens toner kaldte de unge til Dans i havesalen . 
Helene råben havde gjort store anstrengelser for at vise sig som ballets dronning og for mellem de mange smukke , elegante unge damer at gøre indtryk på Erik . Hun tog sig også prægtigt ud , høj og rank , værdig og statelig , iført en lyseblå silkekjole besat med den fine atlaskglinsende terose Catherine mermet . I det fyldige , blonde hår havde hun stukket et par dejlige , gulrøde gloireroser . 
Margrethe Vasari havde helst ønsket ikke at være til stede ; hun havde langt hellere den dag trukket sig tilbage til sit værelse ; men kammerherreinden havde ikke villet høre noget om det . 
I en tarvelig crémegul kjole med nogle margarither i det fyldige , sorte hår tog hun sig udmærket ud og tiltrak sig til Helenes ærgrelse almindelig opmærksomhed . Herrerne flokkedes om hende og engagerede hende til den ene Dans efter den anden . 
Der dansede nu Erik med hende ; ingen kunne nægte , at det var et stateligt par , og at hun med en sjælden gratie bevægede sig i dansen . Var der mange øjne , der beundrende så på de to , så var der andre , der med had og mistænksomhed stirrede på dem . Baronessen ytrede til kammerherreinden : „ Jeg kan ikke udstå den listige , kokette tingest , se , hvor hun kan indsmigre sig hos herrerne , jeg finder det simpelt og taktløst , at hun sådan trænger sig frem . “ 
Musikken holdt et øjeblik op , Erik tog hendes 

arm og førte hende ud på verandaen for ved en lille buffet , der var opstillet her , at byde hende en forfriskning . De blev stående et øjeblik . Erik udtalte sig om flere af damerne og fremhævede deres elegante toiletter ; men Margarethe sagde , at hun ubetinget fandt frøken råben smukkest og hendes toilette det mest smagfulde . 
Musikken spillede op igen . Helene rejste sig fra sin plads , sigende til sig selv : „ Det er dog en skandale ; nu glemmer han ganske , at han har engageret mig til den næste Dans . “ Hun gik ud på verandaen , hvor Erik og Margarethe endnu stod , og uagtet flere andre af gæsterne også stod her om bufetten , sagde hun i en spydig tone , medens hun sendte Margarethe et gnistrende øjekast : „ Hvis kandidaten ikke er alt for optaget , må det måske være mig tilladt at erindre om , at kandidaten har engageret mig til næste Dans . “ 
„ Jeg beder om forladelse . Jeg skal straks være til tjeneste , “ og efter at have ført sin dame til en stol vendte han tilbage til Helene ; men idet han kom hen til hende , vendte hun sig mod en ung herre , der bukkede for hende , gav ham armen og dansede ud med ham , idet hun med en fornærmet mine så på Erik . 
Festen havde været glimrende . Ballet var endt , og gæsterne vare tagne bort . Kammerherreinden og baronessen havde taget plads i et lille kabinet og 

talte om den smukke fest , da Helene kom og satte sig ved siden af dem . 
„ Nå , kære Helene , hvorledes har du så moret dig i aften ? “ spurgte kammerherreinden . 
Helene svarede intet . 
„ Du har jo taget dig så nydelig ud som ingen andre ; jeg sad netop lige nu og sagde til din moder , at jeg fandt , at du var den smukkeste og eleganteste af alle de unge damer , og jeg så jo , hvorledes herrerne sværmede om dig , “ fortsatte kammerherreinden med et smil . 
„ Ja også jeg , “ sagde baronessen , „ syntes , at kandidaten og du , når i dansede sammen , var det smukkeste par blandt dem alle , og jeg så godt , “ føjede hun smilende til , „ at i dansede meget sammen . “ 
„ Men hvad er det dog , min kære datter , “ vedblev hun efter en pause , „ du siger jo intet , er der noget i vejen med dig ? “ 
„ Der er kun det i vejen , “ svarede Helene , „ at jeg finder , at den kokette italienerinde opfører sig skammeligt . “ 
Kaj var kommet til og hørte samtalen . 
„ Min kære Helene , “ sagde kammerherreinden , „ hvad har hun dog gjort dig ? “ 
„ Jeg finder det oprørende , at hun trækker kandidaten til side for at hindre ham i at danse med mig . “ 
„ Har frøken Vasari gjort det ? “ spurgte Kammer 

herreinden , „ så skal jeg dog meget have mig frabedt , at hun behandler mine gæster på den måde . “ 
I det samme trådte Margarethe ind og hørte hendes nådes sidste bemærkning , der jog en vredesrødme op i hendes kinder . 
„ Hvad er det , jeg hører om dem , min gode frøken Vasari ? “ sagde kammerinden . 
„ Hvormed har jeg forbrudt mig ? “ sagde den unge pige . 
„ Jeg finder det upassende , at de koketterer med herrerne , og at de hindrer min søn i at danse med frøken råben . “ 
„ Jeg bemærkede også den scene , “ sagde Kaj , „ og fandt frøkenens opførsel noget stødende , og det tror jeg også , andre gjorde . “ 
„ Hvad har de at sige hertil ? “ sagde kammerherreinden henvendt til Margarethe . 
„ Intet , “ svarede denne . 
„ Nå , de søger ikke engang at undskylde dem . “ 
„ Nej , det lader sig vist vanskelig undskylde , “ sagde baronessen . 
Erik havde siddet i det tilstødende værelse og hørt hele samtalen . Ved de sidste replikker var han trådt hen i døren og sagde nu ganske rolig : 
„ Frøken Vasari har ikke foretaget sig noget som helst , der behøver at undskyldes . “ 
„ Det er et held for frøken Vasari , at hun har en ridder til at forsvare sig , “ sagde baronessen spydig . 
„ Jeg gentager : der er intet , som behøver at und 

skyldes ; jeg har efter en Dans ført frøkenen hen til buffetten og budt hende en forfriskning ; voila tout . “ 
„ Det var uheldigt , at kandidaten dér kom i en så dyb samtale med frøkenen , at de ganske glemte mig , “ sagde Helene . 
„ At jeg ikke straks var ved deres side , da musiken lød til den Dans , de havde lovet mig , nådige frøken , beklager jeg meget ; måske kan det noget undskylde mig , at vor samtale netop drejede sig om dem , frøken ; men jeg led jo også min straf , idet de ikke ville Danse den Dans med mig , uagtet jeg gjorde dem min undskyldning . “ 
„ Det undrer mig , at kandidaten kunne glemme mig , når de netop talte om mig . Jeg må have været et meget interessant emne . “ 
„ Frøken Vasari ytrede , at hun fandt , at de , frøken , var den smukkeste og smagfuldeste af ballets damer ; og jeg håber , at en sådan dom kan formilde dem . “ 
„ Jeg sætter ingen pris på frøken Vasaris dom om mig . “ 
„ Men hvorfor tale mere , “ sagde Erik , henvendt til sin moder , „ om denne ubetydelige hændelse . “ 
Margarethe , der under denne pinlige samtale snart var bleven rød og snart hvid , spurgte nu : 
„ Hvis kammerherreinden ikke ønsker at tale mere med mig , må jeg måske gå op på mit værelse ? “ 
„ Ja , gå de kun , de har jo deres forsvarer . “ 

den unge pige bød godnat og gik , og nu lod hun tårerne få frit løb . 
Da hun var gået , sagde Erik : 
„ Det forekommer mig , mine damer , at de uden grund har såret og fornærmet frøken Vasari . “ 
„ Du hørte jo , min søn , at mine gæster have følt sig ilde berørte ved frøkenens optræden , og det forekommer mig unødvendigt , at du så ivrig har taget hendes forsvar . “ 
„ Jeg beklager meget denne hændelse ; jeg har sagt min mening , og dermed må det nu være nok . Godnat , moder , godnat , mine damer , “ og han forlod værelset , overladende dem til deres videre betragtninger . 
Ix . 
Baronesse råben og hendes datter vare nu efter tre ugers besøg på Bannersborg rejste hjem til København , men havde måttet love kammerherreinden at besøge hende igen til efteråret . 
Det var en sorg for denne , at de rejste bort , uden at der var kommet nogen forlovelse i stand . De havde imidlertid fyldt hende med så megen uvilje mod Margarethe Vasari , at hun blev mere og mere uvenlig mod denne , i hvem hun nu så hindringen for sin søns forlovelse med Helene . 
Dagene giede nu atter roligt og stille hen ; men lykkelig følte Margarethe sig ikke ; hun mødte uvenlighed og mistænksomhed hos kammerherreinden og 

Kaj , og hvad Erik angik , søgte hun trods hans elskværdighed og gentagne anmodninger om igen at optage de under baronessens besøg afbrudte spadsereture så meget som mulig at undgå ham . Hun trak sig , når ikke pligten bød hende at være hos kammerherreinden , tilbage til sit værelse , der var blevet hende et kært opholdssted . 
I et af Bannersborgs mange værelser , et af dem , hvori kun sjælden nogen kom , havde Margarethe bemærket en del gamle malerier , der stod sammenstillede i en krog , nogle i rammer , andre uden og flere af dem beskadigede . 
Et af dem var et ypperligt billede , malet af mar-strand , rimeligvis et af hans ungdomsarbejder , forestillende en italiensk loggia med udsigt til en have , hvori en ung italienerinde med tamburinen i hånden danser for nogle børn . Margarethe følte sig meget tiltalt af dette billede , der mindede hende så levende om livet og naturen i hendes hjemstavn , og tog det derfor en dag med ind på sit værelse for at male en kopi af det , idet hun tænkte , hvis denne lykkedes , muligvis at få den solgt enten i Venedig eller i København . Det var den eneste måde , hvorpå hun kunne hjælpe den elskede moder , der sad i trange kår alene derhjemme i Venedig . 
Først ville hun dog fuldende de tre billeder fra Thorvaldsens museum ; men for at få dem færdige var det nødvendigt at tage til København for på stedet at lægge sidste hånd på værket . Hun bad derfor 

kammerherreinden , om hun måtte have lov til at tage derind et par dage for at besøge frøken Mortensen . 
„ Mange dage kan jeg ikke undvære dem , men kan det more dem , så rejs de kun , “ sagde kammerherreinden . 
Det blev bestemt , hvad dag og med hvilket tog hun skulle rejse ; men Kaj havde dog nok lyst til lidt nærmere at undersøge hendes veje ; han sagde derfor til sin moder , at han nødvendig måtte til København for at ordne flere ting i anledning af det kursus , han skulle gennemgå for at erholde adgangseksamen til officersskolens næstældste klasse . Dagen før frøken Vasari rejste , tog han til København , og da han vidste , med hvilket tog hun ville komme , sørgede han for at være til stede på ankomststationen og havde også den triumf at se hende blive venligt modtaget af en ung herre . 
Han turde dog ikke følge efter for ikke at blive set af hende ; men en formiddag to dage efter så han hende igen med den samme unge herre spadsere over højbroplads til højbro , hvor de tog afsked med hinanden , hvorpå hun gik over broen , medens Herren gik tilbage og passerede lige forbi Kaj . 
Da Knud Mortensen havde taget imod frøken Vasari på jærnbanestationen , forklarede han hende , at hendes søster var syg og ikke turde gå ud i nogle dage , men at de alle derhjemme glædede sig til hendes besøg . 

hun var glad ved at være hos disse jævne , elskværdige mennesker , der gjorde alt , for at hun kunne føle sig vel hos dem , og det frydede hende her at møde så megen venlighed i modsætning til den stivhed og kulde , der herskede på Bannersborg . 
Men hun forsømte ikke sine malerier ; hver formiddag var hun på Thorvaldsens museum , og da hun var lidet kendt i København og havde vanskelighed med at gøre sig forståelig over for fremmede , skønt hun nu havde lært lidt af det danske sprog , var hun glad ved at blive fulgt på vej af Knud Mortensen , i regelen til højbro , hvorfra han gik til sin bank . 
Hun blev vel ikke helt færdig med malerierne , men hvad der endnu manglede , kunne hun nemt male færdig på Bannersborg , og hun glædede sig allerede til at sende disse tillige med kopien af mar-strands italienske billede til den kunsthandler i Venedig , der kendte hende godt , og som — det vidste hun — ville betale så meget som mulig for dem og levere moderen pengene ; men da hun vanskelig selv kunne få dem afsendt , viste hun kunsthandleren på Købmagergade , en dag hun var derinde for at købe nogle farver , billederne fra Thorvaldsens museum . — det var jo ham , der havde hjulpet hende med at få adgang til museet — og hun bad ham være hende behjælpelig med , når de blev færdige , at få dem sendte til Venedig , hvilket denne beredvillig lovede . 

hun vendte tilbage til Bannersborg , hvor alt gik som tidligere ; men mere og mere gik det op for hende , at Erik elskede hende , og hun kunne ikke skjule for sig selv , at hun også elskede ham ; dog var hun for fornuftig til at tænke sig nogen forbindelse imellem dem , dertil var forskellen i deres stilling for stor , og desuden så hun godt , at således som forholdene vare , ville en sådan forbindelse muligvis hidføre et brud mellem Erik og hans moder , der aldrig ville tillade sin søn at gifte sig med en fattig borgerlig pige . Hun tænkte derfor også flere gange på at frasige sig sin plads ; men hendes stilling var vanskelig ; thi hun ville nødig vende hjem og falde sin moder til byrde . 
Foreløbig anvendte hun al sin tid på at få malerierne færdige , og da dette var sket , bad hun en dag kammerherreinden om blot et par dage at måtte rejse til København , hvilket hun også fik lov til . 
Da kammerherreinden fortalte sine sønner det , undrede Erik sig derover , men sagde intet , hvorimod Kaj straks udbrød : 
„ Nå , så skal hun igen til at føjte om med de unge herrer derinde ; du kan tro , moder , hun er ikke den , du anser hende for at være . “ 
„ Hvad mener du med det ? “ sagde kammerherreinden , 
„ Jeg mener , at hun er “ — „ en tøjte , “ ville han 

have sagt , men så i det samme hen på Erik , der sendte ham et bistert blik , hvorfor han tilføjede : 
en person , der ikke er bedre end de mange italienske sangerinder , der rejse verden rundt . “ 
„ Når du udslynger en sådan beskyldning mod en ung pige , “ sagde Erik , „ vil du måske være så venlig at forklare dig lidt nærmere . “ 
„ Både frøken råben og jeg har set hende spadsere om i intim samtale med en ung herre , og den forrige gang , hun tog til København , blev hun varmt modtagen af en sådan ; men det er jo godt for hende , at hun som sædvanlig har dig til at tage sig i forsvar . “ 
„ Det forekommer mig , moder , at både du og jeg kende så meget til frøken Vasari , at vi ikke kunne tro hende i stand til at foretage sig noget , hun ikke kan være bekendt , “ sagde Erik . 
„ Må jeg bede om at blive holdt udenfor , hvad du tror om hende ; men så meget må du da indrømme , at hvis hun i en fremmed by spadserer alene om med en ung herre , er det mere , end en ung pige kan tillade sig . “ 
„ Jeg tror , Kaj har set fejl ; jeg er overbevist om , at frøken Vasari ikke har spadseret med nogen ung herre i København ; men der kommer hun , så kunne i jo straks få det spørgsmål klaret . “ 
Margarethe trådte ind , og kammerherreinden sagde : 
„ Er det rigtigt , at de , forrige gang , de kom til 

København , blev modtaget på banegården af en ung herre ? “ 
Den unge pige så forundret på dem alle tre , blev rød i hovedet , men sagde rolig : 
„ Ja , det var assistent Mortensen , der tog imod mig . “ 
„ Kan du se , Erik , at det er rigtigt , som Kaj siger , “ sagde kammerherreinden og fortsatte , henvendt til frøken vasayi : „ Er det også rigtigt , at de med denne eller en anden ung herre spadserede om i byen ? “ 
„ Frøken Mortensen , hvem jeg besøgte , var syg , derfor havde hun bedt sin Broder om at hente mig på banegården , og da jeg var ukendt i byen og hun syg , fulgte han mig nogle gange til Thorvaldsens museum . “ 
„ Jeg troede ikke , Thorvaldsens museum lå på volden , og heller ikke , at man kunne komme der om eftermiddagen , “ sagde Kaj . 
„ Jeg har ikke i de dage , jeg nylig var i København , været på volden , hverken formiddag eller eftermiddag . “ 
„ Måske heller ikke i juni måned sammen med en ung herre ? “ 
Margarethe var nær ved at græde ; men harmen over dette skammelige forhør holdt tårerne tilbage . Hun rettede sig og sagde : 
„ Om jeg i juni har været på volden med frøken Mortensen , hendes Broder eller moder , det husker 

jeg ikke ; men disse mennesker , de eneste jeg kender i København , have med stor venlighed vist mig flere af denne smukke bys seværdigheder . Hvem der udspejder mine veje , ved jeg ikke ; men det er mig også ligegyldigt ; jeg har ikke foretaget mig noget , som ikke enhver må vide . “ 
„ Frøken Vasari , “ sagde Erik , der med beundring havde set på den unge piges værdige holdning , „ jeg beklager meget min Broders forsøg på at mistænkeliggøre dem , og da han ikke synes at ville gøre dem en undskyldning , må jeg måske på hans vegne gøre det ? “ 
„ Jeg takker dem , “ sagde Margarethe , „ og jeg beklager , mig ubevidst at have givet anledning til mistanke ; men hvis kammerherreinden har noget imod , at jeg tager til København , så undlader jeg det hellere . “ 
„ Nej , rejs de kun , jeg har ikke udspejdet deres veje , og det er mig for øvrigt også ligegyldigt , med hvem de omgås . “ 
Da Margarethe havde forladt stuen , udspandt der sig som så ofte tidligere en heftig strid imellem de to brødre . 
X . 
Et par dage efter var det , at Margarethe skulle rejse til København ; hun havde pakket sin kuffert , lagt de fire malerier i en lille kasse og stillet begge 

dele ud i entréen , for at tjeneren kunne bære dem ud til vognen . For kassen var der ingen lås , men kun to messingkroge som almindeligt på malerkasser . 
En times tid før hun skulle af sted , kommer Kaj ind til sin moder og siger : 
„ Det gør mig oprigtig ondt , at jeg igen skal komme med beskyldninger mod frøken Vasari ; men da jeg nylig gik igennem entréen , så jeg en kasse stå der , da jeg flyttede den , gik den op , og jeg så deri det billede af Marstrand , som har tilhørt tante chri-stense , og som efter hendes død tilfaldt os ; det skal jo være et meget kostbart maleri . Hvorledes mon det kommer i den kasse ? “ 
„ Det kan ikke være muligt . Det maleri er sammen med flere andre stillet over i den blå stue for engang med flere andre at blive sendt ind til konservatoren ; flere af dem er beskadigede eller uden rammer , “ sagde kammerherreinden ; „ men vi kunne jo spørge frøken Vasari . Vil du bede hende komme herind til mig ? “ 
Tilfældig kom Erik ind i stuen , og lidt efter kom Kaj tilbage med Margarethe . 
„ Er det billeder , lille frøken Vasari , de har i den malerkasse , der står ude i entréen , kunne det interessere mig at se dem , de ved jo nok , at jeg holder meget af malerier , “ sagde kammerherreinden i en indsmigrende tone . 
Denne anmodning undrede Margarethe , da hendes 

nåde ellers aldrig havde nogen tanke tilovers for hendes anliggender ; men hun svarede rolig : 
„ Jeg viser dem nødig til nogen ; men ønsker kammerherreinden at se dem , skal jeg gerne hente dem . “ 
„ Nu skal jeg hente dem , “ sagde Kaj hurtigt ; han var bange for , at hun skulle lade det pågældende billede forsvinde ud af kassen . 
Han kom straks efter ind med kassen og gav den til Margarethe , der lukkede den op og tog billederne frem . 
„ Men er det ikke det lille maleri af Marstrand , der var sat over i den blå stue ? “ sagde kammerherreinden , da Margarethe tog kopien af det ud af kassen . 
Nu forstod den unge pige det hele . Man mistænkte , hende for at have tilvendt sig maleriet for at tage det med til København . Hun blev helt højrød i hovedet , men formåede ikke at sige et ord til denne skammelige mistanke . 
Erik gik også nærmere for at se på billedet , og med sit kendskab til malerier bemærkede han straks , at det var en kopi , som moderen sad med i hånden . 
Kaj smilte skadefro , da moderen sagde : 
„ Min gode frøken Vasari , hvorledes kommer de til dette billede , skulle de måske have det med til København  ? “ 
Margarethe svarede stadig intet ; men Erik , der var skamfuld over denne scene , sagde : 

„ Kære moder , forivre dig ikke ; som du ser , er det ikke selve maleriet , men en kopi af det . Det er ganske vist signeret med Marstrands navn i det ene hjørne ; men i det andet står der jo med små bogstaver „ kop . M . V . “ . “ 
„ Men hvorledes kommer frøken Vasari til at kopiere det billede , hvem har givet hende tilladelse dertil ? “ sagde kammerherreinden . 
Nu sagde Margarethe med tårer i øjnene : „ Måske har jeg båret mig urigtig ad ved ikke at spørge , om jeg måtte tage en kopi af dette maleri , som jeg en dag tilfældig så ovre i det blå værelse , og det er naturligvis dumt af mig , at jeg ikke ville have , at nogen måtte vide , at jeg malede ; men da jeg tog billedet med ind på mit værelse , tænkte jeg ikke over , at jeg gjorde noget galt . “ 
„ Det forekommer mig oprørende , min gode frøken , at de tillader dem at skatte og valte med malerierne her på Bannersborg ganske , som de vil , “ sagde kammerherreinden . 
„ Det er ligefrem frækt , “ tilføjede Kaj . 
„ Ti du hellere stille , “ sagde Erik . „ Det er en sag , der ikke i fjerneste måde vedkommer dig , og hvad Marstrands maleri angår , da var det mig , der arvede det efter tante Christence ; det er altså ene og alene mig , der har bestemmelsesret over billedet , og jeg har ikke det fjerneste imod , at frøken Vasari har malet denne kopi ; men derfor , “ tilføjede han spøgende til Margarethe og truede med fingeren , „ er 

jeg alligevel vred på dem , fordi de ikke har vist mig deres kopi , de ved jo , frøken , hvor meget jeg interesserer mig for malerier , og “ — han holdt billedet frem for sig — „ det er jo en ypperlig kopi , kun synes jeg , at skyggen her fra loggiaens søjle falder lidt for skarpt ; men som helhed er det udmærket må jeg også se de andre malerier ? “ og han rakte hånden ud efter et af dem fra Thorvaldsens museum . 
Kammerherreinden og Kaj vare noget flove over denne situation , som Erik havde søgt at redde ved at gå over til at tale om selve malerierne . 
Margarethe havde genvundet sin ro og sagde nu i en bestemt , men høflig tone : 
„ Jeg ville gerne , forinden jeg rejser til København , udbede mig en samtale i Enrum med kammerherreinden . “ 
„ Hvad de har at tale med mig om , kan de godt sige i mine sønners nærværelse . “ 
„ Jeg ville have sat mere pris på at tale med deres nåde alene ; men ønsker de det , skal jeg gerne gøre det her . Jeg ville kun sige , at selv om jeg er nødsaget til at søge mit livsophold i en tjenende stilling , og selv om jeg har båret mig dumt ad ved ikke at bede om tilladelse til at kopiere Marstrands billede , så ser jeg alligevel ingen grund til at være genstand for en behandling som den , der i den sidste tid og særlig i dag er bleven mig til del her på Bannersborg ; og da jeg heraf slutter , at Kammer 

herreinden helst ser , at jeg tager herfra , så ville jeg gerne udbede mig tilladelse til , så snart kammerherreinden kan undvære mig , at måtte rejse hjem . “ 
„ De taler , som om de havde noget at beklage dem over , “ svarede kammerherreinden , „ og jeg må bede dem nærmere at forklare , hvad de mener med „ den behandling “ , de har været udsat for . “ 
„ Det forekommer mig unyttigt at komme nærmere ind herpå og vil kun bede kammerherreinden bestemme , når jeg må rejse hjem . “ 
„ Har de ikke lyst til at blive her længer , skal jeg ikke holde på dem , rejs de kun , når de vil ! “ 
„ Jeg beder dem , frøken Vasari , om ikke at handle overilet , jeg tror , min moder sætter mere pris på dem , end det synes , “ sagde Erik mildt . 
„ Nej , jeg holder det ikke længer ud her . Jeg har tilstræbt af yderste evne at være pligtopfyldende ; jeg har i hele mit liv været vant til kærlighed og venlighed , men her møder jeg kun kulde og hårdhed , tilsidesættelse og mistænksomhed . Jeg gyser ved det , jeg kan ikke andet , jeg beder om at måtte tage herfra . “ 
„ Lad det nu være nok , “ sagde kammerherreinden , „ Anklager og bebrejdelser er jeg ikke vant til , rejs de kun om otte eller fjorten dage , ganske som de vil ! Nu skal de jo først til København , så kan de jo rejse , når de kommer tilbage derfra . “ 

„ Ønsker ikke kammerherreinden først at engagere en anden i mit sted ? “ 
„ Lad de kun mig om det , bland dem ikke i mine sager ! “ 
„ Hvis jeg må tage herfra om otte dage , er min rejse til København nu overflødig . “ 
„ Godt , lad os så bestemme , at de rejser om otte dage , og lad os så være fri for mere tale om den sag ! “ 
Margarethe gik ud af stuen og kort efter også Kaj . Erik gik hen og lukkede døren . Han var alene med sin moder . 
Erik fremkom nu med stærke bebrejdelser over hele den måde , hvorpå hun og Kaj havde behandlet Margarethe . Efter et temmelig heftigt ordskifte sagde kammerherreinden : 
„ Du tager hendes forsvar så varmt , at man skulle tro , du var forelsket i hende . “ 
„ Ja , moder , jeg vil sige dig , at mellem alle de unge piger , jeg har truffet både her hjemme og i udlandet , er der ingen , jeg nærer større agtelse og hengivenhed for end for frøken Vasari , og skal jeg nogen sinde binde min fremtid til nogen , bliver det til hende . “ 
„ Du husker vist ikke , min søn , til hvem du taler ; og jeg må bede dig tænke dig om , før du fremkommer med slige latterligheder . “ 
„ Latterligheder ! siger du . Alt , hvad jeg siger , er fra min side vel overvejet . Hvis Margarethe Vasari 

bryder sig om mig og vil binde sig til mig , agter jeg at forlove mig med hende . “ 
Kammerherreinden lo hånligt og sagde : 
„ Vil binde sig til dig , der er vist intet , hun hellere vil , og hun har såmænd også hele tiden beflittet sig på at fange dig i sine garn , sådan som hun har koketteret med dig og indsmigret sig hos dig . “ 
„ Jeg beder dig , moder , at vogte på dine ord . Jeg har lige nu betroet dig , at jeg elsker hende , og selv om jeg tidligere ofte har tiet til de forhånelser , der har regnet ned over hende , så tåler jeg ikke nu , at hun fornærmes . “ 
„ Men er du da aldeles fra forstanden ! Tænker du da ikke på , hvem du er , og hvem hun er ? Du , som engang vil blive den rige ejer til Bannersborg , du , den adelige Erik banner , vil knytte dig til en forarmet , simpel personage som denne italienerinde . “ 
„ Jeg vil sige dig , moder , at er hun end ikke af adelig byrd , så har hun et hjerte og en ånd , der gør , at hun står uendelig meget højere end alle de unge , adelige damer , du og jeg kender . “ 
„ Min søn , du glemmer dig selv , og jeg siger dig , at jeg ingen sinde og under ingen betingelser giver mit minde til en forbindelse mellem dig og hende . “ 
„ Moder , jeg beder dig så bønlig , driv mig ikke til det yderste . Jeg har altid været dig en kærlig søn ; jeg har til enhver tid rettet mig efter dine ønsker ; men i dette spørgsmål , der angår min fremtidslykke , vil og bør jeg selv og ingen anden 

tage bestemmelse , og skulle jeg i denne sag handle imod dit ønske , vil det bedrøve mig dybt . “ 
„ Erik , kom til besindelse ! Du vil ikke gøre din moder en sådan sorg , “ sagde kammerherreinden , der altid havde anset rigdom og adel for det højeste i verden . 
„ Gud skal vide , moder , at det gør mig usigelig ondt at handle imod din vilje ; men jeg kan ikke andet . “ 
Med lynende øjne og dirrende af harme sagde hun : „ Gifter du dig med hende , betragter jeg dig ikke mere som min søn og vil ikke mere se dig for mine øjne . “ 
„ Hold inde , moder , udtal ikke sådanne ord ! “ 
„ Jeg mener , hvad jeg siger . Kaj havde aldrig handlet sådan , og jeg siger dig , at gør du det , så forstøder jeg dig , og det bliver Kaj , der bliver Bannersborgs ejer . “ 
„ Forivre dig ikke , moder ! Du véd godt , at det er du ikke herre over . Bannersborg er og bliver et fideikommis , der efter fundatsen kun kan overtages af den ældste i hver generation . Og selv om du til min uendelig store sorg vil gøre alvor af ikke at ville se mig mere , så skal jeg , hvor dybt det end vil bedrøve mig , vide at finde mig deri . Jeg har ikke store fordringer til livet , og med min arvepart efter tante Christence kan min hustru og jeg nok slå os igennem . “ 
„ Min gud , min gud , hvor du gør mig ulykkelig ! “ 

sagde hans moder , men da hun mærkede , at hun ingen vegne kom med ham , sagde hun efter en pause , klog og beregnende som hun var : 
„ Har du talt til hende om din kærlighed ? “ 
„ Nej , moder , jeg har af sønlig ærbødighed og kærlighed til dig først villet indhente dit samtykke . “ 
„ Hun rejser nu om nogle dage herfra , vil du give mig dit løfte ikke forinden at forlove dig med hende ? “ 
„ Det gør jeg nødig , men alligevel — jeg lover dig , at jeg skal rette mig efter dit ønske ; dog siger jeg dig forud , du vinder intet derved . Min kærlighed til Margarethe Vasari svinder ikke som dug for solen . “ 
Men kammerherreinden var alligevel tilfreds med foreløbig at få dette løfte af Erik . Hun tænkte : „ Er den italienerinde først herfra , kommer han nok på andre tanker og indser det tåbelige i at binde sig til en så forarmet person . “ 
Xi . 
Den sidste aften Margarethe tilbragte på Bannersborg , vandrede hun langsomt hen imod den gamle kæmpehøj på Marken tæt ved stranden . Hun gik langsomt op ad højen og satte sig på bænken . 
Det var hendes yndlingssted . Heroppe fra havde hun et stykke ægte dansk natur for øje ; og hun 

havde ofte mærket , at var hendes sind i oprør over den hårdhed og kulde , hun mødte , var hun fortvivlet over langt fra sin elskede moder , sit dejlige Italien at møde så lidt kærlighed , så fandt hun her på denne smukke plet ro i sindet ; det milde , bløde , det stille og venlige ved naturen her tog hende fangen og omsluttede hende som med et par bløde arme . 
Nu var solen ved at gå ned bag hende ; men foran og over sig havde hun den let blånende himmel med de lette , hvide skyer , der skiftede farve fra gyldent glinsende til rødt og svagt rosa ; og som farvespillet vekslede på himlen , afspejledes det i mange farvenuancer på søen , der lå rolig og blank for hende , og de fjerne skove på den anden side fjorden blev , alt som solen sank , mørkere og mørkere . 
I begyndelsen , da hun herfra så disse solnedgange , regnede hun dem for intet imod sin hjemstavns ; men nu var det anderledes . Ganske vist var himlen vel ikke her så dyb blå som den over Venedig , vel glimtede stjernerne ikke her så strålende som på den italienske himmel , vel sendte den nedgående sol ikke her et sådant farvespil af purpur , Violet og guld hen over himlen , som hun var vant til at se fra gondolen , der i aftenens dæmrende skin vuggede sig på Adriaterhavets lette bølger foran piazettaens pragtbygninger . Men hun var dog kommet til at holde af disse danske solnedgange , der 

ikke kom pludselig og majestætisk som i syden , men ligesom hyllede alt ind i et blødt tæppe . 
Hun tænkte på , hvor ofte hun havde siddet her , i begyndelsen glad i sind sammen med Erik , senere alene , fordi hun undgik ham så meget som muligt , med sorgfuldt sind over den modgang , hun havde mødt ; og der kunne da på sådanne aftener komme en forunderlig længsel over hende , længsel efter moderen , længsel efter at komme bort herfra til lys og varme ; hun gav så tårerne frit løb ; men hun gik altid hjem heroppe fra kæmpehøjen , mildnet i sind og styrket til at holde ud . 
Nu sad hun heroppe den sidste aften ; tanken fik vinger . Hun tænkte på , hvor moderen ville blive glad ved om få aftener at favne hende . 
Der kom en skikkelse gående hen imod højen ; hun så , det var Erik , og hun rejste sig for at gå ; men han ilede til og råbte : „ Å , vent lidt på mig ! “ 
Så kom han helt op , satte sig på bænken ved hendes side og sagde : 
„ Frøken Vasari , ville de nu virkelig igen undgå mig . I morgen rejser de , og synes de da ikke , at vi to må sige hinanden rigtig farvel ? “ 
„ Jo , de har ret , jeg må sige dem en oprigtig tak for al den venlighed , de har vist mig , den fremmede . “ 
„ Den fremmede , siger de , jaj det har gjort mig ondt , at de nu i flere måneder har undgået mig og søgt at gøre dem fremmed for mig ; i begyndelsen , 

da de kom hertil , vare vi ikke så fremmede for hinanden , når vi sad på denne bænk og talte sammen , jeg beder dem på denne sidste aften , lad os være sammen som tidligere , eller har jeg på nogen måde fornærmet dem ? “ 
„ Nej , de har kun været alt for god imod mig . “ 
---------„ Ville de have noget imod at sige mig , hvad deres bestemmelse er med de små malerier fra Thorvaldsens museum ; det glædede mig at se , hvor udmærket de vare lykkedes for dem ? “ 
„ Bryder de dem virkelig om at vide det ? “ 
„ Ja , og jeg spørger ikke af nysgerrighed , men af interesse for dem . “ 
„ Det tror jeg , og jeg tror heller ikke , at de , som måske andre , vil ringeagte mig , når jeg siger dem , at det er min hensigt at sælge dem for derved at kunne hjælpe min moder . “ 
„ Vil de have dem solgt i København ? “ 
„ Nej , kunsthandleren derinde har lovet at hjælpe mig med at sende dem til Venedig til den kunsthandler , som kender mig . “ 
„ Det er måske ettore testalini , hos hvem vi engang var inde for at spørge på et maleri ? “ 
„ Ja , ettore testalini plejer at afkøbe mig de billeder , jeg maler , og plejer at betale mig 100 eller 150 lire for hvert . “ 
„ Når de nu , frøken , kommer hjem igen til deres dejlige , sollyse Italien , vil de så helt glemme Danmark og mig ? “ 

„ Nej , det vil jeg ikke , jeg vil ofte mindes den tid , jeg var her . “ 
„ Det ville glæde mig , om de jævnlig sendte en tanke her hjem til mig ; thi jeg vil sige dem , at jeg aldrig vil glemme dem . Jeg vil sige dem , at i mine lyseste fremtidsdrømme har de stået ved min side , og ingen sinde har nogen kvinde gjort et sådant indtryk på mig som de , Margarethe Vasari , og jeg kan ikke tænke mig nogen anden som min hustru . “ 
„ Å nej , nej , tal ikke sådan ! “ 
„ Ja jeg vil spørge dem “ — men han kom til at huske på løftet til moderen — „ jeg vil ikke binde dem ved noget løfte ; nej de skal rejse fri herfra ; men jeg vil engang komme og spørge dem , om de vil gøre mig lykkelig ved at sige ja til , at Margarethe Vasari vil blive min hustru . “ 
„ Å nej , nej , lad mig rejse , og glem mig , når jeg er borte ; det er sikkert bedst for os begge . “ 
„ Hvor kan de sige det , tror de da min kærlighed så ringe ; eller elsker de en anden ? “ 
„ Jeg beder dem , og de kan tro , jeg har ret , glem mig ! “ 
„ Hvad mener de , forklar mig , hvad mener de ? “ 
„ Ja , et åbent , ærligt svar skal de få . Allerede medens jeg endnu var barn , forstod min fader at åbne mit øje for alt skønt i naturen og kunsten , og jeg elskede og beundrede min fader . Siden hans død for to år siden har jeg levet ensomt sammen med min gamle moder . Så kom de og talte med mig om alt 

det , min fader havde lært mig at kende . Vel havde vi ikke altid den samme opfattelse ; men vi havde mange fælles interesser . Alt , hvad der var godt , skønt og stort i natur eller kunst , beundrede de som jeg . Er det da så underligt , at jeg følte mig draget til dem , som aldrig før til nogen mand , og at jeg tænkte mig den mulighed , at de og jeg kunne komme til at vandre livet sammen . Men livets bitre alvor kom , og jeg indså , at den drøm aldrig ville blive til virkelighed . — de har spurgt mig flere gange , hvorfor jeg længe har undgået dem , også herpå skal jeg give dem svar . — jeg mærkede snart deres moders uvilje mod mig , og at hun stedse lod mig føle min underordnede stilling , lod mig mærke det svælg , der er mellem den adelsbårne og den borgerlig fødte . Jeg indså , at hun havde ret , og derfor undgik jeg dem — og nu glemmer de , at de er adelsmanden og jeg den fattige , borgerlige pige . “ 
„ Jeg glemmer det ikke , men Margarethe Vasari , de kender mig og ved , at jeg aldrig siger , uden hvad jeg mener . “ 
Hun rejste sig op og sagde : 
„ Og jeg siger dem , at de gør uret mod dem selv og deres moder , som — de véd det sikkert — aldrig vil tåle mig ved deres side ; og selv om de nu kan se bort fra deres adelige fødsel og min ringe stand , så vil der måske komme en tid , da de mærker forskellen . “ 
„ Se på mig , Margarethe Vasari og sig mig , om 

de ikke tror , at jeg ærlig mener , hvad jeg siger , og sig mig , om de ikke tror , at jeg vil vide at hævde den hustru , jeg vælger , en værdig stilling ved min side . Ikke ringeagter jeg mit adelige navn ; men når jeg i dem , Margarethe Vasari , har fundet en kvinde , hvem jeg i ren og dyb kærlighed ser op til , så spørger jeg ikke om adelsnavn eller formue , men kun , om ånd og tanke , sind og hjerte er sådan , at jeg kan bede dem knytte deres skæbne til min , og jeg vil takke min gud , om de vil finde mig værdig dertil . “ 
„ Aldrig har jeg følt kærlighed til nogen mand som til dem ; men jeg beder dem alligevel nøje overveje det skridt , de nu vil foretage dem . “ 
„ Nuvel , de har gjort mig lykkelig ved deres sidste ord , og jeg vil ikke binde dem ved noget løfte nu ; men jeg kommer og henter deres ja ; jeg kommer og henter dem selv for ikke oftere at skilles fra dem . “ 
Han tog hendes hånd og trykkede et Kys på den . 
Så gik han ned af højen , vendte sig om og hilste med hånden til den fine skikkelse , der i aftenens dæmrede lys stod der oppe på kæmpehøjens top . 
Xii . 
Efter at kammerherreinde banner havde fået at vide , at hendes søn elskede frøken Vasari , hadede hun hende og følte sig overordentlig lettet , nu da 

hun var rejst , og mente , at Erik hurtig ville glemme hende . 
Dagen efter at Margarethe var rejst , skrev Erik til kunsthandler ettore testalini i Venedig : 
„ Frøken Vasari , der i sommer har opholdt sig hos min familie , vender nu tilbage til Venedig , medbringende tre malerier fra Thorvaldsens museum , hvilke hun agter at sælge til dem og venter , at de betaler hende 150 lire for hvert . Billederne er efter min mening meget mere værd . Hvis de vil betale hende 400 lire for hvert , ønsker jeg at købe dem igen af dem og er villig til at betale dem 600 lire for hvert ; men jeg ønsker ikke at blive nævnt som køberen . Deres ærede svar , om de vil indgå på dette arrangement , udbedes snarest . 
Erik banner . “ 
Der kom hurtig svar , at kunsthandleren var veltilfreds med den nævnte forretning , og Erik banner var glad ved at få billederne . 
Kort tid efter sendte Margarethe Erik et venligt , men kort brev , hvori hun takkede ham for det store værk af georgio Vasari , som han for længere tid siden havde forskrevet gennem sin boghandler , men som han først modtog nogle dage efter hendes bortrejse og straks afsendte til Venedig . 
I slutningen af september , nogle dage efter at Margarethe var rejst , tog Kaj ind til København for 

at gennnemgå et kursus til adgangseksamen for officersskolens næstældste klasse . Og Erik var nu alene på Bannersborg med sin moder ; men der var intrådt et noget køligere forhold imellem dem . 
Med hver dag der gik , savnede Erik mere og mere Margarethe , og da efteråret kom med al sin barskhed , blev hans helbred igen dårligt . Lægerne , der frygtede for , at brystet ikke var stærkt , tilrådede indtrængende et ophold i syden hele vinteren ; og det bestemtes så , at han skulle rejse til Cannes . Det glædede ham at gense rivieraen . 
Hvilken forskel ! Da han forlod Danmark , rasede kulde og blæst , men her ligesom favnedes han af den smilende natur . Solen strålede i al sin herlighed på de hvide villaer , den yppige vegetation og det dybblå hav . 
Han havde det held her at træffe en god ven , arkitekt Berg . De havde været klassekammerater på Herlufsholm og jævnlig truffet hinanden i København . 
August Berg havde efter at have gennemgået arkitekturskolen fået et legat for at uddanne sig videre i udlandet . Nu ville han en kort tid se rivieraen for derefter at rejse til Venedig , Florens og rom . 
Erik nød nu i fulde drag livet på denne velsignede plet af jorden , foretog sammen med August Berg flere udflugter til det dejlige Nizza , denne overforfinede by med de prægtige promenader langs med 

havet til forbjerget Cap d’antibes med den strålende udsigt over golf jouan . 
August Berg rejste imidlertid snart videre til Venedig , hvor han ville opholde sig en månedstid ; men da han var rejst , følte Erik , hvis helbred nu var restitueret , en ubeskrivelig længsel efter Margarethe ; og han misundte sin ven , at han kunne være i den by , hvor hun færdedes . Han holdt det ikke ud , han måtte gense hende ; og kun få dage efter , at vennen var rejst , tog også Erik af sted til Venedig . 
Italiens strålende sol skinnede ind i det lille værelse ved Riva degli sciavoni , hvor den gamle Fru Vasari sad i en lænestol , beskæftiget med noget håndarbejde , og tæt ved hende sad Margarethe foran sit staffeli . 
Døren gik op , og forundrede så de Erik træde ind . Han gik nogle skridt frem i værelset , strakte armene ud og sagde kun det ene ord „ Margarethe “ . Et øjeblik efter lå hun i hans arme , medens hendes gamle moder sendte det unge par , der stod der midt på gulvet , belyst af solen , et blik , som udtrykte både forundring og glæde . 
Han trykkede et Kys på den høje , hvide pande , tog hende i hånden og gik hen til Fru Vasari og sagde : 
„ Det sidste ord , jeg sagde til deres datter , da hun i efteråret forlod Bannersborg , var , at jeg ville komme for at spørge hende , om hun ville være min hustru . Hun har ikke svaret mig med ord ; men jeg 

kan se på hendes dejlige øjne , at hun siger ja ; og hvad siger de , frue , vil de give mig hende til hustru ? “ 
„ Kære børn , “ sagde den gamle dame , „ kan i blive lykkelige sammen , skal det være mig en stor glæde . Men hvad vil deres moder , kammerherreinden sige til den forbindelse ? “ 
„ Jeg kan sige dem , frue , at jeg i alt stræber at rette mig efter min moders ønsker , i alt , med undtagelse af , hvem der skal være min hustru . I den sag vil kun jeg råde , og selv om det , jeg nu har gjort , ikke er ganske efter min moders ønske , så vil tiden nok bringe hende til at agte og holde af den , der bliver min hustru , og jeg tvivler ikke om , at hun vil komme til at holde meget af Margarethe , “ og med et strålende blik på hende føjede han til „ og hvem kan også andet ? “ 
„ Jeg véd , “ sagde Margarethe , „ at jeg skal gøre alt , hvad der står i min magt for at blive deres moder en god og kærlig svigerdatter ; men jeg frygter for , at det vil blive mig en meget vanskelig opgave at vinde hende ; thi hun er mig ikke god . “ 
„ Nu tænke vi ikke mere på det , men kun på , at du har gjort mig til det lykkeligste menneske på jorden . “ 
Lykkelige dage tilbragte de to nu her i det prægtige Venedig ; og hver dag hen imod aften kunne man se det høje , smukke par vandre over Ponte della Paglia langs dogepaladsets sydside hen til piazettaen ; 

men i stedet for at bøje til højre hen til markus-pladsen med dens brogede folkeliv gik de ned til molen , hvor gondolerne lå ; og det var , ligesom de ventedes ; thi den samme gondoliere , en ung , smuk italiener med sorte , gnistrende øjne , førte straks , når de viste sig , sin gondol hen til trappen , løftede sin arm , for at signoraen kunne lægge sin hånd på den og stige ned i gondolen . 
Erik gav ham et nik , og han forstod , at det gjaldt den samme tur som de forrige dage : ud på vandet , et langt stykke forbi øen San georgio magiore for der at blive liggende ganske stille en times tid . Gratiøst bøjede gondolieren sig op og ned . Enden af det blå skærf , han havde om livet , fulgte hans bevægelser , lydløst gled gondolen frem og fjernede sig fra piazettaen , alt var stille omkring de to , der sad i det lille fartøj , kun en gang imellem , når de mødte en anden gondol , lød gondolierens klangfulde „ sia stai “* . Herude holdt de af at ligge og nyde deres unge kærlighedslykke , ikke fyrigt og glødende som de varmblodige italienere , men mildt og blødt hviskedee han hende i øret , hvor usigelig lykkelig hun havde gjort ham ved at skænke ham sin kærlighed ; og hvor saligt var det ikke at høre hende fortælle om , hvorledes hun for hver dag , de havde færdedes sammen i Venedig og på Bannersborg var kommet til at holde mere og mere af ham ; og når de sad 
*  « sia stab = pas på . 

med hinanden i hånden , og han så hende ind i de dybe , mørke , sjælfulde øjne , så følte han , hvor uendelig højt hun elskede ham , og han hende . 
De kunne heller ikke godt have fundet et dejligere sted . Solens sidste stråler sendte hen over himlen ligesom en flammende glorie med lange skinnende striber , der vekslede i utallige farvenuancer , lige fra det stærkeste purpur til det mest sarte rosa og violet , fra en skinnende guldglans til det reneste safran og fineste gule ; stærkest vare farverne lige over Venedig , hvor det så ud , som om ziraterne på markus-kirkens fem kupler og kobberengelen på markus-tårnet flammede i brand ; men svagere og svagere fortonede farvestriberne sig hen over Giardini publicis mørke trægrupper . Længe varer dette farvespil ikke , hurtigere end på den danske himmel synker solen , og mørket kommer ; men samtidig kommer der hen over himlen , over Venedig med dens mange kirker og pragtbygninger ligesom noget trylleagtigt , noget feagtigt . I en lang bue tændes lygterne på Riva degli sciavoni lige fra lysglansen på piazettaen til Giardini publici ; og oven over tændes tusinder af funklende stjerner , medens månen kaster sit hvide skær hen over byen og viser San Maria delle salute’s kupler og tårne , markuskirkens campanile og de andre kirketårne ligesom skarpe silhuetter mod den måneklare himmel . 
Enten er det fra la giudecca eller fra en fjern gondol , at en af disse ejendommelige italienske sange , 

snart sagte tonende , snart vildt skingrende , ledsaget af en mandolins og en cittars bløde toner , i den stille aften lyder over til dem . Sagte glider deres gondol tilbage til piazettaen , og de vandre hjemad efter at have taget afsked med deres unge gondoliere , der vel snart haster hjem til sin sortøjede kæreste . 
Fru Vasari havde i sin stue hængende et ganske lille ovalt maleri , et brystbillede af datteren i atten-årsalderen . Det var en gammel kunstner , en ven af familien Vasari , der fint og yndefuldt , som kunne det være et maleri af denner* , havde gengivet med overordentlig troskab den sarte , smukke pigeskikkelse . Billedet var indfattet i en oval oliventræsramme , hvori kunstneren havde udskåret en Rosengren med blomster og blade og forneden indridset ordene : Margarethe , 18 år . Erik følte sig overordentlig tiltalt af dette udmærkede billede af den unge pige , han elskede så højt , og bad Fru Vasari om at måtte låne det for at lade den samme kunstner male et lignende billede til ham ; og glad var han , da han fik det lille maleri , som han lod indfatte i en ramme aldeles lig den om originalen , og forneden på rammen indridsede han selv senere ordene  : „ Min elskede hustru . “ 
* Balthasar Denner var en berømt , tysk maler , der vandt ry for sine indtil de mindste enkeltheder omhyggeligt malte portrætter . 1 belvedere-galleriet i Wien og dres-dener-galleriet findes udmærkede billeder af ham . Det meget bekendte maleri af Tordenskjold er af Denner . 

det varede nogle dage efter , at Erik var kommen til Venedig , før han opsøgte sin ven , arkitekt Berg ; og forundret blev denne , da Erik præsenterede ham Margarethe Vasari som sin forlovede ; thi ikke havde han anet , at der var andet end Venedigs kunst , der drog vennen herhen ; men da han hørte om deres tidligere bekendtskab , og da han så den unge pige , så forstod han godt , at hendes skønhed og prægtige skikkelse måtte øve nok så stor tiltrækning på hans ven som hele Venedigs kunst og pragt . 
En af de første dage i februar , netop årsdagen efter , at Erik første gang var kommet til Venedig og første gang havde set sin Margarethe , ringede markus-kirkens fuldttonende klokker til bryllup . Den danske adelsmand Erik banner blev ægteviet til Margarethe Vasari , eneste datter efter afdøde læge paolo Vasari . Det var kun et lille selskab , bestående af brudens moder og dennes trofaste garmela , den venetianske kunsthandler ettore testalini , en ven af dr . Vasari , og den danske arkitekt August Berg , der overværede denne højtidelighed ; men det glædede dem alle at se den lykke og uendelige kærlighed , der strålede ud fra de to , der bøjede knæ for alteret i den strålende markuskirke . 
Kort efter brylluppet skrev Erik et langt , kærligt brev til sin moder , hvori han forklarede hende , hvor uendelig højt han elskede Margarethe , bad moderen gøre sig fortrolig med , at hun nu var hans hustru , 

og bad hende , om hun for hans skyld ville tage vel imod hans ægtefælle , når de kom til Danmark . 
Han håbede , at dette brev ville gøre indtryk på moderen ; men han ventede og ventede forgæves på et svar . Det var et skår i deres unge lykke , at kammerherreinden lod til at være uforsonlig . Erik skrev igen ; men måned efter måned gik — der kom intet svar . 
At rejse til Danmark med sin hustru og udsætte hende , som han elskede så højt , for sin moders vrede og foragt , ville han mindst af alt indlade sig på ; og midt på sommeren besluttede han sig derfor til alene at rejse til Bannersborg . 
Kammerherreinden modtog sin søn med stivhed og kulde . 
Var kammerherreinden en stolt og fast karakter , så havde Erik arvet netop disse egenskaber ; og da han var kommen , fast bestemt på at få klarhed i deres forhold , sagde han til sin moder : 
„ Det har bedrøvet mig meget , at jeg ikke har fået svar fra dig på mine breve . “ 
„ Hvad skulle jeg svare dig efter den måde , hvorpå du har opført dig mod din moder ? “ 
„ Du kan have ret til at føle dig såret over , at jeg ikke underrettede dig om , når mit bryllup ville finde sted ; men da jeg vidste , at du ville gøre alt , hvad der stod i din magt , for at forhindre mit ægteskab med Margarethe , og da jeg var fast bestemt på , at intet mellem himmel og jord skulle hindre mig i 

at gifte mig med den kvinde , der er min første og eneste kærlighed , så ville jeg spare dig for unødvendige anstrengelser ; og jeg håbede , moder , at du , hvem jeg altid har været en kærlig søn , ville falde til føje og vise dig som en god moder , når mit ægteskab var fuldbyrdet , og give min hustru lejlighed til at vinde dit hjerte . Jeg beder dig derfor , kære moder , åbne dit hjerte for mig og min Margarethe . “ 
„ Jeg har for snart et år siden sagt dig , at jeg under ingen betingelser giver mit minde til en forbindelse mellem min søn og den italienske eventyrerske . “ 
„ Moder , jeg tåler ingen fornærmelser mod min hustru ; og du vil tiltage dig en myndighed over mig , som du ikke har ; thi jeg har en uomtvistelig ret til selv at vælge min livsledsagerinde efter eget skøn , i særdeleshed når jeg ved mit valg holder hjertets og åndens dannelse for øje . “ 
„ Og Jes vil blot erindre dig om , at jeg tydelig har sagt dig , at hvis du giftede dig med denne---- person , der så snedig har forstået at fange dig i sine garn , så betragtede jeg dig ikke mere som min søn ; men vil du blive her på Bannersborg , så for mig gerne , dog kun på den betingelse , at hun ikke opholder sig her i landet ; thi jeg siger dig , at jeg under ingen omstændigheder vil se hende for mine øjne . “ 
„ Hvor min hustru er , der vil og skal jeg også være . “ 

„ Gør , som du vil ! “ 
„ Moder , har du da intet hjerte , jo , jeg véd , at du har det . Da jeg var barn , var du mig en øm og kærlig moder ; men nu er dit hjerte forhærdet af stolthed , og din klare forstand omtåget af adeligt hovmod . “ 
„ Jeg véd , hvad jeg skylder min stilling ; men du har glemt , både hvad du skylder din moder , og hvad du skylder dit adelige navn ; jeg forandrer intet af , hvad jeg har sagt dig . “ 
„ Moder , moder , er det dit sidste ord ? “ 
„ Ja ! “ 
„ Du måtte foragte mig , om jeg forlod min hustru ; men gud skal vide , at det er med sorg i hjertet , at jeg byder dig farvel . “ 
Erik forlod Bannersborg , og dybt bedrøvet rejste han efter nogle dages ophold i København for at ordne sine pengesager atter syd på til Venedig . 
Da han havde fortalt sin hustru , på hvilken måde han havde taget afsked med sin moder , tog hun sig det meget nær , at moder og søn skiltes således for hendes skyld , og hun foreslog ham , at han skulle tilbringe sommeren hjemme hos sin moder og vinteren hos hende i Venedig ; men herom ville Erik intet høre . 
Erik søgte at trøste sin Margarethe , og når han så ind i hendes milde , kærlige øjne og mærkede , med hvilken ømhed hun elskede ham , så glemte han al sin sorg og var glad som tidligere . 

men deres lykke var kun af kort varighed . Nogle dage efter juleaften fødte Margarethe , en månedstid for tidligt , et lille svagt pigebarn , og otte dage derefter døde hun i sin ægtefælles arme . 
En af de første dage i det nye år styrede en med blomster smykket gondol ud fra Riva degli Schiavoni og bevægede sig langsomt over til San Micheli , den lille af måger omkredsede 0 , hvortil enhver venetianers sidste fart går . I gondolen stod den blomstersmykkede kiste , hvori Margarethe banner hvilede , og ved dens side sad hendes gamle moder og hendes trøstesløse ægtefælle . 
Det var umuligt for Erik at blive længer i Venedig , hvor hver plet mindede ham om de lykkelige timer , han her havde tilbragt med sin inderlig elskede Margarethe . . Han skrev nu for første gang efter sin afrejse fra Bannersborg til sin moder og fortalte hende om den store sorg , han havde haft , og at den lille datter , hans hustru havde født , var så svag og ussel , at hun næppe levede . Da han kort efter fik et deltagende brev fra sin moder , hvori hun bad ham komme hjem , besluttede han sig til snarest at rejse til Danmark . Han tog afsked med Fru Vasari , og det bestemtes , at hvis hans lille datter mod forventning levede , så skulle den gamle Carmela , så snart barnet var rask nok til at tåle den lange rejse , bringe det hjem til faderen på Bannersborg . 

Xiii . 
Sorgen over hans hustrus død knugede Erik så meget , at han blev alvorlig syg et par uger efter , at han var kommet hjem , og i mange måneder svævede han mellem liv og død . 
Kort efter hans ankomst kom der brev fra Fru Vasari , at lægen havde udtalt , at barnet næppe levede dagen over ; men et par måneder efter kom der igen brev fra dets bedstemoder , hvilket kammerherreinden åbnede ligesom det første ; thi Erik var alt for syg til at beskæftige sig med noget som helst . 
Til sin bestyrtelse læste hun , at Margarethes barn , der var døbt og havde fået navnet Julie , var kommet sig ualmindelig godt , således at lægen mente , at der intet var til hinder for , at hun efter faderens ønske kunne bringes til Danmark . 
Ikke for alt i verden ville kammerherreinden have noget som helst med den forhadte italienerindes barn at gøre . Hun skrev derfor til Fru Vasari , at hendes søn var meget syg , og at det derfor var bedst , at barnet foreløbig blev i Venedig ; men hun modtog kort efter et brev , der meldte , at den gamle pålidelige Carmela , allerede dagen før kammerherreindens brev ankom , var afrejst , men næppe kunne ventes så snart , da hun havde fået ordre til ikke at rejse for hurtigt af hensyn til det lille barn . Fra Berlin ville hun meddele sin ankomst hertil og afvente nærmere 

meddelelse , om faderen ville afhente barnet dér , eller om hun skulle komme til København med det . 
Det var et hårdt slag for kammerherreinde banner ; og hun var næsten rådvild med , hvad hun skulle foretage sig . At lade pigen rejse tilbage med barnet lod sig ikke gøre , at tale med Erik om sagen lod sig heller ikke gøre , dertil var han alt for syg ; men ikke på nogen måde ville hun have barnet til Bannersborg . Hurtigt fattede hun en plan , skrev til Berlin efter den af Carmela opgivne adresse , at barnets fader lå syg , hvorfor hun bad Carmela komme til jernbanehotellet i København , hvor så barnet ville blive afhentet af en dame , hvem kammerherreinden ville betro denne vigtige mission . 
Hendes nåde tog straks til København , opsøgte en ungdomsbekendt , en Fru Louise lund , der var forstanderinde for et asyl , fortalte denne , at hun havde lovet at tage sig af et lille barn , der stod ene i verden og om nogle dage kom hertil fra udlandet , og bad Fru lund være hende behjælpelig med at få barnet anbragt hos folk af god familie , der ville antage sig det som deres eget . Hun ville give hende en kapital på 10 ,000 kroner at indsætte unavngiven i overformynderiet således , at renterne hvert år anvendtes til barnets opdragelse , og hun pålagde Fru lund på det bestemteste ikke hverken nu eller senere at omtale til noget menneske , hvem der havde udsat denne kapital for barnet . 
Kammerherreinden mælede ikke et ord om , at 

det var hendes søns barn , men bemærkede , at hun så helst , at barnet kom ud på landet , helst til Fyn eller Jylland , og tilføjede , at hvis den gamle pige , der hed Carmela , og som kun talte fransk eller italiensk , spurgte , om barnet skulle til Bannersborg , så skulle Fru lund blot svare , at barnet ikke straks kunne komme dertil , fordi kandidat Erik banner var meget alvorlig syg . 
Fru lund , der var en kærlig og god dame , lovede samvittighedsfuldt at drage omsorg for barnets anbringelse hos ædle mennesker , der kærligt ville antage sig det som deres eget . 
Kammerherreinden rejste hjem , overbevist om , at hun havde handlet rigtigt , med fuldt hensyn til den fornemme bannerske slægt og tillige handlet kærligt ved at udsætte et så stort beløb for dette barn , der så ubelejligt var trådt hende i vejen . 
Fru Louise lund forhørte sig hver dag på jernbanehotellet , og nogle dage efter , at Fruen fra Bannersborg var rejst hjem , kom Carmela med den lille Julie . Den gamle , tro pige var meget bekymret over , at hun hverken fik talt med barnets fader eller bedstemoder ; men hvad skulle hun gøre ? 
Hun kunne dog ikke andet end føle sig tiltalt af den oprigtige venlighed , hvormed Fru lund modtog hende , og den ømhed og kærlighed , som denne danske dame viste det lille barn . Hun ombyttede hotellet med Fru lunds hjem , og det faldt hende hårdt efter nogle dages ophold her at tage afsked , 

rimeligvis for stedse , med det barn , som hun lige fra dets fødsel havde plejet med moderlig ømhed og omhu og fået så kært , som havde det været hendes eget . 
I den koffert , hvori barnets tøj var , havde Fru Vasari lagt det lille maleri af Margrethe som 18 år , det skulle være en gave til datterdatteren . Carmela viste billedet til Fru lund , der var meget indtaget i den smukke skikkelse , som billedet fremstillede ; men hun troede , at barnet var uægtefødt og havde gjort sig den tanke , at kammerherreinden havde truffet moderen i udlandet og fattet godhed for hende , og ville derfor af delikatesse ikke udspørge Carmela nærmere ; de virkelige forhold vedrørende barnets fødsel blev således slet ikke berørte mellem de to . Carmela ytrede flere gange ønske om at komme til Bannersborg ; men Fru lund forklarede hende , at det ikke lod sig gøre , så længe kandidaten var så alvorlig syg . 
Carmela rejste , tung om hjertet , men dog trøstet ved at vide barnet i så kærlige hænder , ikke anende , at disse hænder vare udsete til at sende den lille moderløse Julie ud blandt vildtfremmede mennesker . 
Det traf sig således , at forpagter Julius hammer og hustru netop på den tid kom til København fra deres gård i Jylland . De havde været gifte i en halv snes år ; men deres ægteskab var barnløst , og navnlig forpagterkonen havde derfor flere gange talt om 

at antage et forældreløst barn . Forpagteren var derimod ikke meget stemt for det , men ville dog ikke modsætte sig hustruens ønsker i denne retning ; og det var derfor netop Fru hammers opgave under dette besøg i København om muligt at finde et lille forældreløst barn , som hun kunne bringe med sig hjem til Jylland . 
Nogle dage efter , at Carmela var rejst , erfarede Fru hammer , at der hos Fru Louise lund var et lille pigebarn i pleje , og at hun søgte plejeforældre , der ville adoptere det . Hun kom nogle gange også sammen med forpagteren hen og så det ; og da hun følte sig meget indtaget i den søde , lille pige , bestemte de sig til , at Julie skulle følge med til Jylland . Fru lund fortalte om den for barnet udsatte kapital ; men da de vare velstående folk , lagde de ikke vægt på denne side af sagen ; dog forklarede Fru lund , at det var en betingelse for at adoptere barnet , at renterne af denne kapital blev modtagne og anvendte til barnets opdragelse . 
Da kammerherreinde banner fik underretning fra Fru lund om , at barnet var vel anbragt , følte hun sig betydelig lettet , og navnlig var hun glad over , at det var kommet så langt bort som til Jylland , og i takskrivelsen til Fru lund for ulejligheden , meddelte hun hende , at hun ikke ville vide , til hvem barnet var kommet---------„ Jeg skal sige dem , “ skrev hun , „ at véd jeg , hos hvem barnet er 

anbragt , kan jeg nemt komme til at længes efter det og fortryde , at jeg har givet det fra mig . “ 
Da Erik var kommet sig efter den langvarige sygdom , viste hans moder ham det første brev , der var ankommet til ham fra Fru Vasari , og hvori hun havde skrevet , at efter lægens formodning levede barnet ikke dagen over . Brevet sluttede således : „ Carmela og jeg have af yderste evne dag og nat plejet det lille væsen , og min sjæl er dybt rystet over al den sorg , først at miste min kære datter og nu hendes barn , og hvis det dør i dag eller i nat , hvad vi desværre vente , så mægter jeg ikke at skrive igen om denne sørgelige sag ; “ og da kammerherreinden omhyggelig vogtede sig for at vise ham de senere breve fra Fru Vasari og Carmela , så betragtede Erik det som en kendsgerning , at hans barn var dødt . Han tog sig det heller ikke videre nær ; thi han så i barnet årsagen til , at han havde mistet sin højtelskede Margarethe . 
Kammerherreinden mente , at nu var alt viselig ordnet således , at Bannersborg blev bevaret for hendes sønner og aldrig ville komme i hænderne på barnet efter den forhadte italienerinde ; men hun tænkte ikke på , at der er en gud , der styrer og leder alt til det bedste , og som er de umyndiges værn og værge . 

Xiv . 
Årene gik , Julie havde fundet et kærligt hjem hos forpagter hammer og hans hustru ; de elskede deres lille plejedatter , og hun havde i dem ømme og omhyggelige forældre ; først da hun blev voksen og fik overgivet det lille maleri af sin smukke moder , erfarede hun af dem , at de ikke vare hendes rigtige forældre ; men det forandrede ikke forholdet imellem dem , kun tog hun ofte billedet af sin virkelige moder frem og kunne så ikke blive ked af at betragte disse skønne træk , selv om tårerne ofte duggede hendes øjne . 
Erik banner var langsomt kommet sig efter sin svære sygdom , men var ofte svagelig . Over skrivebordet i hans stue hang de tre malerier fra Thorvaldsens museum , og han stod ofte længe tankefuld og betragtede disse , gik derefter hyppig hen og tog det lille maleri , indfattet i oliventræsrammen , frem fra et lille skrin og sad så mangen gang timevis og betragtede de elskede træk , han havde for sig ; men han vogtede omhyggelig dette billede , at ingen profane øjne skulle hvile på det . 
Kaj havde med glans gennemgået officersskolen og var nu en flot husarløjtnant og deltog med Iver i hovedstadens high life , altid søgt til adelens baller og selskaber , altid omsværmet af unge damer og mødre med giftefærdige døtre ; men årene gik , han 

lod sig ikke fange af nogen skønhed ; han foretrak lig sommerfuglen at flyve fra blomst til blomst og nippe til den søde honning . Men var han søgt og omsværmet af damerne , så var han det ikke mindre af kammeraterne , og hvor det gik muntert og lystigt til , selv så muntert , at det ligefrem udartede til sviregilder , og i lag , hvor der spilledes højt , var han altid med . 
Uagtet det lystige liv , han førte , var han dog en dygtig og pligtopfyldende officer , så at han i en forholdsvis ung alder blev ritmester ved husarerne . 
Nogle måneder , før hans gamle moder døde , indtrådte en begivenhed , der en kort tid afbrød hans militære løbebane . 
Han var 36 år og ville som sædvanlig fejre sin fødselsdag sammen med indbudte kammerater ved et lystigt gilde i husarkasernen ved toldbodvejen , hvor han beboede to værelser . 
Oppasseren havde afdækket aftensbordet , og der var nu omkring det lange bord midt i værelset placeret en snes unge lystige officerer , der flittig fyldte deres glas fra en mægtig punchebolle midt på bordet . 
Stemningen blev mere og mere løftet ; sange og taler afløste hverandre . En ung løjtnant stod op og hyldede Kaj banner i en tale , hvori han sagde , at „ ligesom i gamle dage Vilhelm erobreren , hin ætling af de gamle normanner , efter slaget ved Hastings trængte frem i England og indtog den ene fæstning efter den anden , således havde også Kaj erobreren efter sit indtog i København indtaget den ene skøn 

jomfru-fæstning efter den anden og næppe ladet nogen blive tilbage til berømmelig erobring for kammeraterne . “ Og en garderkaptajn tog ordet for at sammeligne Kaj banner med Kaj lykke : „ thi , “ sagde han , „ hvad der den gang blev sunget om ham : 
« og hver en ungmø , hun ønskede sig : gud give , Kaj lykke ville bejle til mig ! » 
Det passer også på Kaj banner ; alle unge piger drømme om og sukke efter ham og ønske , at han ville vende sin hu til dem . “ 
Oppasseren blev sendt ned til stabssergenten for at få mere varmt vand til en ny bolle punch ; og han kom tilbage med den besked , at så snart vandet kogte , skulle det blive bragt op . Kort efter bankede det på døren , og ind trådte Karen lindemose med en stor kande varmt vand . Det var stabssergentens datter , et smukt , brunøjet , femtenårs pigebarn , der holdt meget af fra kældervinduet at kige efter de unge officerer , og hun blev aldrig træt af til veninderne at omtale de søde løjtnanter og ritmestre , navnlig var hun svært indtaget i ritmester Kaj banner ; og de unge officerer sendte altid et gemytligt smil og et skemtende ord til den muntre , lille Karen , der var vel udviklet og stor af sin alder , og som trallede og sang fra morgen til aften . 
„ Goddag , lille Karen ! “ „ Goddag , skønjomfru ! “ lød det fra alle sider ; men Kaj banner trængte sig frem og sagde : 

„ Det var pænt af dig , lille Karen , at komme herop og se til os . Nu skal du synge os en sang . “ 
Karen syntes nok , at det var morsomt at skulle op til de unge officerer , men ville dog hurtig igen smutte ud af døren , hvilket dog ikke lykkedes ; thi Kaj stoppede hende og bad hende igen synge . Hun gjorde indvendinger , sagde , at hun skulle skynde sig ned til sine forældre , og at hun ingen sange kunne . 
„ Ja , det er nu slet ikke sandt , “ sagde Kaj , „ jeg hørte jo , at du i Morges sang : „ I går jeg fik min trøje , “ og jeg hørte dig trutte på hornet til den . “ 
„ Ja , lad os få den , “ råbtes der fra alle sider . 
„ Hans , “ råbte Kaj til oppasseren , „ rap dig ned til trompeteren og hent hans horn ! “ 
Karen blev skubbet frem i stuen , punchebollen flyttet over på et lille bord , og hurtig løftedes hun op midt på bordet ; hornet blev givet hende i hånden , og under almindelig munterhed blev hun tvungen til at synge . Næppe havde hun sunget de to første linier : 
« i går jeg fik min trøje , og straks jeg trak den på . » 
Før Kaj råbte : „ Hent min trøje der i skabet ! “ og med et Spring var han oppe på bordet og trak den flotte husartrøje på hendes ene arm og skulder , en anden gav hende en officershue på hovedet . Flot tog hun sig ud , som hun stod der med det kortklippede , krøllede , kastaniebrune hår og de friske , røde kinder , med trøjen hængende ned over 

den ene skulder og med den rødternede kjole , der ikke var længere , end at man så lidt af hendes velformede ben . Der blev rakt hende et glas punch , sangen fortsattes , og hun selv blev reven med af lystigheden , så hun ved omkvædet muntert satte hornet for munden og blæste : „ Trala , trala , la , la , “ medens officererne rundt om bordet tiljublede hende . 
Da sangen var endt , sprang et par af dem op på bordet for at løfte hende ned ; men med et brag styrtede det sammen , så glassene klirrende faldt på gulvet , og mellem hele ødelæggelsen stod Karen , holdt oppe af flere officerer . I det samme gik døren op , og i den viste stabssergent lindemoses mægtige skikkelse sig , der med en vældig basstemme overdøvede spektaklet med de ord : „ Vil din infame tøs ruppe ned til mutter ! Og hvor tør de , mine herrer , understå dem til at beholde min datter ved deres sviregilder ! “ 
„ Her har de intet at gøre , “ råbte ritmester banner . „ Hvor tør de trænge dem ind her ? Nå , træd af ! højre om ! Marsch ud af døren ! “ kommanderede han videre . 
Men stabssergenten var smækvred . Og højrød i hovedet tordnede han : „ Drengestreger ! “ og gik frem for at tage sin datter i armen ; men ritmesteren stødte ham til side . Endnu mere vred over at blive forhindret i at få datteren med , gav han ham et stød igen , så han faldt over mod kakkelovnen og rejste sig med en vældig bule i panden . 

under hele denne scene var døren bleven stående åben , flere underofficerer vare komne til , og regimentschefen , der havde hørt spektaklet i sin lejlighed ovenover , kom ned ad trappen for at undersøge årsagen hertil . Efter en kort forklaring og et overblik over situationen bød han enhver straks gå til sit og beordrede ritmester Kaj banner og stabssergent lindemose til at møde hos sig den næste formiddag . 
Resultatet blev , at stabssergenten på grund af insubordination fik fem dages stuearrest , en meget mild straf , hvorimod ritmesteren fik ordre til at tage sig et halvt Års permission og i den tid ikke vise sig i København . 
På den måde gik det til , at Kaj kom til at opholde sig et halvt år på Bannersborg , hvor han hårdt savnede det lystige liv i København og måtte lade sig nøje med de glæder , landlivet bød . 
Kammerherreinden var glad ved at få sønnen hjem , hun følte sig ofte gammel og svagelig og mente ikke , hun havde langt tilbage . 
Grunden til Kajs ufrivillige landophold rygtedes snart og gjorde ham interessant i folks øjne , således at han hyppig modtog indbydelser til baller og selskaber i hele omegnen af Bannersborg . 
Ved et bal hos en godsejer på en mindre gård i nærheden traf han frøken Julie hammer , som han jævnlig havde set færdes på Bannersborg , men aldrig før lagt videre mærke til . Nu var hun voksen , 18 år 

gammel , og her på ballet opdagede han , at hun jo ligefrem var smuk . Han dansede med hende og tænkte ved sig selv , at det vist var bedst , at han fremtidig gav sig lidt mere af med hende , nu da han i sit eksil savnede hovedstadens skønheder . 
Kun få dage efter traf han hende på vejen , der førte gennem skoven , og fik at vide , at hun hver dag ved den samme tid plejede at gå denne vej for at bringe mad til en syg husmandskone . 
Julie følte sig ikke tiltalt af ritmesteren og søgte så vidt mulig at undgå ham ; men det hændte jævnlig , at hun på ud- eller hjemvejen mødte ham , og han pånødte hende da altid sit følgeskab . Hans underholdning var heller ikke altid af den slags , hun satte pris på ; ofte fjasede og kurtiserede han således , at hun blev ganske tavs eller bad ham huske på , at det var en dame og ikke en kammerat , han talte med . Han blev hende mere og mere ubehagelig , og da han en dag ved at hjælpe hende over en stente i skoven , tog hende om livet og ville kysse hende , rev hun sig hurtig løs , sendte ham et lynende blik og bad ham fremtidig lade hende gå i ro , da hun ellers måtte anmode sin fader om at befri hende for hans nærgående ledsagelse . 
I nogen tid så hun ham ikke , men en dag , hun sad på kæmpehøjen og så ud over stranden , bemærkede hun , at han kom ridende over Marken hen til den nærliggende å . Hun fulgte ham med øjnene og så , hvorledes han red hen til et sted , hvor åen 

var temmelig smal , og forsøgte at få hesten til at sætte over ; men hver gang den satte fra , sank bagbenene ned i den bløde jord ved åbredden , så den ikke fik fodfæste . Han blev mere og mere ilter for at tvinge den over , piskeslagene susede ned over det stakkels dyr , sporerne klemtes i siderne , så blodet flød , hesten prustede , så fråden stod om munden på den og i hele flager fløj ud til siderne . Men hver gang den igen forsøgte at sætte fra , sank den i . Hun løb ned ad højen for at forhindre yderligere mishandling af dyret , og idet han igen vendte hesten for atter at forcere den frem , stillede hun sig med udbrudet „ Dyrplager ! “ resolut foran hesten og sagde kækt : „ De kommer ikke frem her . “ Ritmesteren blev endnu mere vred over , at hun ville forhindre ham i at komme over . Piskeslagene regnede heftigere ned over det stakkels dyr , sporerne boredes dybere i dets sider , og idet han råbte : „ Flyt dem ! “ ville han ved hjælp af tøjle og sporer rask dreje hesten til side for at undgå Julie , der stod foran den ; men den snublede og kom ufrivillig til med det ene ben at give hende et spark , så at hun faldt til den ene side , halvt ud i åen , og ved hestens fald slyngedes Kaj til den anden side med overkroppen ud i vandet . 
Erik var tilfældig kommen gående ad stien langs med åen . Han så hele optrinnet og løb til , men kom for sent til at forhindre katastrofen . Han skyndte sig at hjælpe Julie op , og imidlertid var Kaj og hesten også komne på benene igen . Dyret var helt opskræmmet 

og kastede et sky blik til alle sider . Kaj ville straks igen op på den ; men Erik forhindrede det og sagde : 
„ Du understår dig ikke i at fortsætte dit skammelige dyrplageri ! Du må i det hele skamme dig over din opførsel både mod frøken hammer og mod dyret . “ 
„ Pas dig selv ! Du er ikke min formynder , og jeg tåler ikke at blive tilrettevist af dig , “ svarede Kaj og sendte broderen et ondskabsfuldt blik . 
Roligt , men bestemt sagde Erik : „ Det er mig ligegyldigt , hvad du tåler ; men hesten tager jeg mig af , og se du til at komme hjem og få det våde tøj af dig ! “ og med det samme tog han tøjlerne og drejede hesten til side og vendte sig mod Julie med de ord : „ På min Broders vegne , frøken hammer , beder jeg dem meget undskylde , hvad her er passeret , jeg håber , at de ikke har taget nogen skade af det ufrivillige bad ; men jeg beder dem tillade mig at følge dem hjem . “ 
„ Du behøver ikke at gøre undskyldning på mine vegne , det kan jeg selv , “ sagde Kaj og gik hen til frøken hammer , til hvem han fortsatte : „ Det gør mig ondt , at det tossede dyr , meget mod min vilje , kom til at rive dem om ; men det var følgen af at blande dem i mine sager ; min Broder har vist nok med at følge hesten , så jeg beder om at måtte ledsage frøkenen hjem . “ 
Julie sendte ham et harmfuldt blik og sagde : „ Så foretrækker jeg at gå alene . “ 

hun sagde farvel og begyndte at gå ; men det viste sig snart , at det var hende umuligt at støtte på den ene fod . Erik hjalp hende derfor op på hesten ; hun sad vel noget ubekvemt på herresadlen , men Erik gik ved siden af og støttede hende , medens hesten skridt for skridt gik langs stien hen til alléen og derfra til forpagtergården , hvor både forpagter hammer og hans hustru blev meget bestyrtede ved at se dette optog komme . 
Efter at Erik havde forklaret , hvad der var passeret , satte han sig på hesten og red til doktor bang , hvem han bad om straks at komme til forpagtergården . Det viste sig at være en smertefuld forstuvning af den ene fod , der holdt Julie i sengen i flere uger , i hvilken tid Erik næsten daglig så til hende . Han kom til at holde meget af den unge pige , sad jævnlig ved hendes seng og talte med hende , og altid kom han ved at se hendes øjne til at tænke på sin elskede hustru , som det nu var 18 år siden , han mistede . Der var noget i de dybe øjne , der mindede ham om det blik , hvormed Margarethe ømt og kærligt så på ham , når de i deres lykkes dage færdedes under Venedigs strålende himmel . 
Xv . 
Hen på efteråret , en måneds tid efter begivenheden ved åen , blev den gamle kammerherreinde alvorlig syg , doktor bang kom daglig og så til 

hende , men måtte forberede hende på , at døden nærmede sig . Også den gamle pastor Bertelsen kom jævnlig til Bannersborg og forstod ved sin milde , kærlige tale at blødgøre den syges hårde sind . En dag , da hun mærkede , at hun ikke havde langt tilbage , kaldte hun sin søn Erik til sig , bad sygeplejersken fjerne sig og åbnede nu sit hjerte for sin søn , fortalte ham om hans lille datter , der var kommen til landet , om hvorledes hun havde fjernet hende , og at hun havde ment at have gjort nok og handlet rigtigt ved at udsætte en stor sum penge for hende . Hun håbede , at datteren levede , men vidste ikke hvor . 
Hun bad ham hente et lille egetræsskrin , der stod på et bord i hendes sovekammer , gav ham nøglen og sagde , at der i skrinet fandtes nogle papirer , der vedrørte godset ; men når disse vare udtagne , ville han i det ene hjørne finde en knap , og ved at trykke på den ville der åbne sig et hemmeligt rum , idet skrinet havde dobbelt bund , og i dette hemmelige rum ville han finde breve , der angik ham og hans datter . Erik var aldeles rædselsslagen over disse meddelelser og vidste ikke , hvad han skulle sige moderen ; men denne bad ham grædende tilgive , at hun havde handlet så hårdt og ukærligt . 
Han tog hendes hånd og ville have nærmere forklaringer , om hvordan han kunne finde datteren ; men kammerherrinden faldt i afmagt , og Erik måtte hurtig tilkalde sygeplejersken ; et øjeblik efter kom hun igen til bevidsthed , han sagde mildt , at han til 

gav hende al den sorg , hun havde forvoldt ham , og at han håbede , at gud i himlen også ville tilgive hende . Så lod han sygeplejersken hente Kaj , og kort efter , at han var kommen til stede , udåndede den gamle adelsfrue . Erik trykkede et Kys på hendes pande , tog skrinet og forlod stuen . 
Da han kom ind på sit værelse , lukkede han døren i lås , tog alle de øverste papirer ud , fandt med nogen besvær den lille knap i det ene hjørne , trykkede på den , bunden åbnede sig , og han fandt her en del , næsten gulnede breve , deriblandt ikke blot det , hvori den gamle Fru Vasari meddelte ham , at den trofaste Carmela var afrejst med hans og mar-garethes datter , men også flere andre , hvori mormoderen kærlig og deltagende spurgte både kammerherreinden og ham , hvorledes det gik hendes lille datterdatter ; endvidere fandt han det brev , hvori han selv havde meddelt moderen sit bryllup med Margarethe Vasari . Han begreb , at hans moder havde forstået at opsnappe disse breve , uden at han havde fået noget som helst at vide herom , og at hun formodentlig så havde besvaret dem , indtil Fru Vasari for en halv snes år siden var død . 
Først nu var det ham forståeligt , at han aldrig havde hørt fra sin svigermoder , til hvem han dog af og til havde skrevet , indtil han fra avtoriteterne i Venedig havde fået en kort meddelelse om , at Fru Vasari var død , og at hendes få ejendele vare testamenterede til den gamle Carmela . 

han hentede frem fra sit skrivebord det lille maleri af sin elskede hustru , sad længe og så på det , fordybede sig i mindet om hende , hentede også de få breve , han i deres korte ægteskab havde fået fra hende , lagde maleriet og disse papirer ned i det hemmelige rum , tillukkede dette , lagde de øvrige dokumenter ned i skrinet og gemte det i sit skab . 
Kaj følte godt , at han i moderen havde mistet den eneste , der havde ham oprigtig kær ; han sørgede meget over hendes død og ærgrede sig over , at det nu var Erik , der var ejer til Bannersborg ; dog nærede han stadig det håb , at han , når den svagelige Broder var død , skulle blive herre til alle disse herligheder . Nogle uger efter , at moderen var jordet , tog han over til en ven i Jylland , og da hans permission var udløben , så han atter kunne vise sig i København , meldte han sig igen til tjeneste ved sit regiment . 
I de første dage efter moderens død gennemlæste Erik atter og atter brevene i skrinet ; men det var ham umuligt at finde en tråd , der kunne lede ham på spor efter datteren , han spekulerede og spekulerede ; men hans moder havde forstået med en snildhed , der var ubegribelig , at udviske ethvert spor , der kunne vise vejen til at finde hans datter . 
Idelig og idelig kredsede hans tanker om denne datter : „ Hvor var hun henne ? — var hun et sted , hvor hun led nød , eller var hun kommen til kærlige , gode mennesker , der kærligt og omhyggeligt havde vogtet hende — eller til mennesker , der havde taget 

draget hende godt , så hun måske var kommen på atveje eller levede mellem slette mennesker ? — nej og atter nej , det var umuligt . Et barn af en så ædel og højsindet kvinde som hans hustru måtte også være god og ædel . — „ Min gud , min gud , “ sukkede han , „ hvad gør jeg for at finde hende ? “ 
At indhente efterretninger fra Venedig var vanskeligt , Fru Vasari var død , at skrive til den gamle Carmela var umuligt ; han vidste kun , at hun hed Carmela , og der kunne jo være hundreder i Venedig af dette navn . Så besluttede han at skrive til den italienske konsul for at få oplyst , hvor den Carmela , der havde tjent hos Fru Vasari , nu boede . Det gjorde han ; men efter lang tid kom der svar , at hun var rejst fra Venedig , hvorhen vidste ingen . 
Sorgen over moderens død , sorgen og bitterheden over hendes lave og ukærlige handlemåde mod ham , tankerne om , hvordan han skulle finde datteren , alt dette knugede hans sind og rystede hans helbred således , at han , som jo aldrig havde været særlig stærk , blev meget alvorlig syg . 
Først hen imod julen var Erik igen nogenlunde rask , og tanken om at finde datteren kom atter stærkt op i ham . Snart tænkte han på selv at rejse til Italien for dér at finde Carmela og af hende at få besked om , hvorhen hun havde bragt barnet , snart ville han tage til København for dér at finde sporet . Men han var endnu for svag til rigtig at tage sig af noget ; han besluttede derfor at bede sin Broder om 

imod hende for pengenes skyld , der ikke havde opat komme til Bannersborg for at indvie ham i hele sagen ; thi selv om han nok vidste , at Kaj ikke var ham særlig god , så mente han dog , at når broderen fik at vide , hvor alvorlig en sag det drejede sig om , og så , at han endnu ikke var helt rask , så ville han dog nok stå ham bi med at finde hans barn . Han skrev derfor til Kaj , om han til julen ville komme nogle dage til Bannersborg , da der var en vigtig sag , hvorom han gerne ville tale med ham . 
Xvi . 
Ritmesteren var ikke glad ved at forlade det lystige liv i hovedstaden , men efterkom dog broderens anmodning , og lørdag , dagen før juleaften , tog han til Bannersborg ; i Næstved hilste han på Julie hammer , der på banegården tog imod sine to fætre Poul og Kristian hammer . 
Kort efter , at Kaj var kommet til Bannersborg , bad Erik broderen om at komme ind på sit værelse , tog skrinet frem og viste ham brevene , fortalte ham , hvad deres moder havde åbenbaret ham på sit dødsleje , og indviede ham i hele sagen . 
Kaj hørte rolig efter , og da Erik var færdig med sin forklaring , sagde han : 
„ Og hele den krønnike tror du at kunne binde mig på ærmet ? Nej , så dum er jeg da ikke , at jeg tror den . “ 

Erik sagde : „ Men her er jo dog beviser for , at det forholder sig , som jeg siger . “ 
„ Jeg tror ikke på de breve , “ svarede Kaj . 
„ Vil du da ikke stå mig bi med at finde min datter ? “ 
„ Nej , det kunne ikke falde mig ind ; hvem inde-står mig for , at det er din datter , der er kommen her til landet , og selv om det er din datter , så lad hende blot blive , hvor hun er , hun har det vel nok godt , og du siger jo , at moder har udsat en kapital på 10 ,000 kroner for hende , så hun kan jo ingen nød lide . “ 
Erik bebrejdede ham hans ukærlige udtalelser ; men Kaj fortsatte : 
„ Og selv om det nu er din datter , og selv om du finder hende , må jeg dog spørge om , hvor der er beviser for , at du har været ægteviet til den italienerinde ; jeg har nok engang hørt moder tale om det ; men jeg sagde straks , at jeg ikke på nogen måde troede , at du havde været så tosset at gifte dig med hende ; måske har du indladt dig i en lille liaison med hende , og måske er følgen deraf blevet den datter , du taler om . “ 
Erik blev heftig og sagde , at han måtte skamme sig over at tale således ; men Kaj vedblev : 
„ Na skal jeg sige dig noget . Du er en hel del ældre end jeg , du er langt fra af så stærk en konstitution som jeg , og jeg ønsker ikke , at du skal gå bort ; men sandsynligheden taler for , at du dør før 

jeg , og efter din død bliver jeg så ejer af Bannersborg , og det mener du , at jeg skulle lade gå væk lige for næsen af mig , fordi du fortæller , at du har været gift med en italienerinde og har et barn , skønt du ikke aner , hvor i verden det er . Nej , min kære Broder , så dum er jeg ikke . “ 
Erik blev mere og mere ilter , samtalen blev mere og mere højrøstet , de gensidige bebrejdelser blev stærkere og stærkere , og midt under alt dette bankede det på døren . Det var den gamle godsinspektør Selmer , der kom for at tale med Erik om noget , vedrørende godset . 
Erik , som var fortvivlet over , at han ikke kom nogen vej med Kaj , slog det , i det samme godsinspektøren trådte ind , at der ikke var nogen anden udvej for ham end at få denne retsindige mand til at hjælpe sig . 
Erik begyndte derfor at forklare denne hele sagen , men blev idelig afbrudt af Kaj , der var fortørnet over , at nogen tredje mand skulle sættes ind i denne indviklede affære , og råbte derfor : 
„ Hvad kommer den sag andre ved ? — det er løgn alt sammen , “ og lignende vrede udbrud . 
Da godsinspektøren havde hørt en del af det , hvorom det drejede sig , sagde han : 
„ Men hvorfor har dog godsejeren ikke før talt til mig om denne sag ? Uden tvivl kan jeg give dem flere værdifulde oplysninger ; thi jeg mindes nu , at jeg for mange år siden har været kammerherre 

inden behjælpelig med at forsende nogle penge , der blev udbetalt et barn , som deres moder ville hjælpe , og det er rimeligt , at disse penge stå i forbindelse med den sag , hvorom talen drejer sig . “ 
Kaj blev ude af sig selv af vrede over at høre dette og sagde til godsinspektøren : „ Hvad kommer denne sag dem ved ? Hold de blot deres oplysninger for dem selv ! “ hvortil Erik svarede Kaj : „ Når du ikke vil hjælpe mig , så er det bedre , du går din vej og lader mig i ro tale videre med godsinspektøren ; thi det er dog mig og ikke dig , denne sag vedkommer . “ 
„ Ha , ha , “ lo Kaj , „ vedkommer det ikke mig , om du vil forsøge ved list og underfundigheder at berøve mig retten til at arve Bannersborg efter dig . Nej , jeg går ikke herfra , så længe de herrer lægger råd op imod mig . “ 
Erik kunne næppe holde sig oprejst mere , hans ringe kræfter vare udtømte ved disse stormende optrin , og en afmagt nær sagde han til godsinspektøren : 
„ Nu kan jeg ikke tale mere om sagen i aften ; men jeg ved , at jeg kan stole på dem , og jeg beder dem gøre mig den tjeneste at tage dette skrin med og læse alle papirerne igennem , så kunne vi i morgen tale videre om , hvad der er at gøre , “ og med disse ord lagde han alt ned i skrinet , uden at Kaj dog bemærkede det hemmelige rum . 
Kaj blev aldeles rasende over dette udfald og 

for hen imod godsinspektøren , idet han brølede : „ De understår dem ikke i at flytte dette skrin ud af denne stue ! “ og lige så rasende for han hen imod broderen og råbte : „ De papirer vedkommer lige så godt mig som dig , og jeg protesterer imod , at du overantvorder dem til nogen anden . “ 
Godsinspektøren sagde ganske rolig , men bestemt : „ Må jeg gøre ritmesteren opmærksom på , at deres Broder er herre her på Bannersborg , og at jeg er i hans tjeneste ; det er altså ham og ikke dem , jeg har at adlyde , og må jeg tillige gøre opmærksom på , at disse papirer her i skrinet tilhøre deres Broder og ikke dem ; det er altså deres Broder , der kan tage bestemmelse om dem , “ og henvendt til Erik fortsatte han : „ Jeg skal af yderste evne stå dem bi med at bringe lys i denne sag . Ønsker de , at jeg skal tage skrinet med og gøre mig bekendt med indholdet ? “ 
„ Ja , ja ! “ sagde Erik , og med disse ord faldt han besvimet om . 
Med knyttede hænder og aldeles ude af sig selv at raseri for Kaj hen imod godsinspektøren : 
„ De vover ikke at forlade huset med dette skrin ! “ 
„ I alle tilfælde forlader jeg ikke stuen , før der er bragt hjælp til godsejeren , de ser vel nok , i hvilken tilstand deres Broder er , “ og med disse ord ringede han på nogle af tjenerskabet , og disse , hvem den højrøstede samtale ikke var undgået , ilede skyndsomt til . Godsinspektøren gav ordre til , at der straks 

skulle sendes bud til doktor bang , og dernæst til at hjælpe godsejeren ind i hans soveværelse ; endvidere gav han ordre til , at husjomfruen og den pålide-ligste af tjenerne skulle blive hos deres herre og ikke indlade nogen som helst , inden doktoren kom . Kaj stod målløs , dirrende af harme og imponeret af den sikkerhed , hvormed godsinspektøren optrådte . Da denne havde overbevist sig om , at hans herre var bragt til ro og var i sikkerhed , og at lægen var kommen , ventede han endnu en stund for af doktoren at erfare , hvorledes godsejerens tilstand var . Da lægen kom ud af Eriks soveværelse , meddelte han godsinspektøren og ritmesteren , at godsejeren var ramt af et hjerteslag , og at han efter al sandsynlighed ikke ville leve natten over , hvorfor han ville forblive på Bannersborg til næste dag . Efter dette sørgelige budskab bød godsinspektøren ritmesteren godnat , og ledsaget af dennes harmfulde blikke tog han skrinet under armen og forlod huset . 
På vejen til hans bolig kredsede hans tanker om den overraskende meddelse , at godsejeren havde en datter ; han mindedes nu godt , hvorledes han for mange år siden efter kammerherreindens ordre havde sendt en stor sum penge til en dame i København , som denne skulle anbringe for et barn , hendes nåde havde fattet godhed for . Da han kom ind i sit kontor , ledte han en gammel regnskabsbog frem og fandt ganske rigtig , at der nu til foråret for 19 år siden var udbetalt 10 ,000 kroner til en Fru Louise lund 

i København . Han spekulerede over , hvor det barn nu kunne være henne , og som et lyn slog den tanke ned i ham , at han for kort tid siden havde erfaret , at Julie hammer var forpagterens adoptivdatter , og at hun om få dage var 19 år gammel . „ Mon det kan være hende ? “ tænkte han , og disse tanker lod ham ikke ro . Skønt klokken var tolv , ville han dog straks over til forpagteren for forsigtig at spørge ham om , hvorledes han i sin tid havde fået Julie . 
Efter omhyggelig at have låset det skæbnesvangre egetræsskrin inde i sit pengeskab forlod han sin bolig ; men da han kom over i forpagtergården , traf han forpagteren siddende muntert sammen med sine to brodersønner , hvorfor han nøjedes med at bede ham den næste morgen komme over til sig og derefter straks gik hjem igen . 
Næppe var han kommen ind i sit kontor , før ritmester banner indfandt sig og meddelte , at hans Broder lige var død , og tilføjede : 
„ Jeg ville meget gerne sætte mig nærmere ind i den sag angående min Broders foregivne datter og ville derfor bede dem overlade mig de papirer , der fandtes i det skrin , min Broder bad dem tage med . “ 
„ Det gør mig ondt , “ sagde godsinspektør Selmer , „ men deres Broder har anmodet mig om at gøre mig bekendt med de papirer , når jeg har gjort det , skal jeg gerne tage en afskrift af dem til ritmesteren . “ 

skønt dirrende af bevægelse bevarede Kaj dog tilsyneladende sin ro og sagde : 
„ Efter min Broders død er jeg nu ejer af Bannersborg og min Broders efterladenskaber , hvorfor jo også det skrin nu tilhører mig . “ 
„ Jeg kan ikke indrømme , hverken at bannerborg eller deres Broders efterladenskaber tilhøre dem . “ 
„ Hvad vover de at sige ? “ 
„ Kun hvad der forholder sig rigtigt . “ 
„ Lad os nu tale i ro om sagen . De tror jo dog heller ikke på den historie , at min Broder har en datter . “ 
„ Efter alt , hvad der foreligger , synes det dog at være så . “ 
„ Jeg vil betale dem 10 ,000 kroner , når de vil overlade mig det skrin . “ 
„ De synes ikke rigtig at kende mig , hr . Ritmester . Jeg har nu været her på Bannersborg i over fyrretyve år og har aldrig gjort andet , end hvad der er åbent og ærligt . “ 
„ Jeg betaler dem 20 ,000 kroner , og de kan så trække dem tilbage og henleve resten af deres dage i velstand . “ 
„ Hvor tør de byde mig række hånd til en sådan nederdrægtighed som den , de agter at udføre . Findes den datter , så er hun den retmæssige ejer af Bannersborg , og jeg slår mig ikke til ro , før hun er funden . “ 
„ Hvad vover de at sige ? Jeg er nu ejer af ban 

nersborg , og de har at lystre mig . Ud med skrinet , ud med papirerne ! Hvor har de dem ? De skal ud med papirerne ! “ og aldeles rasende trak han en revolver frem , som han holdt hen mod godsinspektøren , „ jeg siger dem , at hele min eksistens beror på , at jeg får de papirer — de skal tilintetgøres . Jeg giver dem nu valget imellem enten at modtage mit tilbud og udlevere mig skrinet , eller — så sandt jeg står her , jeg skyder dem en kugle for panden . “ 
Godsinspektøren sprang frem og ville slå revolveren ud af ritmesterens hånd ; men i det samme gik skudet af , og kuglen trængte ind i tindingen på den gamle godsinspektør . Med et skrig faldt han om ; men kuglen havde ramt godt , og få sekunder efter var han død . 
Et øjeblik stod ritmesteren rædselsslagen , øjnene stirrede vildt i hovedet , men han besindede sig hurtig . Rask greb han nøglen , der lå på skrivebordet , åbnede pengeskabet og rev egetræsskrinet ud med en sådan kraft , at det stødte hårdt imod pengeskabets jernkant , således at et stykke af låget splintredes samtidig med , at han på en fremstående skrue i skabet rev sin hånd til blods . Inden han forlod stuen , kastede han et blik på den døde godsinspektør , der lå på gulvet foran sin lænestol , og en djævelsk tanke faldt ham ind . Da han tog nøglerne på skrivebordet , havde han bemærket en dobbeltløbet revolver , som han nu tog , og hvis ene skud han affyrede mod værelsets væg , hvorpå han lagde 

den lige ved godsinspektørens højre hånd , og alt var nu ordnet således , at intet menneske kunne tro andet , end at her forelå et selvmord . Han slukkede lampen , og med det dyrt erhvervede skrin forlod han stuen . Ængstelig så han sig om i den mørke vinternat , alt var roligt — dog hvad var det ? Lød der ikke trin ? Han lyttede , opskræmt af sin onde samvittighed . — det var skridt ovre i Alleen — langt borte ; men de tabte sig i det fjerne , og alt blev roligt . Dog turde han ikke gå med skrinet op i hovedbygningen , hvor tjenerskabet efter den bevægede aften med godsejerens død næppe endnu var gået til ro ; ilsomt gik han derfor ud ad kæmpehøjen til , brød skrinet op og stoppede alle papirerne i lommen , hvorefter han skubbede det efter hans mening tømte skrin langt ind i en af højens mange rævegange , skrabede en del jord sammen , så en del af hullet blev tildækket og ilede hjem med sin skat , som han uden nærmere undersøgelse slængte ind i kaminen . Og da han så flammerne fortære alle disse papirer , drog han et befrielsens suk . 
Da han om morgenen efter en søvnløs nat så , at der var faldet et tykt lag sne , tænkte han . at ethvert spor af hans natlige færd såvel i godsinspektørboligen som ved kæmpehøjen var skjult for menneskelige øjne . 

Xvii . 
Julie hammer havde altid holdt meget af sin fætter Poul , og da hun var bleven voksen , så hun i ham , der var fire år ældre end hende , idealet af en mand , og det var derfor ikke underligt , at hendes kærlighed til ham tog til år for år ; men da hun erfarede , at hun ikke var forpagterfolkenes egen datter , kunne hun ikke tro andet , end at hun var uægtefødt ; thi ellers kunne hun ikke tænke sig nogen grund til , at forældre , eller hvis disse vare døde , så familien udsendte et barn til vildfremmede mennesker , navnlig når det ikke skete af økonomiske grunde , og dette var jo ikke tilfældet , da der jo var udsat en stor kapital for hende . 
Forpagteren havde ikke villet bruge de rentepenge , han hvert år fik tilstillet for hende . Og da hun selv blev voksen , ville hun heller ikke bruge af dem , eftersom hun jo af sine plejeforældre fik , hvad hun havde brug for , og det var derfor en betydelig kapital , der var sparet sammen af renterne og indestod på en sparekassebog , som hun nu havde i sit værge . 
Julie havde tænkt sig fremtiden således , at Poul og hun skulle være mand og hustru ; thi hun mærkede godt , at han elskede hende ; men da hun nu mente , at hun var et uægte barn , så ville hun ikke på nogen måde , at Poul skulle ægte en pige , om hvem man slet ikke vidste , hvorfra hun stam 

mede , og det havde kostet hende mange bitre og grådfulde timer , at hun således mente sin kæreste drøm kuldkastet . 
Men hun gruede for afgørelsens time ; og da nu Poul havde friet til hende derude på kæmpehøjen , så følte hun sig højst ulykkelig og tyede straks , da hun kom hjem , op på sit værelse , hvor hun hulkende kastede sig ned foran sengen og skjulte sit hoved i puderne . 
I denne stilling fandt forpagterkonen hende , da hun efter Pouls anmodning gik op til hende , og det varede længe , før hendes kærlige plejemoder fik ud af hende — hvad hun forud havde formodning om — at det var , fordi hun troede , at hun var et uægtefødt barn , at hun havde sagt nej til Pouls bøn til hende om at blive hans hustru . Og det nyttede ikke noget , hvad forpagterkonen forestillede hende , hun ville ikke komme ned i stuen , før Poul havde erfaret alt om hende . 
Poul var længselsfuld efter , at tanten skulle komme ned fra Julie , og da han så hende komme alene , blev han endnu mere ængstelig . 
Poul sendte hende et spørgende blik , og tante Marie fortalte : 
„ Ser du , kære Paul , Julie er ikke vor egen datter , vort ægteskab var barnløst , og jeg fik langt om længe lov af den slemme mand , dér sidder , til at tage en lille pige i pleje ; vi fandt Julie , og jeg syntes godt om hende ; men din onkel brummede og sagde , at 

han aldrig ville komme til at bryde sig om sådant et fremmed barn . “ 
„ Nå , nå , lille mor , “ faldt forpagteren ind , „ det sagde jeg vist ikke . “ 
„ Jo , det sagde du , “ fortsatte tante Marie ; „ men så skulle du set , Poul , da vi , efter at alt var ordnet , vare komne hjem til Jylland — han havde såmænd ikke set til barnet på hele rejsen , så jeg var hele tiden nær ved at græde over den måde , han tog det på — så skulle du set , da jeg havde fået den lille Julie lagt i vuggen , og hun havde sovet lidt , og jeg så bad din onkel komme ind og se barnet , så brummede han først og sagde , at han brød sig ikke om at se den skrighals ; men han gik alligevel hen og bøjede sig ned over vuggen , og i stedet for at blive bange for den fremmede mand så så hun først med sine store , mørke øjne på ham , og så smilte hun over hele ansigtet , rakte de små , buttede arme op og trak ham i det store skæg , og så skulle du set din onkel . Han smilede til hende , løftede hende op af vuggen og kyssede hende , og fra den dag har hun været hans øjesten ; og havde jeg ikke været fornuftig , så havde han såmænd fuldstændig ødelagt hende , for din onkel har alle tider forkælet hende og føjet hende over alle grænser , og det gør han såmænd den dag i dag . “ 
„ Hm , hm , var det måske ikke mig , der i efteråret forbød hende at ride på den kulrede følhoppe ? “ brummede forpagteren . 

„ Ja , det er rigtigt , “ sagde hans kone , „ og knap to uger efter købte du den brune ridehest til hende . “ 
„ Hin , hm , og var det ikke mig , der forleden dag forbød hende at klavre op i det store piletræ for at skære grene til at flette kurve af ? “ 
„ Ja , det er meget rigtigt ; men næppe var pigebarnet kommet ned fra træet , før du selv klatrede derop for at skære dem af til hende — og så mener du , at du ikke forkæler hende ? “ 
„ Ja , nu kan jeg ikke mere , “ sagde forpagteren myg . 
„ Nå , men ser du , Poul , vi have mange gange forsøgt at få at vide , hvem Julie er ; vi have spurgt Fru lund , fra hvem vi fik hende ; men hun vidste kun , at det var en fornem dame , der ikke ville være kendt , som , da Julies moder var død , tog sig på at hjælpe barnet ; og vi have averteret , men uden resultat . Og da vi , efter at hun var bleven voksen , fortalte hende , at vi ikke vare hendes forældre , så blev hun , trods det at hun elsker os , meget ulykkelig og mente absolut , at hun var et forstødt , uægtefødt barn . Jeg troede , at hun ikke mere tænkte på det ; men hun erklærer , at trods hun holder af dig , Poul , som af ingen anden , så vil hun dog ikke , at du skal gifte dig med en pige , hvis forældre ingen kender . “ 
Poul havde hørt opmærksomt efter og sagde så resolut : 
„ Ikke andet end det , må jeg gå op til hende ? “ Han stormede op ad trappen , bankede knap på 

døren , rejste hende op fra gulvet , hvor hun lå , og sagde : 
„ Julie dog , er der ikke andet i vejen ? Nu har jeg hørt alt af tante Marie ; men det er jo kun dig , ene og alene dig , jeg bryder mig om . Hvor kan du dog tro , jeg bryder mig om , hvem der har været dine forældre ? Om så din fader har været skraldemand , så elsker jeg dog dig og ingen anden , og desuden så er jo da nu onkel Julius og tante Marie dine forældre , og bedre kan du da ikke ønske dem . “ 
Julie gjorde endnu en del indvendinger ; men han lukkede munden på hende med Kys på Kys og fik hende hurtig med ned , hvor alt snart blev idet glæde og lykke . Kristian kom til og var helt forundret over , hvad han nu fik at høre . Med en komisk alvor , der fik alle til at briste i latter , sukkede han : „ Og jeg , som havde troet , at Julie ville have ventet på mig , til jeg kunne forlove mig ! “ 
Xviii . 
Poul og Julie havde aftalt den næste morgen , deres lykkes første morgen , at spadsere en tur sammen . 
Poul var tidlig oppe og gik utålmodig og ventede på hende . Endelig kom hun , og Poul sagde : 
„ Du har rigtignok sovet længe i dag . “ 
Julie lo og sagde : 

„ Tror du , jeg er sådan en syvsover ? Jeg har været oppe længe før du og har nu udrettet al min morgengerning . Kom nu og lad os gå ! “ 
Det var en dejlig morgen med let frost . Først vandrede de ned til stranden . Trofast hoppede og sprang foran dem . Derefter gik de arm i arm op til deres yndlingsplads , den gamle kæmpehøj . 
Da de havde stået noget her oppe og nydt deres unge kærlighedslykke og den dejlige udsigt ud over stranden , blev de opmærksomme på , at trofast gøede ivrigt og kradsede i jorden ved højens fod . 
Poul gik derned og så , at den havde skrabet et hul langt ind i højen og lå med hovedet og begge forbenene langt inde i hullet . Han fik hunden ud og stødte med sin stok derind og mærkede , at den stødte mod noget træ . Efter at have fået mere jord skrabet til side fik han med stort besvær halet et lille skrin frem . 
Julie kom til , og med forundring så de på deres fund . 
Låget lod sig nemt åbne ; men skrinet var tomt . 
Poul bar det hjem , og hans tanker syslede nu kun med det og med , hvorledes det kunne være kommet ind i kæmpehøjen . 
Med skrinet foran sig og betragtende det meget nøje sad han længe grublende . Endelig klarede det op for ham , og han hentede fra sit værelse den lille egetræssplint , han havde taget til sig den dag , godsinspektøren var fundet myrdet , og som havde hindret 

herredsfogden i straks at få pengeskabet lukket til . Til sin store forundring så han , at splinten passede nøjagtig til den ene side af låget , altså stod skrinet i forbindelse med mordet på godsinspektøren , og formodentlig var det dette eller rettere dettes indhold , der nu var borte , som var årsagen til mordet . 
Han havde ingen ro på sig og fik straks sadlet en hest for at hente sin onkel , herredsfogden , der var hjemme og øjeblikkelig tog med tilbage . 
Herredsfogden viste Poul den kugle , som lægen havde udtaget af godsinspektørens hoved , og som , hvad Poul rigtig havde forudset , ikke passede i den revolver , der havde ligget ved den dræbtes hånd ; altså var mordet sket med et skud fra en anden revolver . 
Det syntes , som gåden begyndte at løses ; men der var langt igen ; thi selv om det i kæmpehøjen fundne skrin stod i forbindelse med drabet , så stirrede de begge på det uden at komme løsningen nærmere . 
Poul lukkede låget i og vendte skrinet om med bunden i vejret . Hvad var det ? Det lød jo ganske , som om der var noget indeni , som stødte imod siden . 
Hurtig åbnede han det igen . Nej , der var intet i det . Han rystede det og hørte den samme lyd . Ved nøje undersøgelse og ved at måle det indeni og udenpå , opdagede han knappen i bunden , trykkede 

på den , og til deres store forundring åbnede bunden sig . 
Herredsfogden udtog en del breve og et lille maleri af en overordentlig smuk kvinde . 
Ved deres forundringsudråb vare de øvrige af familien komne til , deriblandt Julie , og hvem kan skildre hendes forundring , da hun ser sin onkel stå med hendes virkelige moders billede i hånden . 
„ Hvorledes kommer du dog til det billede ? “ udbrød hun . 
„ Det lå her i bunden af skrinet . “ 
„ Hvorledes kan mit billede være kommet der ? “ 
„ Dit billede ? “ 
„ Ja , min moders billede . “ 
„ Dit billede , din moders billede ? Men hvad mener du , barn ? “ sagde herredsfogden , der ikke forstod hende . 
„ Har du da ikke din moders billede i din skuffe ? “ sagde tante Marie . 
„ Jo , det har jeg , og nu skal jeg hente det , “ og med disse ord styrtede hun op på sit værelse og kom åndeløs ned med det lille maleri , som hun altid vogtede som en skat . 
„ Jo , det er jo det samme billede ! — min moder ! “ udbrød Julie ; men i det samme sortnede det for hendes øjne , så hun faldt besvimet om i forpagterkonens arme . Der var almindelig bestyrtelse mellem dem alle over dette mærkelige fund ; men herredsfogden bad dem alle undtagen Poul forlade stuen , for 

at de to i ro kunne gennemgå de i skrinet fundne papirer . Maleriet beholdt forpagterkonen i hånden , og da Julie hurtig var kommet til sig selv igen , undersøgte de nøje de to billeder og bemærkede snart den forskel , at der under det ene stod „ Margarethe 18 år “ , og under det andet „ Min elskede hustru “ . 
Xix . 
Det ene forundringsudråb efter det andet , snart fra herredsfogden og snart fra Poul hammer , ledsagede gennemsynet af de i skrinet fundne papirer ; men da de kom til et brev , undertegnet Louise lund , hvori denne underrettede kammerherreinde banner om , at hun havde fået det hende overgivne barn anbragt hos en familie i Jylland , måtte de have forpagteren og hans hustru ind . 
„ Sig mig , kære svigerinde , “ sagde herredsfogden til forpagterkonen , „ kan du huske , hvad den dame hed , fra hvem i fik Julie som ganske lille barn ? “ 
„ Det var en Fru lund , der var forstanderinde for et asyl ; men hvorfor spørger du om det ? “ 
Uden at besvare spørgsmålet sagde herredsfogden : „ Kan du huske , hvornår det var ? “ 
„ Lad mig nu se , Julie er nu lige fyldt 19 år , så det må have været i begyndelsen af maj måned 1877 . “ 
„ Det passer fuldstændigt . Vil du læse dette brev , 

som er dateret 10de maj 1877 , “ og hermed rakte herredsfogden sin svigerinde brevet fra Fru lund . 
„ Ja , det må være Julie , der tales om i brevet ; men hvad har dog kammerherreinde banner haft med barnet at gøre ? “ sagde forpagterkonen i højeste forundring ; men hun og hendes mand forbavsedes endnu mere , da herredsfogden , ofte suppleret af Poul , fortalte dem , at indholdet af disse breve godtgjorde , at den for en halv snes dage siden afdøde godsejer Erik banner , hvad ingen her på egnen havde anet det mindste om , for en snes år siden , imod sin moders ønske , havde giftet sig i udlandet med en ung italienerinde , der hed Margarethe Vasari , og at denne Margarethe Vasari efter al sandsynlighed var den kvinde , der var malet på de to billeder , hvoraf Julie opbevarede det ene , og det andet var altså det , der var fundet i skrinet , endvidere , at der i dette ægteskab var født et barn , der rimeligvis havde kostet moderen livet ; „ thi der findes her et brev , “ fortsatte han , „ hvori Erik banner meddeler sin moder , at hans hustru er død , og barnet må være det samme , som en pige , der hedder Carmela , senere har bragt her til landet , og som kammerherreinden har fået en Fru Louise lund til at anbringe hos fremmede , og disse fremmede , “ sluttede herredsfogden sin fortælling , „ må være dig Julius og din hustru , og barnet må være Julie . “ 
Efter at både forpagteren og hans hustru havde udtalt deres forundring over alle disse nyheder , 

sagde forpagterkonen til sin svoger : „ Men min gud , hvad er dog alt dette , mener du da også , Jørgen , at Julie så skal arve Bannersborg ? “ 
„ Ja , uden tvivl , “ sagde herredsfogden , „ men forinden der kan siges noget bestemt om det , må der foretages flere undersøgelser . Gå i nu imidlertid kun ind og fortæl Julie , men skånsomt , nogle af disse nyheder , imidlertid vil jeg gerne konferere nærmere sammen med Paul . “ 
Da de vare gåde , sagde herredsfogden til Paul : „ Alt , hvad der angår Julie , vil måske næppe volde vanskeligheder . Så snart jeg kommer hjem , vil jeg i egenskab af øvrighedsperson afæske Fru Louise lund en bestemt erklæring om , hvem der har over-antvortet hende barnet , og hvad der ellers vedrører den sag , og det er vist også rigtigst , at jeg af arkitekt August Berg , som jeg ved nu er bygningsinspektør i København , udbeder mig oplysninger vedrørende Erik banners ægteskab ; thi som du nok husker , nævner godsejeren i brevet til sin moder , at arkitekt August Berg var til stede ved hans vielse til Margarethe Vasari . Når jeg så har indhentet disse erklæringer , agter jeg at sende hele sagen til skifteretten og lade den træffe bestemmelsen , om Julie er Erik banners datter , og om hun skal arve ham og dermed også Bannersborg . Men hvad der vil blive meget mere vanskeligt , er at komme til bunds i sammenhængen mellem skrinet og mordet på godsinspektøren , og lad mig nu høre , hvad du , 

som jo er et stykke af en kriminalretsassessor , mener om denne side af sagen . “ 
„ Ja , onkel , jeg synes , det hele ligger temmelig klart . Den strid , der dagen før juleaften — efter godsinspektørens meddelelse , da han om aftenen kom og bad onkel Julius komme til sig den næste morgen — fandt sted mellem godsejeren og ritmesteren , og som rimeligvis har fremskyndet godsejerens død , har naturligvis drejet sig om papirerne i skrinet ; og for at få disse har så uden tvivl ritmesteren skudt godsinspektøren og ordnet det så snedigt , at alt så ud som et selvmord . Ja , jeg er temmelig sikker på , at det er ritmesteren , for kan du huske , onkel , at han ikke ville underskrive beretningen om mordet , fordi han havde stødt sin hånd . Jeg mener nu , at han ved at tage skrinet ud af pengeskabet har stødt sin hånd til blods på et søm eller noget lignende ; og fra denne rift kan bloddråberne på pengeskabet og foran det samt det blod , der fandtes på den pistol , som lå ved godsinspektørens hånd , men ikke indeholdt kuglen , der dræbte ham , være kommet . “ 
„ Men hvorledes kommer skrinet i højen , og hvorfor har den , der har skjult det der , ikke først udtaget brevene ? “ 
„ Det er ganske naturligt , at ritmesteren har ment , at skrinet var vel forvaret dér , og efter al sandsynlighed har han ikke kendt det hemmelige rum , hvori brevene lå , måske har der ligget andre 

papirer i skrinet , og dem har han så taget ud og ment , at det var dem , han ville have fat i ; og du kan tro , at det har været af frygt for , at vi skulle finde skrinet , at han forbød Kristian og mig at grave videre i kæmpehøjen . “ 
„ Ja , det kan være meget rigtigt alt sammen ; men vi savne endnu beviset for , at det er ritmesteren , der har rettet den dræbende kugle imod godsinspektøren . Vi må have fat i den pistol , hvortil den af liget udtagne kugle passer . Jeg kunne naturligvis lade foretage en husundersøgelse hos ritmesteren ; men har han skaffet pistolen til side , så fører en sådan ikke til noget resultat og kan snarere volde skade i vore undersøgelser . “ 
„ Ja , der er ikke andet for end at få fat på den revolver , vent blot til i morgen , måske kan onkel Julius hjælpe os til det . “ 
I dette øjeblik blev der meldt dem , at middagsmaden stod på bordet . De gik ind i spisestuen og satte sig til bords . Hos dem alle var der udbredt en stille , alvorsfuld glæde over , at trådene i denne dobbelte labyrintt syntes at føre dem sikkert til målet . 
„ Nå , Kristian , “ sagde forpagteren , „ jeg synes , du hænger med næbbet , er der noget i vejen ? “ 
„ Ja , i kan sagtens være glade . Onkel Julius og tante Marie få at vide , at deres plejedatter er en hel krøsus , onkel Jørgen er nær ved at komme til bunds i dette gådefulde mord , Julie bliver for 

modentlig herskerinde over alle herlighederne her , og Poul vil jeg nu slet ikke tale om , han er en rigtig lykkens pamfdius ; og han kan da ikke klage over , at hans drøm her den første nat ikke er gået i opfyldelse ; thi først finder han i kæmpehøjen eller på den en sådan skat som Julie , som virkelig er alt for god til ham , og så finder han i kæmpehøjen det mærkelige skrin , der indeholder et helt gods ; men jeg , hvad skal jeg sige , min drøm er ikke gået i opfyldelse , Julie bryder sig naturligvis nu slet ikke om mig mere , og i morgen er min ferie forbi , så skal jeg ind til den forbistrede skole . “ 
„ Det var jo egentlig et løjerligt jammersminde , “ sagde onkel Julius , „ for det meste af det er da meget glædeligt for os alle . “ 
„ Du fortjente det nu egentligt slet ikke , “ sagde Julie , „ når du taler så stygt om din Broder ; men når du vil være en rigtig god lille svoger , så skal også din drøm blive opfyldt . Kan du ikke nok begribe , at jeg kun har ventet på , at det skulle blive fuldmåne , og det bliver det jo først i aften , og da jeg efter alt dette trænger til at bevæge mig i frisk luft , ville jeg gerne invitere dig med til en skøjtetur i måneskin hernede på engen . “ 
„ Så skal naturligvis Poul med , og så er der ikke noget ved det , “ sagde Kristian . „ Desuden er du jo nu forlovet , og så kan jeg jo ikke være forelsket i dig , medens vi løbe på skøjter . “ 

„ Husk på , “ sagde onkel Julius med højtidelig stemme , „ hvad Heinrich Heine skriver : 
ruttle ab den dumpfen trubsinn , mædchen giebt es viet auf erden . » 
„ Når du er så uartig mod din Broder , “ sagde Julie , „ fortjener du jo slet ikke , at jeg går med dig , for Poul går vist ikke med ; han og onkel Jørgen have så meget at tale om ; men du bryder dig måske ikke mere om mig ? “ 
„ Ja , ved du hvad Julie , “ sagde Kristian , „ når du ikke har villet vente på mig , til jeg kan forlove mig , så ved jeg alligevel ikke nogen i hele verden , jeg hellere ville have til svigerinde end dig . “ 
„ Ja , ja , så gå vi to i aften ud og løbe på skøjter i måneskin , “ sagde Julie , — og således gik også Kristians drøm i opfyldelse . 
Skøjteturen gik godt , og Kristians humør var igen lyst ; men om aftenen betroede Julie Poul , at der var en ting , som nu pinte hende , og som hendes tanker stadig vendte tilbage til , og det var uvisheden om , hvorvidt hendes virkelige fader — som jo måtte være godsejer Erik banner — selv havde været med til at hjælpe sin moder med at få hende overgivet til fremmede , og om han havde vidst , hvor hans datter var . Som et lyspunkt stod for hende den ømhed og venlighed , han havde vist hende den gang hun lå syg efter faldet nede ved åen , da han næsten daglig kom og så til hende , bragte hende 

blomster og sad ved hendes seng og talte med hende . Å , havde hun blot den gang vidst , at det var hendes fader , hvor skulle hun dog have slynget armene om hans Hals ! Skulle nu dette lyse minde fordunkles ved mistanken om , at han havde handlet koldt og hårdt ved at sende sin egen datter bort ! Det syntes hende så skrækkeligt at tænke på . 
Poul søgte at trøste hende ; men det stod heller ikke ham helt klart , hvorledes det forholdt sig hermed . Og da Julie spurgte ham , om det ikke var muligt at komme til klarhed herom , sagde han , at han godt forstod hende , men ikke så nogen udvej til at få de oplysninger , hun søgte . 
Xx . 
Den næste formiddag foreslog Paul , at forpagteren og han skulle gå op til hovedbygningen for at bringe en besked til ritmesteren . Og Poul betroede sin onkel , at han ville se at indrette det således , at han glemte noget , f . Eks . sin stok , i ritmesterens kontor , og imedens han gik tilbage for at hente den , bad han onkelen gå videre samtalende med ritmesteren . 
Forpagteren sagde , at han egentlig ikke havde noget at tale med ham om , men lovede dog at gøre , som Poul ønskede . Da de indfandt sig , blev de viste ind i Erik banners kontor til ritmesteren , for hvem Poul blev præsenteret ; han gjorde sig øjensynlig 

umage for at være elskværdig mod forpagteren ; og imedens de talte sammen , brugte Poul sine øjne . 
På skrivebordet lå ikke nogen revolver , på væggen , hvor forskellige jagtredskaber og hjortegevirer hang , opdagede han heller ikke nogen ; men hans skarpe øjne bemærkede , at der på et lille bord henne ved vinduet stak noget frem mellem nogle cigarkasser og bøger , der kunne ligne fæstet på en pistol . 
Ritmesteren fulgte dem begge ud gennem korridoren til entréen ved hovedindgangen ; men her sagde Poul , at han løb tilbage for at hente sin stok , som han havde glemt i kontoret , og bad sin onkel gå videre , da han hurtig kunne indhente ham . Forpagteren forstod situationen og begyndte at tale med ritmesteren om de forskellige heste på Bannersborg ; og da det var et tema , der interesserede ham , gik han med ned ad trappen og over den grusbelagte forgård , således at Poul fik rigelig tid til at løbe tilbage og få revolveren trukket frem og gemt i sin inderlomme ; han var allerede ude af døren , da han opdagede , at han havde glemt at medtage sin stok , så han igen måtte ind og hente den . 
Da de kom hjem i forpagtergården , tog Poul sin trofæ frem , der viste sig at være en sjælden smuk revolver , på hvilken der i fæstet var indgraveret et smukt e . B . , begyndelsesbogstaverne til den forrige godsejers navn , og til Pouls ubeskrivelige glæde passede den skæbnesvangre kugle nøjagtig . Der var ingen 

tvivl længer , det var med den revolver , godsinspektøren var dræbt , og ingen anden end ritmesteren havde gjort det . 
Poul havde ingen ro på sig ; han måtte straks af sted til onkel Jørgen og vise ham dette corpus delecti . 
Desværre var herredsfogden ikke hjemme , Poul skrev derfor et par ord på en seddel , lagde den i en konvolut og efterlod denne tillige med revolveren med bestemt pålæg om at levere begge dele til herredsfogden straks , når han kom hjem . 
Hen imod aften kom der brev til Poul fra herredsfogden , hvori han skrev , at da alt nu forelå klart og oplyst , ville han den næste morgen kl . 10 sende to retsbetjente til Bannersborg for at arrestere ritmesteren . Poul triumferede ; men Julie delte ikke hans glæde , hun syntes , at der var noget så rædselsfuldt ved , at ritmesteren skulle arresteres , overbevist om en sådan brøde . 
Julie kunne næsten ikke sove , hun havde ingen ro for sine tanker , der idelig beskæftigede sig med de sidste dages hændelser og den forestående arrestation . 
Hun stod tidlig op , hendes sind var i oprør , og hun sagde , at hun befandt sig ikke vel og derfor ville gå en spadseretur . Poul tilbød at ledsage hende ; men til hans forundring sagde hun , at hun helst ville gå alene . 

før hun gik , ilede hun op på sit værelse , trak en skuffe ud og tog noget til sig , som hun gemte i sin lomme . 
Efter en times tid kom hun tilbage , kridhvidi i ansigtet og rystende over hele legemet . Hun sagde , at hun havde stærk hovedpine , og da hun havde sovet dårlig om natten , ville hun gå op og lægge sig , men håbede senere på dagen at kunne stå op igen . 
Noget efter klokken 10 så Poul de to retsbetjente komme kørende til Bannersborg , og han mente nu , at alt var i orden , og at det snart ville rygtes over til forpagtergården , hvad der var foregået i hovedbygningen ; men til Pouls forundring forblev alt roligt , og endnu større blev denne , da herredsfogden hen på eftermiddagen kom kørende tillige med sin fuldmægtig og fortalte , at han ikke forstod , hvorfor retsbetjentene ikke vare komne til ham med den arresterede ritmester . Nu ville han og fuldmægtigen gå over og se , hvad grunden hertil kunne være . 
Netop som herredsfogden alene kom tilbage , trådte også Julie ind i stuen og sagde , at hun nu befandt sig helt vel . 
Herredsfogden fortalte , at da han kom der over , sad begge retsbetjentene dér og ventede på ritmesteren , der var redet ud tidlig om formiddagen og havde meddelt , at han næppe kom tilbage før sent på dagen . 

„ Nu sidder også fuldmægtigen og venter på , at han skal komme , “ sluttede herredsfogden . 
„ Han kommer vist ikke , “ sagde Julie . 
„ Men hvorfor tror du dog ikke det ? “ sagde herredsfogden . 
„ Ja , onkel Jørgen , “ sagde Julie , „ nu bliver du naturligvis meget vred på mig , når jeg fortæller dig , hvad jeg har gjort ; men jeg har ikke kunnet handle anderledes . Jeg har ikke kunnet sove hele natten for den tanke , at ritmesteren , som dog er min kødelige onkel , skulle fængsles , og når jeg tænkte på , at nu kommer jeg måske og tager alt det fra ham , som han troede skulle være hans , så havde jeg ingen ro på mig . Jeg tog derfor mod til mig , gik op til ham og fortalte ham alt . Det var en skrækkelig time , og det var næsten ikke muligt for mig at bevare min sindsro . Jeg fortalte ham alt , at skrinet var fundet , om dets indhold , om beviserne for , at det var ham , der havde skudt godsinspektøren , og at han inden en time ville være arresteret . 
„ Men barn dog , hvad har du gjort ? Det er jo skrækkeligt ! “ sagde herredsfogden . 
Men Julie fortsatte : „ Han for jo op ; og rasende udbrød han , at det var løgn alt , hvad jeg sagde . Jeg fortalte ham , at det af brevene fremgik , at jeg var hans Broders ægtefødte datter ; men han vedblev at rase og sige , at det var usandhed alt sammen ; og 

først , da jeg tog onkel Jørgens brev til Poul frem der var stemplet med herredskontorets mærke , og hvori ritmesteren selv læste , at retsbetjentene af-sendtes kl . 10 for at arrestere ham — Poul havde ladet brevet ligge på bordet her — først da indså han , at alt var tabt for ham ; og fortvivlet faldt han sammen . — å , hvor det var rædsomt at se ham . Jeg sagde så til ham , at da han efter alt at dømme var min kødelige onkel , ville jeg redde ham , men kun på en betingelse , nemlig , at han sandfærdigt ville meddele mig , hvad hans Broder , min ulykkelige fader , havde vidst om sin datter . Han fortalte mig så , at hans Broder altid havde stået i den formening , at den datter , der var født i Venedig , var død kort efter fødselen , og at hans Broder først ved sin moders dødsleje havde erfaret , at hun var kommet her til landet og af kammerherreinden var anbragt hos fremmede . Han fortalte ligeledes , at han ude ved kæmpehøjen havde opbrudt skrinet og taget alle papirerne ud og brændt dem uden at undersøge dem , straks da han kom hjem , ikke anende , at netop de , han søgte , lå vel bevarede i det hemmelige rum i skrinet . Da jeg havde fået at vide alt , hvad jeg ville , gav jeg ham min sparekassebog , hvori der nu er opsparet omtrent 10 ,000 kroner og bad ham ilsomt ride til Næstved for at nå toget til København , hæve pengene dér og straks rejse til udlandet for ikke mere at vende tilbage . 

„ Hurra for Julie ! “ udbrød Kristian , „ hun er storartet . Nej , hvor hun er storartet , Poul , hvor jeg misunder dig en sådan kone . Julie er den mest mageløse kvinde , der ekisterer . Men den forbistrede ritmester fortjente slet ikke en så storartet opførsel . “ 
Forpagterkonen tog Julie om halsen og sagde : „ Du er en god pige , der har et stort og godt hjerte . “ 
„ Og så sige i , at jeg har forkælet hende , “ sagde forpagteren , „ tro i , at et forkælet barn har mod til at optræde sådan og handle sådan ? “ 
Poul sagde ingenting , men sendte hende et beundrende blik og trykkede hendes hånd . 
Men herredsfogden afbrød disse lovprisninger ved at sige : 
„ Det er smukt handlet af Julie ; men det vil komme til at gå ud over mig . Og det er ikke umuligt , at jeg kan blive nødt til at tage min afsked ; thi det vil dog falde mig til last , at ritmesteren er undsluppen . “ 
„ Ja , onkel Jørgen , det har jeg også tænkt på ; men for det første kan du give mig hele skylden og sige , hvad sandt er , at jeg uden dit vidende og vilje advarede ritmesteren , og for det andet havde jeg tænkt mig , at du kunne have lyst til at tage din afsked fra det byrdefulde herredsfogedarbejde og i stedet for indtræde i den gamle godsinspektør Selmers plads , som dog vist er bedre lønnet end posten som herredsfoged . Og så havde jeg tænkt mig , at kri 

stian , når han har fået sin eksamen , blev uddannet som landmand for at hjælpe min kære plejefader og — gid det ske sent — engang overtage forpagtningen på Bannersborg . “ 
„ Nej , hvor Julie er storartet ! “ udbrød Kristian . 
„ Og nu , “ sagde Julie , „ trænger jeg så meget til en spadseretur i frisk luft . Kom Poul , skal vi gå lidt op til den gode , gamle kæmpehøj ? “ 


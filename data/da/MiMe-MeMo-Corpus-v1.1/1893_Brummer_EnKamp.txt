I . 
Ved Middelfart 15/6 86 . 
Kære moder ! Du skal ikke sende mig det tøj , 
jeg skrev om . Jeg tager hjem allerede på 
torsdag . I de sidste dage har vi haft et ihærdigt 
regnvejr , så jeg slet ikke har kunnet arbejde . 
Mine to strandpartier er jeg forresten 
bleven færdig med . 
Strandliggeri og kroliv har jeg fået nok 
af . Da jeg ikke har haft noget at læse , har 
jeg af mangel på andet tidsfordriv opholdt 
mig inde mellem de andre pensionsgæster . Jeg 
har hørt dårlig musik på det forpinte klaver , 
der egentlig kun kan hvæse og hvine — jeg 
har nydt brokker af literært vrøvl om fjorgammel 
juleliteratur — har måttet gøre strejftog 
på den sidste udstilling med et uhyre af 
en kunstkender , og har diverse gange fordybet 

mig i betragtninger over dagmarteatrets fremtidige 
skæbne . 
Overgemt københavneri på landet er omtrent 
lige så forfriskende som blområdne pærer . 
Jeg har fået nok af Lillebælt . Småt er 
her — rigtig pænt forresten . Skov og strand 
med skrænt og kløfter . Lidt tilbage lige over 
for ligger Fredericia og misser til os med sine 
røde Tage . Snoghøjs hvide mure kigger ud 
imellem træerne , som om de ser efter færgen 
— efter den gode gamle tid , da det selv spillede 
en rolle i trafiken . 
Jeg har som sagt fået nok af det alt sammen 
og længes efter at komme hjem igen 
til Fredensborg — efter at gå op og ned ad 
alleerne i slotshaven sammen med dig og 
drøfte alt tænkeligt . Sådan som vi plejer — 
som vi har gjort , så længe jeg husker . 
Ved du hvad — du har i grunden forkælet 
mig svært . Det , at leve så meget med 
dig , har gjort mig kræsen lige over for andre . 
Hvem kan slå til , når jeg anlægger dig som 
målestok ? 
En teologisk professor , der har været her , 
før jeg kom , har glemt  » Jacob bøhme «  nede i 
» Salonen «  . 
Jeg kiggede lidt i den forleden og så , at 

han et sted siger :  » I guddommen er både det 
salte og det sure . « 
Jeg kom til at tænke på dig ved de ord . 
I dig er også både det salte og det sure — 
derfor er du så forfriskende . Men det er sandt 
— du holder ikke af , at man roser dig . Jeg 
husker nok den gang , jeg havde læst Hermans 
digt til hans moder højt for dig . Jeg var 
selv rørt , for det var nu virkelig kønt , men 
du afbrød mig :  » Du må aldrig skrive Vers til 
mig , Aksel ! «  så du skal blive fri , også for 
en ode i prosa . Men i al simpelhed siger jeg 
bare det : du er og bliver den første for mig . 
Nu står det der — du må finde dig deri . 
Hils fader , hvis han forresten kan huske , 
at jeg er borte . Han siger vel hver evige 
morgen , når han rejser sig fra ttebordet :  » Er 
Aksel ikke stået op endnu ? «  og du svarer — 
just ikke altid med overdreven blidhed :  » Men 
husker du ikke , at han er på Fyen ? «  — å , 
jeg ser og hører det hele ! 
Sig til fader , at jeg har læst hans  » Rebekka « 
Højt her på kroen en regnvejrsaften . De fandt 
den mageløs :  » Gud , sådanne yndige Vers ! «  ja , 
de glider virkelig nydeligt . Akkurat som gelé , 
der smelter på tungen — men er også borte 
med det samme . Nå ja , det var nu den mode . 

måske den kommer igen , så kan man tage de 
gamle kisteklæder frem og klippe efter dem . 
Din Aksel . 
Fruen havde læst brevet et par gange 
igennem , så rejste hun sig for at lægge det i 
sin mappe . 
Døren til haven gik op , og professor Bekker 
kom ind . Han var en høj , mager mand på 
nogle og treds . De regelmæssige træk var 
bievne endnu skarpere skårne af alderen . Det 
hvide , bløde hår lå strøget tilbage , så at 
den høje , noget skrå pande trådte stærkt frem . 
To dybe , mismodige folder trak sig ned imod 
munden og skæmmede dens fine form . Øjnene 
var store , lidt udhvælvede , halvt skjulte af øjenlågene 
med noget dovent og drømmende i blikket . 
Den blege , matte hud gav fysiognomiet 
et lidende , affalmet udtryk . 
» Brev ? Er der noget til mig ? « 
» Nej , det var til mig fra Aksel . « 
» Nå . «  — professoren gik hurtig gennem 
stuen . 
» Jeg skal hilse dig fra ham — han kommer 
snart hjem . « 
» Nå , — «  kom det ligegyldigt . 

» Han skriver , at han har læst din  » Rebekka « 
Højt for selskabet . « 
Professoren standsede .  » Nej virkelig ! Det 
glæder mig ! Hvad syntes de om den ? Å , lad 
mig se brevet ! « 
» Jeg har allerede gemt det . Men jeg husker 
ordene . De fandt den alle sammen meget 
smuk . De var rørte over den . « 
» Det glæder mig virkelig meget . Ja , det 
tør jeg nok sige selv , der er store skønheder 
i den . Mødet med Isak f . Eks . — ethvert ufordærvet 
sind må føle sig betaget af det . Det 
er kun den letfærdige tidsånd , som — — ja , 
det keder dig — det ved jeg . « 
Fru Bekker trak lidt på skuldrene .  » Nej , 
kede mig — — men det er — — noget pinligt . 
Jeg synes , du lader dig alt for meget oprive 
af en kritik , som du dog ikke vurderer . « 
» Vurderer ? «  kom det med et bittert smil , 
» vurderer ? Jo , den vurderer jeg efter fortjeneste . 
Det er forresten ikke alene mig personlig , den 
sårer — det kunne jeg tage mig temmelig let 
— men den sårer og fornærmer alt det , jeg 
sætter højest , alt det , som er mig kærest . « 
Fruen svarede ikke . Hun havde taget sin 
sykurv og gav sig i færd med at arbejde . 
» Du siger ikke et eneste ord ? Du kunne 

dog nok gå ind på--------nej , når Aksel er 
borte , så er der jo ingen , det er værd at udtale 
sig for . « 
Med en utålmodig bevægelse trak han den 
vide , grå morgenfrakke tættere om sig og gik 
ind i sit værelse . 
Fruen sukkede . Der kom et slapt træk 
om hendes mund , et udtryk af lede og kedsomhed 
i det bevægelige ansigt . 
Hænderne med sytøjet faldt ned i skødet . 
Hun så frem for sig ud i den solbelyste have , 
hvis høje birketræer og tætte tjørnehække gemte 
den bort fra landevejen , der nu efter jernbanens 
anlæg kun sjælden benyttedes . Afbrødes stilheden 
en enkelt gang af forbigåendes højrøstede 
passiar , eller af vognhjuls raslen , så 
fik lyden herinde noget særlig støjende og 
skurrende , noget fjendtligt , som om den gjorde 
et utilladeligt indbrud på ensomhedens område . 
Professorens vedbenddækkede villa lå ikke 
langt fra Fredensborg . Kun sjældent kom en 
fremmed ind ad havelågen . Den lille by 
omgikkes man ikke , og besøg af venner fra 
København tog mere og mere af . 
Det var bekendt , at professoren rugede 
over sin ensomhed , som over en skat . Hans 

forfattervirksomhed , hans sprogstudier fyldte 
ham helt . Den tid , han levnede derfra , anvendtes 
til legemlig hygiejne , lange spadsereture 
på flere timer , derefter et koldt styrtebad , så 
hvile på sofaen . Blev han forstyrret i disse 
daglige vaner , faldt det ham svært at skjule 
sin misstemning . Han sad da tavs , distrait , 
svarede med enstavelsesord , kom med ligegyldige 
spørgsmål og overhørte svaret . Men 
pludselig kunne dog et æggende ord , en indholdsrig 
bemærkning få et tag i ham og ligesom 
drage ham ud af hans skal . Med ungdommeligt 
liv forfægtede han da sine ideer , 
sine anskuelser , og forbavsede ved den ildfulde 
begejstring , der i en egen strømmende veltalenhed 
rev ham selv med og gjorde indtryk på 
tilhøreren . 
Den virkelige verden , den praktiske , som 
han kaldte den , interesserede ham kun lidt — 
han følte sig som en fremmed i den . De 
personligheder , han som forfatter skildrede , var 
tænkte , konstruerede . De manglede kød og 
blod . Men ved sin lyriske poesi , ved digtninge , 
hvis ideelle motiver behandledes i smukt 
formede , klangfulde rytmer og med en vis abstrakt 
højhed og renhed , havde han fået et 
navn . Det voldte ham en bitter , næsten 

holdelig smerte , at dette navn nu under den forandrede 
smag og den ny tids større virkelighedstrang 
skulle fordunkles . Den gjorde ham 
menneskesky . Det folk , som han mente at 
have offret sit liv , sine evner , forstod ham 
ikke , forskød ham i utaknemmelighed . 
Endnu blev et enkelt af hans dramaer 
spillet og modtaget med pietet — — men der 
var noget affalmet ved de laurbær , han havde 
troet ville være evig grønne — de var ved at 
visne . 
Og alt det ny , der kom frem ! Med hurtig 
svampevækst skød det op fra en jordbund , 
hvis bonitet han ingen respekt havde for . 
Var der noget sundt i det , så var der meget 
giftigt — men det forstod man ikke at skælne . 
» Kritikken — hvad var den ? «  jo mere den 
vendte sig imod ham , jo mere fordomsfuld betragtede 
han den . 
» Det er køtere , som farer ud af deres 
kælderhals og bider en i benene ! «  udbrød han 
en dag og kastede indigneret bladet fra sig . 
» Så er det mærkeligt , de kan nå dig , 
fa’er «  , svarede Aksel .  » Du bevæger dig jo 
altid et stykke over jorden . « 
» Så — mener du det ? Ja , jeg smudser 
mig ikke til i sølen , som de moderne forfattere . 

måske min lignelse halter . De er ikke 
småhunde , disse kritikkere , men harpyer , der 
på deres rovfuglevinger forfølger selv dem , 
der går højest , og besudler dem . Forresten 
er det hele jo en partisag . Slutter man sig til 
det literære venstre , så er man i et assuranceselskab . « 
» Det er en fornærmelse , du udslynger 
imod vore første repræsentanter for kunst , « 
Kom det hidsigt fra sønnen . 
» De første repræsentanter ! Nå , ja det forstår 
jeg nok . Dig roser man : friskhed — 
virkelighedssans — den remse kender vi ! Bliver 
man smurt om munden med sødt , så — 
ja , mere end et menneske er man dog ikke . « 
Uden at høre svaret lukkede professoren 
sin dør og var ene med sine bitre , mismodige 
betragtninger . 
Der kom et had op i ham imod denne 
ungdom , der i uforskammet selvtillid skubbede 
til alt det gamle ,  » hånede det bryst , de havde 
diet , «  citerede han sig selv . 
Hvad var det værd at skrive for ? Hvem 
fortjente , at han gav af sin hjerne , af sit 
hjerte ! Det var god lødig mønt — men nu 
var det regnepengenes tid . Blot det var nyt 

og skinnede med forloren glans , så blev det 
taget for guld . 
Han gik hen til sit skrivebord og tog et 
ark papir , der lå på mappen . 
Han gennemlæste de skrevne strofer . Der 
var klang i dem — ja , mere end klang — 
virkelig sang — det måtte man kunne forstå , 
selv om det kom i de gamle , fine , ædle ord , 
uden at være klædt ud i den karnevalsdragt 
af søgte , selvlavede udtryk , som nu var højeste 
mode . 
Hvor grundigt han hadede dette stilmageri ! 
Hvad for en fornærmelse imod ideen at sætte 
dens kammerpige , stilen i højsædet , og skubbe 
den selv , prinsessen til side . Forloren pynt og 
uædle manerer , selvgodt koketteri og letfærdigt 
lefleri — — han afbrød pludselig sin tankegang , 
og med en trang til at bortskylle ubehagelige 
erindringer og nå ind i en anden 
stemning , åbnede han sit bogskab . 
Han fik fat på  » Amor og psyche «  . 
» Over skyen , som i glans sig bader , 
står olymperdrottens gyldne bord — — « 
Liggende tilbagelænet i sin lænestol læste 
han videre . Disse rytmers blide vuggen beroligede 
ham . 

snart vendte dog hans tanker tilbage til 
deres udgangspunkt . Nu da hans sind var 
blevet afdæmpet og roligere , kastede han et 
kritisk blik på sig selv . Han ærgrede sig over 
sin hidsighed og så selv klart , at der bag den 
lå et misundeligt nag . Ja , så vidt var det 
kommet , at han kunne huse i sit indre om 
blot en skygge af den laveste af alle følelser , 
misundelsen . Var det ikke noget af den , der 
bragte ham til i bladene at søge efter anmeldelsen 
af de ny bøger i det håb , at den 
eller den af de feterede unge kunne få et 
svidende rap af en kritisk pisk . Han blev greben 
af en dyb sørgmodighed . 
» Lykkelig er den , hvem guderne lader dø 
ung , «  tænkte han .  » Livet demoraliserer . Den 
store kamp for tilværelsen , for ære og lykke , 
føres ikke med helt uplettet Skjold af nogen . 
Og jo blankere det er , jo lettere opdages den 
mindste skygge af plet på det . « 

villa paks 17 6 86 . 
Min egen kære dreng ! Det er jo brillant , at 
du kommer hjem så snart . Ja , jeg har 
savnet dig ganske umådeligt ! Når du er borte , 
bliver her så underligt stille . Haven ligger i 
sollyset , som om den sov — og her inde i 
stuerne — er der ikke søvn , så er der drømme . 
Fader i sine — langt , langt borte fra den virkelige 
verden , og jeg — på mine gamle dage 
giver jeg mig til at bygge luftkasteller . 
Ikke for mig selv , men til dig — et rigtigt 
slot ! Lampens ånd , da den bygger for Aladdin , 
er mådeholden imod min fantasi . 
At der i mit luftslot er en prinsesse til 
dig — det kan du jo nok begribe . Og at hun 
er ekstra — det følger af sig selv . Hun skal 
elske dig uden blind beundring , for den tåler 
du slet ikke , og hun skal holde af mig , fordi 
det nu en gang er således imellem os to , at 

man ikke kan holde af den ene uden også at 
have smag for den anden . 
Men hvor er den prinsesse ? Ja , hvor ? Jeg 
kender hende ikke . Østen for sol og vesten 
for måne må du søge hende . Det haster 
forresten ikke — vi to har det jo godt sammen 
— men det vil ske , og det må ske . Jeg kommer 
desuden snart i den alder , da jeg absolut 
må have dig på skødet igen , ny i lille 
format . Det er utroligt , hvor vi kvinder trænger 
til at have noget at kæle for . 
Fader har i denne tid været i bedre humor 
end ellers . Kun i dag gav han efter for en 
af disse bitre stemninger , du ved nok — og 
det netop da jeg ville glæde ham ved at bringe 
din hilsen om  » Rebekka . «  å , hvad digtere 
er for et vanskeligt folkefærd at leve med ! 
Og så kan fader jo ikke rigtig finde sig 
i den sympati , der er imellem dig og mig . 
Han synes bestandig , jeg burde dele hans anskuelser , 
hans smag — det går mig som den 
mand , der havde to elskerinder , en gammel og 
en ung . Den unge pillede alle de grå hår 
af hans hoved , dem kunne hun ikke lide , den 
gamle rev alle de brune ud------de passede ikke 
for hende . Jeg — — jeg beder for mine brune 
hår ! 

nå , så du har fået nok af krolivet ? 
Har du så nået det , du rejste for — at få 
motiver — samle indtryk — det , som både 
forfattere og kunstnere stadig snakker om . Som 
om der ikke var motiver overalt — sopi om 
der ikke var indtryk nok at få ! Luk øjne og 
øren op — stræk dine hænder ud , så har 
du dem . Myldrende , vrimlende fuldt er der af 
dem , som der er fandens mælkebøtter på engen 
en junimorgen , og som der er regndråber 
en novemberdag . Det gælder blot om at gribe 
dem — at holde dem fast , at optage dem helt 
og holdent i sig , så helt , at man nødes til at 
forarbejde dem — at de ikke lader én ro , før 
man igen har ligesom udskilt dem fra sig . 
Arbejd — arbejd ! Hjælp mig at bygge 
slottet ! Undertiden synes jeg , at jeg allerede ser 
spiret lyse .  » Den unge maler har talent — 
han er frisk og original «  — nå , skinner det 
ikke lidt , skønt det kun står med sorte bogstaver 
i en Avis ! 
Kærlig hilsen ! 
Din moder . 

det havde hele morgenen set ud til regn , 
men de tunge skyer hang ubesluttede , som 
om de hverken gad det ene eller det andet . De 
smittede hele naturen med deres lade mismod . 
Svalerne fløj langt nede ved jorden uden deres 
sædvanlige kviddrende lille opsang , og i sirenbusken 
sad have-irisken tavs ved sin rede . 
Fru Bekker tog atter fat på den bog , hun 
havde sluppet for at se efter professoren , som 
hun ventede hjem til frokost . Der stod han 
henne på vejen i samtale med en herre . Nu 
sagde han farvel og gik . Kort efter kom han 
fra sit værelse oprømt ind i spisestuen . 
» Det er en vakker mand , denne pastor 
Nielsen , «  sagde han og tog plads ved frokostbordet . 
 » Jeg fik mig en lang samtale med ham . « 
» Nå ham , du forleden flygtede for . Så 
umådelig snakkesyg og selvglad — syntes du — « 
Svarede fruen og rakte ham en kop kaffe . 

» Å — meget for stærk — nå —- nej — 
lad mig nu beholde den . Opspædt — så er 
der ingen smag ved den . «  han tog et par 
mundfulde og fortsatte så :  » Snakkesalig — har 
jeg sagt det ? Ja , i dag var han virkelig behagelig . 
Han fortalte mig , at jeg har stået meget 
anerkendende omtalt i den ny tid — han citerede 
mig ordret hele stedet . « 
Professoren tog et stykke papir frem af sin 
brevtaske .  » Jeg noterede det straks , da jeg kom 
hjem . « 
Fruen læste det .  » Ja , rigtig net . « 
» Sådan et par venlige ord er som solstråler------jeg 
havde nok lyst til at se det . — « 
» Men du har det jo der . « 
» Ja , å ja — det er dog altid fornøjeligt 
at se det på tryk . Jeg tror , jeg subskriberer 
på det tidskrift . « 
» På den ny tid , som du sådan har revet 
ned ? «  — 
» Ja — —- har jeg ? — fordomsfuld skal 
man jo dog heller ikke være . Der er dygtige 
kræfter mellem medarbejderne . « 
Der blev en pause . 
Skyerne havde nu bestemt sig , og tog fat 
for alvor . Regnen skyllede ned og piskedes 
skråt mod ruderne . 

» Kunne du ikke gå ind til byen og købe 
mig det hefte ? «  spurgte professoren . 
» I dette vejr ? «  svarede fruen noget forbavset . 
» Ja — jeg mente — jeg synes aldrig , du 
lader dig afholde af vejret . — du plejer ikke 
at være bange for regn . « 
» Du selv vil ikke — « 
» Nej — det ser så løjerligt ud , at jeg selv 
kommer . Det lader så forhippet — som om 
jeg brød mig om at vide , hvad de unge drenge 
skriver om mig . « 
» Det gør du jo også , «  kom det spøgende 
med et lille smil . 
» Å , disse bemærkninger ! Du har en egen 
evne til — «  han afsluttede ikke sætningen . 
Da måltidet var endt , rejste han sig og gik . 
Lidt efter tog fruen tøjet på og vandrede 
af sted i regnen . 
Skyerne var hurtig blevne tømte , solen 
brød frem , endnu mens de sidste dråber faldt , 
og spillede på de skrå striber , der med skoven 
til baggrund så ud som et gyldent slør . 
Utålmodig og forventningsfuld begav professoren 
sig nu på vej ad byen til . 
Han havde næsten nået den og standsede 
for at vente på fruen . Hun kom ikke . Gående 

frem og tilbage i dybe tanker glemte han til— 
sidst helt , at han skulle møde nogen . 
Da lød pludselig fra det pyntelige landsted , 
der lå lidt tilbage omgivet af have , en høj , klar 
sopran med akkompagnement af klaverspil . 
Rene og klangfulde faldt tonerne i den 
stille luft . 
Det var jo hans eget digt :  » Ved du , hvad 
sivet hvisker om «  — lyttende stod han — fortabt 
i nydelsen . 
Endnu stod han der , efter at sangen tav . 
Fra den åbne havedør sprang en ung pige let 
ned ad trappen . Hun kastede hovedet tilbage 
og gentog højt syngende de sidste strofer af 
sangen — ligesom slyngende dem ud over 
haven . Da hendes øjne faldt på professoren 
blev hun rød , hilste og smilede forlegen . 
Han gengældte på sin ærbødige , ridderlige 
måde hendes hilsen og gik videre . 
Mon hun skulle kende ham ? Ja , naturligvis 
efter portraiterne . Måske havde hun set 
ham gå frem og tilbage foran huset og derfor 
givet sig til at synge hans sang . 
Denne lille hændelse forekom ham et poetisk 
eventyr . Et motiv kunne det blive .-------i 
dybe tanker kom han hjem . 
» Her er heftet , «  sagde fruen .  » Jeg måtte 

tage hele årgangen . Hæderlig omtale — akkurat 
hvad pastoren refererede . « 
Professoren læste stykket flere gange igennem . 
Oplivet satte han sig til sit skrivebord . 
Han havde følelsen af , at skæbnen gav i dag . 
Der var en flugt i hans tanker , en lethed 
over hans pen , som han ikke havde kendt på 
lange tider . 
I stedet for som ellers at vandre sin lange 
tur gennem skov og eng , gik han næste dag 
ind imod byen . Da han nåde landstedet , 
sagtnede han sin gang og blev stående som 
fængslet af udsigten over sø og bakker . På 
verandaen havde han set en lys damekjole — 
mon det var hende , sangerinden — mon hun 
lagde mærke til ham ? 
Et øjeblik efter hørte han et forspil , fint 
staccato , som på guitarstrenge , så fulgte hans 
serenade . 
Ikke tvivl derom ! Det var en hyldest , der 
blev bragt ham . Han lænede sig lyttende til 
hækken . 
En ældre dame rejste sig fra en bænk i 
haven og kom henimod ham . 
Hun hilste :  » Hr . Professor , hvis de synes 
om min lille Claras sang , vil de så ikke glæde 
os ved at komme ind og høre den her ? « 

hun åbnede lågen . Han nærmede sig 
tøvende — hvem var den dame — han syntes 
at skulle kende det ansigt . 
Hun rakte hånden ud imod ham . Han 
trykkede den med et spørgende blik . 
» De kender ikke mig så godt , som jeg 
kender dem , «  vedblev hun ,  » nå , ja — det er 
så naturligt . Har de rent glemt  » Villa Silvia « 
Ved Skodsborg ? « 
» Grevinde Høgh ! ? «  udbrød han og så fornøjet 
genkendende på det fine , gamle ansigt , 
der var halvt skjult af en stor , hvid kniplingshat . 
» Nå , endelig ! «  sagde hun med et smil .  » Ja , 
det er længe siden , vi sås . Da de først blev gift , 
så tabte vi dem helt . Det vil sige — det 
bedste af dem har man jo altid . Jeg får nu 
lejlighed til at takke dem for alt det dejlige , 
de er vedbleven at give os . « 
» Tak , Fru grevinde , de er alt for venlig . 
Jeg er just ikke forvænt i den henseende . « 
» Å , kære hr . Professor — de har en fast 
kreds af beundrere . « 
» Hele tidsånden , Fru grevinde — — « 
» Ja , tidsånden , hr . Professor — lad os 
ikke tale om den . Den er infam . Man kan 
sørge over , at man netop er født i dette århundrede . 

men kom nu , sæt dem her hos 
mig i lysthuset . « 
Professoren tog plads ved siden af hende . 
» Jeg havde den glæde at høre en af mine 
sange sungne her i går — og nu i dag — 
så kønt . « 
» Det var min lille Clara . Jeg så dem gå 
frem og tilbage foran haven . Jeg sagde hende , 
at det var dem , der havde skrevet sangen — 
så morede det hende at synge for dem . « 
En lys morgenkjoles slæb gled hen over 
grusgangen . Et ungt , slankt pigebarn , meget 
blond , med lyse , leende øjne så på ham med 
barnlig beundring . 
» Min sønnedatter , «  presenterede grevinden , 
» Clara Høgh . « 
» Tak for deres sang , «  sagde professoren , 
» det var så kønt af dem at ville glæde mig . « 
Forlegen tav hun .  » Det er dem , hr . Professor « 
— begyndte hun , men standsede , som 
om hun ikke kunne finde ord . 
Grevinden klappede hende på kinden . 
» Jeg tror , Clara er så imponeret af dem , 
at hun helt mister mælet . « 
» Komtessen har talt med mig gennem sin 
sang , «  svarede professoren ,  » det sprog forstår 
jeg godt . « 

den unge pige så taknemmelig op på 
ham , så slog hun øjnene ned og legede med 
sit bæltebånd . Lidt efter vendte hun sig om 
og gik ind i havesalen . 
» Clara er datter af min Frits , «  sagde grevinden , 
 » min stakkels Frits ! De husker det nok , 
— han faldt i 64 . Hans hustru døde et år 
efter — hun var en yndig person . Ak ja — 
ak ja ------siden den tid har min lille pige 
kun haft sin grandmama . « 
» Hos nogen bedre kunne hun ikke være , « 
Bemærkede professoren høflig . 
» Ja , kærlighed har det ikke manglet på . 
Men de ved — sådant et ungt barn — det 
er et stille liv for hende . Al den sorg , jeg 
har haft , — min alder , min sygelighed — med 
sine 17 år lever hun , som om hun var 70 , 
tænker jeg under tiden — men det lader sig 
ikke forandre . Nu er hun jo da også vænnet 
dertil . « 
» De ligger på landet her ? « 
» Ja , jeg synes , det er en rar stille , køn plet . 
Lidt ensomt for Clara måske — her føler hun 
det vist mest . « 
» Men i den tid hoffet er her ? « 
» Vi har ikke det fjerneste at gøre med hoffet . 

min stilling er så aldeles tilbagetrukken . En 
gang imellem leder en gammel bekendt mig op 
og passiarer en times tid med mig — det er 
det hele . De bor herude sommer og vinter , 
hr . Professor ? « 
» I det yndige lille sted med roserne ! «  udbrød 
Clara , der nu var kommen igen .  » Hvor der må 
være dejligt derinde i den store have ! « 
» Hvis komtessen en gang ville gøre mig 
den ære at se derind , når de kommer forbi . « 
» Tak ! det vil jeg meget gerne ! « ------clara 
blev lidt rød i kinderne og så forlegen hen 
til sin bedstemoder . 
» Haven er min hustrus stolthed — eller 
rettere hendes glæde . Den forsonede hende 
med at skulle forlade København . « 
Grevinden ledte samtalen hen på erindringer 
fra villa Silvia , på fælles bekendte fra 
gammel tid . 
» Jeg fik aldrig deres frue at se — hun 
skal være så klog og så aparte . De beholdt 
hende helt for dem selv . « 
» Vi har levet ganske stille , «  svarede han , 
» det faldt både i min hustrus og min smag . 
Jeg har været optagen af mit arbejde . « 
» De behøver ikke at forsvare dem , hr . 

professor , jeg forstår så godt , at ensomhed 
er nødvendig for dem . Deres søn , maleren , 
boer hos dem , ikke sandt ? « 
» Ja , Aksel har fået sig et atelier indrettet 
i gavlen mod øst . « 
Å , det er altså det vindue med slyngroserne , 
tænkte Clara . 
» Der arbejder han en stor del af året . 
I den første del af sommeren har han været 
ved Middelfart for at tage studier , men nu venter 
vi ham snart hjem . « 
» Der ligger flere unge malere herude , hører 
jeg . « 
» Ja , et par af Aksels venner . De kommer 
jævnlig til os . Ellers omgås vi ingen her . 
Jeg flyttede hertil som ældre mand . I den alder 
har man ikke let ved at slutte sig til ny mennesker 
— det bliver kun bekendtskaber — og 
hvad er der i grunden ved dem . « 
» Men sine ældre venner beholder man dog 
vel noget tilovers for , ikke sandt ? Og falder 
man tilfældig over dem , så-------kunde de ikke 
have lyst til en gang imellem at opfriske gamle 
minder ? « 
» Og høre lidt musik ? «  faldt Clara ind . 
» Så besøg os , «  tilføjede grevinden . 
» Jeg vil have den følelse , at det er mine 

yngre år , der lever herinde , «  svarede professoren 
og så drømmende hen for sig . 
Sollyset gennem kastanietræets brede blade , 
de luende røde papaver i bedet foran ham — 
slotshavens gamle lindetræer , der hævede sig 
tempelhøjt og syntes at indeslutte en hemmelighedsfuld 
poesi — den fine , gamle dame ved 
siden af ham , den unge pige , hvis blik af og 
til stjålent strøg hen over ham — alt dette 
satte hans fantasi i en så behagelig svingning , 
at han kun nølende brød op , da han syntes , 
han ikke kunne blive der længere . 
» Sådanne omgivelser passede for mig , « 
Tilføjede han , da han hjemme fortalte den lille 
begivenhed .  » Det nydelige pigebarns sang — 
å , du ved ikke — musik — jeg hører aldrig 
musik ! Det er et af mine store savn . Sådan 
som det ville elektrisere mig ! « 
Professoren udførte ikke sit forsæt , at besøge 
grevinden . Hver dag blev det opsat . 
Man kunne jo komme til ulejlighed . — til sidst 
følte han sig så genert af det flygtige bekendtskab , 
at han ikke syntes , han kunne gå ad 
den vej , som førte forbi landstedet . 
» Det er den eneste vej til byen — jeg er 
nu altså ligefrem afskåret fra at kunne komme 
der , «  udbrød han ærgerlig . 

» Men om du tog det over dig at besøge 
dem , «  svarede fruen ,  » så fik du lidt musik . « 
» Nej , det har jeg jo sagt dig . Sådan ude 
på visit — man kan ikke give sig helt hen 
— konversationen bagefter — disse kedsommelige 
beundrings-fraser , som man er nødt til at 
variere — alt det bryder jo fuldstændig stemningen . 
Nej , jeg er henvist til mig selv . I 
menneskelig skikkelse åbenbarer gratier og 
muser sig ikke for mig . « 
Han gik op og ned ad gulvet — standsede 
så ved vinduet . 
» Igen regn ! Formelig frø-klima ! Man 
går jo og sætter sit humør helt til . Hvor skal 
man kunne arbejde på den måde ! Jeg er nu 
midt i det —- ved et dødt punkt . — jeg trænger 
til et incitament . 
Du kunne skaffe mig en oplivelse , hvis 
du fik den unge pige til at komme her 'og 
synge for mig . « 
» Jeg ! det er jo umuligt ! På hvad måde 
skulle jeg — « 
» Det kunne godt gå . Grevinden ønskede 
at lære dig at kende . Du kunne besøge hende 
en dag , gøre bekendtskab med komtessen og 
indbyde hende til os . Hun lod til at have lyst 
til at se haven . « 

» Nej , det kan der ikke være tale om ! Jeg 
holder ikke strengt på formen , det ved du , 
men dette — vælte mig ind i huset der sådan 
ohne weiter — oven i købet hos de 
mennesker , aristokrater — naturligvis form 
fra først til sidst . « 
» Nå ! vil du ikke , så lad bare være ! 
Hvorfor skulle der også gøres noget for min 
skyld — jeg synes forresten ikke , jeg forlanger 
meget for mig selv ! « 
Han så gammel og svag ud , som han 
sad der lænet tilbage i stolen med halvlukkede 
øjne , mismodig og slap . — det berørte hende 
pinligt . Om hun kunne gøre noget for at 
drage ham ud af dette usunde mismod ? 
En dag kom hun ind i hans værelse , 
hvor han sad foran sit skrivebord uden at 
arbejde . 
» Så , «  sagde hun ,  » nu har jeg føjet dig . 
Men nu må du ikke klage over , at du aldrig 
ser det , der ligner en muse . Jeg har været 
hos grevinden og bedt den unge pige komme 
her til the i morgen aften . Hun tager sine 
noder med . « 
» Hun ville virkelig — ? « 
» Ja bevares , hun blev meget glad over 
indbydelsen — lidt undselig først — umådelig 

smigret , lod det til forresten . Jeg tror , hun 
gerne ville komme et par gange om ugen og 
synge for dig . « 
» Tak , Anna ! «  svarede han rørt ,  » det var 
kønt af dig . Synes du om hende ? «  kom det 
lidt ængsteligt . Han kendte hendes kritiske blik . 
» Ja , jeg ved ikke — hun sagde så lidt — 
men hun er jo nydelig . « 
» Og grevinden ? « 
» Rigtig en god , gammel grevinde , som 
h . C . Andersen ville sige . Typisk : kniplinger , 
fine , smalle fingre , konversation . — noget så 
stillestående som der var over den dagligstue 
— opstilling af nips-sager — små ttestel af 
sévres-porcelain og andet fint juks . Tjener i 
livre' —- det var noget for mig ! « 
Leende tog hun sin hat af og glædede sig 
til omstændelig at skulle fortælle Aksel det 
hele . Han kom i aften — i aften ! 

det var ganske tidlig på morgenen . Fru 
Bekker vågnede ved , at lyset strømmede 
ind i hendes værelse . Persiennen for det åbne 
vindue blev skudt til side udenfra . I det samme 
faldt der en regn af dugvåde blomster og 
blade , kastede ind over hendes ansigt og 
hænder . 
» Du schønes maid , steh auf ! Steh auf ! 
Steh auf ! «  lød det halvhøjt syngende ind ad 
vinduet . 
» Men Aksel , hvad går der af dig ! « 
Hun rejste sig og sendte ham leende en 
stor solsikke lige ind i ansigtet . 
» Godt sigtet , mor ! Skynd dig nu at stå 
op ! Det er en aldeles storartet morgen ! Vi 
går gennem skoven til kroen og drikker vores 
kaffe der . « 
» Det tog ikke lang tid , «  sagde Aksel , da 

hun snart efter kom ud .  » Skal du ikke have 
hat på ? « 
» Nej , denne morgen vil jeg være fri for 
det kedelige stykke møbel . «  hun bandt et lille 
tørklæde over sit hår , der mørkt , lidt spættet 
med gråt lå tæt og svært over øret . Ansigtet 
var livfuldt og kraftigt med solbrændt hud , og 
endnu ungdommelig klare , blågrå øjne . Trækkene 
var uregelmæssige . Næsen for stor og 
markeret — munden fint formet . 
» Du burde egentlig have dig en kort turistdragt , 
mo’er . « 
» For endnu mere at forfærde de indfødte ? 
De har ondt nok af mig . « 
» Det bryder du dig jo ikke en smule om . 
Det morer dig netop at irritere fjenden . « 
» Ja , derpå kan jeg mærke , at jeg endnu 
ikke er så forfærdelig gammel . Det kan somme 
tider ordentlig gotte mig at give folk noget 
at snakke om . « 
» Sådan som du udtaler det ord ,  » Folk , « 
— med så knusende en ringeagt . Og du , 
som siger , du elsker mennesker . « 
» Ja , men der er så få mennesker mellem 
folk . « 
» Så , nu er vi ude med løgten igen — 
men det er alt for dejlig er morgen til den slags 

bedrøvelige ekspeditioner . Hor gøgen — efter 
st . Hans ? Den læser nok ikke almanakken . « 
» Det er dig , som ikke ved besked . Den holder 
først op med sit kuk midt i juli ,  » når 
den ser den første høstak , «  siger folk på 
landet . Hør , hvor den bliver ved ? Når den 
først tier , så bliver skovene tavse . « 
Aksel gik foran på stien . Hans gang 
var noget ujevn , slentrende . Lidt over middelhøjde 
var han , figuren kraftig og sluttet . Ansigtet 
svarede ikke fuldt til skikkelsens kraft . 
Det var smalt , af en langagtig oval med fine , 
regelmæssige træk . Øjnene lå bløde , med 
ofte vekslende udtryk , under lavtsiddende mørke 
bryn . Linierne om munden var helt skjulte 
af det lysebrune fuldskæg ,  » Halvmasken «  , som 
hans moder kaldte det . 
De gik gennem krattet og stod nu på 
engen udenfor . Mod vest trak skoven sig i 
en rund bøjning omkring den . Hist og her 
skød et enkelt træ sig frem for at få bedre 
plads til sin fulde , brede krone . Tre unge 
piletræer , tynde og fine , stod lidt fremme ude 
på engen . 
» Små , grønne konfirmandinder , «  sagde 
fruen ,  » der vil liste sig hjemmefra . De er 
trippede ud , men står nu stille , kigger nysgerrig 

frem og tænker :  » Nej , er verden så 
stor — jeg tør ikke gå videre . « 
» Ikke poetisk nok , mor ! Fader ville naturligvis 
sige , at de vokser opad — skyder længselsfulde 
grene mod det blå , ligesom den higende 
menneskesjæl o . s . v . — å , denne evige 
symboliseren af naturen ! Man poder alle sine 
egne pinagtige , menneskelige følelser — savn . 
Længsel , ønsker — over på disse lykkelige 
plantesjæle , som hviler så roligt i sig selv . « 
Krohaven gik lige ned til søen , hvis vand 
plaskede og klukkede op imod sivene , der med 
deres rødviolette blomsterduske nejede og svajede 
for vinden i bølgeformig rytme . De valgte sig 
en plads i et lysthus , hvor den blå clematis 
med ubændig frodighed strakte sine slyngtråde 
ud og klamrede sig fast til det gamle , næsten 
udgåede elmetræ , der med sine bladfattige grene 
dannede et gennembrudt tag . 
Aksel gik hen til køkkenvinduet i kroen . 
» God morgen , jomfru Hansen ! «  råbte han 
ind ,  » Kaffe og frokost , koldt bord til mig og 
min kæreste . Lidt snart — med deres sædvanlige 
hurtighed . « 
» Men Aksel -—- din kæreste ! « 
» Ja , er du ikke det kæreste , jeg har ? Et 
sandere ord har jeg aldrig sagt . « 

lidt efter kom jomfruen med bakken . I 
det hun hilste , gled hendes blik nysgerrigt hen 
over fruen . 
» Min søn og jeg er sultne efter morgenturen , « 
Sagde fruen og skænkede kaffen . 
» Nå sådan , «  svarede jomfruen og gav 
Aksel et skælmsk blik . Lidt efter hørte man 
latter inde fra køkkenet . 
» Du har rent fordærvet mig min spøg , 
mo’er . « 
» Dog ikke din appetit , «  svarede hun leende . 
Solen havde taget så godt fat , at hver 
dugdråbe på skråningen ned imod søen 
var suget op . Da måltidet var endt , lagde de 
sig begge i græsset . Han med en cigaret , 
hun med armene under hovedet seende op i 
den blå himmel , hvor små hvide skyer fjerlette 
havde ordnet sig som dun på en kæmpemæssig 
vinge . 
De tav begge . Myggene summede , duerne 
kurrede oppe fra gården — en båd med 
hvide sejl , der skinnede i solen , strøg hen over 
søen . Fra den anden bred lød klappen og 
banken fra et vaskeri . 
Jomfruen kom og tog af bordet . 
» Så , nu ligger de der i græsset begge to , 
så lange de er , «  sagde hun i køkkenet :  » Han , 

det er en anden sag , men hun , sådant et 
gammelt menneske ! Og de narrestreger med at 
give sig ud for hans kæreste — jeg kendte 
hende jo straks . « 
» Ja , og som hun går og ser ud , «  bemærkede 
krokonen ,  » hun har jo ikke en gang 
hat på . Og den gamle digter , herre gud , 
han tosser altid alene om . Han går for lud 
og koldt vand , mens hun føjter om med sønnen . « 
» De siger jo , at hun også giver sig af 
med at skrive bøger , «  sagde jomfru Hansen og 
skrabede tallerknerne af ,  » så man kan jo ikke 
undre sig over , at det går hulter og bulter til 
der hjemme . Og sikken de kyllingeben er 
gnavede ! Er det for en dame ! « 
» Er der foregået noget hjemme , siden du 
sidst skrev til mig ? «  spurgte Aksel . 
» Ingen verdens ting . « 
» Men det , du skrev om den unge pige — 
hende , der sang for fader ? « 
» Ja , det er sandt , der har jeg noget at fortælle 
dig . Jeg var hos hende i går . « 
» Hos den gamle dame ? « 

» Ja vist . Fader plagede mig derom . Jeg 
ville umådelig nødig — men så------------i går 
akslede jeg da mit skind — « 
» Det vil sige , du tog din gamle regnkåbe 
på — « 
» Netop — nej , hvor du er klog ! Og så 
vandrede jeg af sted til det lille elyseum , som 
fader kalder det . Navnet passer vist godt . 
Der så ud til at være ligeså kedeligt som i 
de salige skyggers land . Jeg gik op ad den 
grusbelagte gang ind i gården — « 
» Og naturligvis til en fejl dør — ? «  lo 
Aksel ,  » jeg kender dig , mor , når du er på 
visit . « 
» Vil du lade være at gøre nar ! Nå ja — 
jeg må tilstå det — det var døren til bagtrappen 
— der traf jeg en tjener , en rigtig 
hoven en , som så op og ned ad mig . — —- « 
» Han beundrede naturligvis dit toilette ! 
Jeg håber da , slaven var høflig imod dig ? « 
» Jeg spurgte , om grevinden var hjemme ? 
Han vidste det ikke , ville se ad . Mit navn ? 
» Fru Bekker . «  så gik han . 
Jeg stod lidt og ventede . Han kom tilbage 
og bad mig følge med . Igennem en lang korridor 
kom vi til et anretningsværelse , der skinnede 
af poleret sølvtøj og messing , så det 

formelig skar i øjnene . Du ved , hvor jeg 
hader alt dette glinsende — en barbarisk , brutal 
smag . Nå , så kom jeg ind i havesalen . 
Der var rullet ned for solen — halvmørkt . I 
en sofa sad en lille , gammel dame , indhyllet i 
et lysegråt silke schavl . Et fint ansigt , omgivet 
af store , hvide , gammeldags bukkelkrøller . 
Hun havde en bog i hånden , men hun så 
egentlig ud til at have sovet — der var noget 
søvndrukkent ved øjnene . 
» Vil de tale med mig , min gode kone ? « 
Sagde hun , da jeg kom henimod hende .  » Madam 
benzen — ikke sandt ? « 
Jeg var ved at briste i latter , men jeg 
holdt mig da . Hun havde åbenbart ventet at 
se mig strække hånden ud med et : å , en 
lille hjælp , deres nåde , jeg er en fattig kone . « 
Aksel for op .  » Nej , at du kan finde noget 
morsomt i det ! Hvad for en fornærmelse ! At du 
ikke straks vendte dig og gik din vej ! « 
» Å , hun mente jo ikke at fornærme mig . 
Min brune regnkåbe og min gamle hat havde 
grund til at blive vrede , det var dem , det galdt , 
ikke mig . Jeg svarede ganske rolig :  » Jeg er 
Fru Bekker , professor Bekkers hustru . «  så 
forandredes situationen komplet . Henrykkelse 
over at lære mig at kende — begejstring over 

fader — gammel ven — stor digter — 
» Smertens lyrik «  — vidunderlig . Netop den , 
hun havde i hånden . « 
» Var det den ? Så undrer det mig ikke , 
at hun var falden i søvn . Forresten , sådan 
efter en god frokost — i silke og kniplinger 
— der passer  » Smertens lyrik «  . 
» Hun og jeg blev umådelig gode venner . 
Hun havde altid ønsket at se mig , o . s . v . Så 
kom den unge pige , hendes sønnedatter . « 
» Hvordan ser hun ud ? « 
» Ja , du ved nok , jeg har ingen sands for 
blonde skønheder — og hun er meget blond , 
øjne og det hele . — jeg er temmelig kold 
overfor hendes ydre , men fader finder hende 
henrivende , smuk , alfeagtig . « 
» Alfeagtig , tak , på andet dansk altså 
spinkel , mager , tøset . « 
» Nej , hun er nydelig . Men lidt ubetydelig . « 
» Du bad hende altså virkelig — sådan 
uden videre ? « 
» Ja , det var meget let . Hun fortalte , det 
havde glædet hende at synge for fader , at han 
havde bedet hende komme og se vores have 
— så — ja , så var det jo indledet . Hun 
kommer allerede i aften til the hos os . « 
» Så går jeg min vej . En fremmed ung 

dame , en grøn lille en — oven i købet komtesse 
— tusind tak ! Svend Clausen ligger ude 
i møllen og maler — ikke mel — men bønderpiger . 
— jeg går hen til ham . « 
» Grevinden talte om dig — hun kendte 
dine sidste ting fra udstillingen .  » Lidt simple 
motiver — «  kunne hans fader ikke påvirke 
ham i retning af skønhed — « 
» Og du gav hende vel ret ? « 
» Ja , naturligvis . Du kan slet ikke tænke 
dig , hvor net og velanstændig jeg var . Jeg sad 
og viste smiletænder af bare høflighed og var 
enig med hende i alt . Men da jeg gik , tog jeg 
en lille hævn for al den spillen komedie , jeg 
havde været med til . Idet jeg rejste mig , sagde 
jeg :  » Der er vist en stakkels kone , der har 
ventet , en madam benzen ? «  grevinden blev 
ganske flov og svarede :  » Det har ingen hast — « 
Så gik jeg . Denne gang ikke ad bagtrappen . 
Grevinden fulgte mig ud gennem haven , og 
den unge pige gik et stykke hen ad vejen med 
mig . Tjeneren stod råabende af forbavselse 
og så , hvor nette de var mod  » Madam benzen «  . « 
» I aften gør altså en anden race invasion 
på paks , «  sagde Aksel . Lidt efter rejste de sig 
begge og gik hjemad . 

ved frokostbordet den næste dag var 
professoren særlig oplivet . 
» Du kan tro , Aksel , vi havde en behagelig 
aften i går . Som hun synger , den lille komtesse 
— og som hun spiller -— en kaskade af 
perletoner . « 
» Så — «  svarede Aksel kort . 
» Ja , hun forekommer mig som en venlig 
fugl , der er fløjet ind til mig , for at glæde 
mig med sin sang . « 
Disse opstyltede talemåder ! tænkte Aksel . 
» Kom du sent hjem ? «  spurgte fruen . 
» Tidsnok til at se den laban til tjener , 
der stod ude i entreen med skuldersnore og 
det hele . Hans lange , lysegrå livréfrakke var 
nær ved at slæbe på gulvet — han må da 
løfte den op i sølet vejr . Det var knap , han 
gad hilse mig . Det kan nok være , han fik et 
par øjne . « 
» Nå , derfor kunne du da nok være kommen 
ind i dagligstuen til os andre . Hun synger 
smukt , den lille Clara . « 
» Komtesse , «  rettede professoren . 
» Behøver vi at tage hatten af , hver gang 
vi nævner hendes navn ? «  kom det skarpt fra 
Aksel .  » Det fornemme væsen med titler og 
det hele er mig en gru . « 

» Moder op ad dage , «  svarede professoren . 
» Denne ringeagt for formen , denne mangel 
på forståen af , at i de højest stillede forhold 
— er noget — noget æstetisk — som — « 
» Højest stillede ? Så har jeg en hel anden 
rangforordning . « 
» Å , den evige diskuteren ? Man tår ikke 
en gang sin mad i ro . Jeg tror , jeg kan 
undvære din belæring med hensyn til den 
rette vurderen af mennesker . « 
Han rejste sig og gik ind i sit værelse . 
» Du render da ikke selv med hans kaffekop 
efter ham , mor ! Nu ringer jeg på pigen . 
» Bring det ind til professoren , Kristine . «  var 
jeg ikke så sulten , som jeg er , så for jeg også 
fra bordet og råbte op om skænderi og 
ufred . Harmonisk er vores hjem ikke . Aldrig 
en fredelig og rolig samtale — straks kommer 
det til personligheder . Nu dette  » Moder op ad 
dage «  — det er just ikke smigrende for mig 
at blive anset som en kopi af dig . « 
» Å , bryd dig dog ikke om det ! « 
» Jo vist , bryder jeg mig derom . Det er da 
virkelig også for galt ! Som om det ikke var 
mig , der har bragt noget af den friske luft , 
der giver storm herinde . Hvad jeg så forresten 
kan skylde dig . « 

» Skylde ? Vi skylder hinanden lige meget . 
Jeg har først påvirket dig — senere du mig . 
Den ny tid — det er til dels gennem dig . — « 
» Nej , sig nu ikke for meget . Du er et 
helstøbt menneske , mor . Det , du har , er helt 
og holdent dit eget . « 
» Å , vi er alle sammen kludeposer . Gammelt 
og nyt — eget og fremmed — det er ikke så 
let at hitte rede i . « 
» Heldigvis er vi dog selv ganske tilfredse 
med de klude , «  svarede Aksel og rejste sig fra 
bordet . 
» Ja , begynder man at ville rydde op , så 
nænner man dog ikke at kaste en eneste af 
kludene bort — den kunne altid være god til 
et eller andet . « 
Aksel lo .  » Du mener måske til en maskeradedragt , 
f . Eks . når man går og besøger 
gamle grevinder — eller en lille snob-klud , 
når man samler på lakajer i sin entre ! « 
» Så Aksel , spar mig ! Kan du tænke dig 
— jeg blev bedt til grevinden i morgen formiddag 
til chokolade ! Det var noget for mig , 
ikke sandt ? « 
» Men hvordan slap du fra det ? « 
» En løgne-klud . « 

» Du , mor , som er sandfærdigheden selv 
ellers . « 
» Der kan du se , man ved aldrig , hvad 
der er i posen . Jeg sagde , jeg havde aftalt en 
tur med dig , « 
» Brillant ! Den usandhed gør vi til sandhed . 
En af vore zigeunerture hele dagen i 
skoven . Der er en stente i østerskov , som 
jeg må have , du — « 
» Jeg læser . « 
» Nej , du underholder mig . Fortæller mig 
et og andet fra din ungdom . Å , du må 
have været sød den gang ! Nej , at fader kunne 
få dig ! « 
Moderens ansigt blev alvorligt .  » Det er en 
dårlig vane , denne evige stiklen på fader . 
Vær dog tolerant mod en natur , som du slet 
ikke forstår . « 
» Jo , jeg kan meget godt forstå — jeg ser 
så godt alt det -------hvad der støder 
mig hos ham , er hans selvretfærdighed , hans 
bestandige optagethed af sig selv . Dette at gå 
og være  » Danmarks digter «  — — det er da i 
hvert fald trættende for hans omgivelser . « 
» Nå — ja — « 
» Og så den æstetiske betragten af alt . 
Det giver noget så holdningsløst ! Man ved aldrig 

rigtig , hvor man har ham . —• nu dette 
med de højest stillede . Han , som selv er en 
spartaner i sine vaner — det tiltaler ham dog , 
dette med grevetitel og tjener . « 
» Fader afslog dog selv etatsrådstitlen . « 
» Ja , det var jo netop en slags hovmod . 
Han ville ikke være det samme som hveranden 
rig grosserer eller gammel , åndløs jurist . Nej , 
havde det været en titulats som erkeprofessor 
i hyperæstetik , så havde han såmænd straks 
slået til . « 
De var under samtalen komne ned i haven , 
hvor de gik op og ned ad gangen med hinanden 
under armen . 
Fruen standsede .  » Aksel , du ved godt , 
hvad jeg mener om det ene og det andet , men 
det skurrer i mine øren at høre det udtalt . « 
» Ægte kvinde ! Ja , du er mangfoldig , mor ! 
Også lidt af en Solvejg . Men jeg holder nu 
en gang mest af dig , når du siger din mening 
ligeud , uden hensyn til pietet eller til 
ægteskabelighed , eller hvad det nu er . Jeg 
havde lyst til at have dig ganske alene for 
mig selv . Å , sådan et liv , som vi to kammerater 
skulle føre ! Aldeles storartet ! « 
» Nej , Aksel , du må gifte dig . « 
» Jeg gifter mig aldrig , mor . Jeg har set 

nok af ægteskabet . Nej , den institution falder 
ikke i min smag . Desuden , når skulle jeg 
kunne gifte mig ? På ventepenge — forlovelse 
— frister mig nu slet ikke . Og så det , at blive 
for alvor forelsket — — det er ikke så let ! 
Jeg „ gad også nok se den svigerdatter , du 
kunne finde dig i , du , som er sådan en feinschmecker . « 
Han bukkede sig i det samme for at tage 
noget op . 
» En handske ! Hvis mon den er ? Lang , 
lysebrun , svensk — nej , hvad for en lille hånd , 
så smal . «  han strøg det fine , ru skind op 
imod sin kind . 
» Det er vel komtesse Claras — ja , lad 
mig se — ganske sikkert . Hun må have tabt 
den i går aftes . « 
» Har hun den slags hånd . Formodentlig 
hvid og blød — sagtens en hånd , som gudinden 
for lediggang ikke ville skamme sig 
ved . «  • 
» Ja , en underlig blød , letsindig barnehånd , 
når man tager den i sin . Der er ingen karakter 
i den . « 
» Men handsken er nvdelig . « 
Aksel trak i fingrene på den og glattede 
den ud . 

» Nu kan du give hende den , når hun 
kommer torsdag aften . « 
» Hvad for en rørende introduktion ! Nej , 
jeg lægger den i entrévinduet , så kan den grå 
drivert tage sig af den og række den til sin 
komtesse , «  han trak spottende på munden . 
» Jeg er jo desuden slet ikke hjemme torsdag 
aften . Jeg må til København — jeg mangler 
både det ene og det andet af tuber . « 

allerede oppe , grandmama ? «  udbrød Clara , 
da grevinden henimod klokken ti trådte 
ud af sit sovekammer . 
» Ja , jeg er lidt tidlig på færde i dag — 
der var meget varmt i mit værelse . Den sol 
om morgenen — det er det kedelige , at den 
står op i øst — mod vest — der går den 
jo ned , så har man aftenheden . Syd , det er 
umuligt om dagen , og nord , det er ikke sundt 
i min alder — man ved virkelig ikke , hvordan 
man skal indrette sig med sovekammer . « 
Clara skænkede hendes the .  » En ekstra 
god kop — den skal nok hjælpe på nerverne . 
Må jeg rykke din stol lidt , solen skinner dig 
i nakken — så kunne du let få migraine . « 
» Tak , mit barn ! Nå , fortæl mig så lidt 
om , hvordan du havde det i aftes hos professorens ? 
Jeg hørte dig komme hjem , men jeg 
var allerede i seng — så var jeg bange for 

min nattesøvn . Du ved , når jeg bliver animeret 
— « 
» Ja , lille grand , jeg listede mig også 
ganske stille ind i mit værelse , skønt jeg var 
propfuld af ting , jeg havde lyst til at fortælle . « 
Clara havde sat sig ved ttebordet lige over 
for grevinden . Solen faldt skråt hen over 
hendes blanke hår og på det fine øre , så 
det lyste rosenrødt , gennemsigtigt . 
» Ja , du kan ikke tænke dig , hvad det er 
for et underligt hus . Ganske forskelligt er der 
fra andre steder . Sådanne løjerlige mennesker 
— men morsomme . « 
» Hvordan var de da ? Fortæl lidt ordentligt- « 
» Ja , det er ikke så nemt . De disputerede 
om de ligegyldigste sager . « 
» Om hvad da ? « 
» Om ingen virkelig ting . Først talte vi 
sammen , som du ved , man plejer — konversation , 
rigtig pænt . Men så senere spurgte 
fruen mig , om jeg havde læst — jeg husker 
ikke , hvad det var , bogen hed , en ganske ny 
—- og så sagde professoren , at det var en 
dårlig bog , og det blev de begge to frygtelig 
uenige om . « 
» Og hvad gjorde du ? « 

» Jeg sagde ikke noget , jeg havde jo ikke læst 
den . Og så brugte de sådanne løjerlige udtryk , 
som jeg ikke forstod :  » objektiv og subjektiv « 
— ved du , hvad det er ? « 
» Ja , det ved jeg naturligvis nok , men det 
kan jeg ikke forklare-dig , mens jeg drikker min 
the . Subjekt og objekt , det lærer man jo i 
sin franske grammatik nå , og så videre ? 
Professoren var vel elskværdig og glad for din 
sang ? « 
» Ja , det var han . Han kaldte mig sin lille 
sangfugl —• sagde , at han aldrig ville blive 
ked af at høre mig synge — det satte ham i 
stemning . « 
» Den mageløse mand ? Og hans kone ? « 
» Jeg synes ikke så godt om hende . Men 
klog , det er hun vist . Som hun kunne tale for 
sin sag ! Hun havde vist ret . « 
» Nej , mit barn , det er såmænd nok ham , 
der har haft ret . Han kender menneskene til 
bunds . Hans stykker — det er en højere verden , 
en hel anden , end den vi lever i . Var der ellers 
pænt hos dem ? « 
» Ja , men så aparte . Meget få møbler , 
slet ikke sådanne nips og fine ting , som man 
ellers har . Men der var bronzebuster og hoveder 
— fra Italien , tror jeg . — jeg turde slet 

ikke spørge om , hvad det var — jeg følte mig 
bestandig , som om jeg var så dum og slet ikke 
vidste noget . Det var det eneste ubehagelige . « 
» Det skulle du ikke bryde dig om . Så 
er der måske mange ting , du ved besked 
om , som de andre ikke kender noget til . Men 
du skal aldrig spørge , det lyder så dumt . Bare 
lade , som om man ved det — det er den rigtige 
takt . « 
» Men så lærer man jo ingen ting . « 
» Å ja — hvad skal man også vide så meget 
for ? Du ser , de sad og skændtes om al 
den læsning — er der noget rart ved det ? « 
» Nej , det syntes jeg heller slet ikke om . 
Vi kan jo også somme tider være en lille 
smule uenige , men så er det da altid om noget 
virkeligt . « 
» Ja , det fører da til noget , men det andet , 
det er så ørkesløst . Var sønnen hjemme ? « 
» Nej , men de talte om ham . Det var nu 
da også underligt , professoren sagde , at hans 
kunst var  » dette moderne klatteri «  — og så 
forsvarede fruen ham og sagde , der var meget 
mere ånd i det end i det gammeldags  » Pillevæsen . « 
» Sagde hun  » Pillevæsen «  ? «  grevinden skød 
den tømte ttekop tilbage med en utålmodig 

bevægelse .  » Hun har jo anskuelser som en 
petroleuse ! Når jeg tænker på , hvad det var 
for yndige bønderpiger , man før så på udstillingen , 
og nu hendes søns ! De er jo næsten 
værre end de rigtige — sådant noget går 
man da ikke på udstillingen for at se . « 
» Ja , jeg ville nu dog gerne have været 
sammen med ham alligevel , «  sagde Clara .  » Jeg 
så hans portræt , han er meget smuk . Og hans 
moder fortalte så mange morsomme ting om 
ham fra det , han var barn . « 
» Jeg tror slet ikke , han ville være selskab 
for dig , min pige ! Var det ikke for den velsignede 
professors skyld , brød jeg mig ikke om , 
at du kom i det hus , efter hvad jeg nu hører 
om det . « 
Grevinden rejste sig .  » Kom , Clara , og lad 
os gå ned i lysthuset . Ræk mig  » Morgenandagten «  ! 
Har du dit broderi ? Så kan du 
fortælle mig mere om de forunderlige mennesker . « 
Med sin lille arbejdskurv i hånden fulgte 
Clara efter bedstemoderen og satte sig på sin 
vante plads lige over for hendes lænestol , der 
hver morgen blev bragt ud af tjeneren . 
» Nå , hvad blev der så fortalt om sønnen ? « 
» Å , jeg ved ikke . — småtræk , som f . 
Eks . at han en dag havde sagt : nej , mor , det 

er alt for drøjt at gå i skole , når lærken 
synger . — og så , at han altid tegnede og 
malede i sine bøger i stedet for at læse i dem . « 
» Nå , det er da ikke så aparte , «  mente 
grevinden .  » Det gør de fleste dovne drenge . « 
» Ja , men han bliver nok til noget — det 
sagde også hans moder . « 
» Det vil jeg gerne tro — det fandt hun 
vel netop udmærket , at han var doven . Efter 
alt , hvad jeg hører , er jeg glad ved , at hun 
ikke kommer til chokolade . Hun så mig forresten 
også noget konfiskeret ud . Så , ræk 
mig  » Morgenandagten «  — nu må jeg have ro . « 
Clara fortrød , at hun så åbent havde 
udtalt sig om det ny bekendtskab . Sæt grandmama 
nu forbød hende at komme der — det 
var dog altid en adspredelse . — disse lange 
sommerdage alene med grandmama altid ! I 
år kom ikke en eneste af kusinerne i besøg . 
Ikke en jævnaldrende havde hun at snakke 
med ! 
Unge herrer — dem var der ikke spor af . 
Hun så en eller anden i ferien gå forbi haven 
og kaste et blik ind over stakittet — men det 
var da også det hele . I førstningen kunne 
det være rart nok at komme på landet , men 
man blev rigtignok ked af det hen på sommeren . 

at køre en tur med grandmama om 
eftermiddagen , det blev i længden også ensformigt . 
Og hele formiddagen i lysthuset med 
det kedelige broderi — — . Synge og spille — 
ja , det kunne man da også trænge til , at nogen 
hørte på . Grandmama kunne ikke kende det 
ene  » nette musikstykke «  , som hun kaldte det , 
fra det andet . 
Det lille eventyr med professoren var ligesom 
begyndelsen til en roman . Hun skulle 
inspirere ham med sin musik . Måske ville 
han skrive et digt til hende — hele verden 
skulle få at vide , at det var tilegnet hende . 
» Til komtesse Clara Høgh . «  nå , hvad ville 
så kusinerne sige , de som altid gjorde blæst 
af , at de kom meget mere ud end hun , fordi 
grandmama ikke ville føre hus . Å , opleve 
noget ! Bare det hele ikke endte i Vallø ! Ja , hun 
kom nok til at sidde der som stiftsdame — uf 
ha ! Hvordan skulle man kunne blive gift , når 
man aldrig kom sammen med en eneste ordentlig 
ung herre . 
Smuk var han vist , den unge Bekker . 
Men det var rigtignok uhøfligt af ham , at være 
borte netop den aften , hun kom . Det var slet 
ingen tilfældighed . Professoren havde spurgt : 
» Hvor bliver Aksel af ? «  og moderen havde 

svaret så underligt på det . Nej , han var også 
nok ude på torsdag , når hun kom . Men det 
var såmænd det samme — hun kunne godt 
undvære ham . 
Grevinden lukkede bogen , som hun efter 
samtalen med Clara havde fordybet sig i .  » Talte 
professoren om mig ? «  spurgte hun , mens hun 
omhyggelig lagde et mærke i bogen der , hvor 
hun havde sluppet andagten . 
» Ja , det gjorde han rigtignok . Han sagde , 
du havde været det yndigste , man kunne tænke 
sig , da han så dig første gang . Det var dig , 
som havde foresvævet ham , da han skrev  » En 
digters drøm «  . « 
» Nej , er det muligt ! Er det virkelig mig ! 
Husker du det , så henrivende ! Å , «  hun sukkede 
dybt ,  » hvad mon han har tænkt , da han 
så mig nu som den gamle ! « 
» Han fandt dig yndig endnu , lille grandmama . 
Han sagde , at tiden rigtignok havde 
bredt sit slør over din skønhed , men at han 
kunne se igennem det . « 
Grevindens øjne fyldtes med tårer .  » Å , 
Clara , at leve med sådan en digter — at stå 
ham nær ! Hvad for et liv ! « 
» Ja , du giver mig nok lov til at komme 
der og synge for ham — ikke sandt ? « 

» Ja , barn ! Det er det mindste , jeg kan gøre 
for ham . Å , hent mig  » Smertens lyrik «  . Der 
er dette dejlige :  » Jeg fordrer ikke tak og ikke 
ære , og mængdens bifald er mig ingen ting « 
— det er følt . « 

Aksel sad på det nederste trin af havetrappen 
ved siden af fruen . 
» Hvad for en hede , det har været i dag , « 
Udbrød han .  » Å , man trænger til luft ! Nu om 
en times tid tager vi af sted . Vin og setters 
er der i båden — det er fuldmåne i aften , 
vi kommer først hjem hen ad natten . Svend 
Clausen tager med — han skal synge for os 
— eller fløjte — det gør han så kønt . « 
» Der kommer nogen ved lågen — se ad , 
Aksel — « 
» Det er ham , den grå fyr med slæbekjolen 
— nå — hvad er der nu på færde ? « 
Fruen blev kaldt ud . Lidt efter vendte 
hun tilbage .  » Komtesse Clara kommer her i 
aften i stedet for på torsdag . « 
» Så går altså vor tur overstyr . Det begynder 
virkelig at blive generende med den lille 

dame . Ja undskyld , så tager jeg alene med 
svend Clausen — båden er lejet — og sådan 
en tur , som det kan blive ! « 
Fruen holdt et lille brev i hånden .  » En 
billet fra grevinden til fader .  » Svar udbedes . « 
Ulykkelige fader ! Naturligvis en indbydelse . 
Hvordan skal han kunne rede sig ud deraf ! 
Heldigvis var han ikke hjemme , så han kan 
da få betænkningstid . «  ' 
lidt efter kom professoren op gennem haven . 
» Et brev til mig ? « 
Han åbnede det hurtigt , kastede det så 
hen ad bordet .  » Hvad har jeg dog gjort de 
mennesker , at de ikke kan lade mig i fred ! « 
» Hvad er det ? En indbydelse ? « 
» Ja , hvad siger du ! Nu troede jeg da , folk 
vidste , at jeg ville have ro — — at jeg ville 
være fri for dem ! « 
Han gik op og ned ad gulvet og så sig 
fortvivlet om til alle sider , som om han søgte 
efter hjælp . 
» Hvad skal jeg gøre , Anna ? Du er bedt 
med — til middag i morgen — ganske en 
famille , som grevinden skriver . « 
» Jeg — det er da alene for din skyld . Du 
har været så bedårende den gang , du var 
der , at det forslår for os begge . « 

» Ja , hvad skal jeg gøre , Anna ? «  kom det 
utålmodigt .  » Du må hjælpe mig . « 
» Jeg råder dig til at skrive grevinden et 
rigtig pænt brev til og sige hende , at du aldrig 
tager ud , at det er imod dine principper . Det 
finder hun sig vist i med den største pietet . 
Hun gjorde virkelig indtryk af at være ildtilbeder . 
Og så skulle du sende hende dit sidste drama , 
— du har jo endnu et par eksemplarer . « 
» Tak , Anna , ja , det var en god idée — virkelig 
en god idée . Så kan hun da umulig blive 
stødt — jeg ville så nødig — « 
Han gik hurtigt ind i sit værelse . 
» Nej , «  udbrød Aksel ,  » hvad for en uro , 
der følger med det ny bekendtskab . Det er 
næsten spændende ! Ny forviklinger hver dag 
— bagdøre at slippe ud af , ja , jeg holder mig 
udenfor det hele . Men et mærker jeg tydelig , 
at min gamle kammerat skal tages fra mig . « 
» Nej , blot du altid vil være så trofast 
som jeg . Men du kender nok det gamle :  » Min 
datter er min datter for det hele lange liv — 
min søn er min søn , til han får sig en viv «  . « 
» At du kan sige sådant noget , mor — 
at du kan tænke det blot et eneste øjeblik ! « 
Professoren kom ud .  » Vil du høre mit 
brev , Anna ? Nå , Aksel er her endnu . «  — » Jeg 

kan godt gå , hvis det generer . « 
» Nej — du har måske ikke skade af at 
høre , hvordan man skriver den slags småbreve . « 
Fruen blinkede til sønnen og standsede det 
overlegne svar , der lå ham på læberne . 
Professoren læste langsomt , smagende på 
hvert ord :  » Min nådige grevinde , jeg kunne 
ikke let tænke mig en større glæde , end en dag 
tilbragt i deres henrivende omgivelser , lyttende 
til det ekko af gamle minder , der hvisker til 
mig gennem dem . Men jeg har viet mig til 
en tjeneste , som tager mig helt — i det mindste 
for tiden — og jeg må derfor give afkald 
på alt , hvad der kan drage mig derfra . 
Det kan hænde , at jeg , når mit arbejde 
er færdigt , en aftenstund vil banke på deres 
dør og sige :  » Her er jeg , og det , der har fyldt 
sind og tanke — giv mig lov til at dele det 
med dem , at læse det for dem . «  jeg håber , 
at de da vil låne mig venligt øre . 
Jeg tillader mig at sende dem min sidste 
digtning til overbærende bedømmelse . « 
» Synes du om det , Anna ? « 
» Ja , den er jo svøbt ind i guldpapir . Men 
mig glemmer du rent . « 
» Det er sandt — du er bedt med — hvad 
skal jeg nu — — ? « 

» Du kan blot sige i en efterskrift : min 
hustru tilføjer : jeg forlader aldrig mr . Micawber , « 
Svarede fruen leende . 
» Altid løjer — jeg synes dog , at det er 
ganske kønt sat sammen . Du må klare for 
dig selv . Jeg kan da virkelig ikke ødelægge 
min billet — falde helt ud af ånden i den 
ved en triviel besked om , at du ikke kan komme . 
Nu lægger jeg det i en konvolut , vil du så 
levere det til komtessen . « 
» Ja , «  sagde Aksel , da professoren var gået , 
» Fader er og bliver den samme ! Tænker som 
altid kun på sig selv . Rend bort med mig 
en skøn dag , mor — han vil ikke savne nogen 
af os . Så , farvel — jeg skal banke på 
dit vindue , når jeg kommer hjem i nat , og 
hilse dig fra månen . « 
Moderens øjne fulgte ømt beundrende den 
elastiske skikkelse i den lyse sommerjakke , til 
den forsvandt bag lindetræerne . 
En times tid efter hørtes lette trin op ad 
havetrappen . 
» Det er for varmt til at spille nu , «  sagde 
Clara ,  » jeg kan næsten ikke få mine handsker 
af , jeg er gået så hurtigt . « 
» Sæt dem nu ned her og bliv afkølet . 
Lad os opsætte musiken til efter the . Her er 

kønt , ikke sandt , et rigtigt dansk landskab at 
se ud over . « 
Fruen holdt samtalen vedlige , den unge 
pige var trykket og genert . Hun sad forlegen 
og pillede ved sine handsker , og kunne ikke finde 
et eneste ord at sige , da de var blevne færdige 
med at tale om varmen . 
Fru Bekker så hendes forlegenhed . 
» Kom , skal vi gå lidt ned i haven . Lad 
mig vise dem mine høns og duer . Og min 
store , hvide kat — en umådelig artig kat , 
som vist bilder sig ind , at den lever på den 
tid , da ulven og lammet fredelig drak af samme 
kilde — den rører ikke en kylling . Den er 
snarere som en politibetjent , der holder de andre 
slemme katte borte . « 
Spindende og svagt knurrende af velbehag 
strøg katten sig op ad Clara . Med den på 
armen spaserede hun i havegangen , som en lille 
pige med sin dukke . 
Først da theen var på bordet kom hun 
ind . Nu var professoren tilstede . Han førte 
ordet . Hun havde følelsen af , at han ikke 
stillede noget krav til hende med hensyn til 
underholdning , hendes musik var ham nok . 
» Så får vi Chopin ? «  spurgte han venlig . 
Han lænede sig tilbage i sofaen og lod 

sig fuldstændig tage af tonerne . Drømmende 
vuggedes han ind i den uklare lyksalighedsfølelse , 
den svæven over jorden , den flugt fra 
det hverdagslige , hvori han fandt sin største 
nydelse — et slags nirvana , hvor , som han 
udtrykte sig , hans mindre åndelige natur gik 
til grunde , mens hans egentlige jeg forenedes 
med guddommen . 
Han vågnede op med et :  » Tak ! « 
» Professoren kender vel ikke Chopins sange ? 
Her har jeg netop en med . « 
Den klare sopran lød ud igennem de åbne 
havedøre . Aksel kom gående hen ad den bageste 
gang . Han standsede og lyttede til sangen . 
Han kom nærmere , så nær , at hans øje 
gennem vinduet i sommeraftenens dæmring 
kunne følge den unge piges runde nakke , hvor 
det lyse hår krusede og krøllede sig under 
den højt opsatte fletning , og den svaje ryg , 
der vuggende fulgte hændernes bevægelse . 
Skikkelsen lignede stemmen — fuld , blød . 
Nu så han hendes profil — næsen fin , lidt 
kort afskåret — kindens runding , det lille øre 
— hagen måske ikke udpræget nok . 
Hun skød taburetten tilbage og rejste sig . 
» Brava ! «  udbrød professoren .  » Så , nu må 

de være træt . Tak for deres elskværdighed at 
komme og glæde en gammel mand . « 
Han strakte hånden ud imod hende .  » En 
digter ! «  svarede hun undselig , halvsagte , og 
trykkede den . 
Man spiller nok komedie derinde , tænkte 
Aksel . Han ville trække sig tilbage til sit værelse , 
men hans moder havde set ham . 
» Er det dig , Aksel ! «  sagde hun højt ,  » kom , 
så jeg kan præsentere dig for komtessen . « 
At moder ikke kunne lade ham i fred ! 
Hvor nødig han ville det , vidste hun jo — nu 
måtte han altså dog . 
Den unge pige hilste lidt forlegen . Ja , han 
så godt ud ; men tale med ham — nej , det fik hun 
ikke mod til — han havde noget overlegent og 
ligegyldigt ved sig — sådan havde hun ikke 
tænkt sig ham . Sæt , at han nu var ligeså klog , 
som de andre — — hun ønskede et øjeblik , 
at hun sad hjemme hos grandmama . 
» Du er kommen tidsnok til at få noget af 
komtessens sang , «  sagde fruen . 
» Ja , jeg var så heldig — jeg kom netop 
gående . Ved de , komtesse , at det er min yndlingssang . « 
» Nej virkelig , «  svarede Clara og så taknemmelig 
op på ham . 

» Det er vel ubeskedent at forlange den da 
capo ? « 
Nej , hun ville netop gerne . Hendes stemme 
var først lidt usikker , men hun overvandt sin 
ængstelse . 
Han forlangte den ene sang efter den 
anden —  » ja , hvis jeg kan den udenad — ja 
måske — . «  hun tog nogle akkorder og prøvede 
sig dæmpet frem . 
Stående ved klaveret fulgte Aksel med 
øjnene de fine , spinkle fingre , der ligesom i 
leg løb hen over tangenterne . 
Månen var pludselig kommen frem . Gennem 
det åbne vindue gød den en hvidlig strøm 
af lys hen over klaveret og over de to , mens 
hele den øvrige del af værelset lå i skygge . 
Aksel havde følelsen af , at de på en gang isoleredes 
fra de andre og bragtes sammen i en 
verden af stråler og toner . 
Fruen så Aksels betagethed . Ja , musik 
tog ham altid — hun kendte hans flygtige forelskelser 
i en smuk kvindestemme . Så idealiliserede 
han vedkommende , lod sin fantasi en 
kort tid udstyre hende med al mulig dejlighed , 
indtil han snart nøgtern så hende , som hun 
var . Sådan ville det vel også gå her . 
Noget mindre heldigt for ham , end en 

skelse i denne lille ubetydelighed , kunne man 
da heller ikke let tænke sig . 
Professoren var irriteret over , at den unge 
pige blev helt tagen fra ham . Det var jo dog 
for hans skyld , hun var kommen . Sådan 
bar Aksel sig altid ad — hensynsløst , egenkærligt . 
Nu kaprede han hende fuldstændig i 
aften . Det blev for ham , hun sang og spillede . 
Hans egen stemning var helt brudt , og 
hvor megen værdi havde ikke netop denne stemning 
— hvad kunne ikke være kommet frem ! 
Så lidt som dog hans omgivelser forstod en 
digternatur ! 
Han gik ind i sit værelse og tændte sin 
studerelampe . 
Aksel havde bøjet sig hen imod Clara , mens 
han sagde et lille fransk digt op for hende . 
Han havde den vane at bringe sit ansigt meget 
nær til den , han talte med , så at hans ivrige , 
mørkegrå , noget nærsynede øjne helt bemægtigede 
sig den anden . 
» Je t’aime — je t’aime «  — Clara slog først 
forvirret øjnene ned , men efterhånden hævede 
hun dem og så ham ind i det livlige , følelsesfulde 
ansigt . Hvor var han forskellig fra alle 
andre , hun havde kendt ! Ja , det var nogle 
underlige mennesker ! Gud ved , om grandmama 

ville synes om dem •— alt dette gik 
gennem hendes tanker , mens omkvædet  » Je 
t’aime — je t’aime «  — kom igen . 
» Jeg skal skaffe dem noderne , hvis de vil 
synge den ? «  tilføjede Aksel . 
Ja , det ville hun gerne , det var så rart 
at få noget nyt — man blev ked af det gamle . 
» Mon hans ikke skulle være kommen ? « 
Lidt urolig havde hun rejst sig og trak sine 
handsker på .  » Klokken er mange , allerede ti . « 
Der var ingen tjener i entréen . 
» Må jeg da ikke — ? «  spurgte Aksel . 
» Å nej , den ulejlighed ! Han må jo 
komme . Han er ellers altid så akkurat . « 
Nej , nu var der gået et helt kvarter til . 
» Tillader de ikke mig at følge dem ? «  bad 
Aksel . 
» Ja , hvis de virkelig vil have den godhed 
— men det er rigtignok rædsomt ! « 
Hurtigt og forlegen tog Clara sit tøj på 
og sagde farvel . Fru Bekker tænkte et øjeblik 
på i den lyse sommeraften at gå med de 
unge gennem skoven , men da Aksel ikke anmodede 
hende derom , sagde hun intet . 
Hun sad først ene i dagligstuen og så 
med en følelse af tomhed og savn ned i 

haven , hvor alt sitrede i månelyset , så gik 
hun ind i sit sovekammer . 
Hun ventede længe — nu kom Aksel 
gående op imod huset forbi hendes vindue . 
Han bankede ikke på det , som han havde 
lovet . Frem og tilbage gik han ad den brede 
havegang . Så tændte han en cigar og satte 
sig hen under kastanjetræet . 
Hun tænkte på at gå ud til ham og 
havde allerede åbnet døren — men nej — 
han ville måske helst være alene . 
Først flere timer efter hørte hun hans 
trin op ad trappen til hans værelse . 
Nej , at hans kunne gøre noget så fornuftigt , 
som at sove fra at hente hende ! Skrækkelig 
flov var han , da han lukkede op . 
Da Clara var kommen ind i sit værelse , 
sendte hun kammerjomfruen bort . Hun satte 
sig foran sit påklædningsspejl , tændte begge 
lysene og betragtede sig selv undersøgende . 
Friserkåben gled til side fra armene — ja , 
hun havde smukke arme , det vidste hun — og 
hænder . Hun holdt et nakkespejl op og vendte 
sig , så hun fik profilen fat . Næsen var måske 

lidt for kort — og øjenbrynene for lyse 
— det var så flatterende med mørke øjenhår . 
Så køn som han var ! De øjne — hun 
følte dem ganske tæt ved sig . 
Og sådan som han kunne tale og fortælle 
 ! 
Hvordan mon han egentlig syntes om 
hende ? Mon han fandt , hun var smuk ? Han 
havde nok lagt mærke til hendes hænder , for 
dem fulgte han med øjnene , da hun spillede . 
Og som han havde set på hende , mens hun 
sang ! Ingen , ingen anden havde nogensinde set 
sådan på hende ! Å , hun var ordentlig bleven 
ganske benauet ved det . 
Han var rigtig fin i sit væsen og lignede 
slet ikke moderen . 
Men som han holdt af hende— ! Det var 
frygtelig overdrevent . Der var ingen som hun , 
havde han sagt . 
Ja , alt hvad de havde fået talt om på 
den hjemtur ! Det vil sige han — for det var 
ham , som havde talt hele tiden . Så åbent 
og lige ud om alting — nu kendte hun ham 
helt igennem . 
I sin Iver kom han hende flere gange så 
nær , at hans arm havde rørt ved hendes — 
det lod ikke til , at han mærkede det . Hun 

havde straks rykket sig lidt til side — bare hun 
ikke havde fornærmet ham — det var jo slet ikke , 
fordi det var hende ubehageligt — det var bare 
så flovt , syntes hun . 
Maler — genremaler — var det egentlig 
fint ? Nej , fornemt var det jo ikke — baron , 
Greve , — — det lød helt anderledes . Men 
hvad - herude på landet — en maler var 
da meget bedre end ingenting , især når han 
var så køn og morsom . 
Det kunne være godt nok at være komtesse 
 , men når man levede så stille som en 
mus — uf ha ! Måske det dog endte i Vallø ! 
Nu havde hun fået klæderne af og knappet 
sin natkjole , men sove , nej , det kunne hun 
ikke , så varm som hun var . Hun lukkede 
vinduet op og rakte sig helt ud i den kølige 
natteluft , men hurtig trak hun sig tilbage — 
hun så en skikkelse nede på vejen . Nu 
måtte hun da også i seng . 

du kom sent hjem i går aftes , Aksel «  , sagde 
fruen næste morgen . 
» Jeg — å , var det sent ? « 
» Du var måske inde hos grevinden ? « 
» Nej , gud fri mig , det kunne da ikke falde 
mig ind . Men vejret var så smukt , — jeg 
blev ved at drive op og ned ad vejen . « 
» Nå , og hvordan syntes du så om Clara 
Høgh ? Lidt ubetydelig , ikke sandt ? « 
» Ubetydelig , sådan som hun synger ! Nej , 
ved du hvad —- hun er såmænd ikke ubetydelig . « 
» Hvordan hun synger — det kan man nu 
slet ikke regne . De dårligste mennesker kan 
jo synge , som om de havde en hel verden i 
sig . Det er , som om de kunne låne en sjæl . « 
» Det gælder vist ikke hende — der er ingen 
lånte varer . « 

» Jeg synes , hun næsten ikke er til at tale 
med . « 
» Og så er hun straks dømt som ubetydelig . 
Fordi hun ikke kan føre diskussioner — 
det er hun vel ikke vant til hjemmefra . Men 
hun er god , som hun er . « 
» Du har meget hurtigt dannet dig en mening 
om hende . « 
» Der er noget , som hedder sympati . Ingen 
ved vist bedre besked om den , end du . « 
» Ja , den har jeg den dybeste respekt for . « 
» Men du føler den ikke for Clara Høgh , vel ? « 
Fruen sendte ham et prøvende blik .  » Du 
husker nok , at jeg fandt hende nydelig . « 
» Nydelig — i din mund ved jeg nok , 
hvad det betyder — «  . 
» Men Aksel , hvor du bliver ivrig ! « 
» Ja , jeg synes , du ser helt galt på hende . 
Alene som du beskrev hende . Slet ikke dette 
alfeagtige — den yndigste , lille faste figur af 
verden — sådanne skuldre — helt ud en 
ung kvinde . — og livlig er hun — vi blev 
stående nogen tid udenfor landstedet og talte 
sammen . « 
» Gik det an ? « 
» Å , hun er ikke spor af snerpet . Og 
det , skønt hun oven i købet er komtesse . Det 

er det brillante ved hende , at hun netop er , 
som hun er . Ikke spor af indsnevret i former 
og rangs fordomme . « 
Fruen svarede ikke . Så ledte hun samtalen 
i en anden retning , men han kom stadig 
tilbage til den unge pige . 
Om han for alvor skulle lade sig  . tage ? 
Umuligt — det måtte blive en hel anden , et 
værdifuldt , intelligent , udviklet menneske , ikke 
sådan en lille nipsting . Han fordrede i grunden 
så meget — — — disse modsætninger — 
hans let vakte eksaltation , og så dog denne 
nøgterne reflekteren , der vurderede og dømte . 
Clara Høgh ville vel være glemt i morgen . 
En sommernatsdrøm ! Han havde jo ikke en 
gang set hende ved dag , kun i et mystisk 
clair-obscur af månelys . 
Hun søgte at komme fra de ængstende 
tanker .  » Kom Aksel , det er allerede over vor 
spaseretid . « 
» Nå , er det — jeg havde tænkt på — « 
» Du har måske ikke lyst i dag ? « 
» Jo — det er jo en aftale . Kom bare , 
lad os gå . Men -— kan vi ikke for en gangs 
skyld gå hen ad byen til ? Jeg vil desuden 
gerne have nogle cigaretter . « 
Fruen syntes ikke rigtig om det mål for 

turen . Hun vendte om , da de nærmede sig 
grevindens landsted . 
» Som sædvanlig skal vi vente på Aksel 
med middagen . Lad os gå til bords , Anna ! « 
Professoren satte sig . Lidt efter kom Aksel . 
» Der var noget , jeg måtte have færdigt . 
Nej , sådan som der var i skoven i middagsheden ! 
Blomsternes — insekternes potenserede 
liv ! Der snakkes altid om morgen og aften , 
men lad mig få middagen ! « 
» Middagen har aldrig kunnet inspirere mig , « 
Sagde professoren .  » Den har ikke disse fine 
farvenuancer — disse stemninger , som morgen 
og aften . « 
Han vedblev længe at afhandle emnet og 
citerede forskellige digte . 
Aksel rokkede til sidst nervøs på sin stol . 
» Din suppe bliver kold , far . « 
» Nå , jeg havde næsten glemt--------- . Når 
komtessen kommer , vil jeg læse mit lille digt 
» Morgenen «  for hende . Fik du aftalt en dag , 
Anna ? « 
» Nej , hun kom så hurtigt afsted . « 
» Det bliver nok fredag , «  svarede Aksel . 

» Jeg mødte hende i dag . Det var ikke behageligt 
for hende , at gå alene gennem skoven , 
så fulgte jeg hende hjem . « 
» Det var meget omhyggeligt , «  bemærkede 
fruen tort ,  » ved højlys dag . « 
» Ja , men efter hendes stilling — hun må 
jo ikke engang gå på Københavns gader 
uden en kammerjomfru eller en tjener i hælene . 
Det må være galt nok at være ung 
pige , men endnu meget værre i den stand . « 
» Hun er vel vant til den måde at leve på . « 
» Nej , «  svarede han ivrig ,  » så friskt , som 
hun ser på alt . Hun er så glad over at 
komme her , fordi det er en hel anden verden 
end den , hun er vant til at leve i . « 
» Måske for en kort tid . Men jeg skulle 
tage meget fejl , hvis hun ikke i længden passer 
netop til den verden , hun lever i . Menneskekender 
er du ikke , Aksel , du lader dig alt for 
let bestikke af øjne og øren . « 
Der udspandt sig en disput om Clara og 
derfra om unge damer i almindelighed . 
Da de havde rejst sig fra bordet , tændte 
Aksel sin cigar og gik ned i lysthuset . 
Hvor du blev ivrig , «  sagde fruen , der kom 
med en bog i hånden . Lad dog enhver beholde 
sine anskuelser . « 

» Nej , mor , jeg kan ikke finde mig i , at du 
har forskellig smag fra mig . Du må jo da — « 
» Lade mig regere af min despot ? «  afbrød 
fruen ham . 
» Å , — despot — der har vi det ! Som 
om det ikke var dig — « 
» Nej , jeg pånøder aldrig nogen min mening . 
Jeg udtaler den blot — — det er da 
en menneskerettighed . « 
Der blev en pause . Fruen bladede i sin bog . 
» Du rejser altså med Clausen til Jylland 
på mandag ? «  spurgte hun pludselig og så op . 
» Nej , «  svarede han lidt forlegen ,  » det har 
jeg helt opgivet . Jeg bliver her hjemme i ro . 
For hendes skyld — tænkte Fru Bekker . 
» Og du , som forleden mente , «  sagde hun .  » at 
du var aldeles nødt dertil — at du umuligt 
kunne opgive turen ? « 
» Ja , nu ser du , at det umulige dog er 
bleven muligt . Sig nu . at du er rigtig glad over 
at beholde mig hjemme «  . 
» Ja , hvis det er for min skyld , du bliver . « 
» Ja , for din skyld — og min skyld — 
og for alle smukke pigers skyld ! Å , mor , 
det er dog aldeles brillant at leve ! Når jeg 
sidder her ved siden af dig , med slyngroserne 
næsten hængende lige ned på næsen af mig , 

med sådan en kop kaffe — i dag er den 
af prima sort — og min cigar ! Alting — 
selv det , at vi bliver uenige og bruser op mod 
hinanden en gang imellem — også det er 
brillant ! Når man forsvarer sin mening , nyder 
man den først rigtig , og , «  føjede han leende 
til ,  » det , at man føler sig selv så klog og 
synes , den anden er så dum , det er da også 
ganske behageligt . « 
» Ja , men man må dog have følelsen af , 
at ens veje ikke går i helt modsat retning , 
så at man kommer længere og længere bort 
fra hinanden . « 
» Nå ja , der er da biveje , små stier , 
man kan træffe hinanden på , når man gerne 
vil mødes . « 

vi kan vel snart vente komtessen ? «  spurgte 
professoren fredag eftermiddag .  » Jeg glæder 
mig til hendes sang . Nu håber jeg , at 
Aksel er borte i aften . Du husker , hvordan 
han sidst helt bemægtigede sig hende . « 
» Ja , de er jo unge . « 
» Nej , det er slet ikke det . Det er bare 
hans sædvanlige hensynsløshed . Murer sig op ad 
hende ! Et væsen også ! Gud ved , hvor nogen 
finder sig i det . « 
» Hun lod til at finde sig meget godt i det . 
Der kommer de sammen , — på vejen . « 
» Han har måske oven i købet været 
henne at hente hende . Påtrængende ! «  mumlede 
professoren og vendte sig bort . 
De to unge kom gående op ad havegangen . 
Hun med ansigtet vendt imod ham , lyttende 
med et udtryk af undselig beundring . 

han bøjende sig ned til hende , ivrig demonstrerende 
med den rulle noder , han holdt i 
h ånden . 
Ja , tænkte fruen , hun er af den slags 
kvinder , der får magt over en mand . Denne 
forjættelse om at blive hans spejlbillede i et 
og alt , hans ydmyge tilbeder — hvor meget 
Aksel end havde udtalt sig om , at netop det 
ingen tiltrækning ville have for ham — — 
det ville dog tage ham . 
At også det hele var kommet , og hun selv 
på en måde var skyld deri . Besøget hos 
grevinden------- . Sådan som man selv , uden 
at vide af det , spinder skæbnetrådene , væver 
dem til et net om sig — — — . Men det 
var vel ikke andet end en smule forelskelse . 
Der sad de sammen nede i lysthuset . 
Hun var ikke en gang kommen op for at hilse 
på de ældre . Jo , nu rejste hun sig og kom 
gående med dette frygtsomme smil , der ligesom 
bad om venlighed . 
Aksel foreslog at læse noget højt . 
» Tænk dig , mor , komtessen har aldrig 
læst hamlet , hun kender ikke shakspeare . Nu 
har jeg fortalt hende om den . Jeg vil læse 
nogle scener for hende . « 
Af og til så han op fra bogen og mødte 

Claras øjne , der hvilede på ham . Hun hørte 
kun halvt efter . Denne filosoferende hamlet 
kunne hun slet ikke forstå .  » At være eller 
ikke være «  — det var også noget at fordybe 
sig i — tænke på døden , mens man var 
ung — . Og det med faderens ånd — sådant 
noget urimeligt spøgeri ! 
Aksel sluttede . Hun så op og takkede 
med et smil . 
» Jeg afbryder da ikke ? «  professoren kom 
ud på verandaen med et blad papir i hånden . 
» Jeg har et lille digt :  » Morgenen «  , som jeg vil 
læse for komtessen . Tillader de ? « 
Det var rigtignok noget andet , tænkte Clara . 
Men sådan som maleren havde set ud , da han 
læste — og nu , da han stod der tæt ved hende , 
og hun følte hans øjne hvile på sig med dette 
forunderlige blik . 
» Nå , denne gang er hans da ikke falden 
i søvn af bare lediggang , som sidst , «  sagde 
Clara , da han indfandt sig præcis kl . 10 . 
» Det er heller ingen menneskeværdig stilling 
at være tjener , «  bemærkede Aksel .  » Det må 
demoralisere . « 
Hun så forundret på ham :  » Tjenere er 

da ligeså nødvendige som alle andre . Jeg ved 
ikke , hvordan man skulle kunne undvære dem . « 
Fruen lagde mærke til , at Aksel ikke som 
ellers forfægtede sin mening , men lod til at 
blive slået af tjeneres uundværlighed . 
» Jeg følger dem lidt på vej . Sæt , hans 
var så søvnig , at han ikke kunne forsvare dem , 
hvis de mødte en røver . « 
Fruen så dem gå hen ad vejen med den 
langskødede livréklædte i passende afstand . 
Det så meget fornemt ud — mon Aksel 
ikke efterhånden , hvor demokratisk han bildte 
sig ind at være , ville kunne få smag for denne 
fornemhed . 
Fru Bekker var af de mennesker , der ikke 
går på akkord med sandheden , selv om den 
fører sit ubarmhjertigste frisprog . Hun så 
tydelig Aksels fejl — hans påvirkelighed , 
hans mangel på fasthed i karakteren , og den 
farlige alsidighed , som trak ham snart ad en , 
snart ad en anden kant . Også i hans kunst 
viste den sig . Famlende , usikker havde han 
grebet først den ene , så den anden genre — 
kunne ikke begrænse sig . En tid mente han 
at være billedhugger , men så tog farverne 
ham igen . Denne sommer havde han mest 
givet sig af med landskabsmaleriet . 

en trofast natur var han egentlig ikke — 
og var trofasthed ikke kærnen i alt ? 
Mod hende havde han været trofast — 
men ville han blive ved at være det , når en 
anden tog ham ? Det kom an på , hvordan 
denne anden var . — 
» Går du med mig ud til leddet . Mor ? « 
Spurgte Aksel en dag . 
» Ja gerne — hvis jeg ikke forstyrre ? « 
» Som om du kunne forstyrer ! «  han så 
på hende med det varme blik , hun havde 
længtes efter . 
I den sidste månedstid havde forholdet 
imellem dem forandret sig . De var ganske 
småt — umærkelig , gledet noget fra hinanden . 
Deres sædvanlige lange spasereture var der ikke 
lejlighed til . Aksel var bestandig alene ude , 
for at tage studier , som han sagde . Hun troede , 
at han søgte og traf Clara . Der var noget 
imellem de to . Når den unge pige kom for 
at synge , hvad hun nu gjorde et par gange 
om ugen , kunne man mærke , at de den dag 
havde truffet hinanden før , aftalt , hvad noder 
hun skulle tage med . 

Aksel var distrait — snart tavs — urolig 
— snart overdreven munter og kåd . Sammen 
med Clara var han fuldt optagen af hende . 
De halv sønderbrudte , mosbegroede ledstolper 
havde en gang lukket for en vej , der 
nu for længst var aflagt . Den lå hen med sit 
fugtige , ubetrådte muld og de tilgroede hjulspor , 
der kun som en utydelig streg tegnede 
sig i det høje græs , isprængt med kløverblomster 
og biåklokker . Intet forstyrrede dens dybe 
ro . Fra begge sider strakte ahorn og elm 
deres grene ud for at møde hinanden og helt 
gøre det af med den . 
» Vil du male den ? Noget så trist , forladt , 
som der er ved en aflagt vej . « 
» Trist — å hvad — den er nu færdig 
med , hvad den havde at gøre . En ny er der 
nok kommen et andet sted — de gamle , udtrådte 
får ligge hen . « 
» Nej , «  vedblev han ,  » jeg kan egentlig ikke 
male i dag . Jeg har mere lyst til at lægge 
mig hen i græsset ved siden af dig . Så , lad 
mig få lidt af din kjole under mit hoved , 
som da jeg var dreng . Du kan godt blive ved 
at læse — jeg tier ganske stille . « 
Lidt efter sagde han : 
» Luk dog alligevel bogen og snak med 

mig ! Det er længe siden , jeg rigtig har talt 
med dig-----------og jeg har egentlig meget at 
sige dig . « 
» Og det er ? «  hun så på hans ansigt , at 
han ville tale om det . 
» Jeg har gået og skjult noget for dig , 
mo’er , «  han standsede forlegen . 
» Skjult for mig ? «  hun smilede halv vemodig , 
 » kære dreng —- du tror , du kan skjule 
noget for mig ! « 
» Og hvad da ? Hvad mener du ? «  kom det 
lidt forlegent . Han blev liggende med hånden 
for øjnene , som for at skygge for solen . 
Hun bøjede sig hen over ham og sagde : 
» At du holder af Clara Høgh . « 
Han rejste sig op og så hende ind i ansigtet . 
 » Ja , mor , det gør jeg . Jeg elsker hende 
—- jeg elsker hende ! Å , blot at kunne sige det 
højt — mor , du ved slet ikke , hvordan det er ! « 
» Og Clara ? Har du sagt hende det ? Er i 
forlovede ? « 
» Jeg ved ikke , hvad vi er — jeg ved bare , 
at hun holder af mig ! Men at hun kan det — 
at det fineste , reneste , sødeste i verden kan 
holde af mig — det er jo næsten ikke til at tro ! « 
» Nå , du er da heller ikke noget uhyre . « 
» Hvad er der ved mig ! Det er den største 

gåde af alt , at man kan vinde sådant et 
uskyldigt pigehjerte — at hun vil blive ens 
helt og holdent — det er noget , man slet ikke 
har ord for . « 
Han havde lagt sig ned igen med armene 
under hovedet og så drømmende hen for sig . 
» Og det , at skulle prøve alt det , man har 
hørt og læst om og længtes efter — og troet , 
at man aldrig skulle nå — og så har man 
det , og det er langt , langt bedre , end man 
havde tænkt sig det ! « 
» Du er altså rigtig lykkelig ? « 
» Ja , jeg synes bare , det er så underligt , 
at alting går sin vante gang omkring mig , 
mens jeg er en hel anden end før . Og så er 
det , som om jeg havde et kildespring af lykke 
inden i mig , der helt kan overskylle mig . « 
Han tav . Fruen svarede kun ved at lade 
sin hånd kærtegnende glide hen over hans 
hår . 
» Ja , mor , dette med at to bliver et — 
det er snarere , som om man selv bliver fordoblet . 
Det er , som om jeg var bleven — ja , 
jeg kan ikke forklare dig det — som om jeg var 
mere end før , følte varmere for alting , ønskede 
mere at slå til ! Det er , for at tale med eventyret , 
som om jeg havde fået tolv mands styrke . 

» Da har du ikke fået tolv mands vid . Du 
taler som en fantast , «  svarede fruen smilende . 
» Hvad for en kold bemærkning , mor ! 
Er det det eneste , du har at sige mig i dette 
øjeblik ? « 
Han havde rejst sig og så forundret på 
hende .  » Er du da ikke glad over , at jeg er 
lykkelig ? « 
» Jo , «  svarede hun alvorlig ,  » hvis jeg var vis 
på , at dette virkelig bliver din lykke . En 
forelskelse er ikke nok at bygge på . « 
» Det er ingen forelskelse , det er en virkelig 
kærlighed . Du har altså slet ikke forstået 
mig ? « 
» Jo , vist har jeg forstået — men hør nu 
rolig på mig . « 
» Vi skal måske diskutere ægteskabets idé 
nu , «  udbrød Aksel .  » Hvor det ligner os ! Intelligens-mennesker 
først og fremmest — man 
får ikke lov til at have en følelse , uden at 
den skal trevles op i refleksion og diskussion ! 
Jeg mærker også på Clara , hvor den evige 
afhandlen alt keder hende . « 
Det gik gennem moderen som et stik , men 
hun betvang sig , greb Aksels hånd og trykkede 
den :  » Så tier jeg og siger blot :  » Til 
lykke ! « 

» Har jeg stødt dig , mor ! Hvad ville du 
have sagt ? Sig det nu ! « 
» Å nej , du havde ret — ikke netop nu . « 
» Jo , netop nu . Hvad var det ? Vi har jo 
før talt sammen om alting . « 
» Nå ja , så kommer jeg med den tvivl , 
som har trykket mig . Passer du og Clara i 
grunden sammen ? Vil hun kunne være for dig 
alt , hvad du behøver ? « 
» Ja , det vil hun . Clara er ung og uudviklet , 
hun vil være ny jord under mine hænder . 
Det , at skulle forme hende efter mine egne 
fordringer , det er netop det , som tiltaler mig . « 
» Men sæt nu , hun ville forme dig efter 
sit mønster , sit ideal . « 
» Nej , hun bliver ler i pottemagerens hånd . 
Du kender hende ikke . « 
» Og så hendes familie , hele den kreds , 
du vil komme ind i ! Vil den tage imod dig ? 
Grevinden , aristokrat til det yderste , hvad vil 
hun sige til sådant et parti for hendes sønnedatter ? 
Der bliver umådelig meget at gå igennem , 
før du når det . — « 
» Jeg vil nå det — vi vil nå det ! Clara 
opgiver alt for min skyld , det er jeg vis på ! 
Du ved ikke , hvor hun er kæk og fordomsfri , 

hvordan hun netop sætter alt på sin rette 
plads . « 
Hvor blind han var bleven , han , som før 
havde øjet så kritisk lukket op .  » Nej «  , svarede 
hun ,  » jeg kender egentlig ikke Claras anskuelser 
i nogen retning — hun udtaler sig aldrig . « 
» Det er , fordi du generer hende . Hun 
føler sig trykket af din overlegenhed — hun 
udfolder sig ikke i din nærværelse . « 
» Hun holder altså ikke af mig ? « 
» Jo vist ! Hvor var det muligt andet ! Hun 
beundrer dig , det er da også en slags kærlighed 
— hvis du vil , kan du vinde hende helt . « 
» Blot jeg kan ! « 
» Tvivler du om det , så mangler du viljen 
til det . Hold af hende , mor , for min 
skyld , for hendes skyld — for din egen skyld . 
Vi tre vil slutte os sammen — og ikke bryde 
os om hele den øvrige verden . « 
» Å , Aksel , hvor du er naiv ! Som om det 
alene var mig , det afhang af , dette tremandsforbund ! 
Det er hende , du ved det jo godt 
selv . « 
» Er det hende , så vil det lykkes . Du kan 
være vis på , at hun skal komme til at holde 
af dig . « 
Han rejste sig og satte sig til at male . 

fruen så ned ad den overgroede vej . 
Den forekom hende mere og mere forladt . Himlen 
var bleven grå og mørk . 
» Nej , jeg må holde op , «  sagde Aksel , 
» Belysningen har helt forandret sig . «  han fløjtede 
muntert , mens han pakkede sine sager 
sammen . 
» Jeg er endnu lettere og gladere end før , 
mo’er — fordi jeg har betroet dig alt . Men 
tal ikke derom — ikke en gang til hende — 
det er jo heller ikke rigtig klaret imellem os . 
Det var blot , at du skulle være med . « 
» Jeg skal altså være ganske som ellers 
imod hende ? « 
» Nej , «  kom det tøvende ,  » ikke ganske som 
ellers . Du har noget koldt lige overfor hende — 
det føler hun . Men nu vil du nok være rigtig 
elskværdig — som du kan være det . Og ikke 
tale om ting , som ligger for højt . Hun kender 
så lidt til literatur og samfundsspørgsmål og 
den slags ting . Men hun skal nok komme 
med . « 
» Sig mig , «  spurgte fruen efter en pause , 
» hvor har i truffet hinanden ? « 
» Vi har været meget sammen — hver 
morgen tidlig har jeg mødt hende nede ved 
søen . « 

» Hun , som ikke måtte gå alene ? « 
» Ja , men jeg var jo også med hende , « 
Svarede han smilende .  » Hun spaserer hver dag , 
før grevinden er stået op . « 
» Og det aftalte i straks ? « 
» Ja , så mødte jeg hende den første dag — 
og hvordan det gik , mødtes vi hver eneste dag . 
Når jeg sådan ser hende komme hen imod 
mig , i den lyse kjole , med den store , hvide 
hat , så frisk og let og glad — å , så synes 
jeg , det er sommermorgenen selv , der kommer 
mig i møde . En ung pige er jo også noget 
aldeles uudgrundelig henrivende . « 
» Før har du ikke haft så megen Sans for 
unge damer . « 
» Nej før ! Men er der nogen , som fra at 
have været vantro er bleven troende — fanatisk 
troende — så er det mig . Det er et helt nyt 
evangelium , som prækes for mig gennem hende . 
Hvor hun også er uskyldig ! « 
» Og du mærkede straks , at hun gerne 
ville komme sammen med dig ? « 
» Ja , hun sagde , at den morgentime var det 
bedste af hele dagen . Der er lumsk kedeligt 
hjemme hos hende , det kan jeg nok mærke — 
aldeles klosterligt . « 
» Å ja , tolv timer daglig tilbragt med 

grevinden , det må være slappende kost . Jeg 
ville da hellere tjene mit brød som malkepige . « 
» Ja , hun er jo nu vant til det . Og så 
holder hun meget af håndarbejde , hvidt broderi 
-----nå , mor — se nu ikke så spydig 
ud — det skal jeg nok få hende vænnet af 
med . Det klæder hende forresten så nydeligt , 
når hun sidder og broderet med de fine , hvide 
fingre . « 
» Hvor har du set hende med håndarbejde ? 
Du kommer jo da ikke hjem til hende ? « 
» Å , det var en morgen , hun havde så 
travlt med en foræring til sin grandmama . « 
» Sig bedstemoder , Aksel — det andet holder 
jeg ikke ud i din mund . « 
» Nå ja , hvad du nu vil kalde hende . 
Så tog Clara kraven , eller hvad det var , med , 
og i stedet for at spasere , sad vi sammen på 
en bænk , der ved grantræerne , og mens jeg 
talte , syede hun . Det var nu bedårende hyggeligt 
alligevel . « 
» Det , at hun netop broderede ? « 
» Ja , hun var et helt lille maleri . Af og til 
så hun op — der er nu ingen , som kan se 
så forstående på en , som hun ! Og den 
måde , hun tier stille på — den siger netop 
så meget . « 

ja , han er forelsket , tænkte fruen , helt 
på knæ for det , som han før havde set ned 
på . Hun mindedes hans bemærkning : det er 
en ny race , der vil gøre invasion på paks . 
Men han var lykkelig — var det ikke 
meget — var det ikke nok ! 
Hun så igen dette strålende udtryk i de 
lidt fugtige øjne , det dybt bevægede , da han 
havde sagt :  » Jeg elsker hende ! «  — det var , som 
om langsomt en sympatisk følelse greb hende , 
fyldte hende . — hun skulle , hun ville gøre 
sig umage for at holde af den , som var ham 
så kær . 

hans , de ved jo , de skal melde komtessen 
det , så snart jeg kommer ud fra mit sovekammer 
om morgenen . «  grevinden havde ventet 
et halvt minut på sin the . 
» Deres nåde , komtessen er ikke kommen 
hjem fra sin morgentur . « 
» Ikke ? «  grevinden var ved at betro hans 
sin forbavselse over denne forsømmelighed af 
Clara — den lod til at blive kronisk . I går 
fem minutter for sent ! 
» Kunne jomfru Jensen ikke skænke theen , 
deres nåde ? « 
» Ja , kald så på Jensen ! « 
Jomfru Jensen blev forstyrret i sin morgenføljeton , 
som hun , tilligemed en kop stærk 
kaffe , plejede at indtage siddende i en magelig 
gammel lænestol , hun havde fået praktiseret 
ind i sit gemak . 
» Skal man nu begynde at stå på pinde 

ligefra morgenstunden — er det deres påfund , 
hans ? Det er naturlig dem , der er kommen 
med det forslag . « 
» Jeg skal nok passe avisen så længe , « 
Svarede tjeneren med et smørret smil ,  » jeg vil 
dog også nok have den læst , før nåden får 
den . « 
Jomfru Jensen sendte ham et par øjne , 
idet hun rakte ham avisen . Han og hun lå 
i en stadig kamp om herredømmet i huset 
og over herskabet . Men et var de enige om , 
at tjenerskabet var det , der først og fremmest 
måtte tages hensyn til . Da hans , der i alt 
var betroet , selv hentede vinen fra kælderen , 
havde han udviklet sin smag for god bordvin 
i den grad , at han med fuldstændig sagkundskab 
kunne pille de mærker ud , som var de 
fineste .  » Det er en fornøjelse at drikke et glas 
sammen med dem , Jensen — de har s’gu mere 
vinsmag , end nåden selv . « 
Det , at forvænne herskabet , betragtede de 
begge som den største fejl , i sine følger uberegnelig 
for dem selv og for hele den tjenende 
stand .  » Det er mit princip ikke at forkæle , « 
Udtalte jomfru Jensen med megen værdighed . 
» De mennesker skal tages fra først af , ellers elman 
på glidebanen med . dem og risikerer , at 

de forlanger mere og mere af en . Man er 
høflig , forstår sig — i begyndelsen også til 
en vis grad villig — men har man foden fast 
i huset , så bestemthed — et koldt og afvisende 
væsen , når der bliver budt en noget , 
man ikke synes om . Hjælper ikke det , så 
går man og gloer i nogle dage — det holder 
de ikke ud , så giver de køb . Har man bare 
vundet det første slag , går det hele glat . « 
Nu denne idé med komtesse Clara , at 
piske ud hver evige morgen , inden ordentlige 
folk får benene ud af sengen . Skulle det 
oven i købet blive enden på det , at hun , jomfru 
Jensen , der ved gud havde mere end nok 
at tage vare , skulle stå for morgentheen og 
vente på , at det gamle menneske blev færdig 
med sine to kopper — nej , det fandt hun sig 
aldrig i evighed i . Hans ville nok få det at 
føle ved frokosten i dag . Croustaderne fra i 
går middag skulle hver eneste en komme ind 
til herskabet . Så kunne han slikke sine fingre 
efter dem . For at det var ham , det kom fra 
— det havde hun straks set på hans spydige 
grin — ellers havde nåden såmænd nok skænket 
sig sin kop the selv . 
Der var en kulde over jomfruens godmorgen , 
der straks berørte grevinden 

ligt . Den ligegyldige måde , hvorpå theen 
serveredes , lod hende føle , at hun havde gjort 
et misligt indgreb i Jensens rettighed til at 
have morgentimerne for sig selv . 
» Tak — disse tvebakker er for hårde — 
må jeg bede dem række mig den anden bakke 
— tak ! Kan de forstå det , min gode Jensen , 
hvor komtessen bliver af i dag ? « 
» I dag , deres nåde ? Også i går kom 
komtessen sent hjem . « 
» Ja , det var dog ikke så meget længe , jeg 
ventede . Men i dag — jeg begynder næsten 
at blive ængstelig . « 
Jeg kender ikke noget til , at unge damer 
går alene ud på veje og stræder , «  kom det 
skarpt .  » I de store huse , jeg har haft den ære 
at opholde mig i før — det var en anden 
verden . Aldrig en ung dame alene ud . Og 
altid serverede de theen , ja , lidt kaffen med 
til frokost . « 
» Det var en bestemt aftale mellem komtessen 
og mig , «  sagde grevinden spagfærdig , 
» at hun kun måtte gå lige ud ad vejen , til 
milepælen , et kvarter frem og et kvarter tilbage . « 
» Så må komtessen vist have misforstået 
deres nåde . En bekendt af mig traf komtesse 

Clara forleden morgen helt nede ved 
søen . « 
» Men det er jo forskrækkeligt ! Ja , jeg skal 
tale med hende — — hvis hun blot kunne 
undvære disse morgenture — men lidt blegsot 
har hun vist , hun siger , hun er mat og træt . 
Gode Jensen , de kunne vist selv have godt af 
en tur i den friske morgenluft . De klager jo 
også over træthed og nervøsitet hver gang , 
vi ser et par mennesker her . Så kunne de 
jo følge Clara med det samme . « 
Det kom så overvældende uventet , at jomfru 
Jensen blev helt perpleks . Det varede lidt , før 
hun fik så megen fatning , at hun kunne 
svare . Hendes morgenro — den bedste tid på 
dagen — at rende i det våde græs med den 
tossede Clara — nej , det skulle hun dog ikke 
vide noget af . 
» Synes deres nåde ikke , at min dag er 
fuldt besat ? «  hun kroede sig med den mest 
fornærmede mine , så den hvide smække over 
brystet var ved at sprænges .  » Det ligger jo da 
også mere til Hans’s funktioner at følge komtessen . « 
» Ja , min bedste «  — grevinden følte sig 
meget genert —  » jeg troede virkelig , Jensen selv 
kunne have godt deraf . Men det , de der siger 

om hans — han kan ikke overkomme det ! 
Han har meget om morgenen . « 
Jomfru Jensen tav . Med en bekymret 
mine rømte grevinden sin kop og sagde , idet 
hun rejste sig :  » Så kommer jeg vel selv til at 
følge komtessen . « 
Nu var jomfru Jensen der , hvor hun ville 
være . 
» Nej , det er dog for galt at høre deres 
nåde sige det . Så vil jeg foreslå , hvad jeg 
kender fra baronens af — en ung pige , en net 
syjomfru kom hver morgen og gik tur med 
den unge baronesse . Det kunne godt ordnes 
her . Jeg ved en rar og velklædt , lille ung pige 
her i byen , datter af en bogholder , hende fik 
man nok til det for en rimelig betaling . « 
» Så er vi jo hjulpne ! «  udbrød grevinden 
lettet .  » Bare vi nu havde det kære barn vel 
hjemme . « 
» Jeg ser komtessen komme gennem haven 
— så er det mig vel tilladt at gå til mit arbejde . 
Jeg vil så nødig have noget bragt ud 
af den gamle , vante orden . « 
» Nu skal de have tak for denne gang , 
sagde jomfru Jensen spidst , da hun kom ud i 
køkkenet ,  » det er godt , man ved , hvem der er 
ens venner . Men forkæle det gamle menneske , 

det er en stor uret — det siger jeg dem en 
gang for alle . Må jeg så få avisen . « 
Næsten løbende kom Clara op ad havegangen . 
» Du har ventet , grandmama ! Det er jo 
skrækkeligt ! « 
» Du ser så echaufferet ud , barn , «  sagde 
grevinden og klappede beroligende hendes kind . 
» Du har vist været længere end ved milepælen ? « 
» Ja lidt , «  svarede Clara og undgik grevindens 
blik . 
» Dog ikke ved søen , vel ? « 
» Hvorfor spørger du om det , grandmama , « 
Svarede Clara undvigende . 
» Jo , fordi jeg ved , at du forleden er 
bleven set ad den kant . En ung dame må 
ikke gå alene sådanne steder helt inde i 
skoven . « 
Alene — Clara trak vejret lettet . 
» Har du før været der ? «  fortsatte grevinden 
forhøret . 
» Ja , en enkelt gang — jeg troede ikke , 
det gjorde noget . « 
» Jo , det er højst upassende . Der bliver 
nu truffet en ordning , sådan at du får en 
net , ung pige til at følge dig . Jomfru Jensen 
arrangerer det . « 

» Skal jeg have barnepige med ? «  Clara var 
ved at briste i gråd . 
» Ja , når man bærer sig ad som et barn , « 
Svarede grevinden bestemt ,  » så må man også 
behandles som et barn . Tag nu dit broderi 
og følg med ned i lysthuset , så skal jeg 
læse et stykke af  » Morgenandagt «  for dig . Det 
kan du have godt af netop i dag , da du har 
været ulydig . « 
Hans bragte lænestolen ned , Clara tog sit 
arbejde . Medens grandmama langsomt , snublende 
over ordene , da hendes øjne ikke ret 
slog til , læste om den kristelig-kvindelige lydighed 
og sagtmodighed , faldt den unge piges 
harmfulde tårer ned på broderiet . 
Nej , nu blev det for galt med grandmama ! 
Behandle hende som et uartigt barn , 
der skulle straffes ! Sætte hende under opsigt 
af en eller anden lille jomfru — nej — det 
var ikke til at udholde længer ! Ja , hvis endda 
grandmama havde vidst , hvem hun traf , hvem 
hun gik for at møde . — — tårerne standsede 
og en jublende , triumferende følelse af lykke 
strømmede igennem hende . Hvad gjorde det 
alt — hvad havde det at sige længer — han 
holdt af hende , han elskede hende — elskede 
hende ! Selv om hun nu ikke fik ham så lidt 

at se , så dejligt alene hver dag — hun havde 
ham dog -— han var hendes ! 
Nej , sådan som denne morgen havde 
været ! Hun var kommen alt for tidligt , troede 
hun , men han var der allerede og ventede på 
hende . Da han gik hen imod hende , blev hun 
greben af en underlig forvirring , halv ængstelig 
— hun havde virkelig et øjeblik tænkt på 
at vende om , men så — å , alt det han havde 
sagt til hende — det var så ubegribelig — 
så ufattelig dejligt — og da de så sad på 
bænken sammen — havde han ganske stille 
lagt sin arm om hendes liv — hun lod , som 
hun ikke mærkede det , for det var så flovt — 
hun kom til at ryste ved det . — og så , hvordan 
det var gået til , det vidste hun ikke , men 
han havde kysset hende , hun havde følt det 
bløde , krusede skæg trykket mod sine læber , 
og det var gået igennem hende med en underlig 
fryd — og han havde kysset hende igen 
— og igen . — 
» Nå , Clara , nu håber jeg , du har indset , 
hvor galt du har båret dig ad . Lagde du 
nu rigtig mærke til disse dejlige ord :  » Lydighed 
bør være rammen om alle kvindens dyder , 
indfatningen om de skønne ædelstene : blidhed , 

sagtmodighed , tålmod og selvfornægtelse . «  gem 
det i dit hjerte , mit barn ! « 
Clara svarede ikke . Ophidset som hun var , 
opfyldt af de forskelligste følelser , kunne hun 
ikke få et ord frem . 
» Kom , mit barn , og kys mig , så skal det 
være helt glemt . Vær nu lidt venlig mod den 
nette , unge pige , der vil følge dig . Og gå 
endelig ikke for hurtigt . Du var så ophedet før , 
det har din teint ikke godt af . Teint er noget , 
man ikke skal spøge med . Er den tabt , så 
er den tabt . « 
» Ja , men grandmama . «  nej , nu kom virkelig 
tårerne frem igen . At hun ikke kunne 
lade være at græde ! Var det lykke , var det 
angest , var det vrede — hun vidste det ikke 
selv , men hun kunne ikke holde op 
» Så , lad mig nu se på dig , min lille 
pige ! «  grevinden vendte med en pludselig bevægelse 
det ophedede , forgrædte ansigt imod 
sig .  » Du græder — men hvorfor , Clara ? Jeg 
har jo tilgivet dig , der er ikke det ringeste i 
vejen længer . « 
Clara lænede sit hoved op imod bedstemoderens 
skulder og blev ved at græde . 
» Men gud bevares , barn , du er vist ikke 
rask ? Et glas scherry til at styrke dig på . — 

du har måske slet ikke spist noget ordenligt 
i dag ? Så — så — så — hans , hans ! « 
» Nej , grandmama , «  hulkede Clara ,  » lad være 
at kalde på nogen , det er slet ikke det . Å , 
du tager rent fejl , jeg er ikke daårlig , jeg er 
bare — så umådelig lykkelig — men alligevel 
så bedrøvet — å , så bedrøvet ! « 
Nervøs , tænkte grevinden , lutter nervøsitet 
— chinabark på scherry og maltøl .  » Men du 
har jo ikke noget at være bedrøvet over , min 
egen lille pige . « 
» Jo , det har jeg — for hvis jeg nu — hvis 
jeg nu kom til at gøre dig en sorg . « 
» Mig ? «  grevinden var ved at tro , at Clara 
talte i vildelse . 
» Du gør mig jo aldrig andet end glæde , 
du lille nar ! Du har jo aldrig voldet mig et 
eneste øjebliks bekymring — så — så — lige 
fra det du var en lille , ganske lille en . Så 
—- så — altid min lille solstråle — og så 
skulle du gøre mig sorg nu ! — å , Clara — 
græd nu ikke mere — du har jo altid før været 
det lydigste barn — dette er jo den eneste 
gang — « 
» Ja , men grandmama — det er slet ikke 
det — « 
» Nej , nej — jeg ved nok — lidt nervøs 

— gået for hurtigt . Nu kommer du op med 
mig og lægger dig på chaiselonguen — « 
» Nej , lad os blive her — jeg kan bedst 
sige dig det alt sammen her . « 
» Hvad er det ? Du har da ikke tabt din 
diamantbroche ? Det var rigtignok skrækkeligt ! 
Sådant et kostbart , gammelt arvestykke ! « 
» Nej , den ligger i etuiet — det er noget 
helt andet . Grandmama — han elsker mig — « 
» Han ! Hvem ? Men du gode gud — hvem ? « 
Det varede lidt , far Clara hulkende kunne 
få frem :  » Han — Bekker — den unge maler . 
» Hans ! Hans ! Jomfru Jensen ! Koldt vand , 
eau de cologne ! «  Clara løb fortvivlet op imod 
huset . Besvimet — som død — det magre , 
gamle ansigt blegt som et ligs . Å , hun havde 
måske slået hende ihjel . 
Tjenestefolkene kom løbende med et glas 
vand og med salmiakspiritus til at holde under 
næsen . Grevinden kom snart til sig selv . Disse 
besvimelser , en levning fra gammel skik og 
brug , varede aldrig længe , men indjog Clara 
den største skræk . 
Forkælelse ! tænkte jomfru Jensen , mens 
hun og hans halvt bar den gamle dame op i 
hendes sovekammer , hvor persiennerne blev 
trukne ned , så at hun , liggende i sin seng med 

lukkede øjne , kunne blive fritaget for ethvert 
indtryk ude fra . 
Clara ville sætte sig ved hendes hovedgærde , 
men grevinden skød hende til side .  » Gå op 
på dit værelse og bliv der . Jeg vil være alene , 
jeg får nok min migræne . « 
Der blev ikke noget af migrænen . Der var 
ikke rum for den . Den stakkels , gamle hjerne 
havde alt for travlt til at kunne tage imod den . 
Hvad skulle hun gøre — hvordan skulle 
sagen gribes an . Sende Clara bort ? Den unge 
mand kunne jo følge efter , hvor hun så kom 
hen . Nej , hos hende måtte hun blive — hun 
alene kunne våge over hende . Våge ? — — 
nu så hun , hvorlidt hun havde kunnet vogte 
hende ! På disse morgenture , som hun selv 
havde givet tilladelse til , havde det ulykkelige 
barn altså truffet — nej — det var for galt 
— gået der og spaseret med en fremmed mand 
— var måske bleven set af den ene og den 
anden — hendes rygte helt ødelagt ! 
Grevinden kunne ikke ligge der uvirksom . 
Blodet trængte sig til hendes hoved . Hun 
måtte op . Frem og tilbage gik hun med urolige 
skridt . — Claras rygte , som hun havde levet 
for at værne om , beskytte — — hun følte en 

flammende harme imod ham , som havde forgrebet 
sig på det . 
En times tid efter ringede hun på tjeneren : 
 » Bring straks dette brev hen til professor 
Bekker . « 
Clara havde hørt det , lyttende som hun 
stod i gangen udenfor sit værelse . Hvad indeholdt 
det brev — hvad ville der ske ! Å gud , 
at man kunne være så ulykkelig — ligesom 
sønderflænget — delt mellem to . Hun havde 
aldrig holdt mere af grandmama end netop nu , 
da hun stod der ængstelig og bedrøvet — men 
hun havde heller aldrig følt stærkere , hvor højt 
hun elskede Aksel , end nu , da hun så hans 
gå bort med det brev , der skulle bringes til 
hans fader og måske afgøre det hele . At 
også grandmama kunne tage sig det så nær ! 
Fordi han ikke va'r adelig — fordi han ikke var 
rig — fordi han malede de grimme stykker , 
måske ? Det kunne godt være , at man fik ham 
helt fra det at male så grimt — at han kunne 
lære at lave pæne stykker og ikke sådan klatte 
med farverne . Han ville nok gøre meget , umådelig 
meget for hendes skyld — måske helt 
opgive at male ? Hun selv havde jo mange penge , 
det sagde kusinerne — så kunne de jo leve af 
det . Og grandmama kunne være i huset hos 

dem , og så kunne jo dog alt gå på den gamle 
fagon . Og det , at han ikke var adelig —- man 
kunne jo bare sætte  » von «  til Bekker , så lød 
det rigtig fint : von Bekker — von Bekker . Og 
hvis Aksel lagde sig efter at male rigtig pænt , 
så kunne han måske blive berømt og ridder 
af dannebrog . 
Hun satte sig hen ved vinduet og så ud 
over vejen . Tænk , hvis han kom forbi — hvis 
han så hende ! Hvordan skulle hun få sagt 
ham alt , hvad der var sket — hun var indelukket 
her ! Akkurat som i romanerne . At hun 
skulle opleve sådant noget mærkeligt — mærkeligt 
noget ! 
Romanerne endte så lidt sørgeligt — men 
hendes ville nok ende godt . 
Tænk , hvis hun ganske hemmelig kunne 
rejse bort med ham ! Komme til Paris , til Italien . 
Så kunne hun derfra skrive og sige , at hun 
vendte hjem som Fru von Bekker — det lød 
jo slet ikke så galt ,  » født komtesse Høgh «  — 
det gik alt sammen nok ! Så skulle grandmama 
tilgive hende og tilgive ham . — — 
med broderiet i hånden gav hun sig helt 
hen i sine drømme og mærkede ikke , at timerne 
svandt . Så for hun pludselig sammen 

ved at høre trin på grusgangen udenfor 
vinduet . 
Om det var ham ! — nej , det var hans 
fader . Professoren her — for at tale med 
grandmama ! Å , det var så underlig højtideligt , 
benauende — hvad ville han dog ? Bede 
om , at Aksel måtte få hende ? Sige , at hun 
var den kæreste svigerdatter , han kunne tænke 
sig ? Han holdt virkelig af hende , det havde 
hun altid følt . Spændingen gjorde hendes kinder 
brændende hede . Hun kølede dem med 
sine hænder , der af sindsbevægelsen var bievne 
kolde . Så bestemte hun , at ville være ganske , 
ganske rolig . Hun ville tælle til to hundrede 
og i den tid slet ikke tænke på noget 
af det alt sammen . Bare holde fast ved tallene . 
Tre . fire gange talte hun til to hundrede 
— lige meget hjalp det . Nej , hun kunne ikke 
slippe for det et eneste øjeblik ! Hvad mon 
professoren sagde — om hun listede sig ned 
og lyttede ? Nej , fy — det var stygt ! — og 
sæt så , døren pludselig gik op , og hun stod 
der — nej , det kunne slet ikke gå . Hun 
måtte vente — vente — vente . 
Så længe som det varede ! — nå , nu 
hørte hun trin igen udenfor — gruset i gangene 
skrattede — det var professoren , der gik 

blot hun havde fået set hans ansigt , men han 
vendte ryggen til hende og gik med sine sædvanlige 
langsomme skridt rolig gennem haven . 
At han ikke en eneste gang så op til hendes 
vindue ! Hun havde hældet sig helt ud af det , 
med sit blik måtte hun kunne nøde ham til 
at vende sig om . Nej , nu var han ude af 
havelågen . 
Det bankede . Med en alvorlig , ærbødig 
stemme , der passede til situationen — bragte 
tjeneren den besked til Clara , at grevinden 
ventede hende i kabinettet . 
» Alene ? «  spurgte Clara . 
» Ja , hendes nåde er alene , «  svarede hans , 
» Professoren har været her — han er gået . 
Jeg sagde til Jensen om at se ind til grevinden , 
for hvis der skulle arrivere — — det var jo 
tænkeligt . « 
» Hans , «  sagde Clara ,  » hvis de har hørt 
eller set noget , så stoler jeg på , de tier stille . « 
» Gud , komtesse , jeg hverken hører eller 
ser , «  svarede han med sit uudgrundeligste tjeneransigt . 
Helt overvældet af bevægelse stod Clara 
udenfor kabinetsdøren — så åbnede hun den 
stilfærdig og gled sagte ind i stuen med et 

spørgende , ydmygt bedende udtryk i det nu 
ganske blege ansigt . 
Grevinden sad tilbagelænet i sin stol med 
halvlukkede øjne . Hun så ud , som om hun 
havde grædt . 
Clara lagde sig på knæ foran hende med 
hovedet i hendes skød . 
» Grandmama , kan du tilgive , at jeg holder 
af ham ? « 
Hun fik ikke andet svar end et dybt suk . 
» Og at han holder af mig ? Vil du give 
lov til at vi — må «  — hun kunne ikke fortsætte . 
» At i må få hinanden , mener du ? Jeg 
forstår dig nok ! Å , Clara , for en time siden 
var jeg ikke i tvivl om mit svar , men nu — 
han har været her , den mageløse mand ! Volde 
ham sorg , forskyde hans søn — — « 
» Hvad har han sagt , grandmama ? «  spurgte 
Clara med usikker stemme . 
» Jeg kan ikke gentage det , men det er , som 
om jeg havde været i en højere , renere atmosfære 
— der , hvor standsforskel ophører , der , 
hvor , som han sagde så dejligt , sjælene finder 
hinanden . Gud , hvor han talte ! Poesi alt sammen 
 ! « 

» Han var altså ikke vred ? «  Clara trængte 
til at få et resultat . 
» Jo , det var han ! Han syntes ikke om sønnens 
opførsel — at snige sig ind i vort fredelige 
hjem — som en falk slå ned på min due , 
sådant noget sagde han . Men han bad mig 
betænke det , om det kunne gå an at skille to 
hjerter , der havde fundet hinanden . Han talte 
om ungdom , om kærlighed — om hvad jeg 
havde været for ham i hans drømme , hans 
fantasi — — 
så talte han om dig , om hvor yndig du 
var , at du mindede ham om mig — om hvad 
det ville være for ham at få dig til datter 
— som om noget af mig ligesom steg op af 
tidens grav og blev levende , sagde han . « 
» Og hvad blev så aftalen , grandmama ? « 
» At jeg ville betænke mig . Jeg har i sinde 
at sammenkalde et familieråd — dine onkler 
— så vil vi afhandle sagen . « 
» Og Aksel ? « 
» Gud , barn , kald ham ikke ved fornavn . 
Det lyder dog alt for galt . « 
» Nå , maler Bekker — må jeg slet ikke se 
ham , før det er afgjort ? « 
» Clara , det spørgsmål gør mig ondt . Jeg 
forstår ikke , at en dannet , velopdragen ung pige 

kan komme med det . Aftalen mellem professoren 
og mig er , at i ikke ser hinanden , før 
der er truffet en afgørelse af mig og min familie . « 
» Så kommer jeg altså ikke hen at synge 
for professoren ? « 
» Nej , det kan der naturligvis ikke være 
tale om . « 
» Og Fru Bekker — hvad siger hun til det ? « 
» Det ved jeg ikke , «  kom det koldt ,  » det er 
mig også aldeles ligegyldigt . Jeg har ikke det 
mindste tilovers for det menneske . Gud ved . 
Hvor den dejlige mand har fået den kone ! 
Bare sønnen ikke ligner hende . « 
» Nej , slet ikke , grandmama . Han er smuk 
— samme slags træk som faderen — høj , 
og med sådanne dejlige øjne . « 
Det sidste kom så varmt , at grevinden 
hurtig skød hendes hånd til side .  » Rejs dig , 
barn , «  sagde hun alvorligt ,  » sæt dig ned og 
fortæl mig alt , hvordan det er gået til imellem 
jer . Jeg stoler på , at du vil sige den fulde 
sandhed . « 
Da Clara havde endt sit skriftemål , der just 
ikke var udtømmende , holdt grevinden et længere 
moralsk foredrag for hende . Imens sad 
hun og tænkte på , at grandmama rent havde 
glemt at forbyde hende at skrive til ham — og 

hvor meget kan man ikke aftale ved hjælp af 
pen og blæk ! 
» Nu går du altså aldrig mere alene ud , « 
Sluttede grevinden . 
» Nej , naturligvis . Men kan hans ikke følge 
mig — ? « 
» Ja , du må selv tale med ham derom 
— jeg holder ikke af at overanstrenge mine 
tjenestefolk . Men så går du vel ganske korte 
ture ? Det var jo skrækkelig ubehageligt , hvis 
du skulle møde denne---------professoren lovede 
rigtignok at forbyde ham at gå ad den vej . « 
En times tid efter lagde hans et lille brev 
i postkassen . Næste morgen var han tidlig på 
færde og fulgte komtessen på hendes tur . 
Da de var komne ind i skoven , satte hans sig 
på en afsides bænk , mens Clara gik hen til 
søen for at plukke forglemmigejer til grandmama . 
Hun traf ham igen , da hun vendte tilbage , 
og som det sig hør og bør en velopdragen , 
ung dame , kom hun ikke løbende , men 
gående med adstadige skridt og med tjeneren 
efter sig op ad havegangen . Hun var meget 
adspredt under læsningen af  » Morgenandagt « 
— og senere lidt tavs , syntes grevinden . Men 
det stakkels barn måtte jo også have meget 
at tænke på . Forresten havde man da før set , 

at sådan en forelskelse gik over . Atten år 
— — det hele var dog måske kun barnestreger . 
Nu i vinter skulle hun indføres i selskabslivet , 
det ville nok optage hende . Hun 
huskede jo godt fra sin egen ungdom og fra 
sine veninder disse små modgange , som dog 
alligevel hurtigt blev glemte , når man fik en 
ordentlig stilling og en god mand af sin egen 
stand . Lige børn leger bedst----------det bliver 
noget anderledes grundmuret , og det holder . 
Onklerne skulle nok få et lille ord om , hvordan 
de havde at forholde sig . Så fik hun selv 
ikke ansvaret , ingen misstemning mellem Clara 
og hende , intet sammenstød med professoren — 
— hun måtte jo rette sig efter , hvad familierådet 
bestemte . 

Fru Bekker så op fra de rosenbuske , hun 
puslede ved i haven . 
» Nå , «  spurgte hun ,  » hvad var det så , grevinden 
ville tale med dig om ? Den mystiske 
billet — « 
Professoren tog hatten af og tørrede sin 
varme pande :  » Å — det er naturligvis Aksel 
— han gør mig jo ærgrelser evig og altid ! Nu 
at skulle forlade mit arbejde og i denne varme 
midt på formiddagen gå derhen -— og scener ! « 
» Aksel ? «  fruen så forbavset på sin mand . 
» Ja , naturligvis ! Uforskammet af ham at 
trænge sig ind i en familie , hvor han slet ikke 
hører hjemme . « 
» Han og Clara — nu forstår jeg det hele ! « 
Udbrød fruen .  » Kom og lad os gå op i dit 
værelse , der kan du fortælle mig alt . « 
» Du ved det , lader det til — du har vel 

været hans fortrolige oven i købet , «  kom det 
gnavent . 
» Nej , først da det var sket , fortalte Aksel 
mig det . « 
» Og du sagde ikke et ord til mig derom ? 
Jeg har stået udenfor det hele , som jeg altid 
gør . Træder jeg ind ad døren , så standser 
samtalen —  » hvad skulle fader høre det eller 
det for «  — men kommer det til stykket , så 
er det dog  » Fader «  , der må rage kastanjerne 
af ilden for jer . Et lønnende hverv , det at 
være familieforsørger ! « 
Fruen blev slået af dette udbrud . Det 
var ham selv , der havde trukket sig tilbage fra 
hende og Aksel — men hun havde ikke gjort 
nok , det følte hun , for at drage ham til dem igen . 
» Sæt dig nu her i sofaen og hvil dig , så 
henter jeg et glas vin og vand til dig . « 
Hun rullede ned for solen og lagde en 
pude under hans hoved . Han lænede sig tilbage 
i stolen med halvt lukkede øjne . 
» Hvordan hun tog det , grevinden ? Å , aldeles 
ude af sig selv . Gråd , hysteri — at se 
sådant et gammelt menneske græde , det er ikke 
hyggeligt . At hun har været den smukke — 
nå , ja — det er jo ligegyldigt . Men scener 

fik vi nok af ! Jeg blev så vred på den knægt 
over alt det vrøvl , jeg har med ham — at jeg 
nær havde givet hende ret i , det var bedst , de 
aldrig sås mere . Men så — herre gud , det 
er jo dog et godt parti og en yndig pige — 
nå , Aksel bliver vel også fornuftig en gang . 
Så tog jeg det fra den rørende side . Hun var 
bevæget , og så blev jeg veltalende — du ved 
nok , hvor let jeg finder de udtryk , som — kort 
sagt — hun var i en hel anden stemning , da 
jeg gik , end da jeg kom . « 
» Går hun ind på det ? « 
» Hun talte om at sammenkalde et familieråd 
og drøfte sagen . Nu får Aksel vente på , 
hvad juryen afgør . « 
» Så du Clara ? « 
» Nej , det stakkels barn var nok indelukket 
på sit værelse . Jeg havde forresten også fået 
nok af scener . Tak , ja — et halvt glas — 
jeg begynder at blive menneske . Jeg håber , 
jeg bliver fri for at få mere med den sag at 
gøre . Den slags ting passer jeg ikke til . Jeg 
må have fred — ro om mig . Jeg gider ikke 
se Aksel i dag — al den forklaring med ham . 
— — så spiser jeg hellere alene herinde . « 
» Nej , han er hos Clausen i dag . Skal jeg  . 

da fortælle ham resultatet , når han kommer 
hjem ? « 
» Det kan du gøre , som du vil , men jeg 
taler ikke med ham om den ting . Så , nu 
har jeg vist egentlig bedst af at være ganske 
alene . Puden lidt længere op under hovedet 
— tak ! « 
Fru Bekker gik frem og tilbage i havens 
gange , som om en rastløs ydre bevægelse kunne 
dæmpe den uro , der var i hendes sind . Det 
blev altså ! Efter hvad hun nu hørte , var hun 
sikker derpå . Det blev altså ! 
En for en lod hun de unge piger , hun 
nærmere kendte , komme frem i sine tanker . 
Den ene var ikke smuk — en anden ikke videre 
begavet — ingen af dem netop , hvad hun ønskede 
Aksel — men dog hver eneste en hellere end 
denne nipsting . En luksuriøs adelig dame , vant 
til at gå med tjener i hælene , oven i købet 
rig . Hendes moder havde været den rige baronesse 
krag . Så ville Aksel da blive ødelagt , 
— han tålte ikke rigdom , skulle han blive 
til noget . Hun havde opdraget ham til tarvelighed 
og nøjsomhed , bestandig søgt at påvirke 
ham med hensyn til den rette vurderen 
af livets sande værdier . Ville han kunne stå 

sig lige overfor den fristelse , som nu kom ham 
i møde ? Han var ingen karakter . 
Men et følte hun tydeligt , delte hun nu 
ikke alt med ham — hans lykke , hans bekymringer , 
hans håb , hans uro , så trak han sig 
tilbage fra hende . Sagde hun ham rent ud , 
hvad hun tænkte — hun havde måske allerede 
sagt for meget — så vendte han sig fra hende . 
Hun skulle altså spille komedie for ham 
— det , hun allerdårligst forstod . Spille komedie ! 
Skjule — hykle følelser i det forhold , hvor 
alt før havde været fuld sandhed — hvor hun 
havde lagt hele sin sjæl åben . Komediespil 
ville det blive ! Hun , moder for den , hun følte 
en stærk modvilje for — Clara , datter lige over 
for hende ! Usandheden var allerede begyndt . Aksel 
havde sagt , at Clara beundrede hende . Det 
gjorde hun ikke ! Det var talemåder , — der 
var hverken beundring eller venskab eller nogen 
som helst følelse fra Claras side . Det var tydelig 
nok at se  denne forlegne tavshed , denne 
kolde tilbageholdenhed , denne tvungne venlighed 
— nej , mellem dem , var der intet forhold 
— ville aldrig blive noget , de var to alt for 
uensartede naturer . 
De skulle altså nu knyttes så nær sammen . 
Claras børn skulle blive hendes børnebørn . 

hendes — Aksels slægt skulle forplante 
sig gennem en så forskellig race . 
Hun følte den samme harme som grevinden , 
det samme kaste-had — kun standpunktet 
var forskelligt . 

Aksel havde mødt postbudet på vejen og fået 
Claras brev . At hun allerede skrev til ham ! 
Han vidste straks , det var fra hende . Den 
fine skrift , konvolutten med krone over initialerne 
— han vendte og drejede brevet , betragtede 
det henrykt , og rev det så op . 
Hun fortalte ham , hvad der var sket — 
at hun ikke måtte se ham — at hun var fortvivlet , 
ulykkelig — og dog så grænseløs lykkelig . 
— — hun sluttede med at forsikre ham 
om , at hun trods alt ville møde ham som sædvanlig 
om morgenen ved søen . 
Det var altså allerede røbet , det forhold , 
som skulle have været skjult for alle profane 
blikke . Hans fader var bleven trukket ind deri 
— et familieråd skulle debattere det , det , som 
endnu var så nyt , så friskt ! Alting skulle også 
krydses og forkvakles — aldrig fik man lov til 
at have noget for sig selv . 

hun lovede ham at komme — men hvor 
var det muligt ! Hun , den lille frygtsomme , hvor 
skulle hun kunne vove det ! 
Og hun havde grædt , var bedrøvet — angst 
for , hvad der ville ske . Sådan altså begyndte 
lykken . Altid havde den i sit følge ligesom 
drillende , spottende smånisser , aldrig kom den 
alene — stor , guddommelig og tog en i favn ! 
» Jeg ser på dit ansigt , du ved , hvad der 
er sket , «  sagde fruen , da Aksel hen ad aften 
kom hjem . 
» Ja , jeg fik et par ord fra Clara . Stakkels 
barn ! Bedrøvet , fortvivlet ! Å , at jeg skal være 
skyld deri , at det er mig , der volder hende 
den første , store sorg . « 
» Men havde hun ikke lovet at tie stille dermed ? « 
Spurgte fruen . 
» Hun er naturligvis bleven tagen i forhør 
— formelig lagt på pinebænken måske — 
den lille — — som man ikke kunne nænne 
— å , at tænke sig det ! « 
Han standsede helt overvældet . Lidt efter 
vedblev han :  » Hun skriver , at fader har talt 
min sag . Jeg vil gå ind og takke ham derfor . « 
» Nej , Aksel , det skulle du ikke . Han vil 
nødig tale med dig derom . « 

» Ja , det siger han , fordi han er ærgerlig 
over det hele . Men takke ham vil jeg alligevel . 
Og takke ham , fordi han holder af hende — 
det gør han . Han har netop sands for hendes 
ejendommelighed . « 
, det er nu altså gennem Clara , vejen går 
til hans hjerte , tænkte fruen . 
» Fader var rigtig rar , «  sagde Aksel , da han 
kom ud fra professorens værelse .  » Først ville 
han affærdige mig kort , som han plejer , men 
jeg lod mig ikke jage bort . Jeg takkede ham 
hjerteligt . Han har jo altid været mageløs elskværdig 
mod Clara . Og så sagde jeg til ham , 
at hun holdt meget af ham . Det var ganske 
forbavsende , hvor det fornøjede ham . Jeg vil 
virkelig gøre mig umage for at komme fader 
mere i møde . « 
Han tændte sig en cigar .  » Kom nu ud 
her i verandaen , mor , og sæt dig ved siden 
af mig . Lad os snakke om , hvordan vi fire 
skal få det . Clara vil jo blive den , der knytter 
os alle sammen , så vi får fader med . Så 
vil paks først komme til at fortjene sit navn . « 
» Du glemmer vist grevinden , «  kom det 
spøgende . 
» Ja , det er sandt , hende må vi vel regne 
med af og til . Hun kan jo sidde og tilbede 

fader — det lader til , at hun nærer en platonisk 
flamme for ham . « 
» Det kan blive interessant for mig , det selskab , « 
Svarede fruen . 
» Ja , du sidder så og er konversabel og 
spørger til hendes hund — og om hun er fornøjet 
med sin jomfru — å , jeg hører dig , mor ! 
Nej , «  han tog hende om skulderen ,  » Du må 
ikke se så alvorlig ud . Forstår du ikke spøg ? 
Det fornemme kompagni skal vi nok holde os 
fra livet . « 
» Men det er jo Claras bedstemoder . « 
» Det giver sig nok alt sammen , uden at vi 
skal plage livet af dig . Se glad ud , mor ! 
Det er dog så aldeles mageløst — så storartet 
dejligt ! « 

frokosten var færdig . Bordet i grevindens elegante 
spisestue var dækket med det fineste 
stel og det festligste sølvtøj . Hans havde sit 
nyeste livre' på og mødte op med sit selskabsansigt , 
dette forretningsmæssige , alvorlige , helt 
tilknappede , som mere end alle ord sagde :  » Tal 
om hvad i vil , gør hvad i vil — jeg hører 
ikke , jeg ser ikke , jeg er kun en maskine . « 
Han var som ganske ung tjener bleven 
afskediget , fordi han ikke kunne undertrykke et 
smil over en kåd vittighed , hans herre havde 
afleveret , og som havde fyldt hele salen med 
en stormende latter . Siden den tid havde 
hans fået et fuldstændigt herredømme over 
sine ansigtsmuskler . 
» Er maden færdig , Jensen ? «  spurgte han i 
køkkenet .  » De kan snart være her . « 
» Det arriverer vist ikke mig , at der skulle 
mangle noget med , at det ikke skulle blive 

færdigt . Og af bedste sort er det alt sammen i 
dag , for det er vel den fine portion , der ventes . 
Sofus og Rudolf vel ? Og Henrik , siger sine ? De 
ved naturligvis på en prik , hvem der kommer , 
hans — men de har nok slået dem til at 
være frimurer i den senere tid — ikke det 
fjerneste siger de om nogen verdens ting . « 
» Er de snart færdig med at pynte det kyllingefad ? « 
Var Hans’s eneste svar . Den fortrolighed , 
Clara havde vist ham , havde i hans egen 
bevidsthed hævet ham højt over Jensen og tillige 
givet hans ørkesløse hjerne noget at bestille . 
Med endnu større agtpågivenhed end ellers 
lyttede han efter hvert ord , der blev talt , undersøgte 
adressen på hvert brev , iagttog sit herskabs 
miner og udtryk . 
At her skulle være familieråd , det var 
jo klart . De tre brødre var indbudne , den ene 
fra Lolland , den anden fra Fyn , den tredje fra 
København — han havde selv lagt brevene til 
dem i postkassen . Der var svaret  » Ja «  fra dem 
alle tre , det havde han set på grevindens ansigt , 
da hun i hans nærværelse , mens han lod , 
som om han ordnede portierens folder , åbnede 
de korte skrivelser . Hvad der skulle 
forhandles , vidste han ligeså godt , som nogen 
af parterne . 

men hvad han selv ville have sagt , hvis 
han var bleven anmodet om at tage sæde i 
rådet , det var han ikke klar over . Gøre den 
søde , lille komtesse en sorg — det ville han 
meget nødig . Men på den anden side , kaste 
hende hen til sådan en maler-pjalt , en rigtig 
borgerlig — det var der da heller ikke mening i . 
Var man gået ham på klingen , ville han 
måske have løst knuden ved at tilråde en af 
de fri forbindelser , som han selv altid havde 
haft mest smag for . De var ikke ukendte i den 
fornemme stand heller , mente han . 
» Gud , hans , der har vi dem ! «  alle tjenestefolkene 
løb til vinduet . 
» Ane , bliv ved deres sauce ! Sine , hent mig 
en smule persille fra haven ! «  kommanderede 
jomfru Jensen .  » Det går ikke an at kigge ud 
af vinduet alle sammen — man skal da vise , 
at man har levemåde . Lad mig komme til ! 
Der skal de se , hans , baron Henrik er med . 
Nej , du store ! Den gale baronesse også ! Se , 
hende der med den røde kjole og de blå fjer 
på hatten ! Gud , sikken et slæb at holde op 
i , og papillotter har hun i håret ! « 
» Det er jo tante Hedvig , «  bemærkede hans 
tørt ,  » jeg ved ikke , hvorfor de kalder hende den 
gale baronesse ? « 

» Ja , det kaldte de hende altid på Søholm , 
fordi hun gik så løjerligt klædt og sagde alting 
lige ud . De havde sjov med hende , pigebørnene 
der — de påstod , at hun var lidt rundtosset . « 
Hans var allerede ude i entreen for at hjælpe 
gæsterne tøjet af . 
Grevinden tog imod dem .  » Goddag , kære 
Sofus , det var kønt af dig — den lange rejse ! 
Og du , Henrik , og du , min lille Rudolf — ja , 
du havde o ikke så langt . Men der er Hedvig ! 
Dig havde jeg slet ikke ventet ! Velkommen , velkommen 
allesammen ! « 
Hun omfavnede den ene efter den anden 
med den inderligste ømhed . 
» Ja , jeg kom med , Adelgunde , skønt du 
ikke anmodede mig om det ! Men jeg er da din 
søster , ligeså godt som de andre er dine brødre , 
og jeg ved ikke , hvorfor vi kvinder — nå ja 
— det kan vi senere tale om . Hvor er heltinden 
i romanen — hvor er Clara ? « 
» Hun er på sit værelse endnu , «  svarede 
grevinden .  » Husk på hans , «  hviskedee hun til 
søsteren ,  » det skulle dog være en hemmelighed . « 
» Husdyr — husdyr — dem kan man alligevel 
ikke skjule noget for , de snuser i alting , 
og fine næser har de ! Så går jeg op til forbrydersken 
og gør lidt toilette . « 

Clara kom hende i møde oppe på gangen . 
» Nej , tante Hedvig , at du kom med ! « 
» Ja , min søde pige , det er lidt gammeldags 
at lukke kvinderne ude . Jeg mener også , jeg 
har noget , jeg skal have sagt . Lad mig nu 
komme ind i dit jomfrubur og få mine papillotter 
ud — Rudolf har forarget sig umådelig 
over dem hele vejen , skønt vi var ganske alene 
i kupe'n . Giv mig en kam ! « 
Medens hun langsomt viklede papillotterne 
ud , så de lysblonde , gråspættede proptrækkerkrøller 
faldt hende ned over kinden , som langhårede 
øren på en vandhund , vedblev hun : 
» Ja , du kan tro , min pige , Rudolf har benyttet 
lejligheden , da vi sad og ikke kunne 
rende fra ham , til at våse os over efter en 
større målestok . Du milde gud , hvad han dog 
er for et fæ ! Og for at holde ham i live , giver 
jeg mine 400 kroner om året — og hvad 
brødrene må give ! Ja , de . Penge , det har jo 
ingen ting at sige , hvis der ellers var noget 
ved ham . Men han er jo æltet sammen af 
dumhed og hovmod . Falder den godt , min 
pige , den krølle ? « 
» Ja , udmærket . « 
» Og jeg er pæn i klæder , ikke sandt ? Og 
nu skal den på . «  hun trak et etui op af 

rejsetasken .  » Min valløorden — ja , det ved 
gud ! Den imponerer — især Rudolf — det 
er nu min titel og mit embede . « 
Hun hængte båndet om sig og ordnede 
omhyggelig sin kjole for spejlet .  » Og hvad 
siger du til min kjole — ligeså pragtfuld som 
en kammerherre-uniform , akkurat samme kulør . « 
» Den er brillant , tante . Men hvordan er 
stemningen ? Hvad vil i sige  ? « 
» Min mening skal nok komme , men jeg 
holder af at have det sidste ord . Så mejer 
jeg alle de andres vrøvl af med det samme . « 
» Og de andre ? «  spurgte Clara ængstelig . 
» Ja , de andre , de har jo ladet sig overskylle 
af Rudolf i dag . Megen forstand har den 
stakkels Henrik ikke i forvejen , så han står 
sig ikke længe mod sådant et styrtebad . Sofus 
tav stille som altid . Han sidder jo bestandig 
og grunder , men hvad han grunder over , 
det er der vist ingen endnu , der har fået at 
vide . « 
» Jeg troede , han var så klog , onkel Sofus ? « 
» Ja , det gælder han for , fordi han altid 
tier stille . Men gode hoveder , det har vi ikke 
i vor familie . Han sidder sådan mere og fordøjet , 
hvad andre siger . « 

» Men han er rar , «  sagde Clara ,  » jeg holder 
af ham . « 
» Ja , det ved gud , han er fuldstændig uskadelig , 
når han da ikke har sin kone med , for hun 
bruger både tænder og klor . Så , nu er jeg 
færdig . « 
» Men , tante , jeg har slet ikke fået noget 
at vide — jeg troede , du ville — « 
» Jeg vil give dig et råd . Send bud til 
din maler og bed ham komme , mens vi sidder 
i rådet . De får vel nogen god vin først ? 
Det hjælper på humøret . Jeg har set ham , 
din elsker , på udstillingen en gang , han blev 
præsenteret for mig af etatsråd Hansen . Han 
er brillant ! Ligefrem smuk ! Sikke øjne ! Ja , det 
kan jeg da forstå , at du vil have ham ! Og 
dygtig er han jo . Han kan ordentlig smøre 
farver på , det er noget for mig . Så , nu må 
jeg ned — de var så sultne , brødrene . Kom med ! « 
» Nej , jeg må ikke . « 
» Vrøvl , kom med ! Onklerne skal se , hvor 
sød du er . Sig nu hans besked om at hente 
maleren . Lad ham vente udenfor , giv mig bare 
et lille tegn — du kan jo spille en Melodi 
på klaveret — så kommer jeg og præsenterer 
ham for det høje råd . Du skal se , det går 
nok . Kom nu ! « 

» Nej , tante , jeg tør ikke . « 
» Jeg skal nok slå et slag for dig . Så 
nydelig som du er i den hvide kjole ! Herregud , 
lilla sløjfe — giver du det med halvsorg ? 
Ha , ha , ha , den sørgende brud ! «  hendes høje 
latter meldte hende ned ad trappen , helt ind i 
havestuen , hvor man utålmodig ventede på 
hende og frokosten . 
» Clara ! «  udbrød grevinden . 
» Det er min skyld , Adelgunde , jeg har 
trukket hende med , hun turde næsten ikke . Bare 
ved bordet — vi må da også have noget ungt 
at se på . Det gør godt i gamle øjne . Og 
den , der skal til retterstedet , får altid noget 
at spise først . « 
Clara hilste undselig på onklerne . Baron 
Rudolf fik kun hånden , men onkel Sofus fik 
et Kys på sin hvide bakkenbart . 
» Goddag , min søde pige , «  sagde han . 
» Onkel , vær god imod mig ! « 
Ja , hvis man bare vidste , hvad der var 
det rigtigste . Han ville gerne være god mod 
den lille , rare pige . Men — men — ja — 
der var meget at gruble over . — måske frokosten 
kunne hjælpe til at klare det . Og bare 
så Rudolf ville holde sin mund , — — af 
og til var det jo dog , som om der var noget 

i det bavl — og så sad man igen i det og 
vidste ingen ting . 
» Må jeg så bede jer komme ind til frokosten , « 
Sagde grevinden ,  » men lov mig alle sammen 
ikke at nævne et ord om det ved bordet . 
Folkene — « 
» Å , du kan være sikker på , det familieråd 
står allerede i aviserne for i dag . « 
» Men Hedvig dog ! «  udbrød grevinden . 
» Ja , jeg har jo ikke set det endnu , men det 
kan du være aldeles sikker på . Jeg beder 
jer bare om at komme med så få dumheder 
som mulig — det er så kedeligt bag efter at 
se dem på tryk . « 
» Hvor kan du tro — «  Rudolf for op aldeles 
rød i hovedet . 
» Hvor jeg kan tro , der kunne komme dumheder 
— det bør jeg jo vide . Kommer det 
ikke i aviserne , får nok en eller anden det 
i en novelle , skønt — adelen har de jo så 
tidt haft fat på , det er gammeldags — nu holder 
de sig mest til militærstanden . « 
Efter frokosten samledes alle i havesalen . 
» Hvis det ringer , hans , så er vi ikke 
hjemme , «  sagde grevinden ,  » og ingen må forstyrre 
os . « 

døren blev aflukket , Clara sendt op på sit 
værelse . Rådet tog plads i magelige lænestole . 
Efter disse forberedelser fulgte en dyb 
tavshed . Baron Rudolf brød Pavsen :  » Må 
jeg tillade mig at spørge om , hvem der skal 
være formand — ordstyrer ? « 
Ingen svarede . Tante Hedvig havde slået 
det ene ben over det andet , så man så et 
par brunelsstøvler og et stykke af en hvid 
strømpe . Hun stirrede ligegyldig hen for sig , 
som om sagen ikke angik hende . 
» Må jeg bede dig , kære Adelgunde , som 
citantens grandmama , at vælge en af os . « 
» Du kan jo , kære Rudolf . « 
» I hører altså , jeg har fået det hverv 
at ordne og styre familierådets gang . Hvis 
ingen anden begærer ordet , måtte det være 
mig tilladt at udtale mig — for det tilfælde , 
at min hukommelse skulle glippe , har jeg gjort 
nogle notitser . «  han rejste sig , trak et beskrevet 
ark papir op af lommen og stillede sig i positur 
som taler , af og til slående ud med den 
ene hånd .  » Det , at Claras grandpapa var vor 
fætter , gør sagen lettere — stamtræet er fælles . 
Jeg må gå noget tilbage i tiden . « 
» Ikke for langt ! «  udbrød baronessen ,  » husk , 
vi skal med toget . « 

baron Rudolf overhørte aldeles bemærkningen . 
Han gik så langt tilbage , som han 
for stamtræets vedkommende var i stand til . 
» Han formelig frådser i statistik , «  tænkte Hedvig , 
mens hun var nødt til at høre på hans 
beretninger om hver enkelt grens , ja kvists 
fødsel og død . 27 . Juni 1730 — 21 . April 
1793 — det var til at falde i søvn over . Onkel 
sofus’s sædvanlige grunden lod til at blive dybere , 
som han sad der mageligt i den lave lænestol . 
Baron Henrik havde til al lykke fået fat i et 
aparte hækleskaft , der på en sindrig måde ved 
et lille tryk kunne forkortes og forlænges . 
Denne manøvre holdt ham vågen , trods de 
glas af den gode Madeira , der nu ligesom havde 
taget plads over hans øjne . 
Endelig .  » Nu , mine kære brødre og søstre , 
kan vi finde os i , at denne adelige høg med de 
udspilede vinger skal klukke som en borgerlig 
høne i en hønsegård ? Vort stamtræ er i gamle 
dage blevet vandet med blod , blod udgydt på 
kamppladsen for konge og fædreland — — 
må denne tanke ikke give os kraft til at hævde 
traditionen , der har knyttet slægterne sammen , 
og bevaret vort stamtræ grønt og frodigt med 
kraftige grene og blomstrende kviste — alt til 
vort fædrelands , til Danmarks ære . « 

» Tak , Rudolf ! «  sagde grevinden rørt .  » Du 
har talt ud af mit hjerte . Lad os nu høre din 
mening , kære Henrik . « 
Det havde baron Henrik aldeles ikke ventet . 
Han var lige bleven færdig med at rive hækleskaftet 
i stykker og skulle nu til det interessante 
arbejde at få det sat sammen igen . Han 
kom let til at stamme , når han uventet blev 
nødt til at udtale sig .  » Jeg ved — jeg ved 
— «  begyndte han . 
» Hvad ved du , kære Henrik ? «  spurgte grevinden 
blidt beroligende og lagde sin hånd på 
hans arm . 
» Ingenting , «  svarede han meget forlegen og 
satte sig ned igen . 
» Det var ikke meget , «  bemærkede tante 
Hedvig tørt .  » Vi kan da ikke stoppe op ved 
Rudolfs blomstrende kviste . « 
Henrik havde fået tid til at fatte sig .  » Jeg 
har ikke de talegaver , som Rudolf , han er jo 
nu så meget yngre — — han har jo også 
lejlighed til at ofre al sin tid dertil , da han 
ikke tager sig noget for , og vi søskende med 
glæde underholder ham . « 
» Det er ikke det , der skulle af handles , « 
Afbrød Rudolf . 
» Om forladelse , nej — det var jo sådan 

blot — — men jeg ville bare sige i al jævnhed , 
at det går vel med mennesker , som med 
kreaturer — racen skal holdes —- og den skal 
holdes ren . « 
» Men , Henrik , det er jo ikke kreaturer , vi 
taler om , «  sagde grevinden venligt ,  » det er jo 
Clara og den unge maler Bekker . « 
» Det forstår sig , det forstår sig . Du må 
ikke forstyrre mig , det er jo kun ved begyndelsen , 
jeg er . For så er der jo også det med at 
krydse racer — det er en hel videnskab , 
men det skal man være nøje inde i , så det 
ikke bliver alle fejlene , der forplantes . Og jeg 
ved nu ikke noget om den maler . Men min 
mening er den , at man hellere skulle få Clara 
godt gift med en mand af vor stand . Hun har 
penge og dem er der mange landmænd , der 
trænger til i disse tider , så hun bliver nok 
gift , og en herregård er da bedre , end at sidde 
på Købmagergade og se ned på det Mas af 
mennesker og de usle droskeheste . « 
Han satte sig ned , lettet og tilfreds med 
sig selv . 
» Tak , Henrik , ja , meningen var god nok . 
Nu du , Sofus ! « 
» Nej , lille Adelgunde , jeg er ikke endnu 
færdig med at spekulere over det . Lad Hedvig 

først , hun plejer at have sin mening i orden 
straks . « 
» Nå , så får jeg vel tage bladet fra munden , « 
Sagde baronessen og rejste sig i hele sin 
kantede højde .  » Her står jeg med min gammeljomfru-orden 
på — jeg bærer den med hæder 
og ære , dydig har jeg altid været , og koldt og 
bart har jeg levet med al min fornemhed og 
dyd . Jeg fik aldrig det , der hører de unge 
år til — det , som siden efter skal hjælpe 
på de stakkels gamle . Jeg har også haft en 
tid , da jeg var ung og så manerlig ud , — 
den gang var der en , det husker i nok , som 
holdt af mig , men han var kun kapellan — og 
præstekone , nej , det kunne ikke gå . I gik og 
kaldte mig for madam Møller og drillede mig , 
og fader og moder sendte mig bort , ned til 
tante Amalie i Hannover . Og jeg så ham 
ikke mere . Ja , det er en gammel geschichte , 
og i kender den alle sammen , hvorfor skulle den 
så graves op ? Jo , den skulle frem igen — den 
skal vise jer , hvordan man i al pænhed og 
retskaffenhed går og myrder menneskers lykke . 
Læse i romanerne om kærlighed kan man , 
græde de salte tårer over den — det var du 
nok så genegen til , Adelgunde — men i livet , 
der har man ingen respekt for den — væk 

med den , når den ikke passer familien . Du 
var den ældste . Du havde den gang meget at 
sige hos fader og moder , men der var ingen 
ivrigere end du til at få min lykke kastet 
overende . Gør nu det samme ved Clara — 
og sæt dig så bag efter til at græde over en 
roman . Å — al den megen følelse man har ! 
Men så tager jeg mig en god latter — humbug 
altsammen ! « 
Grevinden holdt lommetørklædet for øjnene . 
» Hvor du er hård mod mig , Hedvig , at du 
kan nænne — « 
» Ja , det kan ikke nytte , at man altid går 
omkring med sandheden gemt og skjult , for at 
den ikke skal såre , den må frem en gang 
imellem — og man skal blive nødt til at se på 
den , om den også er pilnøgen , og hver en 
pjalt er revet af , der dækkede den . « 
Hun satte sig ned . Der blev en pause . 
» Sofus , «  sagde grevinden , kæmpende for at 
undertrykke sin gråd ,  » Du er den klogeste af 
os , sig noget ! Tag mig i forsvar ! « 
Nu måtte Sofus til det — han var familiens 
ældste , mest ansete medlem . 
Han lettede sit svære legeme , strøg med 
sin store , hvide hånd gennem det tætte , grå 
hår , der , som en pudret paryk fra gammel tid , 

fremhævede hans kraftige , aristokratiske træk . 
Så satte han sig ned igen .  » Jeg ved ikke , 
hvorfor man skal stå og gøre parade , fordi 
man vil sige et par ord . Det gør mig ondt , 
at vor kære Adelgunde er bleven bedrøvet — 
og jeg ved ikke , hvorfor der skal rippes op i 
gamle sager , man har altid nok i de ny . Men 
Hedvigs mening var god . Jeg kan ikke andet 
end melde , at jeg er fuldstændig enig med hende . 
Jeg mener også , at det at være lykkelig gift 
må være en stor lykke — og at det hele 
alligevel er mere en hjærtesag , end sådan 
egentlig en rangssag . Det er heller ikke pengene , 
der gør det . Og Bekker er jo da ikke af de 
værste navne . Der er adelige beckker i Holsten , 
og professorens moder var født von Hahn , så 
blod er der da for den sags skyld , selv om 
det er tyndt . Og så er der jo den lille Clara 
— kunne hun blive lykkeligere , end vi andre 
har været , med en net mand , som hun holder 
af — så  — ja , så siger jeg ja og amen til 
det for min part . « 
Han tav og pudsede sin næse stærkt , som 
om han ville afslutte diskussionen med et stød . 
» Jeg protesterer «  , udbrød baron Rudolf heftigt 

—  » så let kan man ikke tage så alvorlig 
en sag . Den må anderledes debatteres . « 
» Ja , «  gentog baron Henrik ,  » den må anderledes 
debatteres . « 
Der fulgte en pause tante Hedvig sad med 
sammenknebne læber . Hende skulle man ikke 
få et ord mere ud af . 
Grevinden havde følelsen af , at hendes 
støtter gled fra hende . 
» Jeg kender ikke denne maler , «  begyndte 
baron Rudolf ,  » men jeg har forhørt mig om 
ham i min kreds — i ved , den bedste i København . 
Der var han naturligvis ikke kendt . 
Men jeg har hørt nok om ham til at vide , at 
han er venstremand — formodentlig socialist 
— at en af hans venner skriver bøger — dette 
moderne juks . Han skriver måske selv i bladene . 
Og sådan en fyr skal vi indlemme i vor 
familie ! Jeg skal hilse ham på gaden , mine 
venner kan sige til mig :  » Det er en net Neveu , 
du har skaffet dig der ! «  han vil måske 
skrive mod kongefamilien , mod hele adelen — 
— det vil jo være at nære en slange ved sin 
barm . « 
» Jeg troede ikke , han var skribent , «  bemærkede 
onkel Sofus . 
» Å , nu til dags , de som maler , de skriver , 

og de , som skriver , de maler . Det går jo i 
en guddommelighed med disse kunstnere . Farlige 
folk er de . Og hvordan ser de ud — 
ikke præsentable — i jakke , langt hår , nedfaldende 
flip — umulige ! Jeg giver aldrig mit 
samtykke . Hvad siger du , Henrik ? Du talte 
meget godt før . « 
» Tak , Rudolf , «  svarede Henrik .  » Ja , jeg er 
heller ikke for partiet . Man kan ikke sådan 
rende til at give Claras formue til den første 
den bedste . Det er alt for næmt sluppet til for 
den fyr , han kan jo forprasle den — og hvad 
har hun så ? « 
» Hvordan skal vi egentlig få taget en bestemmelse ? « 
Spurgte grevinden urolig .  » Meningerne 
er så delte . « 
» To på hver side , «  sagde tante Hedvig 
bestemt ,  » men hvad er din mening , Adelgunde ? 
For nu er det dig , der bliver den afgørende . 
Den side , du lægger din stemme til , bliver den 
vægtigste . « 
» Jeg — , kære Hedvig , — jeg står udenfor 
— jeg kan selv ikke — hvor skulle jeg kunne ! 
Mit forhold til Clara — mit venskab med professoren 
— nej , jeg kan ikke tage nogen bestemmelse . « 
Baronesse Hedvig havde allerede for noget 

siden hørt svage toner inde fra klaveret . Nu 
rejste hun sig , gik ud og kom kort efter ind 
sammen med Aksel . 
» Må jeg præsentere  » Genstanden «  — han 
er nydelig , det kan i ikke nægte . « 
Aksel tog sig straks i situationen . Set nærved 
var det høje råd just ikke imponerende . 
Baron Rudolf var en godt kendt østergade-figur , 
de to land - adelsmænd , der straks hjertelig 
trykkede hans hånd , tiltalte ham ved den godmodige 
jævnhed , der prægede hele deres optræden . 
Er det med dem , kampen skal stå , tænkte 
han og rettede sin slanke skikkelse , ulastelig 
klædt i lang diplomatfrakke . Han bukkede dybt 
for grevinden med et ærbødigt dvælende blik 
og betalte baron Rudolfs nonchalante hilsen 
med samme mønt . Så blev han stående midt 
i stuen og så fra den ene til den anden med 
et spørgende blik . Ingen sagde et ord . De 
følte sig alle generede ved hans pludselige fremtræden 
og sikkerheden i hans holdning . 
» Da baronessen har haft den godhed at 
kalde mig herind , må jeg antage , at jeg ikke 
forstyrrer . Må jeg præsentere mig som landskabsmaler 
Bekker . « 
Almindelig bukken . Ingen svarede . Henrik 

havde igen fået fat i hækleskaftet . Baron Rudolf 
genkendte i Aksel den unge mand , der for et 
årstid siden en aften havde draget ham til 
ansvar for den ihærdighed , hvormed han forfulgte 
en dame af god familie — uheldigvis 
en bekendt af maleren . Baronen så til siden 
og fik fat på en morgenberlinger . 
Onkel Sofus strøg sig forlegen om skægget 
med den ene hånd , den anden stak han i 
lommen . Grevinden betragtede ufravendt den 
unge mand . Ja , han lignede sin fader — den 
samme ædle pande , næsen , den høje skikkelse . 
Det var hende en stor beroligelse , at han intet 
havde af moderen . 
» Jeg venter min dom , «  det kom med en 
vis selvfølelse .  » Jeg formoder , jeg har den ære 
at tale med hendes nåde , grevinde Høgh og 
med grevindens nærmeste familie ? « 
Man huskede på , at præsentationen helt 
var bleven glemt . Den gik nu for sig , besørget 
af grevinden , der langsomt og med vægt fremhævede 
titlerne : lehnsbaron Sofus Høgh , ejer 
af råholdte , bekkevold o . s . v . 
» Ja , min værdighed bærer jeg på brystet , « 
Sagde baronesse Hedvig ,  » jeg er nonne i et af 
de strengeste klostre herhjemme . Med alt det , 

er jeg en sand kirsten-giftekniv , og jeg gør , 
hvad jeg kan , for dem og Clara . « 
Aksel bukkede erkendtlig . Atter en pause . 
"det må måske være mig tilladt at rette 
et spørgsmål til det ærede familieråd , om 
hvad der er afgjort med hensyn til mig og komtesse 
Clara hogh , hvis hånd jeg herved formelt 
anholder om hos hendes nærmeste slægt . « 
Baron Henrik så til Rudolf , ordstyreren . 
Han havde lagt Berlingske til side , men forholdt 
sig fuldstændig tavs . De andre måtte give besked 
— Henrik , Adelgunde — . Han selv havde 
ikke lyst til at svare . Sæt at maleren — han 
var naturligvis ikke gentleman — socialist , som 
han var — alluderede til den lille affære — 
det kunne blive meget ubehageligt 
Pavsen forlængedes indtil pinlighed . Baronesse 
Hedvig brød den . 
» Ja , vil ingen anden svare , så vil jeg . Til 
lykke ! Gid Clara og de må komme godt ud 
af det sammen — uden det sædvanlige mundhuggeri , 
som ægtefolk så lidt går og ærgrer 
hinanden fordærvet med . « 
» Bestemmelsen er altså et ja ? «  Aksels udtryksfulde 
ansigt strålede af en sådan glæde , 
at den sympatetisk berørte grevinden . Sige 
» Nej «  — nu , efter det udbrud — med disse 

smukke , varme øjne taknemligt vendte mod 
hende . 
» Unge mand , «  sagde hun med en vis fornem 
værdighed , ikke uden ynde .  » Det har ikke 
været mig let at gøre dette skridt . Men har 
jeg gjort det , så vil jeg gøre det helt ud . Min 
Clara er deres brud , hendes grandmama vil 
betragte dem som en søn . « 
De milde , brune øjne svømmede i tårer . 
Med virkelig ærbødighed kyssede Aksel den 
hånd , hun strakte imod ham . 
Trods alle betænkeligheder med hensyn 
til racers krydsning , ønskede baron Henrik 
Aksel til lykke . 
» Kom med Clara og besøg os på råholdte , « 
Sagde baron Sofus .  » Så skal de se en 
gård ! De får måske lyst til at male den . « 
Tante Hedvig havde hentet Clara . Hun 
var meget rød i kinderne og ikke langt fra 
gråden , da hun gik fra den ene omfavnelse 
til den anden . 
Sofus så på sit ur .  » Vi må snart af 
sted — toget går om tre kvarter . Så , lille 
Adelgunde , noget fik vi da udrettet . « 
Grevinden kunne ikke få sine øjne fra 
Aksel . Hendes lille pige ville blive lykkelig — 

det var hun vis på . Fru Bekker , født komtesse 
Høgh — det gik da an . 
Aksel sagde farvel .  » Familien kunne måske 
endnu have et eller andet at afhandle , «  hviskedee 
han til Clara , der ville holde ham tilbage . 
» Ser vi dem ikke i aften ? «  sagde grevinden . 
Nej , kom klokken seks og kør eftermiddagstur 
med os . « 
Aksel havde givet sin moder en humoristisk 
fremstilling af familierådet . Baron Rudolfs 
fladhed , tante Hedvigs originale dragt og væsen . 
 » Det bliver altså din nære slægt , «  sagde 
hun .  » Den gale baronesse , «  det har- jeg før hørt 
hende kalde , er slet ikke så gal , lader det til . 
— de andre jeg siger tak for mig ! — og køreturen 
med grevinden i eftermiddag ? « 
» Ja , en spaseretur alene med Clara havde 
jo været noget andet end konversation fra klokken 
seks — men alt dette er kun skærsilden , 
jeg skal igennem for at nå paradiset . Paradiset ! 
Nej ! at jeg kunne blive så lykkelig ! For seks 
uger siden — — levede jeg den gang — jeg 
synes , det må have været en slags søvn . « 

nå , hvordan har du så haft det ? «  spurgte 
fruen , da Aksel kom hjem . 
» Hvad er det , den himmel hedder , der er 
over den syvende ? Der har jeg været — der 
er jeg . Å , læg det strikketøj og driv om 
i haven med mig — jeg er for oppe til at 
kunne tænke på at sove . Her er dit schavl — 
så , armen ind under min ! — — fortælle , 
hvordan det var ? Nej , det kan jeg ikke . Alt 
var Clara — bare det at sidde og se på 
hende ! Blot det , at hun går hen over gulvet — 
den lette gang — den ynde ! « 
» Og grevinden ? « 
» Hun var rigtig elskværdig imod mig . For 
Claras skyld naturligvis — vel også for faders . « 
» Synes du om hende ? « 
» Ja , hun tiltaler mig . Hun ser godt ud 
endnu . Og hun er så smukt klædt efter sin 
alder . Kniplinger på hovedet , om Hals og 

hænder — den sølvgrå silkekjole passer til 
det hvide hår og den blege hud . Noget så 
fornemt , fint ved de hendøende farver — den 
ene nuance smelter sammen med den anden , 
— det er som en gammeldags , blid og monoton 
Melodi . « 
» Monoton , ja , det kan jeg tænke mig . 
Havde i noget at tale om ? Det er jo egentlig 
mange timer , du har været der . « 
» Å ja — ved ttebordet sad vi temmelig 
tavse . Det , at have tjeneren om sig hele tiden 
— se ham stå der og vente og vogte på hvert 
et vink — man mister rent lysten til at snakke . 
En mageløs betjening forresten , aldeles lydløs ! 
Det er jo noget andet , end når Kristine styrer 
ind ad døren for fulde sejl , og man skælver 
for bakken , hun har i hånden . « 
» Ja , tjener vænner du dig såmænd nok til . 
Din bekendte æstetiske Sans vil hjælpe dig i 
det stykke . Det hele lader jo til at have behaget 
dig . « 
» Ja , fordi det er Claras hjem . Ellers kan 
du jo nok tænke dig--------- af og til gik det trøvt 
med samtalen . Man greb det ene efter det andet , 
men dette , du ved , at lægge albuerne på bordet 
og snakke løs — det var der ikke noget af . Jeg 
spejdede efter stof , og var glad , når jeg fandt 

et fedt ttema . Endnu har vi jo så få berøringspunkter , 
men det kommer nok . « 
Fruen svarede ikke . 
» Og så er der jo megen skønhed i det 
hjem . Denne elegance — dejlige blomster — 
der bringes hver anden dag ny fra en gartner . « 
» Så bliver de altså slet ikke ens egne . « 
» Det kan nok være , men smukke var de 
og fyldte stuerne med vellugt . Det bløde , afdæmpede , 
der er over det hele , har sin charme . 
Jeg tror ikke , der lyder et højrøstet eller heftigt 
ord i de Stuer . « 
» Måske så heller ikke noget levende ord ? « 
» Nej , hvad man kalder åndeligt liv , er der 
vel ikke meget af grevinden kender kun én 
digter , lader det til , ham elsker hun også for 
alvor — det er fader . Der må dog være mere 
i hans digtning , end det vi har fundet , når den 
sådan kan slå ned i et menneske . Også Clara 
— jeg vil læse noget af det igen , måske jeg 
kan få mere smag for det nu end før . « 
Ja , du kan måske få din literære smag 
udviklet der i huset , tænkte fruen . 
» Så talte vi en hel del om at sende kort 
omkring , skrev navne op — det svirrede om 
ørene med grever og baroner . Vi debatterede 
grundigt , hvem der skulle lyksaliggøres med 

den efterretning . Jeg havde meget få navne 
— Clara desto flere . « 
» Forlovelseskort ? Skal du med til den smagløse 
skik ? Hvorfor ikke heller sætte i avisen : 
» Empfehlen sikh als verlobten «  ? 
» Å , det er jo en form , som så meget 
andet , og uhyre næmt er det i stedet for brevskrivning . 
I grunden frigør formerne ligeså 
meget , som de binder . Det er let at bevæge 
sig under dem , så er man ikke i forlegenhed 
med , hvordan man skal bære sig ad . « 
» Ja , for de uselvstændige naturer , for hverdags-mennesker , 
der ikke er i stand til at danne 
sig en egen form for deres væsen , for dem kan 
en ceremonibog være en god ting . Men man 
ved ikke , hvad der går tabt af originalitet ved 
det vedtægts-tyrani , der udøves over alle . « 
» Tror du , «  afbrød Aksel hende med et 
smil ,  » at du vil miste din originalitet , hvis du 
giver efter , og gør den formvisit sammen med 
fader hos grevinden ? « 
» Behøves det ? « 
» Ja , det er ganske nødvendigt . Du har 
gjort så meget for mig i mit liv , mor , gør 
nu også det , ikke at forbitre mig denne tid . 
De små ting har meget at sige . « 
Den dag Aksel havde fået sine forældre 

til at gøre visit hos grevinden , var han utilfreds 
med sin moder . Hun sad kold og stiv i sin 
tarvelige dagligkjole og den gamle , runde hat . 
» En demonstration imod den forfinede luksus 
her , «  tænkte han .  » Men man gør da ikke visit 
for at demonstrere . « 
Professoren og grevinden førte samtalen . 
Fruen kom , når hun blev nødt dertil , med en 
eller anden enstavelsesbemærkning . 
» Sæt dig hen og tal med moder , «  hviskedee 
Aksel til Clara . 
» Å nej ! «  bad hun ,  » lad mig være fri . Jeg 
ved slet ikke , hvad jeg skal sige . Jeg må have 
venlighed , ellers bliver jeg bange — og så 
dum ! « 
Visitten blev gengældt . Landaueren holdt 
en formiddag udenfor paks . Aksel skyndte sig 
ud for at tage imod grevinden og byde hende 
sin arm . Til alt held , som han syntes , var 
hans moder ikke hjemme . Professoren havde 
udstødt nogle dybe suk over at blive forstyrret , 
og sagt noget om , at man ikke burde plage 
ham med at tage imod damevisitter , men nu 
kom han dog og overvældede den gamle dame 
med artigheder . Hun var henrykt over ham , 
over villaens beliggenhed —  » et digterhjem «  , og 
tog rørt imod den buket roser , professoren 

plukkede til hende , mens de langsomt spaserede 
op og ned ad havegangen . 
» Hvor mon moder bliver af , Aksel ? Det 
vil gøre hende ondt , at hun ikke fik den fornøjelse 
— — «  ingen af dem vidste , at hun 
nede fra skoven havde set vognen holde for 
døren og af den grund forlænget sin spaseretur . 
. Nå , nu får vi vel ro for det første , tænkte 
hun , men Aksel tager de fra mig . Dog — det 
var vel mest i forlovelsesdagene . Når han 
blev gift og fik sit eget , ville han nok kunne 
rive sig løs fra elysiums skyggeverden . 
Aksel fandt sig mere og mere til rette i 
elysium . Grevinden var , som hun selv sagde , 
passioneret for ham . Hun omgav ham med en 
atmosfære af forkælelse , der forekom ham meget 
lun . Han fik efterhånden smag for dette velvære , 
for denne stille nyden med alle sanser , som 
han der i ro og mag kunne hengive sig til . 
Luften i stuen var mættet af blomsterduft og 
parfume . Middagen var udsøgt , smagfuldt serveret , 
vinen god . Vin hver dag var noget , 
han satte pris på , der fulgte en vis stemning 
med . Det , at måltidet forløb uden megen samtalen , 
var i grunden ikke så galt . Man fik 
ro til at nyde de velsmagende retter . 
Efter bordet , mens grevinden tog sig en 

god søvn på chaiselonguen i kabinettet , var 
han og Clara i havestuen . Der var så stille . 
Lyset dæmpedes af de klare , blomsterbrogede 
Gardiner — vinrankens løvrige gren strakte 
sig dækkende hen for vinduet — de var ene . 
Claras pigeagtige frygtsomhed og undseelse 
svandt for hans ord , hans blik — hans Kys — 
diskret bankede hans på døren .  » Kaffen 
er serveret i lysthuset . « 
Efter middagen og hvilen var grevinden i 
særlig godt humør . Hun lo og samtalede med 
de unge og havde interesse for de mindste bagateller , 
der angik dem . I den første tid stødtes 
Aksel af den alvor , hvormed det blev afhandlet , 
om Clara skulle have taget én anden fjer på 
sin ny hat , eller om den broderede parasol 
passede til den ny spaseredragt . Men da den 
samme interesse strakte sig til ham selv og til 
alt , hvad der angik ham , fandt han sig bedre 
i den . 
» Det er en udmærket Skræder , de har . 
Jeg sætter megen pris på , at min svigersøn 
fører en net person — det lader sig ikke gøre 
uden gode klæder . Jeg har også med fornøjelse 
lagt mærke til , at de har smukke fødder . « 
Siden denne bemærkning fik Aksels Skræder 
og skomager større betydning for ham end før . 

for hans moder spillede klædedragt så lille 
en rolle . Altfor lille , syntes han nu . Et toilet 
som Claras var det jo dog en nydelse at se , 
og grevindens fine smag trådte ikke blot frem i 
hendes dragt , men i alt , hvad der omgav hende . 
Hele hjemmet så fredelig stilfærdigt — 
hvor forskelligt fra hans eget ! 
» Vognen er forspændt , «  meldte hans . 
Så i den varme sommereftermiddag magelig 
henslængt på det bløde sæde at lade sceneriet 
passere forbi . Fra vejens solvarme ind i 
skovens tavse køling — og lige over for ham 
Claras blomstrende ansigt under den brede stråhat , 
der kastede skygge over øjnene og lod 
det dybe smilehul i den barnlige kind træde 
stærkt frem . 
Efter hjemkomsten blev aftenavisen læst 
højt for grevinden . Hun kaldte Aksel sin kære 
lecteur . Clara sad med sit håndarbejde og 
lod læsningen glide sig forbi , med et ubevidst 
behag ved at lytte til hans stemme . Efter 
bordet blev altid lampen tændt , hvor lyst det 
så var . En aften uden den stor lampeskærm 
ville have været umulig . 
» Så , nu er klokken ti — det er vist på 
tide . Følger du mig ud , Clara ? «  kom det 
hviskende . 

grand mama lod i sin overbærenhed , som 
om hun ikke så Clara følge ham ud i entréen . 
» Kun et øjeblik , ved du , Aksel . « 
» Blot et Kys — et eneste — tænk hele 
aftenen ! « 
» Så — slip mig — der kommer nogen ! « 
» At du ikke kan følge mig lidt hen ad vejen 
— å , Clara — at gå fra dig — jeg fortæres 
rent af længsel efter dig — « 
» Så , nu må du gå — grandmama forbyder 
mig til sidst at sige dig farvel — så 
kan du have det så godt , du fordringsfulde ! 
» I morgen aften altså hos os  ? Jeg kommer 
og henter dig — vi vil se at være alene den 
meste tid . « 
Når Aksel kom hjem , gik han ikke , som 
han før havde plejet , ind til sin moder . Han 
så hende sidde der alene — måske ventende 
på ham — men han blev dog ved at gå op 
og ned i haven eller satte sig ind i sit værelse . 
Moder forstod ham jo slet ikke , når det galdt 
Clara eller de ny forhold , han var kommen 
ind i . Hendes skarpe , kritiske måde at tage alt 
på — det faldt over ham som en kold douche . 
Han ville som sædvanlig gå forbi havedøren , 
da der blev kaldt på ham . 
» Kommer du ikke lidt herind , Aksel ? Jeg 

har været ganske alene i dag . Du ved , fadeter 
i København . « 
» Ja , her er jeg — jeg ville netop — « 
» Gå mig forbi — «  kom det med noget 
bittert i smilet .  » Værsgo1 og vær artig , sæt 
dig ned og snak med mig . Kunne der ikke 
en gang imellem falde en søndag af til os 
herhjemme ? Før — hvor hyggeligt vi kunne 
have det , når Clausen og de andre kom ! « 
» Nej , det er jo en aftale , at jeg om søndagen 
er der . « 
» Det er da ikke nogen kejserlig ukas , der 
er udstedt — det kunne da forandres . « 
» Nej , det kan det ikke . Måske for grevindens 
vedkommende — men Clara — hun 
går ikke ind derpå . « 
» Er hun så bestemt ? « 
» Ja , det er det forunderlige , at det i grunden 
er hende , der regerer der hjemme . Grevinden 
siger , at hun når til sidst altid , hvad hun vil . « 
» Ja , jeg har nok lagt mærke til , at det er 
dig , der må give efter , når der skal tages en 
bestemmelse om et eller andet imellem jer . « 
» Men sætter hun sin vilje igennem , så sker 
det altid på den sødeste , nydeligste måde — 
det må du da indrømme . « 
» Husker du , at fenrisulvens lænke var 

smeddet af de fineste , blødeste ting — det er 
de sejeste . « 
» Lænke — her er jo ikke tale om lænke 
eller bånd , eller noget som helst af den slags . 
Jeg ville blot gøre dig opmærksom på , at hun 
har meget mere karakter , end du tror . « 
» Gid hun så må bruge den godt , «  tænkte 
fruen .  » Du har det vel også særlig behageligt 
der henne , «  sagde hun .  » Et helt Capua , du 
hviler dig i ? « 
» Capua ? Mener du ødelæggende for mig 
— måske ligefrem demoraliserende ? Du er virkelig 
altfor rigoristisk ! Man kan da også have 
godt af at lære livet at kende i andre former , 
end dem , man er vant til . « 
Han rejste sig utilfreds og gik ind i sit 
værelse . 
Vinduerne ud til haven stod åbne . Stødvis 
i lune pust strøg Duft fra engens halvtørrede 
hø ind imod ham . Slyngrosen rankede 
sig op til karmen med en gren , tung af tætsiddende , 
halvtillukkede , rødliggule blomsterklumper . 
Den fred , den stilhed , den bløde stemning 
i naturen — at mennesker dog ikke 
også kunne være en smule elskværdige og 
fredelige ! — — noget så skarpt , som der var 
kommet over moder i den sidste tid . Hendes 

stemme , hendes væsen — noget irritabelt , han 
aldrig før havde kendt hos hende . Som om 
hun søgte et eller andet at kritisere , hænge sig i . 
Altid skulle hun komme ind på disse 
trættende , kedelige refleksioner — modsigelser 
— halve bebrejdelser — 
hvoraf det også kom , at de nu så lidt 
var uenige , de , som før havde haft ens smag , 
ens anskuelser — havde været fælles om alt . 
Hvad var grunden ? 
Han tændte sig en cigar og satte sig hen 
ved vinduet . 
Dog vel aldrig skinsyge på Clara ? Men 
det var dog alt for tåbeligt ! Moder ville han jo 
blive ved at holde lige meget af — det måtte 
hun da vide . Men det var heller ikke det . 
Hun kunne ikke lide Clara og hun fandt sig 
ikke i , at han elskede den , hun ikke syntes om . 
Despotisme ! Urimelige fordringer ! Han 
havde forkælet hende — bøjet sig alt for meget 
efter hendes vilje . Måske noget af hans oprindelige 
natur var blevet undertrykt derved — 
havde ikke fået lov til at udvikle sig frit . 
Nu kom der så meget nyt op i ham . — 
— herre gud , det altid at skulle tage livet 
så højt ! Den ringeagt for en smule selskabelighed , 
for lidt uskyldig luksus ! Fordi 

man selv nøjedes med tarveligt , falmet betræk 
på sine møbler , kunne man da nok give andre 
lov til at følge deres smag , uden helt 
at forkættre dem . Moders evige talen om frihed 
— -------det var det sædvanlige : 
frihed for sig selv — tvang mod andre . 
Han tænkte tilbage på de mange , mange 
dage af hans ungdom , der vare gledne bort i 
det stille samliv med moderen . Hans egen 
skyld naturligvis også — han havde ikke ønsket , 
ikke villet andet end leve sammen med hende . 
Men nu , da der blev budt ham det , der hører 
ungdommen til , nu ville han også have lov 
til at nyde det , uden at få det forbitret ved 
disse små stænk af malurt . Den evige kritiseren 
af den familie , som skulle blive hans — 
det var trættende , utåleligt ! Selv om grevinden 
nu også var lidt indskrænket , så havde hun 
noget kvindeligt , moderligt . — — og man 
må da tage menneskene , som de er . Men 
det havde moder jo aldrig kunnet . Det er godt 
nok , det med ikke at ville slå af — man 
bliver dog nødt dertil . 
Fru Bekker blev længe siddende ved lampen 
med bogen foran sig . Hun stirrede på 
bladet uden at læse . 
Nu var Aksel gået fra hende — misfornøjet , 

vred . Hun var kommen til at støde ham 
— ham , som hun havde ventet på , længtes 
efter , savnet ! Hvor havde hun tænkt på ham 
denne lange søndag ! 
Så havde hun endelig hørt hans trin — 
nu kom han ! Nej , forbi havestuedøren — 
det gik hende igennem med en uforholdsmæssig 
smerte . Hun ville ikke finde sig i at blive 
tilsidesat — så havde hun kaldt på ham , hun 
måtte se ham — blot veksle nogle ord med 
ham . Men da han kom — ikke et venligt 
ord havde han til hende . Hvad brød han sig 
om hendes ensomme søndage !  » Clara og grandmama , « 
Hun trak spottende på munden — nu 
var det dem , bare dem , der skulle tages hensyn 
til . Så var den kommen op i hende , denne 
skinsyge harme . 
Hvor alt var forandret imellem dem . Før 
havde hun ikke behøvet at holde en tanke 
tilbage lige over for ham . — og nu — hvert 
øjeblik , misstemning — misforståen — skulle 
det undgås , så måtte hun vænne sig til et 
forbehold , som nu en gang ikke lå for hende . 
Helt ud — eller intet ! Halve forhold kunne 
hun ikke leve i . Fuld åbenhed , fuld sandhed . 
Denne forsigtige ømfindtlighed lige over tor 
hinanden — hvor var den fej og ødelæggende 

for begge parter ! Kunne hun gøre for , at hun 
klart så noget komme frem i ham , som hun 
altid havde modarbejdet ? Skulle hun finde sig 
i at se ham glide ned i en verdslighed — en 
små-vrøvlethedens , ubetydelighedens sfære , 
hvor han helt kunne gå til grunde som kunstner . 
Måtte hun ikke blive ved at være kompas 
for ham — vise ham den rette vej ? 
Hun sukkede . 
Blot ikke lade noget gro op imellem dem 
— noget , der i virkeligheden kunne skille dem 
endnu mere ad , end de jævnlige disputer . Fred 
var det mageligste — ikke det bedste — det , 
der ville gå i stykker i kampen , det var ikke 
værd at holde på . 

Aksel havde ventet på Clara en hel time . 
» Hun prøver en kjole , «  sagde grevinden , 
 » det tager tid . Hendes dragter er et 
helt studium , så lidt iøjnefaldende , som de er . 
Hun bringer sine syjomfruer til fortvivlelse 
med retten på og forandren af deres arbejde . « 
Så-havde dog moder ret , tænkte Aksel , 
da hun en dag sagde om Claras dragt , at 
den var vågne nætters studium — at hver 
fold i den var beregnet — hver lille sløjfe en 
overvejelse . 
» I den henseende , «  vedblev grevinden , 
» ligner hun sin moder . Hun var bekendt endogså 
ved hoffet for sine pompøse dragter . « 
Clara kom ind . 
Han så beundrende på hende . En æbleblomst 
— så fin — så skær — så enkel ! 
» Ja , det morer mig at udtænke mine dragter , « 
Såede hun , da de sammen gik gennem 

haven .  » Før har det været mest for min egen 
skyld . Men nu klæder jeg mig på for dig . « 
Han trykkede hendes arm op til sig :  » Tak , 
Clara — for min skyld altså ! « 
» Ja , «  tilføjede hun ,  » men din moder-------jeg 
tror næsten ikke , hun kan finde sig i , at 
jeg er lidt pænt klædt . Hun ser så koldt på 
mig , når jeg kommer i en ny kjole . « 
» Ja , moder — «  sagde Aksel halv undskyldende , 
 » hun er jo i den henseende ikke som 
andre kvinder . «   . 
» Hun er i det hele taget slet ikke som andre 
damer , «  bemærkede Clara med et misbilligende 
træk ved munden . 
Aksel tav . I den senere tid havde han 
virkelig af og til ønsket , at hans moder var — 
for at bruge Claras udtryk — mere som andre 
mennesker . Det var lidt besværligt med den 
originalitet — den var trykkende i sin fordringsfuldhed . 
De havde sat sig i græsset under et gammelt 
piletræ , hvis spidsbladede , hængende grene 
bøjede sig langt ud over søen . 
» Den bilder sig ind at være hav , Esrom 
sø , «  sagde Aksel —  » hør , hvor dens småbølger 
klukker og risler — de kan lidt af den store 
Melodi . « 

Clara lyttede drømmende . 
>ja , «  vedblev han ,  » man bliver aldrig ked 
af den mumlen — skønt den dog i grunden 
er ensformig . « 
Han så hende ind i ansigtet og tilføjede 
halvsagte :  » Ligesom jeg aldrig bliver ked af at 
høre dig sige , at du elsker mig . Sig det igen ! « 
» Du hører det jo bestandig ! «  svarede hun 
skælmsk undvigende . Men lidt efter trykkede 
hun sine læber mod hans kind og hviskedee : 
» Jeg elsker dig — over alt i verden ! « 
» Og jeg dig ! «  han havde grebet begge 
hendes hænder , trak handskerne af dem og bedækkede 
dem med Kys . 
» Nej , du holder ikke af mig , som jeg af 
dig , «  kom det sagte . 
» Men Clara — hvad skal det sige ? « 
Hun svarede ikke , men han så , at det 
bævede om hendes mund . De dybt indskårne , 
bløde mundvige trak sig nedad , som på et 
barn , der med magt holder gråden tilbage . 
Han lagde armen om hendes liv . 
» Hvad er det , Clara ? Hvad har jeg gjort 
— hvad bar jeg sagt , som kunne gøre dig ondt ? « 
» Å , det er ingen ting ! «  hun rev sig løs 
fra ham :  » Dét er blot en tanke , jeg har — « 
» En tanke — om mig ? « 

» Ja — om hvordan du holder af mig . « 
» Om hvordan jeg holder af dig ? Det er 
jo ikke muligt at elske dig højere , end jeg gør . 
Du fylder mig helt ! « 
» Helt ? Nej — der er det netop ! Ikke 
helt . Jeg har kun dig , men du har din moder 
— hende holder du dog måske mere af end 
af mig . « 
» Men Clara ! Er du skinsyg — og det på 
moder ! «  han så forbavset og bedrøvet på 
hende . 
» Nej , «  svarede hun bestemt ,  » det er ikke 
skinsyge . Hun er dit mønster , det bedste , det 
klogeste , du kender . Du kunne have nok i 
hende . « 
» Men Clara — hvor kan du dog — —  « 
» Jo , det ved du også godt selv . Altid 
er det ,  » som moder siger «  —  » det mener moder « 
—  » sådan har moder og jeg plejet «  — 
— altid det ! Ja , du kan tro — det er ikke 
morsomt . Og når i to er sammen , så sidder 
i hele tiden og taler om kloge ting , som jeg 
slet ikke forstår noget af — og så læser i 
højt i bøger , som er så kedelige , — å , så 
kedelige , at jeg meget heller vil gå min vej . 
Det ville såmænd også din moder helst have . « 

» Hvor kan du tale sådan — det er jo 
vanvid ! « 
» Nej , det er sandt . Din moder bryder sig 
slet ikke om mig ! « 
» Men , lille Clara — er det ikke noget din 
egen skyld ? Moder lærer dig jo aldrig at kende . 
Du siger ingen ting , når du er sammen med 
hende — hvor kan der så blive noget forhold 
imellem jer ? « 
» Din moder trykker mig . Hun taler altid 
med mig som med en lille fremmed skolepige 
— spørger mig om et eller andet , som jeg ved , 
er hende ligegyldigt — om hvordan grandmama 
har det — og den slags ting . « 
» Men holder du selv af moder ? « 
» Nej , «  kom det heftigt ,  » jeg holder ikke af 
hende . Å , Aksel — du spørger mig selv 
derom — så må jeg jo sige sandheden . « 
» Ja , sig det heller alt — « 
Hende var jeg helst fri for . Men Aksel 
- dig kan jeg ikke undvære — og du hører 
hende til . Det kan ikke nytte , hvad du siger ! 
Vi to skulle være alene to — og ikke tre . 
Det er vi nu . « 
Hendes øjne var fulde af tårer , kinderne 
harmfuldt røde . Den smerte , den vrede — det 
var ham — hans moder , der havde voldet den . 

han havde ikke taget nok hensyn til dette ømme , 
fintfølende pigebarn . Men det skulle blive anderledes 
— Clara skulle føle , at hun var den første 
for ham . 
De blev siddende længe under piletræet . 
Den lille , hvide sky henne over skoven viste 
sig at være månen , der nu i skumringen tændte 
sit lys . 
» Nu må vi hjem . «  Aksel rejste sig .  » Jeg 
lovede moder , at vi ville hente hende til en 
spaseretur . « 
» Har du savnet hende i aften ? «  spurgte 
Clara med et skælmsk smil og trak ham ned 
til sig i græsset . 
» Jeg har slet ingen savnet — jeg har glemt 
alt for dig ! « 
» Nej , glemt har du ikke . Det var dig , 
der nu brød op — nu , da vi havde det allerdejligst 
— for  » Moders skyld «  ! « 
» Men Clara — «  han ville tage hende om 
livet . 
» Nej , lad være ! Vis mig det på en anden 
måde . Bliv her endnu nogen tid — følg mig 
så hjem . Grandmama ville tidligt i seng — 
så drikker vi to ganske alene the i lysthuset . 
Ganske alene , hører du ? « 
» De venter os hjemme , «  kom det tovende . 

» Vis nu , at du har mod til at gøre , hvad 
du selv vil — nej , hvad jeg ønsker . Ellers 
tror jeg dig ikke . « 
Maskinen var gået af kog i professorens 
spisestue . Man havde udsat aftensmåltidet , stadig 
ventende . Theen havde mistet sin bouquet 
— roserne , fruens eneste luksus , lå halvmatte 
foran konverterne . 
» Ja , må jeg få min the nu , «  sagde professoren 
utålmodig .  » Du skal se , de kommer 
slet ikke i aften . Aksels påfund , naturligvis . « 
» Han plejer altid at holde aftaler , «  svarede 
fruen .  » Det er vel snarere Claras . « 
» Nej , det er nok ham . Den lille Clara er 
så hensynsfuld , så høflig — men hun må jo 
rette sig efter ham . Jeg synes forresten , at hun 
allerede har haft en heldig indflydelse på ham . « 
» I hvilken henseende ? «  spurgte fruen . 
» Jo , noget af det schroffe er gået af ham . 
Han er ikke straks i gevær for sine meninger . « 
» Ja , han hører på hendes uudviklede barnlige 
påstande , når hun en gang imellem udtaler 
sig , som om han var enig med hende deri . « 
» Det er jo godt . Denne ivrige snakken 
op har lidt kedet mig . Og enten han retter 
sig efter hende , eller hun retter sig efter ham , 

når de bliver gifte , så er resultatet fred og 
harmoni . « 
» Men hvis der så går noget af det bedste 
i løbet — hans anskuelser , hans principper ? « 
» Å , hans anskuelser — hans principper 
- jeg giver ikke meget for dem . De er ikke 
begrundede i hans natur . De er løst stukne 
ind — rodløse . « 
» Du dømmer ham uretfærdigt ! « 
» Nej , han er ikke nogen helstøbt karakter . 
Du har begået en stor fejl i hans opdragelse 
— det har jeg tidligere gjort dig opmærksom 
på . At amme op kan være godt til en tid , 
men at vænne fra er ligeså nødvendigt . Du 
er vedblevet at ville indpode dit naturel i ham 
— har ikke givet hans eget rum nok til at udfolde 
sig i . Den , som har været sin moders 
søn — bljver sin hustrus mand . Du skal se , 
jeg får ret . « 

i . 
Fru Bekker gik urolig frem og tilbage i stuen , 
rettede af og til adspredt på det dækkede 
frokostbord og så igen ud ad vinduet hen over 
den snebedækkede landevej . Om Aksel nu 
heller ikke kom i dag ? Igen vente forgæves 
på ham — — jo — der var han ! 
» Hvad for et vejr i holder her ude på 
landet ! «  sagde Aksel og stampede sneen af 
fødderne i entreen . 
» Endelig en gang ! «  udbrød fruen og greb 
begge hans hænder . 
» Så , mor ! Lad mig knuge dig lidt ! 
Du ved :  » en omfavnelse engang imellem gør 
så godt . « 
» Kom nu ind , frokosten venter . « 
» Ja , den skal jeg nok tage fat på . Nå , 
hvor du og Kristine har strengt jer an ! Henkogte 
grønærter — fra haven naturligvis 

og skinke — en af Ludvigsens grise måske ? 
— det er jo , som om man sad og spiste sine 
gamle bekendte . Men du selv , mor — skal 
det være nok at se på mig — — som om 
jeg var sådan en raritet ? « 
» Du er også en raritet i vinter . Det er 
tre måneder , siden du var her . « 
» Ja , forlovet — det tager tid — og udbedt 
— — . Hele Claras familie er jo i København 
i disse måneder . Det går løs på 
dyresteg og champagne . I teatret skal man 
da også — i hvert fald for at kunne snakke 
med — det er jo altid teatret i København . 
Og når man så vil have noget bestilt — « 
» Du behøver ikke at undskylde — nu har 
jeg dig , så er alle gamle skuffelser glemt . « 
» Men , det er sandt , «  Aksel rejste sig fra 
frokostbordet ,  » Fader — er han ikke hjemme ? « 
» Bliv kun siddende . Fader ved , at du er 
kommen , men han er så optagen af sit arbejde , 
at han ikke vil forstyrres . « 
» Alt ved det gamle , ser jeg . Det var måske 
ikke så galt , «  tilføjede han ,  » om man forstod 
sådan at koncentrere sig , som fader gør . « 
» Har du fået bestilt noget ? Forrige vinter 
fik du dog en del færdigt herhjemme . « 
» Ja , men det er absolut bedre for mig at 

være derinde i milieu’et . Man bliver mere oplagt 
— kommer lettere i stemning ved at leve 
sammen med andre kunstnere . Når jeg nu 
tænker på vinteren her ude , forbavser det 
mig , at man dog ikke blev et helt murmeldyr . 
Men det kan jeg da takke dig for , «  føjede 
han til . 
» Er alt ordnet med bryllup — lejlighed 
— rejseplan ? « 
» Ja , nu skal du høre . En brillant lejlighed 
— nørre Farimagsgade , 1ste sal — elegant . — 
å , giv mig et stykke papir , så skal jeg tegne 
det hele for dig . Bryllup om en måned — 
den 20de marts ! Så af sted , først til Paris , 
så til de italienske søer . « 
» Bliver i længe borte ? « 
» Å , en 3—4 måneder . Der er beregnet 
en ordenlig sum dertil ! Og jeg , som har været 
vant til at gå og fedte med en smule kroner ! « 
» Og du synes om det . « 
» Ja , jeg er ingen diogenes — som du , 
selv om du vil foragte mig for det . Det er 
blot underligt at få så meget , uden selv at 
have den ringeste ulejlighed med at tjene det ? « 
» Det ville du dog altså hellere ? « 
» Ja , naturligvis — men herregud — det , 
jeg ville kunne tjene ved min pensel ! Havde 

jeg vidst , hvor rig Clara er , så ville jeg knap 
have haft mod til--------— det var i grunden 
respektabelt af familien , at den indvilligede . « 
» Og nu er de venlige imod dig ? « 
» Mageløs . Undtagen den slubbert til Rudolf . 
Men bliver jeg først gift , så stikker han nok 
piben ind . Falder en af de andre fra , så får 
vi lov til at være med om at holde ham i live 
— en fuldstændig drone er han . « 
» Du bliver altså rig ? «  fruen så alvorlig 
hen for sig .  » Du ved , Aksel , jeg har altid af 
et oprigtigt hjerte beklaget de rige . Pas på ! 
Det er ingen let sag at komme uskadt fra 
rigdom . « 
» Vær du ganske rolig , den skal ikke tage 
mig ! — så — her har du lejligheden , dagligstuen 
— 10 alen på den ene side — 12 på 
den anden . Smagfuldt møbleret — tapet og 
møbelbetræk i samme nuancer . Nå — du 
gider ikke høre det — ja , så går vi videre . 
Her i hjørnestuen , atelier - et stort vindue ud 
til ørstedsparken  « 
» Det værelse der ? « 
» Det er gæstekamret . Lige ved siden af 
atelieret , så du kan have døren åben til mig 
om morgenen og snakke med mig , mens du 
klæder dig på , som du plejer . Ikke lange 

Gardiner — bare en kappe for vinduet , så 
du kan få luft og lys nok . « 
» Nå , selv mine særheder tænker du på , 
så kan jeg ikke forlange mere . « 
Aksel så på sit ur :  » Hør mor , du 
bliver vist ked af det , når du hører , at jeg 
ikke kan blive her mere end et par timer i 
dag ? « 
» Du havde jo lovet at være her til i 
morgen ? « 
» Ja — men jeg kan ikke . Der er bedt 
fremmede hos grevindens — « 
» Vidste de da ikke — « 
» Jo , men man kan jo da ikke forlange alle 
de mulige hensyn . Vent , til jeg bliver min 
egen herre ! « 
Sin egen herre ! Fruen vidste nok , hvem 
der ville blive hans herre . Hun sporede Claras 
indflydelse i alt . Alene den måde , hvorpå 
han i vinter havde kastet sig ind i selskabslivet 
— han , som før havde fundet det så 
tomt . Sådan ville det vel gå helt igennem . 
» Det er sandt , «  sagde Aksel og tog noget 
genert et kort ud af sin brevtaske ,  » jeg skulle 
give dig dette fra grevinden . « 
Det var et stort elegant kort med en trykt 

indbydelse til professoren og fruen til bryllupet 
den 20de marts ,  » at mode i kirken «  osv . 
» Nå , det bliver nok med fuld musik . Nej , 
Aksel — fader og jeg kommer ikke med . « 
» I vil da vel ikke sige nej ? « 
» Jeg tager på ingen måde med . Og 
fader ! I kunne lige så godt indbyde den 
gamle ugle oppe i slotstårnet . « 
» Hvem skal da være min forlover ? « 
» Det kan vel en af dine venner , f . Eks . 
Clausen . « 
» Men hvad undskyldning vil i give ? «  kom 
det halv fortvivlet . 
» Fader skriver et af sine pæne breve til 
grevinden — « 
» Og du ? « 
» Mig vil de såmænd heller end gerne 
være fri for . Fader finder forresten nok på 
noget også for mig . Se nu ikke så misfornøjet 
ud , min dreng ! Hvor lidt har vi ikke 
holdt os op over alt det halløj , der sættes i 
scene , fordi to mennesker bestemmer sig til at 
ville leve sammen ! Forlang ikke , at jeg straks 
skal springe om i en anden gade , fordi du 
gør det . « 
» Så synes du måske også , at jeg — « 
» Nej , du kunne vel ikke få det forandret . « 

det skulle der en kraftigere karakter til , tænkte 
hun . 
Hun tog af sin skrivebords skuffe en lukket 
konvolut , som hun rakte ham . 
» Jeg vil give dig min brudegave med det 
samme . Meget prosaisk — 400 kroner , som 
jeg fik for min sidste oversættelse . Dem kan 
du anvende til , hvad du vil . « 
» Nej , mor , det er for meget ! Den smule , 
du selv har at råde over — « 
» Dumme dreng , kan jeg anvende dem til 
noget bedre end at fornøje dig ! « 
» Ja , så tak ! De kommer meget belejligt . 
Jeg monterer selv mit værelse — mine egne 
møbler er jo så tarvelige , og det ene skulle 
dog passe til det andet . Nu har jeg solgt 
strandpartiet , og når jeg får dette til , kan 
det blive sådan , at jeg ikke behøver at skamme 
mig derover . « 
Altså til lidt kvaster og fiksfakserier 
eller andet juks , tænkte fruen . 
» Nå , Aksel , «  sagde hun ,  » hvor bliver der 
plads for mine to favoritter , nøjsomhed og 
tarvelighed ? De flytter ikke med fra det 
gamle hjem ? « 
» Nej , de må blive her på paks , «  svarede 
han leende ,  » hos os er der ikke rum for dem . « 

han gik ind til professoren .  » Ja , «  sagde 
han , da han kom tilbage ,  » Fader er urokkelig 
— han vil ikke med til bryllupet . Han var 
forresten så rar i dag . « 
Han spurgte straks til Clara , tænkte han , 
men moder — ikke et ord ! 

et mylder af mennesker ved Københavns banegård . 
Påskeferierejsende , der den lyse marts 
eftermiddag vendte byens lange helligdage 
ryggen . Skoledrenge , hvis forlæste ansigter 
trængte til en overhaling af jævndøgnsblæst og 
af forårssol — blege almuelærerinder , som 
nu ville ryste klasselugten af deres kjole — 
og hvem ved — en chance — der kan ske 
meget i en ferie . 
Den ene ekvipage efter den anden med 
kusk og tjener i livré rullede frem for indgangen . 
 » Et brudefølge «  —  » et brudepar «  — 
folk stillede sig op for så nær som mulig at 
kunne inspicere toiletterne .  » Hvor hun er sød , 
bruden , med de gule roser på hatten . «   » Og 
han er et nydeligt menneske . « 
» Vil de damer flytte sig lidt . «  en tjener 
banede vej for brudeparret , der fulgtes af en 
skare elegant klædte damer og herrer , alle 

snakkende , leende , røde i kinderne , højrøstede 
efter dejeuneren . 
Damerne løftede deres lange robe — en af 
kavalererne gav sig til at være page og tog fat i 
et fløjels slæb — de andre fulgte eksemplet . 
Imponerede af fordringsfuldheden trak folk sig 
tilbage , så at den fornemme skare uhindret 
kunne nå 1ste klasses ventesal . Den fyldtes 
af parfume og af festluften fra de mange buketter 
— silkekjoler knittrede under fløjel og 
pelsværk — fjerene vuggede sig fornemt på 
de knejsende hatte — igennem døren , der 
stod åben , fulgtes skuespillet med levende interesse 
af  » Fattig-tivoli «  udenfor . 
Det havde ringet tredje gang . Det sidste 
farvel — den sidste omfavnelse — Claras 
friske , smilende ansigt bøjet ud af kupe'-vinduet 
— Aksel ved siden af hende , vinkende med 
hånden — og af sted gled toget . 
» Alene ! «  udbrød Aksel og trak vejret dybt . 
» Alene , Clara ! « 
Bruden var endnu optagen af den brogede 
hurlumhej — igen var hendes hoved ude ad 
vinduet . 
» Ser du — nej se , Aksel — der er onkel 
Henrik krøben op på bjælke-stilladset — han 
står og vifter til os ! Vift dog ! « 

» Så , nu forsvandt også han ! Clara , nu 
har du kun mig — kun mig ! « 
» Det er nok , «  sagde hun og så henrykt 
på ham med sine lyse , leende øjne . 
Toget standsede ved Frederiksberg station . 
» Men , der er jo moder ! «  udbrød Aksel og skød 
vinduet ned .  » Her er vi , mor ! Å , hvor det 
var kønt af dig at komme ! At jeg fik dig at 
se i dag — og sagt dig farvel ! Nu springer 
jeg ned ! « 
» Nej , bliv siddende ! Jeg står det par minutter 
og taler med jer her gennem vinduet 
— eller bare ser på jer . Aksel , til lykke ! 
Clara ! « 
Hun rakte en buket ind .  » Plukket i min 
dagligstu-have . Tusinde hilsener har den med ! 
Ræk mig jeres hænder — lad mig trykke dem 
— å , jeg står godt her på trappen ! Så 
— nu — farvel — farvel ! « 
Aksels øjne hang ved moderens skikkelse , 
så længe han kunne skimte dens omrids . 
» Moders buket ! «  sagde han rørt og betragtede 
den .  » Ser du , Clara , sådan er moder 
— ja , du kender hende endnu ikke rigtig — 
så varmhjertet ! « 
Clara undgik at svare . Hun havde travlt 

med at anbringe alle buketterne , så at kupéen 
blev til et helt blomsterhus . 
» Ræk mig den , Aksel — her skal den 
sidde — i hjørnet . « 
» Nej , den er for god til dekoration . « 
Der kom et lille træk af misfornøjelse i 
Claras ansigt , men det forsvandt snart . Hun 
trykkede sin varme kind ind imod hans og 
ømt smilende parodierede hun ham :  » Nu forsvandt 
også moder — nu har du kun mig 
— mig ! « 
» Det er nok «  , svarede han . 

Fredensborg 20/4 87 . 
Her sidder jeg igen og skriver til dig , kære 
Aksel , uagtet brevskrivning forekommer mig 
så utilfredsstillende — omtrent som et ridt på 
en kæphest . Men kan man ikke få andet , så 
nøjes man med kæphesten . 
Fader sagde forleden :  » Så reduceret er jeg 
ikke , at jeg savner folk eller aviser «  . Jeg kan 
ikke sige det samme . Jeg længes både efter 
mennesker og efter aviser — skønt jeg jo 
rigtignok sjælden er tilfreds med dem , når jeg 
så får dem . Helt forskellige standpunkter 
trætter mig , de forekommer mig så rent uoverkommelige 
— og det , jeg selv mener og tænker , 
må serveres lidt mere pikant , end det i reglen 
sker , når  .det skal smage mig . 
Har jeg fortalt dig , at vi har en usædvanlig 
sommer herhjemme ? Havens arristokratiske 
del stråler i usædvanlig rig blade- og 

blomsterpragt — dens demokratiske , arbejderne , 
de krogede , knortede frugttræer , står tungt belæssede . 
Ja , arbejdet forskønner ikke , hverken 
mennesker , dyr eller planter . Men det gælder 
dog , hvor kroget , knortet og udslidt man så 
bliver , om at udrette noget i livet — bære 
frugt . 
Jeg aflagde forleden et besøg i elyseum 
for at høre noget om jer . 
Grevinden fortalte , at Clara gør , som hun 
sagde , stormende lykke — at hun er legationens 
mest feterede dame . Jeg , som bildte 
mig ind , at i levede kunstner-liv — og så 
er det salonliv ! 
Jeg var så naiv at spørge :  » Legationen 
— men Aksel — «  . 
Claras tante , grevinde dit — og Claras 
fætter , baron dat — jo , så var jeg med . 
» Det er skade , at den gode Aksel ikke er 
ansat ved legationen , «  mente grevinden ,  » han 
havde passet meget bedre til det end til den 
malen . Han fører jo en nydelig person . « 
Du ender da vel aldrig med at forlade 
kunsten og blive legationssekretær ? Det ville 
vist både Clara og hendes familie være henrykt 
over . 
Du bliver da ikke vred , Aksel ? Det var 

jo kun spøg . Men jeg ser nok , at spøgen 
tager sig mere håndfast ud på papiret , end 
den var ment — det forstår du vel ?  » Moder 
skal også altid «  — så ryster du lidt på 
hovedet og så glemmer du det lille stik — 
hvis det var et stik . 
Jeg husker , jeg en gang fortalte dig som 
barn historien om prins hjertenskærs ring — 
den , der stak ham i fingeren hver gang , han 
gjorde noget urigtigt . Du så op på mig og 
sagde umanerlig dydig :  » Mor , gid jeg havde 
sådan en ring ! « 
Sådan en ring har jeg været for dig , da 
du var barn — ja , senere hen , skønt jeg lidt 
syntes , det var svært at skulle give den et stik , 
som man helst friede for alt ubehageligt . I 
eventyret kaster prinsen i harme ringen bort 
— Aksel , du må aldrig blive ked af mig og 
kaste mig til side . 
Altså først i september kommer i . Det 
står for mig som en hel herlighed at få dig 
hjem . Jeg ved nok , du er Claras , men — 
hundene — krummer — jeg har indrettet mig 
på at være nøjsom . 

Paris 2/5 87 . 
Kære moder ! 
Ja , det er blevet mere selskabsliv , end jeg har 
ønsket . Og mere butiksliv . De dræbende 
butikker ! Men der skal jo købes en masse 
både til vort hjem og til Claras toiletter — 
og jeg kan da ikke lade hende gå alene . 
Du sagde en gang : det , vi mennesker 
ønsker , når vi oftere måske , end vi selv 
lægger mærke til — men under sådanne forhold , 
at det dog ikke bliver det forønskede . 
Det falder mig netop ind i denne tid . 
Da jeg var i Paris forrige gang som ung 
elev havde jeg det meget småt , alt for knapt i 
forhold til , hvad der var at bruge penge til — 
og jeg følte mig så alene — så pinligt alene . 
Da tænkte jeg lidt : at komme her en gang 
sammen med en , jeg kunne dele alt med , og 
have penge nok , så man ikke behøvede at gå 
og veje og beregne hver en øre — det stod 

for mig som noget af det bedste , der kunne 
hændes mig . Jeg gik timevis og fordybede 
mig i planen om , hvordan vi skulle nyde alt 
— og først og fremmest naturligvis kunst . 
Nu er ønsket tilsyneladende opfyldt . Jeg 
er her med den , jeg elsker — jeg er rig — 
nu var lejligheden der til at nå det alt — 
tilsyneladende ! 
Men af forholdene nødes jeg ind på 
andre veje end dem , jeg ville have valgt . Mens 
Venus fra Milo står deroppe , lidt fremadbøjet 
med sit ømme , tankefulde smil , hører jeg på 
en eller anden commis’s forsikringer :  » Madame 
— monsieur — voila , qui est superbe ! « 
Forleden stod jeg forresten en grande compagnie 
foran Venus .  » Nej , at nogen kan være 
så begejstret for en statue , der mangler arme , « 
Hørte jeg en af damerne sige .  » Det er naturligvis 
skaberi . « 
» Uden arme , «  tænkte jeg halv forundret . 
Det var egentlig aldrig faldet mig ind , at hun 
mangler de arme . Uden arme bærer hun sit 
evige skønheds scepter . 
Af og til , når jeg kommer på de kendte 
steder , erindrer jeg min stemning fra sidst , jeg 
var her . Hvor var jeg begejstret den gang , 
fuld af håb og af tillid til mig selv ! Jeg 

husker en aften , jeg ved solnedgang stod oppe 
på pantteon og så ud over byen . Jeg var 
i det humor — det gladeste , frieste — det 
man er i , når man har gjort noget , som er 
godt og  » Mesteren «  har anerkendt det — selv 
Paris så endnu herligere ud for mig i den 
stemning . Da faldt den mig ind , fortællingen 
om fristelsen i ørkenen :  » alt dette vil jeg give 
dig , hvis du vil falde ned og tilbede mig — 
det vil sige , svigte dit kald . «  og jeg tænkte : 
for mig ville det ikke være nogen fristelse . 
Byd mig al verdens herlighed , eller det , at nå 
mit mål i kunsten — jeg ville vælge det 
sidste . 
Men nu , da jeg har fået denne verdens 
herlighed , begynder jeg at tvivle om , at jeg 
vil nå det andet . Så spendabel plejer skæbnen 
ikke at være — den giver , som man siger , ikke 
både i pose og sæk . Og mig har den jo 
givet så meget , så uendelig meget . Må jeg 
da ikke være tilfreds . 
Tilfreds , ser jeg , der står — hvad for et 
løjerligt filisterord , der løb mig i pennen ! Jeg 
er lykkelig — var der nogen stærkere betegnelse , 
så ville jeg bruge den . Skønt — jeg 
ser dit ansigt for mig , og det ville i hvert 
fald afdæmpe mine udtryk . Jeg ser det venlige , 

lidt overbærende smil , hvormed du 
hører på mig — der er et stænk af vantro 
i det . 
Der er noget , du ikke forstår . Om det 
ligger i dit temperament , eller i , at dine forhold 
har været , som de var — men en lidenskab 
har du ikke sympati med . Intelligensog 
vilje-menneske som du er , forstår du ikke 
det , de gamle kaldte at være  » besat af en gud «  . 

Aksel og Clara ventedes hjem fra rejsen til 
det landsted , der var lejet til dem i Fredensborg . 
Døre og vinduer stod åbne for den 
rene septemberluft , haven prangede i eftermiddagssolen 
med sine stærkt farvede georginer 
og den lilla floks , om hvis tætte blomstertoppe 
bierne endnu summede . 
Fru Bekker kastede et hurtigt blik ind i 
kabinettet , hvor brudegaverne var stillede frem . 
Nej , at skulle gemme og ordne alt det stads ! 
Kvæles af alle de broderier og kvaster og 
fryndser ! Stakkels Aksel , at han ikke kan give 
det hele et høfligt spark ! 
En vogn standsede udenfor villaen . Aksel 
sprang ud og rakte Clara hånden for at hjælpe 
hende ned . 
» Men , mor , er det dig ! «  han løb hende 
i møde og omfavnede hende . Clara blev stående 
ved vognen :  » Aksel , min plaid — mit tøj — 

du glemmer rent — «   » Nu kommer jeg — bare 
goddag til moder først . Nej , Clara — vent 
dog , hvorfor vil du selv slæbe den tunge taske ? 
Giv mig den ! Du kan jo ikke en gang række 
moder hånden . « 
» Så nikker vi foreløbig til hinanden . « 
» Goddag , svigermoder ! Hvordan har du 
det ? « 
» Så , nu har du hænder og arme fri . 
Nu kan du give moder en omfavnelse . « 
Fruen trykkede et let Kys på hendes kind . 
» Hun er dejlig , ikke sandt , mor , og som 
hun klæder sig — chic . «  hans øjne fulgte 
den lette skikkelse , der løb op ad havetrappen . 
Ja , fruen måtte indrømme , at hun var 
smuk . Figuren var bleven mere modnet og 
tegnede sig fin og rund i den tæt sluttende 
rejsedragt . En pariserhat af en meget ekstravagant 
form sad let på det lyse hår , der 
krusede og lokkede sig under den . Øjenvipperne 
forekom hende mørkere , og brynene trådte 
fint og skarpt tegnede tydeligere frem end før . 
Noget dunet , blødt , mat-hvidt over kind og 
pande . 
Clara var ilet ind i kabinettet , hvis udstilling 
skinnede ud gennem de åbne fløjdøre . 
» Kom og se , Aksel ! Hvor det er pragtfuldt ! « 

» Ja , det er vel bedst , du straks kommer 
ind i det allerhelligste — tabernaklet , «  sagde 
fruen . 
» Se , Aksel , sølvbakke fra onkel Sofus — 
chokoladekande fra onkel Henrik ! Og herregud , 
fra Rudolf en vifte med guldblomster og med 
krone over — han glemmer nok , at jeg har 
skiftet navn . « 
» Så , «  sagde Aksel til sidst ,  » sæt dig nu her , 
Clara , hos moder . Smag en af de ferskener , 
hun har bragt med til os . De ligner din kind 
— også det lidt melede , pudderet giver . « 
Clara satte sig , men afbrød straks samtalen . 
 » Vi må hen til grandmama . Jeg har 
sagt til pigerne , at vi kommer hjem til the . « 
Fru Bekker gik ud for at tage sin hat . 
Gennem den halvåbne dør hørte hun Clara 
sige :  » Nej , Aksel , den første aften fordærvet — 
det nænner du da ikke ! Hun sagde jo selv , hun 
ville gå . « 
Hans sagte svar hørte hun ikke . Da hun 
kom ind , rakte Aksel hende hånden med et 
forlegent udtryk :  » Ja , mor , i morgen ser vi 
hen til jer . « 
Mens Fru Bekker langsomt gik hjemad , 
lød det uafladelig i hendes øren :  » første aften 
fordærvet — det nænner du da ikke ! «  og 

han — hvad havde han svaret ? Blot hun 
vidste det ! Et bebrejdende ord ? Å nej , vist 
blot et Kys .  » Hvor kan du nænne «  — det 
kom så kælent — og hun kendte det barnlige , 
halv bedende blik , som fulgte med . Hans eneste 
svar havde været et Kys — det var hun vis på . 
» Det melede , som dit pudder — «  det 
holdt hun altså af . Denne pjerrotagtige hud ! 
Og øjenbrynene — en fin , mørk streg med 
en pensel — jo , ganske sikkert , hun tog ikke 
fejl — også øjenvipperne . 
Han , som havde tilbedt natur og sandhed , 
han fandt sig nu i det kunstleri — i det sansepirrende 
raffinement . Ja , beundrede det . Og 
at høre ham bruge ordet  » chic «  — det skræderbegreb , 
der fejer stil og skønhed bort ! 
Et var klart , Clara ville helt tage ham 
fra hende . Hun vidste godt , hvordan det ville 
gå . En vedholdende stille undermineren :  » Din 
moder — ja , i den henseende er du jo blind « 
— eller  » jeg forstår ikke , at du kan finde det 
eller det i din moder «  — og så forvrænge , 
forfalske en eller anden ytring , underlægge den 
en fejl betydning . Og Aksel — først ville han 
sige hende imod — men til sidst :  » Clara er en 
engel — det er ikke hendes skyld , at hun og 
moder ikke kan sammen . « 

hun gav sig helt hen i sin bitre stemning . 
Den skyllede alt over . Hun indså selv , at der 
måtte resigneres , men hun var ikke i stand dertil 
— hun kunne ikke give afkald på det , 
hun anså for sin rettighed . 
Det hjalp ikke , hun sagde sig selv , at han 
var lykkelig . Hun troede ikke på den lykke . 
Med strenghed bedømte hun den unge kvinde , 
hvis naturel var hendes eget så modsat — 
med ensidighed forså hun sig på den verdslighed , 
der var genstanden for hendes dybeste 
ringeagt . Med sin kraftige karakter , sin evne 
til at sætte sig helt ind på et , manglede hun 
den smidighed , som hører til for at forstå 
andres synspunkt . 
Aksels besøg i hjemmet blev ikke hyppige . 
Clara syntes ikke om , at han gik uden hende . 
Fulgte hun med , så tog hun sjælden del i 
samtalen .  » Hun holder ikke af tonen herhjemme , « 
Sagde Aksel ;  » der er så megen kritik . 
Hun selv synes om alt og om alle mennesker 
— det gør livet så let . « 
» Det er da just ikke det første , at livet 
bliver let , «  svarede fruen . 
» Er det ikke det første , så er det i hvert 

fald meget behageligt . Her har vi jo altid 
siddet til doms over alverden . Enden blev 
til sidst , at vi syntes , ingen var god nok for 
os . I grunden en storartet arrogance ! « 
Efter et . Par ugers forløb skulle de unge 
flytte ind til København .  » Hvorfor så snart ? « 
Spurgte fruen . 
» Jo , Clara ønsker det , «  svarede Aksel .  » Jeg 
blev her gerne , her er så kønt endnu . Der 
var næsten gyldent i skoven denne formiddag , 
da solen faldt ind mellem stammerne på dynger 
af gulbrune bøgeblade . Hist og her en enkelt 
blågrøn nøddebusk — og den store , mørke 
ædelgran ved hulvejen . Hvad for farver ! Jeg 
syntes , jeg måtte kunne tage det —- få det 
på lærredet . « 
» Tog du det da ikke ? « 
» Jeg gik hjem for at hente mine sager , 
men så — der var visitter — baronens fra 
Søholm — jeg måtte pænt sidde og konversere . 
Imens gik solen og tog guldet med sig . « 
» Og stemningen ? « 
» Ja , og stemningen . Det går som i eventyret , 
hvor man får hænder og lommer fulde 
af guld — men næste morgen er det visne 
blade , når man ikke har opfyldt , hvad der 

var en påbudt . Blot min kunst ikke bliver 
visne blade i stedet for guld ! « 
Han så mismodig hen for sig . 
» I eventyrerne kommer man undertiden 
sovende til lykken , «  svarede fruen .  » I virkeligheden 
må man arbejde for den . Husk 
på det ! « 
» Ja , tak for dit råd . Farvel , mor ! 
Skal jeg hilse Clara ? Vær dog lidt kærlig mod 
hende ! I længden piner det kolde forhold 
imellem jer mig umådelig . « 
» Hvordan skal jeg da være ? Det er hende , 
som — « 
» Og hun svarer mig :  » Hvordan skal jeg 
da være , det er din moders skyld «  — nok 
sagt ! Å , livet er ikke så enkelt , som man 
bilder sig ind , når man er ganske ung . Vrøvlet 
glemmer man — spindelvævet , der trækker sig 
over det hele , så man må tage sig i agt for 
ikke selv at blive overspunden . « 
Inden hun kunne svare , var han nede ad 
havetrappen . 
Et par dage efter at de unge havde forladt 
landstedet , stod Fru Bekker foran det . 
Hun åbnede lågen , trådte ind i den lille 
have og plukkede en buket af de gule og 
mørkerøde asters , der , bedækkede med vandperler 

af støvregnen , virrede sørgmodig med 
hovedet for vinden i den forladthedens uhygge , 
der omgav dem . Vinrankens sønderflængede 
sommerdragt hang om husets hvidkalkede mur . 
En løsreven gren slog af og til mod ruden , 
som om den bankede på . 
Hun så ind ad de lave vinduer . Der var 
koldt og tomt . 
» Ikke mere befolket eller varmere for mig , 
da de boede her , «  tænkte hun ,  » ikke en erindring 
om fortrolig samtale — om samliv . « 

Aksels hjem i København var elegant og 
kostbart udstyret . Dagligstuen en blanding 
af en lun polstret rede og en selskabssalon , 
med et let anstrøg af industri-udstilling . Igennem 
de kunstigt slyngede mørke silkedamaskes 
Gardiner , hvis folderige stof flod udover det 
brogede gulvtæppe , trængte lyset sig dæmpet 
ind . Imellem viftepalmer og dræcenaer , hvis 
stive blade lod en i tvivl om , hvorvidt de var 
virkelige , levende planter eller kunstige , stod 
diminutive statuetter i biskuit og callipasta , 
mayolika vaser i grotesk stil og pariser  » objets 
de fantaisie «  . 
Fra de halvtillukkede vinduer så man ud 
i ørstedsparken med dens alvorlige Jeanne d'arc 
og dens fjasende barnepiger . 
» Alt , hvad man behøver af natur på denne 
tid af året , har man her , «  mente Clara .  » Den 
gamle slotshave var rædsom trist . Evig og 

altid disse lange alleer — og ikke et menneske ! 
Det gjorde formelig godt , da jeg vågnede den 
første morgen og hørte sporvognens ringen . « 
» Og så hyggeligt som vi har det ! «  udbrød 
Aksel . Han sad i sit atelier , lænet tilbage 
i en lav gammeldags lænestol i færd med at 
tænde en cigar . Lige over for ham sad Clara , 
der morede sig med at dampe stærkt af sin 
cigaret . Slæbet på hendes lyseblå morgenkjole , 
rigt broderet , lå hen over fodtæppet , et 
hvidt isbjørneskind . Kjolens tykke svanedunskant 
sluttede om halsen helt op til den fine 
kind , der let puddret havde omtrent samme 
matte hvidhed . 
» Nå , så du er fornøjet , gamle dreng ! « 
Sagde hun skælmsk , rykkede sin stol hen til 
hans , og pustede ham leende røgen ind i 
ansigtet . Så trykkede hun sine læber mod 
hans i et langt Kys . 
» Og hvor mit atelier er blevet kønt , ikke 
sandt , petite’n ? Nu skal du se , jeg vil male . 
Jeg har rigtig mod på at tage fat — på at 
koncentrere mig . « 
» Skal du nu til at være så grulig flittig ? 
Jeg troede , vi først skulle have alle vore 
hjemkomst-visitter besørgede  ? « 
» Ja , der bliver nok tid både til det ene 

og det andet . Jeg har fået en bestilling — 
det var det brev før . « 
» På hvad ? «  spurgte Clara ligegyldig . 
» På det derhenne — skovinterieuret — 
formiddagsbelysning — det skal jeg nu til at 
gøre færdigt . Jeg tager straks fat . « 
» Det der ? Oprigtig talt — det synes jeg 
ikke om . Det er så grovt malet — så skærmbrædtsagtigt . 
Hvem er det , der skal have det ? « 
» Det skal min Skræder . « 
» Din Skræder ! «  Clara for op .  » Din Skræder ! 
Skal du male for ham ? Skal du sidde og slide 
for at tjene hans penge ! « 
» Ja , men husk på , det er mit arbejde , 
det at sy klæder hans . « 
» Til din Skræder ! Nej , det er for galt ! 
I skulle heller bytte — du en overfrakke — 
han et maleri . « 
» Ja , petite’n , på den måde har såmænd 
mangen kunstner måttet male sig sine klæder 
til . Det er da en ærlig ting . « 
» Ja , når man trænger til det , så er man 
vel nødt til at fornedre sig — «  kom det lidt 
hidsigt . 
» Fornedre sig ? Hvad mener du ? « 
» Ja , fornedre sig — det kalder nu jeg at 
fornedre sig . Det er jo , som om jeg ville 

sidde og brodere og så sælge det til min syjomfru . « 
» Den ene er for mig ligeså god en køber 
som den anden , når han blot kan betale . Og 
husk på , det er min kunst . Jeg arbejder ikke 
alene for at tjene penge . Om jeg var så rig 
som Rothschild , så ville jeg dog male ! « 
» Ja , men så mal til vore egne vægge . 
Vi har jo nok at leve af , uden din Skræders 
penge . « 
Aksels tålmodighed var ved at briste . 
» Men du synes jo , dette er så grovt — skærmbrædtagtigt 
— hvorfor skal jeg da plage dig 
med det ? « 
Clara havde rejst sig med blussende kinder . 
» Så skal altså madam Jensen have det billede 
af dig i sin dagligstue ? Hun skal kunne gøre 
sig vigtig med at sige :  » Det har min mand 
ladet hr . Bekker male ! «  å , det er ikke til at 
holde ud ! « 
» Bliv ikke så ivrig , Clara ! Hvis Fru Jensen 
glæder sig over det billede — forstår , hvad jeg 
har lagt i det af skovfriskhed og sommervarme , 
så fortjener hun mere at have det , end du , 
som kun ser noget smøreri i det . « 
Clara sendte ham et vredt blik :  » Nej , det 
havde jeg dog ikke troet , at du fandt skræderens 

mere dannede end mig ! Det er den socialistiske 
ånd , som grandmama advarede mig imod . 
Din moders påvirkning ! « 
» Moder har ikke noget at gøre med mit 
arbejde — det kan du heller ikke gribe ind i . 
Du forstår dig ikke på det . « 
» Nej — jeg er udannet — jeg har ikke så 
megen smag som skrædermadammen ! Å , Aksel , 
det nænner du at sige til mig , som elsker og 
beundrer dig ! « 
Hun kastede sig ned på sofaen , hulkede 
og græd som et barn . 
» Lille Clara dog ! «  han ville tage hendes 
hånd , men hun stødte ham fra sig , løb ind i 
sit eget kabinet og lukkede døren efter sig . 
Den dag var Aksel ikke i stemning til at 
tage fat . 
Først ved middagsbordet traf han Clara 
igen . Hun så forstemt ud , var tavs og svarede 
kun med enstavelsesord . Samtalen gik fuldstændig 
i stå . Det var Aksel ubehageligt , at 
stupigen , der vartede op , skulle lægge mærke 
til misstemningen . Efter bordet gik Clara igen 
ind i sit kabinet og lukkede døren , der ellers 
plejede at stå åben til dagligstuen , hvorfra 
lampelyset , dæmpet af den røde silkeskærm , 
diskret listede sig ind . 

Aksel gik ærgerlig op og ned ad gulvet 
i stuen . Nej , det var alt for kedsommeligt — 
denne mørkningstime i kabinettet , som ellers 
— — . Han åbnede sagte døren :  » Clara ! 
Petite’n ! «  kom det bønligt . 
» Hvad er det ? Hvad vil du mig ? «  svarede 
hun koldt . 
» Bede dig om forladelse ! «  hviskedee han 
og lagde sig på knæ ved siden af hendes 
lave stol . 
Han nød hele forsoningens sødme uden 
at gøre sig det klart , hvor dyrt den var købt . 

Fredensborg 15/11 87 . 
Kære Aksel ! Tak for det brev , du skrev til 
mig under min sygdom . Den angreb mig , 
som du vel ved , et par uger efter , at i vare 
flyttede ind . Nu er jeg så vidt restitueret , at 
jeg selv kan svare derpå . Moder har følt sig 
noget skuffet ved , at du ikke har besøgt os , 
medens jeg lå til sengs , men jeg kan godt 
forstå det . Damer lægger en uforholdsmæssig 
vægt på den slags besøg , jeg derimod synes , 
at de lidt er trættende for begge parter . Desuden 
er enhver nødt til at passe sit ; jeg kender 
af erfaring , at ens arbejde skyder alt andet til 
side , og det med rette . 
Som du ved , har jeg virkelig været meget 
syg . Men jeg tør sige , at jeg åndelig talt har 
havt gavn , ja glæde af denne sygdom . Jeg 
har i den og gennem den lært mig selv at 
kende . Jeg har målt mine kræfter til at bære , 

hvad der lægges en på , ja , jeg har med ro 
beredt mig til at tage mod døden , hvis det nu 
var time og sted for den at komme — . Jeg 
ville som skoven  » være visnet glad «  — jeg ved : 
» et bedre forår kommer «  . 
Om en moderne ånd ville være i stand 
til med så megen ligevægt i sindet at nærme 
sig grænseskellet mellem liv og død , det tvivler 
jeg på . 
Jeg har den frygt , at lungebetændelsen 
skal have skadet mit organ , der jo tidligere 
har haft en del velklang og som ved oplæsningen 
at mine værker har bidraget til at forhøje 
den æstetiske virkning . Lægen beroliger 
mig dog i så henseende . 
Moder hat haft det uheld at forstuve sin 
fod og vil i længere tid blive nødt til at 
holde sig i ro . 
Med venlig hilsen til Clara er jeg 
din hengivne fader . 

villa paks 5/11 87 . 
Kære Aksel ! Jeg sidder her med min dumme , 
forstuvede fod og er nødt til , hvad der 
mest af alt er mig imod , at være magelig , at 
holde slave — næsten som om jeg var så 
ulykkelig at være en rig dame .  » Lediggang 
er fandens hovedpude «  , siger man , magelighed 
er hans tæppe . De stakkels rige kvinder , der 
fristes til at dække sig med det ! Det tæppe 
skal nok med sine bløde folder så småt efterhånden 
kvæle både det ene og det andet af hvad 
der knytter mennesker til hverandre : tjenstvillighed 
— gæstfrihed — offervillighed-------- . At jeg 
endnu ikke er bleven magelig , ser du deraf , at 
jeg gider skrive disse bemærkninger . Du ved , 
jeg har altid meget , jeg skal have sagt , og ikke 
altid nogen til at høre derpå , nu da du er 
borte . Dig plejede jeg jo at dedicere mine 
værker . 

under faders sygdom har jeg med glæde 
følt , at jeg var noget for ham . Men nu har 
han igen trukket sig tilbage i sin hule — der 
går dage , hvor han ikke tænker på , at jeg 
eksisterer . 
Jeg længes efter dig ! Hvor et besøg i denne 
lange sygdomstid ville have glædet mig — om 
det var nok så kort . Et håndtryk , som siger : 
» her har du mig — jeg er den gamle «  — man 
kan føle det længe efter ! 
Kom , selv om du kun bliver en times tid . 
Din moder . 
Dagen efter tog de unge til Fredensborg 
for at se til fruen . Clara havde ikke stor lyst 
dertil — men at lade Aksel tage alene — det 
gamle hængeri ! — nej , det skulle der ikke 
blive noget af . Nu , da de var komne fra 
Fredensborg , var det jo ellers blevet helt anderledes . 
Hun havde ham for sig selv — hun 
kunne mere uforstyrret arbejde på at nå sit mål 
— at erobre hver en tomme af det , der havde 
været moderens . Uviljen mod svigermoderen 

var efterhånden stegen til et slags had . Hun 
betragtede hende som et fjendtligt element , der 
ville gribe forstyrrende ind i hendes og Aksels 
forhold . Hun var ikke rolig , før denne indflydelse 
var helt besejret . 
Da de om aftenen på hjemvejen sad alene 
i kupe'en , sagde hun til ham , idet hun kælent 
lagde sit hoved mod hans skulder :  » Jeg har 
en gang hørt en dame sige :  » det lykkeligste 
øjeblik for mig er , når jeg tager mit korset 
af om aftenen . «  jeg tænker det samme , når 
jeg vel er kommen fra paks . Så lægger jeg 
mit snørliv . « 
Aksel gjorde en utålmodig bevægelse .  » Ved 
du , at du sårer mig ved at sige det ? « 
» Nej , for jeg vil ikke såre dig — så kan 
jeg heller ikke gøre det ! « 
Hun så ham ind i øjnene med et bedårende 
ømt smil :  » Er det dumt sagt ? « 
» Om det var dumt ! «  udbrød han og slog 
armen om hende .  » Nej , det er jo visdommen selv ! 
Det er følelsens logik — kærligheden gør dig 
til en hel lille filosof . « 
Under Claras formel kunne der smugles 
meget ind . Den blev et baghold , hvorfra der 
af og til blev sigtet med en forgiftet pil . 

» Hun vil ikke såre mig , «  tænkte Aksel , 
» så kan hun heller ikke . « 
Det galdt om efterhånden at få bugt med 
hans ømfindtlighed lige overfor kritik af moderen . 
Det var derigennem målet skulle nås . 

ved Claras forlovelse var døren til verden 
bleven lukket op på klem for hende . 
De visitter , hun og Aksel havde gjort i 
la haute volée , var bievne returnerede . Så 
fulgte indbydelser — den ene efter den anden . 
En souper med Dans , som Clara tiltvang sig 
hjemme og hvor hun , som grevinden udtrykte 
sig ,  » opnåede en stor succes «  , gjorde udslaget . 
Hun var med — døren var åbnet på vid gab . 
Bryllups-rejsen , opholdet i Paris , udviklede 
hendes skjulte anlæg som verdensdame — den 
lille ingenue fra  » Elysium «  fik mere og mere 
sikkerhed i selskabssalonen . Hun behagede ved 
sin skønhed , en vis naiv ynde og et fuldendt 
toilette . 
Den lykke , hun gjorde , smigrede Aksel 
han nød den med den sikre følelse af , at hun 
var hans , ene og alene hans . Hun steg i værdi 

for ham ved den pris , andre satte på hende . 
Al denne hyldest blev en indfatning om diamanten , 
der forhøjede dens værdi — også 
for ham . 
Hendes toiletter , hendes luksus fandt han 
æstetisk . Selv den kunstige måde , hvorved 
hun forhøjede sin skønhed , frastødte ham ikke . 
Når hun blot blev så henrivende , var det jo 
i grunden ligegyldigt , hvordan det opnåedes . 
Hans tidligere rigorisme på det punkt forekom 
ham nu selv latterlig . Mere og mere 
bøjede han sig for hendes herredømme . 
Clara havde selv fået større tanker om 
sit værd . Ved følelsen af den magt , hun udøvede 
over Aksel , voksede hendes selvsikkerhed . 
Den forkælelse , hun i hjemmet hos den gamle 
grevinde havde været genstand for , var bleven 
modvirket ved trykket af strenge former . Den 
forgudelse , som nu blev hende til del sammen 
med den frihed , hun havde opnået , steg hende 
til hovedet . Hun begyndte at betragte sig selv 
som noget ualmindeligt og forlangte en hensyntagen , 
en retten sig efter hendes vilje , som i 
den første tid forbavsede Aksel , men som han 
meget snart gled ind under . Også det , at det 
var hende , hvem formuen tilhørte , hende , 
hvem dette magelige luksuriøse liv skyldtes , 

— at den kreds , hvori de bevægede sig , mest 
bestod af hendes anselige slægt og fornemme 
venner — alt bidrog til at gøre hende til 
centrum . 
Sit herredømme over ham udøvede hun 
med ubevidst kvindelig snildhed og med ægte 
kvindelig ynde . Hun hørte til de kvinder , der 
forstår at kæle sig til alt , hvad de ønsker at 
opnå . Ikke med kærtegn alene , men ved beundrende 
smiger , en sky af røgelse og virak , 
som forblinder og fordummer den , der indhylles 
af den . 
» Hvor du har set godt ud i aften , «  kunne 
hun sige , når de kørte hjem sammen fra en 
soire'e .  » Og hvor du fører dig ! Du stikker alle 
de andre ud — selv kammerjunker Berring , som 
dog er anset for en rigtig løve . « 
Aksel satte megen pris på at gøre sig 
gældende i den ny kreds . Hans navn som 
kunstner ville Clara aldrig komme til at vurdere . 
Lige over for hende måtte han hævde 
sig ad anden vej . Og han slog ind på denne 
vej uden selv at ane , hvor langt den førte ham 
fra hans egentlige mål . 
Hans venner havde i den første tid efter 
hans indstændige anmodning besøgt ham i hans 
hjem . 

men de følte sig ikke vel i den kreds , 
de traf . 
» Nej , vi kommer heller til dig i dit atelier , « 
Fik han stadig til svar .  » Der er mere smag af 
det gamle . « 
Så sad de hos ham ved et glas vin og 
en cigar , snakkede kunst og farver som i 
gamle dage og var fri for  » den dræbende konversation 
og den åndløse pjanken , «  som svend 
Clausen udtrykte sig . 
» Du er just ikke høflig , «  bemærkede Aksel , 
lidt stødt . 
» Nå ja — du forstår mig nok . Det er 
jo naturligvis mig , der er et fæ . Der er alt 
for fint til mig inde i dagligstuen . Og så 
går man der og falder over grever og baroner . « 
» Talt som en snob ! «  svarede Aksel og pustede 
med et noget foragteligt smil cigarrøgen 
bort .  » Der er mere snobberi fra din side end 
fra den anden . Greve eller kunstner — hvem 
tænker på det ! Det er jo en aldeles gammeldags 
opfattelse af forholdene . Den kreds er 
også fulgt med tiden . « 
» Ja , det kan være , at det er mig , der er 
snobben , «  svarede Clausen godmodigt .  » Men 
sikkert er det , at jeg ikke føler mig vel i dine 

selskaber . Det er så let alt sammen — eller 
det er mig , der er for tung . « 
» Fordi de ikke taler om farver og skole — « 
» Nej , det er ikke det . Men vi lever i hver 
sin verden — vi taler hver sit sprog — vi 
forstår ikke hverandre . « 
» Så kan du vel ikke begribe , at jeg — « 
Aksel standsede lidt forlegen . 
» Jo , det kan jeg godt . Du er jo bleven 
mere og mere en af deres . De har taget dig 
fra os . « 
» Jeg er da først og fremmest kunstner , « 
Svarede Aksel heftigt . 
» Indvendig måske — men udvendig giver 
du greven . « 
» Fordi jeg går med ren flip , lader mit 
hår klippe og kan svare , når man taler til 
mig , uden at stå og lede efter udtryk ? « 
» Tak , der fik vi andre den . Men fordi vi 
ikke lader vores overskæg krølle , kan vi forresten 
være rene nok . « 
» Å , vrøvl — du forstod mig jo nok . 
Lad os nu ikke blive uvenner for ingen ting . 
Det er jo spøg alt sammen . Men det , at i 
glider fra mig , det er desværre alvor nok , og 
det tager jeg mig nær . « 
Der blev en pause . Clausen dampede 

stærkt af sin cigar , hvad han altid gjorde , når 
han havde vanskeligt ved at udtrykke sine 
tanker . 
» Det er spørgsmålet , «  kom det endelig , 
» hvem det er , der glider , og hvem , der er 
bleven stående . Men det bliver vi vel ikke 
enige om . « 
» Synes du ikke om vor kreds , så kom 
en aften , når vi er ene . Så synger Clara 
for os — vi skal få det hyggeligt , som i gamle 
dage hjemme på paks . « 
» Sammen med din moder — nå ja , det 
var jo igen så helt forskelligt . « 
» Nu ser jeg desværre så sjældent moder , « 
Svarede Aksel .  » Clara og hun — de kan ikke 
rigtig sammen . « 
» Ild og vand naturligvis . Din kone brillant 
i sin genre — din moder i sin — men 
— ja — det er jo en gammel historie , den 
med svigermoder og svigerdatter . Det er ikke 
så galt at være ugift og fri for alt det vrøvl . « 
Clausen holdt sit løfte og kom af og til 
en enkelt aften . Men Clara havde ingen Sans 
for Aksels venner . Der var , trods hendes høflighed 
imod dem , en kølighed i hendes væsen , 
som generede dem . 
» Jeg kan ikke begribe , hvad du har imod 

Clausen , «  sagde Aksel en dag .  » Sådan en 
gemytlig , hjertelig fyr som han er . Og så 
glad for at høre dig synge . « 
» Han er så formløs , «  svarede Clara kort . 
» Formløs — nå ja — da ikke stødende , 
synes jeg . « 
» Jeg glemmer ikke så snart , hvordan han 
bar sig ad ved vort middagsselskab , da du 
endelig ville have ham med , skønt gud skal 
vide , han passede ikke der . « 
» Hvad mener du ? Han gjorde da ikke 
skandale på nogen måde . Han var jo så 
net og tilbageholdende . « 
» Han sad bare ved siden af sin dame , frøken 
Rønning , og havde ikke et eneste ord at sige 
til hende . Det kalder jeg ikke dannet . « 
» Hun er nu også sej og tør som en 
gammel kalkun , «  svarede Aksel leende .  » Clausen 
kom helt ud af humør ved at se på hendes 
lange , tynde , bare arme .  » Dem kunne hun 
da have sparet os for , «  sagde han ,  » pakket dem 
ind i en smule silketøj . «  hans kunstner-sjæl 
led — du må bære over med ham . « 
» En fuldendt dame er hun da , frøken 
Rønning . Men det har din ven vel ingen 
Sans for . Det er mærkeligt , at du har det , da 

du er opdragen af din moder , som er så 
formløs . « 
» Moder ? Det ved jeg da ikke ? « 
» Jo , man skulle ikke tro , hun var en dame , 
når man ser hende . Det siger også alle . « 
» Da er hun dame indvendig , «  kom det 
noget skarpt . 
Clara svarede ikke . 

Fredensborg 5/2 88 . 
Kære Aksel , nu er jeg endelig udskreven . Jeg 
vil straks benytte min løssluppethed til at 
besøge jer . Jeg kommer fredag formiddag , 
hvis det passer . 
Blot Clara nu ikke bliver ked af det ! 
Din moder . 
Det fornøjede udtryk , som havde bredt sig 
over hans træk , svandt ved den sidste bemærkning . 
Der har vi det igen , tænkte han . Kvinder 
holder af at stikke sig selv med knappenåle 
— og at stikke andre med . Stakkels Clara — 
skal der følge den ufred med — så — 
» Moder kommer her på fredag , «  sagde 
han —  » er det ikke rart ? « 
» Nå , gør hun det , «  svarede hun koldt . 

ja , og så vil du nok være lidt elskværdig 
imod hende . Hun trænger til kærlighed . « 
Den får hun da i rigelig grad af dig . 
Jeg er jo forresten altid venlig mod hende , men 
der er en evig ræsonneren . « 
Hun rejste sig . satte sig til klaveret og 
afskar enhver diskussion ved en stormende fuga , 
som hun spillede en hel del heftighed ind i . 
Aksel var forstemt . Godt var det , at han 
og moder kun sås lidt . Det vrøvleri kunne til sidst 
slide en helt op . — Clara havde måske 
ret : moder fordrede for meget . — hun gjorde 
sig ubevidst stadig til midtpunkt . Heller ikke 
lige over for ham var hun tilfreds . Det var , 
som om hun stiltiende pukkede på , hvad hun 
havde været for ham . Skulle man da hele sit 
liv gå og betale af på en taknemmelighedsgæld , 
som man i grunden selv ikke havde 
pådraget sig ? Man skiftede da pligter . Havde 
han før været søn , så måtte han nu først og 
fremmest være ægtemand . 
Han snakkede sig selv ind i en ærgerlig , 
irritabel sindstilstand . 
Og når hun nu kom i morgen , hvordan 
ville hun så synes om det hele ? Naturligvis 
se sig om her med det kolde , ringeagtende blik , 
som han kendte så godt , når noget mishagede 

hende . Hun ville ikke kunne finde sig i den 
luksus , hun hadede . 
Nå ja-------- en del anderledes var det jo 
også blevet , end han selv ville have ordnet 
det , hvis han havde kunnet råde . Mere stil 
kunne der have været . — — han så sig om 
med et prøvende blik . 
» Clara — jeg synes næsten , vi har alt for 
mange nipssager på borde og etagerer . Tror 
du ikke , vi kunne feje noget af det til side ? « 
Claras misstemning havde ikke fundet en 
tilstrækkelig ventil i fugaen . 
» Feje til side ? Det er da en løjerlig 
måde — « 
» Ja , jeg mener , man har så lidt plads til 
at lægge noget fra sig — « 
» Nu forstår jeg — din moder kommer her 
— hun synes ikke om den slags ting — « 
» Å , det er ikke for hendes skyld — « 
» Jo , det er , Aksel ! Jeg kender dig — du 
lader dig altid regere af hende , så snart hun 
kommer dig nær . Men det gør jeg ikke . Hun 
må virkelig finde sig i , at vort hjem er , som 
vi , eller i det mindste jeg synes om det . « 
» Der er jo heller ikke tale om at forandre 
gennemgående , jeg mente blot — « 

» Du mener , at din moders smag skal vise 
sig her . Men det kommer den ikke til . I har 
altid talt så meget om , at hver personlighed 
skal have sit præg og sætte sit præg i hjemmet 
— nu er dette mit . Så må din moder tage 
det , som det er , når hun vil komme til os . « 
» Ja , det er der noget i , petite’n . « 
» I er så grundforskellige , «  tilføjede han 
med et undertrykt suk . 
» Derfor er det brillant godt , at vi lever så 
langt fra hinanden . Å , se nu ikke så fornærmet 
ud ! Du kan tro , også for dig selv 
er det godt . Hun korrekser dig jo ligefrem . « 
» Nej , — der tager du fejl — « 
» Det gør jeg ikke . Det var naturligvis dig , 
det var møntet på , det i hendes brev om magelighed . 
Der er jo en evig spørgen , om du maler 
— om du går og hører det eller det foredrag . 
— jeg fandt mig aldrig deri . « 
» Du ser helt galt på det , «  svarede Aksel 
ærgerlig . 
» Nej , men på det punkt er du blind . Du 
er så vant til hendes herredømme , at du slet 
ikke føler det . Men jeg føler det . Jeg , som er 
stolt af dig , som ser op til dig , jeg ærgrer 
mig over , at du bliver behandlet som en dreng . « 
» Du misforstår helt moder . « 

» Enten jeg nu forstår hende eller ikke , 
så er det sikkert , at i mit hus får hun ikke 
lov til at regere . Eller over min mand , «  tilføjede 
hun med en pludselig overgang i stemmen . 
Hun lagde sin arm om hans Hals og 
hviskedee :  » min — min — alene min ! « 

toget holdt ved nordbanegården . Det var 
blevet noget forsinket . Aksel , som var 
kommen temmelig tidligt , havde på den sludfulde 
vinterformiddag fået hele ventesalens 
kedsomheds-atmosfære over sig . 
» Goddag , mor ! Det er da rart at se dig . 
Men hvorfor tager du dog med tredje klasse ? « 
Sagde han , idet han hjalp fruen ud af kupéen . 
» En dame som du ? « 
» Å , det har jeg ingen skade af . Man 
kan altid hjælpe en og anden med , hvad man 
sparer . Der var sådant et flinkt ungt menneske 
i kupéen . Han skulle ind og være kusk hos 
grevinden — Claras bedstemoder . « 
» Gav du dig i samtale med ham ? « 
» Ja , han sagde , at han var en søn af Jens 
Nielsen ved bakken . Bare han nu ikke bliver 
fordærvet her inde i København . Bed endelig 
grevinden tage sig lidt af den flinke Karl . « 

» Lad mig få din taske . « 
» Der er pærer i den fra det store pæretræ . 
— nå ja — når du endelig vil være så 
galant ! « 
» Nu tager vi en drosche . « 
» Nej , hvad skal det til ! Lad os dog gå . 
Jeg hader de modbydelige lugtedåser . Så 
fornem er jeg , at jeg ikke kan lide at køre i 
droske — man ved ikke , hvem der har brugt 
den lige før . « 
Aksel lo .  » Ja , ekstra er du , enten på den 
ene led eller på den anden . «  særlig fornemt 
fandt han dog ikke optoget , da de gik ind i 
ventesalen . Han , bærende på en vadsæk med 
frugt , hans moder i en påfaldende tarvelig 
dragt med bart hoved og hatten i hånden . 
» Skal du ikke have din hat på ? « 
» Jo , det er sandt , det havde jeg nær glemt . 
Vi er jo ikke på landet her . Der var så 
varmt i kupéen , at jeg måtte tage den af . 
Tillader deres fornemhed , at jeg lader være 
at binde båndene under hagen ? Så , din 
arm — nu behøver du ikke at skamme dig 
ved mig . « 
» Hvordan har i det hjemme ? «  spurgte Aksel . 
» Sådan på landet — ensformigt — kedeligt — « 
» Landet må du ikke sige noget om — 

men menneskene — nå , ja , havde jeg udholdenhed 
nok , så fandt jeg vel også noget 
der . Men det er et besværligt arbejde at grave 
efter guld , hvor der er så lidt . « 
» Tag dig i agt , mor ! Der var du såmænd 
nær bleven kort over — man kan ikke 
føre samtaler her på gaden . « 
»  » Fra landet , «  tænker du nok . Lad os 
så gå tavse — skønt det vil falde mig svært . « 
» Så , nu er vi her . Op ad denne trappe 
tilhøjre . Fruen er vel hjemme ? «  spurgte han 
pigen , der lukkede op . 
» Nej , grevinden har hentet fruen med sin 
vogn . Fruen kommer først hjem til middag . « 
» Det er jo uheldigt ! «  Aksel så forlegen 
på sin moder . 
» Det skal du ikke bryde dig om , «  kom 
det venligt .  » Det var jo så rimeligt . « 
» Lad mig nu vise dig lejligheden . « 
Fru Bekker fulgte ham gennem de elegante 
Stuer uden at se sig om og uden at gøre en 
eneste bemærkning . 
Hun gik hen til vinduet .  » Det er rart , at 
i har ørstedsparken udenfor — et glimt af natur . « 
» Men hvordan synes du om stuerne — 
om udstyrelsen ? « 

» Der er et par gode stik på væggene , 
ser jeg , «  svarede hun undvigende ,  » og to kønne 
landskaber — nå , Clausen og Philipsen — 
det tænkte jeg nok . « 
» Han maler flot , Clausen , «  sagde Aksel og 
trak gardinet lidt til side for at få lys ind 
på maleriet .  » Ham bliver der også lagt 
mærke til . « 
» Må jeg se dit atelier ? Det er da et aparte 
held , at du kan have det her i hjemmet . « 
» Held eller uheld , «  svarede Aksel ,  » måske 
jeg ville have mere ro , hvis det var et andet 
sted . Jeg bliver idelig forstyrret . « 
» Du må sætte igennem , at du får ro . « 
» Sætt .e igennem ! «  Aksel trak fortrædelig 
på skulderen .  » Det er let nok sagt ! « 
» Her kan jeg lide at være , «  udbrød Fru 
Bekker , da de var komne ind i atelieret .  » Her 
er jo noget af dig selv . Der har jo rigtignok 
listet sig adskillig luksus ind fra de andre Stuer 
— men her er da smag — stil . « 
» Sæt dig her — det tager sig bedst ud fra 
denne side . « 
» Jeg synes ikke , du har noget nyt ? « 
» Nej , jeg fik så lidt bestilt i sommer . Jeg 
har nogle studier at udføre — men dette tågede 
vejr i den sidste tid — « 

» De to billeder til udstillingen — er de 
nu helt færdige ? « 
» Ja , der mangler jo næsten ingen ting . 
Men det kedelige er , «  — han standsede forlegen , 
------ » Clara vil så gruelig nødig have , at jeg 
skal udstille . Sådan at få karakter i aviserne , 
det støder hende — og familien . « 
» Men hvis det nu blev en god karakter ? 
Det har det jo været tidligere . « 
» Ja , det kan de andre nu slet ikke tænke 
sig . Og så blot det , at udsætte sig for , hvad de 
kalder en bladsmørers skribleri — det er , som 
om de mente , det satte en plet på deres navn . « 
» Du hedder da Bekker og ikke Høegh — 
hverken plet eller glans af det navn kommer 
dem ved . « 
» Clara da nok — vi to hører da sammen , « 
Svarede Aksel noget irriteret . 
» Ja , det forstår sig . Hun burde også se 
anderledes på det — « 
» Clara ! Det er jo ikke hende i grunden 
— det er de andre , som påvirker — bearbejder 
hende . Vor kreds er stok-konservativ — ligefrem 
forstokket ! De synes jo i hele familien , 
at hvad jeg maler er rædsomt — det er netop 
deres dom — rædsomt . Når det kommer med 
fynd og klem — så er det oplivende for mig . « 

» Bryd dig bare ikke derom ! « 
» Der er du igen med dit :  » bryd dig ikke 
derom «  . Men den luft , man indånder , mens 
man arbejder , den er enten oplivende eller nedslående 
— befrugter eller gør gold . « 
» Man må ikke give efter for sine stemninger 
på den måde . « 
» Men når man nu er stemningsmenneske 
— og det er man , når man er kunstner — 
hvad så ? « 
» Var du nødt til at leve af din pensel , 
så fik du nok bugt med de stemninger . « 
» Hvor spydigt du siger det ! Du har ikke 
spor af forståen og sympati — « 
» Nej , «  afbrød hun ham ,  » her forstår jeg 
oprigtig talt ikke . Hvad jeg mindst af alt forstår , 
er svaghed — der mangler jeg fuldstændig 
sympati . « 
» Og hvad jeg ikke forstår hos dig , «  udbrød 
Aksel heftigt ,  » det er det , at du ikke kan 
få i dit hoved , at naturen har kunnet give 
en noget at trækkes med — en mangel — enten 
noget negativt eller positivt — , som man ikke 
magter at skille sig af med . Du har ikke det 
ord  » Overbærenhed «  i din ordbog . Og hvad 
værre er — du har det ikke i dit hjerte ! « 
» Men Aksel ! « 

ja , det mener jeg . Med hensyn til Clara 
har jeg følt det bittert -— og jeg føler det nu 
lige over for mig selv ! « 
» Lige over for dig selv ? « 
» Ja , det gør jeg . Du behandler mig , som 
om jeg var en dreng . Du kritiserer mig lige 
op i mine åbne øjne og øren — « 
» Det er din vilje , jeg vil vække . Jeg vil 
hjælpe dig igennem de forhold , som hæmmer 
dig , som ødelægger dig . Støtte dig lige over 
for familien — for Clara — havde du blot 
hende med . « 
» Clara — Clara — bestandig Clara ! Bland 
dig endelig ikke ind i hendes og mit forhold ! 
Lad hende tænke — føle — være som hun er . 
Som hun er , elsker jeg hende ! « 
» Du misforstår mig ! « 
» Nej , jeg misforstår dig slet ikke ! Men 
det vil jeg sige dig , at jeg ville ofre alt for 
hende — selv min kunst ! Lad mig kun høre , 
at jeg er bunden og bastet — ikke et af de 
bånd vil jeg have løst . Jo mindre du bryder 
dig om hende — jo mere du har at sige på 
hende — jo mere holder jeg af hende ! « 
» Det var heller ikke bestemt hende jeg 
mente — det er lige så meget det liv , du 
er kommen til at føre . Din rigdom — selskabslivet . 

det var jo forresten dig selv , der 
klagede over , at du ikke har ro . « 
» Det var også dumt af mig ! Hvorfor 
kommer man med sin fortrolighed ? Der bliver 
taget så håndfast og gevaltigt på det — de'r , 
hvor der kunne være strøget blødt og mildt 
henover . « 
Han så ophidset ud . Hans mørke øjne 
havde fået det udtryk , som hun godt huskede 
fra hans drengeår , når han mente at være 
bleven gjort uret — dette heftige , opflammende , 
som den gang ofte slukkedes i gråd . 
» Det gør mig umådelig ondt , hvis jeg har 
såret dig , «  sagde hun og lagde hånden venligt 
på hans arm . Han skød den til side med 
en utålmodig bevægelse .  » Men jeg har jo 
altid haft frisprog lige over for dig , som du 
over for mig . Hvor skulle jeg så pludselig 
kunne vide , at jeg nu skal sige andet , end 
hvad jeg mener ? « 
» Det er der ingen , der forlanger ? «  kom 
det kort . 
» Ja , men dog at jeg skal tie stille der , 
hvor jeg ikke kan lade være at tale . Før kunne du 
tåle det salte og det sure — nu er du forvænt 
med slappe spiser . « 
» Det er ikke det , mor ! Sig hvad du vil 

til mig — bebrejd mig , at jeg er svag , at jeg 
er udygtig — du har måske ret . Men det 
er alt for pinligt at føle den ringeagt , du har 
for , hvad jeg holder af . « 
» Ringeagt ? « 
» Ja , jeg så det jo på dit ansigt , da jeg 
førte dig om her i mit hjem . Det var som 
forstenet i ligegyldighed — i modvilje . Og sådan 
vil det gå med vore omgangsvenner — 
med tonen i- mit hjem , og først og fremmest 
med Clara — det vil alt være dig imod ! « 
Et heftigt svar var ved at trænge frem fra 
moderens mund . Men hun holdt det tilbage 
ved en voldsom anstrengelse . Hun følte , at hvert 
ord kunne gøre kløften større mellem dem . 
Hun så , at hans vrede — hans heftighed 
imod hende stammede fra en dyb spaltning i 
hans sind — en spaltning , som fyldte hende 
med bitter sorg . Hun så , hvordan han halvt 
mod sin vilje blev dragen ind i noget , der 
efterhånden ville tage ham helt . Hun sørgede 
over ham , som de jødiske mødre i det gamle 
testamente sørgede over , at deres sønner tog 
hedenske kvinder tilægte og tilbad deres afguder . 
 » Han vil , «  tænkte hun ,  » komme til at 
knæle for guldkalven , som slapper muskler og 
lammer hjerner . « 

der blev en lang pause . Aksel havde siddet 
med en spartel i hånden og bøjet den frem 
og tilbage — nu gik den midt over — han 
kastede den hen ad gulvet . Så stak han begge 
hænderne i lommen og så vredt hen for sig . 
Moderens blik gled undersøgende over hans 
ansigt . Oprøret i det lagde sig efterhånden 
— der kom noget halvt smerteligt , halvt slapt 
over trækkene . Hun følte en heftig trang til , 
som da han var dreng , at tage ham ind til 
sig i en omfavnelse . Med en af de pludselige 
overgange i hendes varmtfølende sind syntes 
hun nu , at blot han var glad — var lykkelig 
— så fik alt andet være . Hun ville ikke formørke 
hans liv . Med et fugtigt , varmt blik 
søgte hun hans øjne , men de mødte hendes 
med en kulde , som stødte hende tilbage . 
Den kulde var det , hun havde mærket , 
straks da han tog imod hende . Der havde 
været noget tvungent — fremmed over ham . 
Nu brød den helt frem . Hun så — hun 
følte , at hun ville miste ham — det stod 
i dette øjeblik med en sådan tydelighed for 
hende , at hun ikke kunne narre sig selv . En 
voldsom sindsbevægelse overvældede hende — 
blodet strømmede pinligt til hovedet — hun 
fik en fornemmelse af , at struben snøredes 

sammen —- en fysisk liden angreb hele hendes 
nervesystem . 
Hun rejste sig og gik hen til vinduet 
som for at se ud . 
Et svagt skær af den matte vintersol faldt 
ind i stuen over en skitse , der hang på væggen . 
Adspredt så hun derhen . Det var  » den aflagte 
vej «  fra i sommer . 
På en forunderlig måde gik det gennem 
hende . Var hun ikke bleven en aflagt vej for 
ham ?  » Der er vel kommen en ny i stedet , « 
Havde han muntert sagt . Ja , der var kommen 
en ny i stedet — — — 
ad den ny gik nu alle hans tanker — 
hans følelser — hans ønsker — hans forhåbninger . 
Skulle den gamle sådan helt 
lægges hen ? Var der slet ikke noget , som drog 
ham ad den ? — — 
men det var vel naturens gang — naturen 
er ubarmhjertig — der findes ingen nåde foldens 
strenge love — det gamle lader den visne 
hen og dø — — glemmes — glemmes ! — — 
hun blev ved at stirre på billedet , til 
tårerne lettende trængte sig frem i hendes 
øjne , og det hele flimrede og dirrede for dem 
i ubestemte omrids . 
Så tog hun sig sammen . Græde — det 

var dog for galt . Det klæder ikke den gamle 
at græde — det passer ikke — . Latterlig ville 
hun ikke gøre sig . Det galdt om at bekæmpe 
sig — beherske sine følelser . 
Hvad ret havde hun også til at beklage 
sig ? Kunne hun dog aldrig lære at give afkald ! 
Var det ikke rimeligt , at det gik , netop som 
det gik . Blot finde sig deri . — — finde sig 
deri ! 
I et nu gled som i en kamera obscura en 
række erindringer forbi hende . Da Aksel som 
ganske ung var syg , og hun frygtede for hans 
liv . Den stormende fortvivlelse , der havde 
sønderrevet hende — dette , jeg vil ikke — jeg 
kan ikke miste ham ! Den udholdenhed , den 
energi , hvormed hun ligesom havde kæmpet 
sig ham til — den følelse , at uden ham kunne 
hun ikke — ville hun ikke leve — og nu — 
finde sig i — ja , finde sig i at miste ham . Og 
miste ham på den måde ! Miste ham ved at 
han forandredes — blev en anden — helt forsvandt 
— — var det ikke bitrere end døden ! 
Pavsen havde varet længe . Aksel rejste sig 
og ordnede henne i hjørnet af stuen nogle 
malersager . 
Hun fik endelig bugt med sin sindsbevægelse , 
så at hun uden skælven i stemmen 

kunne sige  :  » Du mener altså , at jeg ikke passer 
i dit hjem  ? « 
» Det har jeg ikke sagt . Men jeg er bange 
for , at du ikke vil føle dig tilfreds her . Det 
gør mig ondt at skulle udtale det . « 
» Siger du det , så får du ret . Så har 
du ret . « 
De tav begge . Aksels heftighed havde 
lagt sig . Han fortrød , hvad han havde sagt . 
Men kalde det tilbage — nej — det kunne 
han ikke —  . Hvad han havde udtalt , var hans 
overbevisning — og dog — den rift , der nu 
kom i forholdet mellem dem — hvordan få 
den helet ? Situationen forekom ham uudholdelig 
pinlig . 
» Du må undskylde , mor , «  sagde han til sidst , 
 » jeg må absolut tale med en mand henne 
i gaden — om et kvarter er jeg her igen . 
Vil du så længe tage dig en bog eller en Avis — « 
» Bryd dig blot ikke om mig . Du ved , hvor 
nødig jeg vil genere . Så går jeg også lidt 
ud imens . « 
De fulgtes ned ad trappen . Fruen gik 
hen ad nordbanegården til . Et tog skulle 
netop gå — hun nåde at komme med . 

professoren blev forbavset ved så snart at 
se hende vende tilbage . 
» Du ville jo blive hos Aksel ? « 
» Nej , jeg betænkte mig . Det lod ikke til 
at passe ham . « 
Han betragtede hende med et undersøgende 
blik :  » Passede ham ikke ? Du og Aksel ? Nå , 
det forhold har forandret sig ! « 
Hun svarede ikke . Hun havde kastet sig 
ned på en stol med tøjet på og så hen 
for sig med et smerteligt udtryk . 
» Hvad er der i vejen ? «  spurgte han venlig . 
» Du ser jo ganske bedrøvet ud . Tag dig dog 
ikke den slags ting så nær ! « 
» Skulle jeg ikke tage mig det nær , at jeg 
mister ham , «  svarede hun heftigt —  » at jeg 
har mistet ham ! «  det længe skjulte og tilbagetrængte 
brød frem i en strøm af lidenskabelige 
ord . 
Professoren trak på skulderen :  » Ja , hvad 
har jeg sagt dig — man skal ikke sætte for 
meget ind på forhold til mennesker . « 
» Men til min egen søn ! « 
» Der ser du dog !------det gør mig forresten 
ondt for dig , stakkels Anna , «  tilføjede han med 

et udtryk af virkelig deltagelse ,  » det er af de 
bitre skuffelser i livet . Se nu dog at komme 
lidt til ro . «  han rejste sig og gik ind i sit 
værelse . 
Hans sympati gjorde hende godt — hun 
var dog ikke fuldstændig alene . 
Kort efter kom professoren ind igen . Han 
spurgte adspredt :  » Har du det bedre ? « 
Så satte han sig ned , rejste sig lidt efter , 
gik op og ned ad gulvet , standsede til sidst foran 
hende med et lidt forlegent smil :  » Hor , Anna , 
du sagde før noget så følt — så varmt — 
om dit forhold til Aksel — jeg husker 
ikke rigtig ordene ,  » miste ham på den måde , 
det var værre end ved døden «  — var det ikke 
sådan ? Jeg ville gerne anvende det — « 
Det gamle — tænkte hun — æstetiker , 
ikke menneske . 
» Ser du , «  vedblev han ,  » jeg har fået en 
ide' . Jeg kunne have lyst til at skildre forholdet 
imellem en moder og en søn . Alt for 
hinanden , til han bliver forelsket — gift . Så 
er hun fuldstændig glemt , og hun ser ham blive 
påvirket i uheldig retning — så at sige , 
åndelig talt gå til grunde . Megen psykologisk 
interesse kunne det have . Så ville jeg 

skildre hendes kamp , hendes sorg — Havde 
du vel noget imod — «  han standsede . 
» At du gjorde studier hos Aksel og mig ? « 
Professoren var så optagen af sin idé , at 
han ikke lagde mærke til den bitterhed , hvormed 
bemærkningen blev fremsat . 
» Netop ! Men så ville jeg jo gerne have 
din assistance . Nogle af hans tidligere breve 
til dig f . Eks . Kristine bragte mig i går 
et , hun havde fundet under dit skrivebord . Du 
ryddede nok op mellem gamle breve — så 
er det faldet på gulvet . « 
» Har du det ? « 
» Ja , her er det . Jeg læste det naturligvis 
ikke — jeg så kun flygtigt på overskriften , 
at det er fra den sommer , da han lå ved 
Middelfart . « 
Han havde rakt hende brevet — halvt 
åndsfraværende foldede hun det ud . 
» Hvis du synes , «  vedblev han ,  » så vil du 
måske lade mig læse det — og de andre , du har . 
Det er et motiv , som særlig vil tiltale mig . 
Aktuelt , som der nu altid råbes på , og gældende 
- fuldt gyldigt for den hele menneskehed . 
Forældre og børn — «  uden at vente på 
svar , helt inde i sin tankerække , gik han ud af 
stuen . 

fruens øjne faldt på brevets sidste side : 
» Jeg ved . Du vil bestandig blive den samme , 
og du vil bestandig finde den samme i mig . « 
Hun åbnede kakkelovnsdøren og kastede 
brevet ind . Papiret luede op , så faldt det 
sammen , flammen slukkedes — endnu løb 
gnisterne hen over det — så svandt også de 
— — brevet lå dødt og sort . 


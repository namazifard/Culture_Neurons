I 
i en sen nattetime døde endelig ordstriden 
hen mellem mine venner og mig , og vi sad 
en stund tavse . Af de to venner var den ene 
drømmer , den anden jurist . Juristen var langt 
den ældste . 
Cigarrøgen trak som kampens sidste krudtrøg 
i lange skyer hen mod det åbentstående 
vindue og mødte der den kolde natteluft , der 
satte de hvide Gardiner ind i stuen som bugnede 
sejl og fik de tændte lys henne på skrivebordet 
til at flakke . 
Jeg rejste mig . 
„ Jeg synes her bliver koldt ; må jeg lukke 
vinduet ? “ 
Uden at vente på svar gik jeg hen og 
lukkede det og blev derefter ved med at gå 
op og ned ad gulvet der borte i mørke . 
„ Hvor vil i dog tale om politik — ja , 
skændes ? “ begyndte drømmeren , der under den 
foregående diskussion kun nu og da havde 


ladet et ord falde med ind . Han sad henne 
ved bordet i gyngestolen , som han sagte 
bevægede frem og tilbage , mens han åndsfraværende 
stirrede op i lampens lys . 
Kort efter fortsatte han : „ Vore dages politiske 
meninger forekommer mig at ligne invalider , 
der ikke længer bør trækkes i krig , og ordene , 
der bruges , er grove ord , som klinger ilde i 
godt selskab . Hører jeg folk diskutere politik , 
da lyder deres tale i mine øren som de sidste 
krogæsters forvirrede råben i munden på 
hverandre i det øjeblik , de sættes på døren . “ 
„ Du bruger smukke sammenligninger , “ brød 
juristen ham af . 
„ Jeg bruger de rigtige , “ svarede drømmeren , 
„ og det er dem , det kommer an på . “ 
„ Hvem siger os , at dine er de rigtige ; din 
dom er ikke den afgørende dom , heller ikke 
over politik . Hvorfor skal vi ikke have lov til 
at tale om det , så godt som om noget andet ! 
Hvad vil du ellers have , vi skal tage os til ? “ 
„ Tie ! “ 
„ Altid ? “ 
„ Til det ny , også de ny ord er fundne . “ 
„ Tavshed kan være tegn på dumhed og 
er under alle omstændigheder kedelig . “ 
„ Det er ikke kedeligt at drømme ! “ 

„ Nå , er det det , vi skal bestille ? “ spurgte 
juristen spottende . 
„ Ja , vi skal drømme dejlige , stolte krigerdrømme , 
hvori vi hører skingrende fanfarer , 
ser hundrede tusinders sorte myldren frem mod 
den vigende fjende , hører jagende rytterskarers 
raslende drøn over jorden , ser deres lueforgyldte 
hjælmes blinken i den opgående sol , hører 
sværdenes hvinen i luften , skrattende salvers 
knitren — og endelig ét sejrsråb fra hærens 
tusinde struber fylde luften ! Og til slut skue 
kongens , sejerherrens , den tavse drømmers 
triumftog gennem landet ind til den by , han 
har skabt til hovedstad , hvor han krones , klædes 
i kongeligt purpur og salves i kostelig olie , og 
ved hans trone står en skare af unge helte ! “ 
„ Vinen er gået dig til hovedet , ha , ha , ha ! “ 
Lo juristen . 
Men drømmeren blev ved : „ Og vi skal 
drømme dejlige , hede drømme ! Jeg drømmer , 
jeg i stille nætter sejler ad en bred og dyb 
flod , fra hvis sivvokste bredder en rørfløjtes 
kælne toner lyder ud til mig , der drager — 
som sagtelig føres ad Bagdad til ; ved du , hvor 
Bagdad ligger ? “ 
„ Nej ! “ svarede juristen vredt . 
„ Jeg kan tænke det , “ fortsatte drømmeren 
roligt , „ men jeg skal fortælle dig det , for didhen 

er jeg nået så mangen en gang i hede 
ønskers nattevågen . Jeg så den by dukke 
op af havet på sollys strand med grønne 
piniers kroner og blå minareters krumme 
månesegl mod sky — og derinde boede under 
høje marmorpaladsers kølende skygger skabningens 
allersomdejligste kvinder , og jeg favnede 
dem alle , alle ; jeg talte ej de Kys , men jeg kan 
endnu mærke det Gys af salighed , jeg følte i 
deres favn , det husker jeg dem på hver og 
en — og den by hed Bagdad , og den hedder 
Bagdad endnu og vil bære det navn , så længe 
verden lever ! “ 
„ Å , du er gal ! “ brød juristen ham af . 
„ Og vi skal drømme blege , kyske drømme , “ 
Blev drømmeren ved — „ jeg skal drømme om 
stille sejre , vundne mellem studerkammerets 
trange vægge ved mange nætters vågen , der 
rander mine blanke øjne røde og gør dem 
matte ; jeg vil drømme om klosterbo og kutte 
grå , høre svøbens hårde slag mod det syndige 
kød , se det røde blod pible frem som bod for 
mine svare synder ! “ 
„ Hold dog op ! “ kommanderede juristen , 
„ med det gale snak . Det er en syg hjernes 
tanker , en dårlig , en fej mands drømme . “ 
„ En fej mands , “ gentog drømmeren . 
„ Ja , det sagde jeg , og det mente jeg , “ 

svarede juristen bestemt , „ en mand , der flygter 
fra livet . Gå ud i det , hvis du tør ; bliv til 
noget ved jævnt slid , og du skal se , dine 
drømme blegner ; du vil selv ikke kendes ved 
disse spøgelser , der skræmmer godtfolk på 
alfarvej . “ 
„ Ja , ja , det er netop det , vi vil , “ skød jeg 
pludseligt ind i samtalen , „ vi vil ud i livet , 
bruge vore kræfter , få lov til at se dem slå 
ud i handling , i livsens klare lue , en lue , 
som jeg kan se , tage — og brænde mig på . 
Lad os komme ind dér , hvor hele maskineriet 
sættes i bevægelse , hvor menneskeuhyrets kræfter 
løses , ledes og sættes i fart , der , hvor der ikke 
drømmes , ikke sukkes , men handles , befales , 
herskes . Lad os komme ind der , vi unge , og 
vise , hvad vi duer til , og i skal se , at vi har 
mod til at tøjle en verden , ejer evnen til at 
sætte i ord , hvad vi har prøvet og set — 
evnen til at sætte i digt vor kærlighed til de 
kvinder , som vi har tvunget til knæfald — 
men se , om vi får lov — og derfor  .  .  . ! “ 
„ Hov , hov , “ standsede juristen mig med , 
„ hvorfor så bombastiske ord , hvortil disse 
glubende ønsker om i det aller mindste straks 
at flyve op på en kejsertrone — da i alligevel 
dumper ned i en sveskeskuffe ! Har i disse 
mange kræfter , 1 råber om , da gå i livets 

lære , begynd som den mindste og end som 
mester , hvis i da ikke forinden for længst er 
gået i skrabkassen . Men indtil da , indtil i 
har stået prøven ud og fået lære-drengen 
banket af trøjen , forskån os for eders smørerier , 
romaner om livet , for hvad kender i til 
livet , i , der lige er slupne fra skolestue og 
tugtens ris ? Lad os blive fri for eders kærlighedslapperier , 
for enten klynker i i månesyg 
tilbedelse for en eller anden spæd jomfrus fod , 
en ganske hverdags lille en , men verden falder 
ikke i staver , fordi en student bliver forelsket 
— eller også fortæller i os i letfærdige udtryk 
om jer dårlige tilbøjelighed for et af nattens 
møl , men verden forarges ikke over snavsede 
personer — den ynkes . Vent , til i selv bliver 
betagne af en stor , stærk , mandig kærlighed til 
kvinder , til en , der ejer højhed i lidenskaben , 
renhed i hjertet , der har kvindelighedens sødme 
i sjælen som ynde i legemet , og alt det adlet , 
gjort skærere ved kærlighedens forunderlige 
nådegave , der tvinger selv de værste af os 
mænd i knæ ! Men se , de kvinder møder i ikke , 
ikke i den alder ! “ 
„ Du skal ikke være så kæphøj ; hvad ved 
du om , hvad kvinder vi har mødt , “ svarede jeg . 
„ Å , det kan jeg læse mig til i de unges 
romaner ! “ 

„ Jeg kan ikke svare dig regnskab for alle 
de unge , men jeg har truffet en kvinde , som  . 
„ Som hvad ? “ spurgte juristen drillende . 
„ Som du aldrig har truffet , “ fuldførte jeg ; 
„ den slags kvinder møder man ikke mange af 
i sit liv ! “ 
„ Hvor har du gjort det interessante bekendtskab ? “ 

„ På rejse . “ 
„ Nå , på din lille rejse til Berlin ; jeg 
troede ikke , man kunne opleve noget på så 
kort en tur , du vil vist bilde os noget ind ! “ 
„ Du er altid mistroisk , “ svarede jeg undvigende . 

„ Da har du aldrig før fortalt os om noget 
sådant , “ begyndte drømmeren , „ vi , som dog 
skal kaldes dine venner ; det er da ikke underligt , 
om vi nu stiller os lidt tvivlende , indtil vi 
har fået fuld forklaring . Men så fortæl dog , 
jeg brænder af nysgerrighed ! “ 
„ Jeg synes , man kan være venner i noget , 
dele meget , men den slags ting , dem — dem 
beholder jeg helst for mig selv ! “ 
„ Nå , det er ellers en smuk tiltro til venner , “ 
Brød juristen mig af — „ men oprigtig talt tror 
jeg , at du kun ved den talemåde vil holde 
os hen ; hvem har du kunnet møde ? “ 
„ Så hør da , “ svarede jeg iltert , „ og sig 

mig så , om jeg intet har oplevet ! — i ved , jeg 
i efteråret måtte rejse den tur til Berlin for 
min far . — i en mørk nat stod damperen 
„ Kønig Wilhelm “ ud fra Gedser med også mig 
om bord . En tilfældig medrejsende og jeg gik 
længe op og ned ad det tomme , klamme dæk , 
indtil vi én gang gik helt frem i forstavnen , 
hvorfra et elektrisk lys kastede sin blå lyskile 
som en søgende sonde ud i nattens mørke . 
Vi standsede begge og så ind i denne lyskile , 
der pludseligt holdtes stille og stod ud fra 
damperen ind i mørket , som den' flængede et 
gabende hul i fra sky til hav og vækkede 
dybt under os bølgerne af søvne og satte dem 
med perlende skumkamme så pågående tydeligt 
ind i sin biendramme , at det var , som tunge 
sveddråber randt ned ad bølgernes rygge , ad 
den bølge dér lige midt for , der bar agterenden 
af en vippende skonnert . Og ud for af natten 
et sølvstænk ind i det lys ; der kom ét til i 
en dalende bue — og derpå sluktes de begge . 
Jeg stod længe og ventede på endnu et sølvstænk , 
men der kom intet . Jeg blev dog ved 
at stirre og spurgte til slut min rejsefælle : „ Så 
de dem , hvad var det ? “ Jeg spurgte igen , der 
kom intet svar ; jeg vendte mig om , han var 
gået , men ved siden af mig stod — hun , en 
dame i stor pelsværkskåbe , og stirrede ind i 

9 
lyset forbi mig . Jeg skulle gå , men gjorde 
det ikke ; jeg kunne ikke få mine øjne fra 
hendes , før der blev trykket på en knap med 
et lille dir , lyset dræbtes , og alt blev bælgmørkt 
foran os . Hun dukkede med et suk ind i det 
store pelsværk , stod en stund endnu og gik 
derefter tilbage over dækket . Jeg stod og så 
efter hende , til hun forsvandt ind ad døren til 
den store midtsalon . Jeg spurgte straks mig 
selv — er hun smuk — å nej , å jo , alligevel , 
for hvem kan være uden lyde under det ubarmhjertige , 
elektriske lys — om natten — på 
søen , men hendes øjne var sære , smukke , helt 
smukke , når de bad ; for de bad , det forstod 
jeg , men hvad kunne de bede lyset eller natten 
om ? — jeg gik straks ind i midtsalonen , men 
hun var der ikke ; jeg søgte ind i spisesalen , 
men heller ikke der var hun . Til slut satte 
jeg mig i en sofa , hvorfra jeg havde overblik 
over begge saloner og nedgangen til sovekahytten 
for at passe på , men jeg faldt i 
søvn . Jeg vågnede først , da min rejsefælle 
kom hen og vækkede mig , i det han fortalte , 
at vi nu var i vvarnemunde , og spurgte , om vi 
ikke også skulle fra borde . Jeg for op , de 
fleste passagerer var allerede borte , og vi to 
skyndte os derfor over landgangsbroen ind til 
toldeftersyn . Det gik rapt fra hånden ; tolderne 

var morgensøvnige og længtes tilbage til 
deres halvlunkne senge ; derfor stak de kun et 
halvt øje og en tilstoppet næse ned i folks 
kofferter og klæbede straks deres lille , røde 
plakat på siden . Dermed var vi inde i det 
store rige . Men jeg blev stående og så 
mig søgende om i det høje , kolde rum , der 
næsten var tomt , da de fleste passagerer allerede 
var slupne gennem toldeftersynet og ud på 
jernbaneperronen — kun henne i et hjørne 
rodede to virkeligt ivrige embedsmænd dybt 
nede i nogle høje kofferter , mens en drager 
kom slæbende med et par stykker til hen mod 
den lave disk . Ved siden af stod to damer 
og talte ivrigt , den ene af dem var hende , jeg 
søgte — i den store pelsværkskåbe . Jeg nærmede 
mig og kunne straks høre , de ikke var 
det tyske sprog helt mægtige , accenten var 
svensk . Jeg trådte til og tilbød min hjælp , 
som blev modtagen . Efter megen snakken 
frem og tilbage fik jeg endelig stillet de to 
toldere tilfreds , lågene blev smækkede i , og 
den anden dame , der var i følge , trådte til 
og låsede dem omhyggeligt af med mange 
sindrige mekanismer og lukker . Jeg udtalte 
min forundring over , at et par enlige damer 
førte en så stor bagage med sig . Hende i 
den store pelsværkskåbe svarede da på godt 

svensk , at det heller ikke var morsomt , men 
hun måtte til det på embedsvegne . Med 
nogle almenhøflige ord fulgte jeg damerne ud 
gennem perrondøren hen til toget , der ventede . 
De gik frem mod en sovevagon . Lige ved 
trinnet standsede jeg og gav hende mit kort . 
Hun takkede , vendte sig til ledsagerinden og 
bad hende give mig sit ; jeg fik det , bukkede 
og trak mig tilbage . På vejen hen mod 
min kupe grundede jeg over forholdet mellem 
de to damer , og så snart jeg var kommen ind 
i kupeen , lod jeg den grønne silkehætte smække 
op for det matte gaslys , stak hendes kort ind 
mod kuppelen og læste navnet . Jeg blev forbavset , 
stak kortet atter ind mod lyset og 
stavede det igennem — jo , det navn stod der 
virkelig , hendes navn , den berømte sangerindes . 
Jeg stirrede på kortet til det gav et ryk i 
vagonen , så jeg tumlede om og blev liggende 
en stund , som jeg faldt . Endelig lagde jeg 
mig helt til rette og var hurtigt inde i en dejlig 
drøm under de rullende hjuls klaprende sang , 
der for mine øren tog hendes navn med som 
et dejligt omkvæd . Jeg vågnede først , da vi 
suste ind under stettiner-bahnhofs glastag . 
Hurtigt var jeg ude , tilbød atter min hjælp , som 
blev modtagen , og ved afskeden bad sangerinden 
mig om at aflægge hende en visit på 

det hotel , hun agtede at tage ind på . Ud på 
eftermiddagen gik jeg med en kendelig benovelse 
op ad de brede trapper i det store hotel , hvor 
hun boede . Jeg blev modtagen med kunstnerisk 
åbenarmethed af sangerinden , forestillet for 
den anden dame , der var hendes kammerjomfru , 
selskabsdame , rejseledsagerske , spiste 
middag sammen med damerne , gik i den kejserlige 
opera — og var i hendes selskab hele de 
tre korte , men dejlige dage , hun og jeg var i 
Berlin . Den sidste aften , vi var sammen , talte 
vi i begyndelsen om — ja , det har jeg næsten 
glemt , men jeg tror , det var om litteratur . 
Pludseligt brød hun af og sagde : „ Nu skal jeg 
svare dem på det første , de spurgte mig om , 
kan de huske , hvad det var ? “ —- „ Nej ; har jeg 
spurgt dem om noget , som de ikke har svaret 
mig på ? “ — „ Ja , de er nok glemsom ! 
Spurgte de ikke om de blinkende sølvstænk , 
der skød ud fra nattens mørke ind i damperens 
elektriske lys ? “ svarede hun . — „ Jo—o , men 
det var dog ikke egentlig dem , jeg ventede 
svar af . “ — „ Nej — men nu skal jeg give 
dem det , “ sagde hun og satte sig tilbage i 
sofaen — „ det var måger , der skød ind i 
lyset . “ — „ Måger ? “ — „ Ja , hvide måger , 
der fløj igennem — er det så utænkeligt ? “ — 
„ Å , vist nej , det er tværtimod ret naturligt — 

dér er forklaringen , og der gives ingen anden . “ 
— „ Nej , der gives ingen anden , stol de på 
mig , “ svarede hun langsomt som hen for sig , 
men pludseligt så hun mig hurtigt og forskende 
ind i øjnene og spurgte : „ Hvorfor stod de og 
ventede ? “ — „ Jeg — nå om bord på damperen 
— ja , der ventede jeg på et tredje blink 
for at komme til klarhed over , hvad det hele 
egentlig var — men de gik heller ikke straks , 
og de vidste dog , at det var måger ? “ — „ Å , 
jeg syntes blot , det var interessant at se — se 
dem en gang til , “ svarede hun henkastet . — 
„ Var det derfor deres øjne bad ? “ spurgte jeg 
sagte . — „ Mine øjne bad , “ gentog hun hurtigt 
— „ så de mine øjne bede ? “ — „ Ja , det så 
jeg . “ — „ Så de virkelig ? “ spurgte hun . — 
„ Ja ! “ — „ Da ser de godt ! “ — „ Å ja , men 
jeg tror dog , deres øjne beder bedre . “ — „ Nå 
ja , hvorfor nægte det , jeg bad , men kan de 
gætte om hvad ? “ — „ Nej ! “ — „ Om en måge 
til — eller rettere om den samme måge ville 
slå sit tredje slag gennem lyset ; for der var 
kun én måge ! “ — „ En — jeg så da to . “ — 
„ De så to blink ja , men af samme måge , der 
vendte og atter slog gennem lyset ; det var min 
måge ! “ — „ Deres måge ? “ gentog jeg forundret . 
— „ Ja , hvorfor ikke min — lige så 
godt som deres ? “ — „ Meget snarere deres ; jeg 

har ingen fordring gjort på den , men vil de 
ikke forklare mig  .  .  . ? “ — „ Skulle jeg fortælle 
dem “ — hun så skælmsk hen på mig — 
„ skal jeg ? Å nej , lad mig heller vente , til vi 
træffes næste gang ! “ — „ Næste gang , hvor 
ved de , når og hvor vi træffes næste gang ? 
De skal i morgen tidlig rejse mod syd , og jeg 
i nat mod nord ; jmåske ser jeg dem aldrig 
mere — å fortæl ! “ — „ Jo vist ser jeg dem 
én gang til , måske mange gange , det føler 
jeg ; jeg har [sådan en mærkbar fornemmelse 
i den henseende — nej , nej , nu har jeg ikke 
lyst , bed mig ikke ! “ — og mine bønner hjalp 
intet , jeg fik ikke noget at vide om hendes 
måge . Da vi skiltes , sagde hun : „ Nu er de 
bedrøvet over at skulle rejse mod nord , men 
når de næste gang drager ud , sæt da kursen 
mod syd , ned til den by , hvor jeg vil hvile ud 
efter så megen omflakken . Jeg venter , til de 
kommer ! “ 
„ Ja , det var det , jeg oplevede , “ sluttede jeg , 
„ var det ikke noget ? “ 
„ Tja , “ svarede juristen , „ det var begyndelsen 
til noget . “ 
„ Og hvad vil du nu ? “ spurgte drømmeren . 
„ Hvad jeg vil , “ gentog jeg , „ jeg forstår 
ikke  .  . 

„ Men , menneske , forstår du da ikke , at du 
her har begyndelsen til livet , til et livs eventyr ; 
du har truffet en mærkelig kvinde , som 
venter dig , og du kommer ikke ! Du har guldæblet 
i din hånd , og du lader det falde ! Du 
lader denne måge slippé dig af nettet og  .  .  . ! “ 
„ Men hvad vil du da , jeg skal gøre ? “ spurgte 
jeg usikkert . — „ Hvad du skal gøre ; du skal 
naturligvis rejse , rejse straks , den dag i morgen . 
Du ved , hvor Bagdad ligger og betænker dig 
endda ! “ 
Jeg stod bevæget , tavs . 
Juristen sagde til drømmeren : „ Nej , kære 
drømmer , hverken han eller du rejser , aldrig i 
evighed , nej , i tør ikke , dertil er 1 for små ! 
I praler af kræfter , råber på livet men 
kommer det , ja skimter i blot en flig af det , 
da taber 1 vejret , i falder straks ynkeligt sammen , 
i kan ikke , j må ikke , i tør ikke , i 
famler og raver , og imens er livet , det store , 
brusende , bragende tog forbi , og i står og 
stirrer betuttet efter det . Er det helt forsvundet , 
går 1 hjem og drømmer og digter om det liv , 
i aldrig turde leve “ . 
„ Er du sikker på det “ , spurgte jeg sagte . 
„ Ja , jeg er “ svarede juristen , „ fordi 1 ikke 
er mænd , men klynkende poeter af mange ord ! “ 

„ Godt , jeg rejser “ , svarede jeg bestemt . 
„ Du rejser ? “ spurgte juristen drillende . 
„ Ja , jeg gør ikke for at vise dig mit mod , det 
ville være naragtigt , men fordi jeg føler skæbnen 
over mig . Jeg kan ikke andet , jeg må 
atter se den kvinde , det gå mig , som det vil . 
Hendes sidste ord har jeg ofte gentaget for 
mig selv og lige så ofte skudt dem fra mig i 
halv angst , i uvilje , men de lader sig ikke 
glemme ! Er det ikke hendes stolte skikkelse , 
hendes dunkle sjæl , der har givet mig denne 
underlige uro i blodet , denne længsel efter 
påny at komme ud , som jeg ikke har kunnet 
dræbe ? Er det ikke hendes måge der har 
kredset om mig og draget mig ? Jeg rejser for 
at lære en kvinde at kende , som har været 
inde i livets , måske lykkens slot ! Ja , jeg 
gør !  “ 
Der blev helt stille , underligt tyst i værelset , 
da jeg havde talt . Vi så betagne på hverandre , 
for ikke havde vi anet , at det vi havde begyndt 
på i drillende spøg , skulle føre så langt , ud 
i ord , der ikke kunne drages tilbage , men 
måtte følges af handling . Vi havde leget , 
kaldt på livæt , og nu stod det der uden for 
døren og ventede på en af os , på mig , der 
havde råbt højest , og at jeg ville gå derud , 

derom tvivlede ingen , ikke en gang jeg selv , 
for det var som min sjæl skjalv i sælsom undren 
under min viljes besluttethed . 
Til slut brød drømmeren tavsheden : „ Rejs , 
ja rejs da og find dit Bagdad ! “ 

i 
da jeg kom hjem i den lyse morgen , gik jeg 
ikke i seng , men pakkede ganske roligt 
min koffert og ordnede alt til en lang fraværelse . 
Så snart min fader kom op , gik jeg 
ind på hans værelse . Vi talte længe sammen , 
og jeg brugte bevægede ord , som sagde ham , 
at mit indre liv stod på spil , min sjælefred 
gik til grunde , hvis jeg ikke fik lov til at rejse , 
og det straks . Skulle jeg blive til noget , skulle 
jeg få tillid til de evner , som jeg troede at 
eje , da måtte jeg ud og prøve dem . 
Min fader så længe på mig i tavshed ; 
endelig spurgte han , hvor jeg havde været om 
natten , og jeg sagde ham det , ja fortalte ham 
alt , hvad der var hændt mellem os tre venner . 
Da han også havde hørt det , svarede han : 
„ Godt , rejs ! Det kunne synes underligt , at jeg 
giver dig tilladelsen , men jeg har en gang 
følt det samme som du , og fik ikke lov til at 
rejse . Jeg ved , hvad det har kostet mig , derfor 
giver jeg dig nu lov “ . 

det blev besluttet , at jeg skulle rejse over 
Korsør til udlandet om aftenen . Hele dagen 
før min rejse talte jeg roligt og besindigt med 
dem hjemme , foretog intet som var unormalt , 
og dog gik jeg som med et fint blåligt slør 
for øjnene og hjernen . Jeg så nok alt , men 
i farvet belysning , jeg tænkte , men under en 
sær betagenhed — i en handlingens rus . 
Og den holdt sig , da jeg , i udtog jog gennem 
Sjælland og ved midnatstid kom til Korsør , 
hvor kielerdamperen ventede og snart efter 
førte mange rejsende og mig med ud på 
Storebælt , der lå stueglat og bonet af månens 
dyreste sølv . 
Hvor husker jeg ikke et billede af ung 
kærlighed fra den natsejlads ! 
Da vi var komne langt fra land , gik lidt 
efter lidt alle de rejsende ned for at sove ; kun 
to unge mennesker blev tilbage på dækket 
foruden jeg . De gik op og ned ad dækket 
noget fra hinanden og talte engelsk . De vandrede 
op og ned , han og hun , og så sig dvælende 
omkring , til jegmedlidendegik bag den store dampskibsskorsten 
— og da jeg igen gik stille frem , 
havde de sat sig tæt sammen på en bænk . — 
de hviskedee ømt , jeg rørte ikke en fod , han 
pegede ud på månens brede , gyldne vej 
derude på vandet — deres lykkes vej — 

men hun ænsede den ikke , hun hørte knapt hans 
ord , hun så kun på ham , ind i hans øjne , 
— så ømt ! — han talte længe , før han blev hendes 
søde uopmærksomhed var , da bøjede han sig 
henrykt frem mod hende , hun lænede hovedet 
tilbage mod hans arm , og han kyssede hende 
i så søde Kys , at jeg skjalv af betagenhed ; 
men hun må have lænet sig for langt tilbage , 
for hun så mig — og gav et skrig . — han 
sprang op og for udfordrende hen mod mig , 
men jeg afvæbnede hans vrede med et deltagende 
— i understand jou , i understand jou ! 
— og gik ned i kahytten . Jeg syntes min 
rejse var begyndt under heldige varsler , og 
jeg faldt i søvn med forventningsfulde drømme 
om , hvad dagen ville bringe . 
Og endnu var jeg glad , da det unge par 
den næste morgen i Hamborg steg ud af toget , 
de skulle sagtens ikke længer , mens jeg kørte 
videre bort , langt bort til Bremen ! 
Men næppe havde jeg nået denne by og 
gik — fra mit hotel — nedad dens Hovedgade , 
før min stemning faldt , min glæde svandt . — 
jeg ved ikke , hvordan det kom , men pludselig 
spurgte jeg bedrøvet mig selv , hvorfor i al verden 
jeg var kommen til denne by ? — for en 
grille skyld , af syg forfængelighed ; i en vinrus 
lod jeg mig ægge til at være en fandens 

Karl , der stod ved sine ord , men nu — nu er 
rusen borte , og virkeligheden står i stedet . 
Hvad vil jeg ? Søge denne kvinde op , men hvad 
tør jeg —• ingen ting — jeg tør ikke engang se 
hende , og vil ikke se hende , nej , for hvad har 
jeg med hende at gøre , hvad har jeg at sige 
hende — ja , jeg ved ikke selv . Hvorfor skulle 
jeg dog plapre ud med den historie , hvorfor 
kan jeg aldrig tie ! — men det er heller ikke 
nobelt , ikke det mindste fint af juristen , at få 
én — i en tåget nattetime — til at forløbe 
sig , fortale sig , lokke en til at bruge de store ord 
og da benytte sig af det , sætte skruen på og 
klemme én fast , så fast , at man prøver på 
at stå ved dem , mens han fornøjet sidder tilbage 
og gnider sig i hænderne . — ja , han 
kan sagtens , men jeg ? — å gid jeg var langt 
herfra , hjemme på min fødeø hos min lille 
kæreste , da kunne jeg nu lidt hen på eftermiddagen 
gå en tur med hende op over den 
høje bakke , og var vi nået op til bakkekammen , 
havde vi ned for os i skrånende tavl 
gule rugmarker , sorte plovagre , brun-grønne 
skove og allerlængst nede havet — så vidt 
at skue ! — og vi kunne gå ud i strandskoven 
og sætte os på den høje skrænt og se — over 
skovdiget ned på kløvermarken , hvor de unge 
heste løber tøjret i ring — og langs den smalle 

sandede sognevej ned gennem bakkerne , lige 
ud til det muslinghvide strandsand . Fiskerlejet 
ligger gemt under brinken , det ses ikke fra 
skrænten , men vi kunne tælle alle bådene , der 
gik ud fra lejet , ud i fiske ; vi kunne tælle 
dem ude på havet som hvide blomsterfnug i 
en mægtig , blå skål . — Havde vi hvilet os ud 
i det bløde Mos , i det jordslagne , årsgamle 
løv og længe nok set op i træernes kroner 
og højere op , hvor lette sommerskyer drev i 
fart over himmelen , da ville vi vandre ad 
stien tilbage , ad den sti , der fører gennem 
mandshøje bregner over mosegrund . Og havde 
vi drukket den syrlige , skarpe Duft , der står 
derinde under disse bregner , var vi komne 
frem til skovledet , hvor den ville rosenbusks 
blomster rødmer undseligt til skoven . Der 
havde jeg bøjet hendes hoved mod min skulder 
og kysset hende , og derfra var vi gået det 
sidste stykke vej hånd i hånd ad den brede 
marksti , over åens vippende gangbræt op 
mod stuehuset og ind i havestuen , der gemmer 
sommerens dejligste svalhed og skygge fra de 
store , brusende Linde udenfor ! —men nej , nej , 
nu stod jeg her ganske alene i en fremmed 
stad , der syntes mig byvarm og stinkende som 
ingen anden . Det kunne intet nytte at drømme 
sig skygge til , den var ikke at finde over 

jorden , og derfor bøjede jeg hovedet og søgte 
den under jorden i rattskeller , Bremens berømte 
rattskeller , hvor så mangen en strandet 
skipper har søgt lindring for rejsens strabadser . 
Straks på den stejle trappe nedover slog 
kølig dunkelhed mig i møde , og da jeg kom 
helt ned , hang et flagermuseagtigt halvmørke 
under den gamle rådhuskælders spidse kirkebuer 
og gav det hele rum et sløret , mystisk 
udseende . 
Jeg satte mig — lettere i sind — hen 
ved et bord , hvor der ingen sad , og bestilte 
en halv rudesheimer . Et glas og den halve 
flaske blev hurtigt stillet foran mig , og med en 
fryd , jeg aldrig havde kendt før , stirrede jeg 
ind i de store , fulde dråber , der perlede om 
flaskens sider . Jeg greb om den og fornemmede 
et eget velvære , da disse dråber brast og 
deres kolde væde isnede min hånd . Jeg 
skænkede i glasset og så andægtig over den 
stille vinflade , hvorfra der gik en Duft , mere 
frisk og syrlig end duften fra al verdens bregnesporer ; 
jeg satte munden til og sugede først 
ganske langsomt for at spare , men standsede 
dog ikke , før glasset var tømt . En gang skal 
man da smage vin , rigtig til bunds ; over bord 
med den evige sparen ! Jeg fyldte mit glas 
igen , satte det forventningsfuldt foran mig og 

så mig rundt . Det var alså her , Arthur 
fitger og den store Heine drak , drak i 
kølig vin en skål for det gæstmilde Bremen . 
Jeg vil drikke en skål — ikke for Bremen — 
men for eder , for eders kølighed , i kirkebuede 
haller , der gemmer vinen , denne lægedom , 
som dulmer al smerte og lysner hver sorg ! 
Gem den , køl den og forvar den vel til sommerens 
hede , skænk den da i for den unge 
vandringsmand , der ville ud i livet — og 
dumpede ned i Bremen , som han mente var en 
gammel han<saby , hvor der dobledes og sloges , 
elskedes og drak , en stump af middelalderen 
glemt og gemt til vor tid , men som han fandt 
at være en fedtet marskandiserbutik i elektrisk 
belysning — giv ham for den skuffelse , foi 
de han har lidt og de mange , han endnu har 
tilbage på sin vej , giv ham en stemning dunkel , 
grøn , duftende — da vil jeg drikke jer skål , 
i haller , skål ! — lad ham glemme det liv , 
der ligger bag , lad ham glemme skrænten derhjemme 
under de høje bøge — og havet — 
ja havet , skal det glemmes ? Å , riidesheimer 
er lige så grøn , lige så kølende , og den kan 
drikkes ; det kan du [ikke hav , i alt fald ikke 
godt . Gid du blot , min kære Østersø , var et 
rinskvinsk hav , jeg skulle favne dig , skål ! — 
jeg skulle kysse dig , skål ! — nu kan jeg 

bedre forstå den engelske konge , der druknede 
sig i et fad malvasiervin , den fyldebøtte syntes 
jeg altid tilforn , men nu — hvem gjorde ikke 
som han , når han blot kunne komme til ! — 
Kellner , giv mig en riidesheimer til , en hel ! 
Jeg skænkede op , ah , ah , ah ! Nu havde jeg 
en hel flaske at tage til , en hel ; jeg har aldiig 
kunnet lide disse halve-vinflasker , en lurvet 
gentilitet ! 
Da jeg havde tømt den halve flaske , dukkede 
pludselig en Kellner op foran mit bord 
med et mægtigt nøgleknippe i den ene hånd 
og et tændt lys i den anden . 
„ Kære , er de diogenes med lygten “ spurgte 
jeg — „ så kom her , drik med mig og sluk den 
osende tande ; for hverken ved dagens sol og 
ikke heller ved lygtens prås finder de et menneske , 
men gå ud i natten og føl dem for , 
da vil de ikke finde ét , men mange mennesker . 
De vil høre dem hulke i den dybeste sorg , juble i 
den saligste glæde , stønne af det beskeste had , 
i den sødeste brynde ; de er alle mennesker , 
for de tør være sig selv , sig selv til den inderste 
trævl , for natten er sort , så sort , at alle katte 
bliver grå . Mørke gør modig , den lyse dag 
skaber feje folk ; ræde lusker de rundt i dagen 
og længes mod natten , og nu kommer den 
snart , den salige ; sé den har allerede lagt sig 

i krogen derhenne , svøbt i sig selv , men se 
nu , hvor den begynder at strække sig og komme 
frem , blød og myg som en kælen kat ; klap 
den dog , du diogenes , stryg den , så den 
krummer ryg og vokser op gennem taget og 
breder sig over det ganske land 1  “ 
Jeg så stift på den bukkende diogenes ; 
han havde øjensynlig ikke forstået et muk af , 
hvad jeg sagde , jeg talte dansk . Han bukkede 
igen og spurgte , om jeg ikke havde lyst til at 
syne de store vinkældere . Nu lagde jeg først 
mærke til , hvad han sagde . — om jeg havde lyst 
til at se vinkælderen , det var også noget at 
spørge om ! — jeg skyllede min vin ned , rejste 
mig og var snart i Trup med en hel flok 
englændere , der stod parat med baedeker og 
spidset blyant . Vi gik om bag et fad , og 
kellneren stak en kirkenøgle i en mægtig dør , 
der sprang op , og en muggen kælderlugt slog 
os i møde . Englænderne stormede ind som et 
kobbel snusende hunde , lyset flakkede op ad 
vægsiderne , satte glans i det drivende vand — 
og i det samme begyndte kellneren at haspe af 
sin visdomsten : — „ De tolv apostle , kaldte 
så  .  .  . ! “ 
„ Hvad for noget , de tolv apostle ? “ 
„ Tolv fade , opkaldte efter de tolv apostle ! “ 
„ Nå , sådan “ — og han kørte videre , og 

engelskmændene fulgte med i baedeker , men 
kellneren snakkede dem pokker et øre af . De 
blev urolige og tog til at spørge ; kellneren 
begyndte forfra igen på Ramsen , men nu noget 
hurtigere ; de standsede ham fortvivlede med 
blyantspidserne nede i bøgerne . Han trak på 
skulderen , tav og skred videre med sin tælleprås . 
Jeg tænkte — vi har de opvartere , vi 
fortjener — og fulgte med de øvrige fra fad 
til fad , fra kælder til kælder . — og det var 
fade store som noæ ark ; jeg bankede på et 
af dem , og en drønende , hul lyd svarede mig 
dybt inde fra . 
„ Er de tomme ? “ spurgte jeg . 
„ Ja , på ét nær ; alle de andre har franzosen 
tømt , da han var her 1812 ! “ 
„ Hvor meget gav han for dem ? “ 
„ Gav — han tog dem gratis — og gav 
hug til drikkepenge , og det var vin , der var 
dyr ! “ 
„ Så ! “ 
„ Å ja , for af det fad , som er her tilbage 
i rosenkælderen , af det koster en dråbe — 
3400 mark ! “ 
Alle blyanterne for ned i bøgerne , og' jeg 
kiggede hen på kellneren i håb om , at han 
skulle smile forstående til mig over en så 
dundrende løgn , men han fortrak ikke en mine , 

og det duperede mig . Han lyver godt , tænkte 
jeg , eller måske er det sandt , sådan omtrent 
da — og videre gik vi gennem kælderne , forbi 
fad ved fad , og de var fulde . Jeg gik i min 
vintørstige sjæl og ønskede — bare den tykke 
egedør smækkede i , og kellneren ikke kunne 
lukke den op herinde fra , men alligevel stak 
nøglen i og brækkede den af derinde i låsen , 
så vi ikke kunne komme ud , uden at vi drak 
os en ny vej igennem én af de store fyldte 
fade . — å gud , hvor skulle jeg svømme 
rundt og drikke derinde ! 
Mens jeg gik og drømte denne smukke 
drøm , dukkede vi atter , ført af den gentleman 
til opvarter , ud i forkælderens halvdunkle lys . 
Diogenes slukkede sin visdomstande og strakte 
håanden frem — et moderne klogskabens tegn , 
der røbede stor kendskab til menneskelig godmodighed . 

og atter søgte jeg hen til mit bord . 
„ Lad mig få et glas af den gamle vin ! “ 
„ Vil Herren have af apostelvinen fra 1797 ? “ 
„  lavel !  “ 
Jeg fik vinen ; den var gullig af ælde og 
duftede sødt helt ind mit hjerte , og jeg drak 
den første slurk til apostlenes ære . — i fromme 
asketer og fiskermænd , da i levede , var der vel 
næppe den , der ville spendere et glas øl på eder 

end sige en flaske vin , og nu låner i beredvilligt 
navn til hele fade ! I var handlingens , 
modets mænd , men hvad er vi — jeg — pøj ! 
Skål , skål , i franskmænd , jer kan jeg lide ; 
i tømte disse bissekræmmeres lommer , drak 
deres vin , kyssede deres piger ; gjorde de 
vrøvl , fik de prygl . Kræmmersjæle takserer 
kun vin og piger til så og så meget dråben , 
krigsmanden køber dem for gyldne dukater , 
eller tage r dem med blanke slag . Skål , i 
franskmænd , stod i op af gravene igen , jeg 
ville sværge til den store kejser og være med 
til at tømme den bremer-vin til 3400 mark 
dråben . Guds død , man drak sig jo til 
millionær på mindre end en halv time , skål ! 
Tro ikke , at tiden er vanslægtet , der er mænd 
til endnu , der tørster efter eventyr , der vil 
vinde guld og grønne skove ; jeg bær marskalsstaven 
i mit tornyster ! Af vejen jurist 
med dit spottende smil , du drømmer , spind 
videre på dit hjernespind —jeg vil ud i det store , 
det mægtige , det prægtige liv ! Giv plads folden 
bedste våbendrager , jeg ejer de blankeste 
våben , det rankeste mod , jeg vil vinde prinsessen 
og det halve kongerige ! 

Iii 
jeg sejlede ned ad rinen , bøjede mod vest til 
Strassburg , det var min mening at rejse til 
Paris ; for jeg ville ikke derhen , hvorhen jeg 
droges , men dér , ved Tysklands sidste grænsestation , 
bøjede jeg mig for overmagten , for 
skæbnen , jeg ejede ikke mindste gran af modstandsevne 
tilbage ; aldeles instinktmæssig vendte 
jeg om og drog mod øst ind i sydtyskland , og 
en mild sommeraften kom jeg til den kunstens 
by , hvor jeg vidste , hun boede , min berømte 
sangerinde . 
Da vi skiltes i Berlin , havde hun opgivet 
mig sin adresse i den by , hvor jeg nu var 
kommen til . Straks den næste morgen forlangte 
jeg sammen med theen vejviseren op på mit 
værelse i hotellet . Jeg fandt gaden , husnummeret , 
men dér stod en friherres , en 
gesandts navn . Der måtte da være flere 
gader af samme navn , mente jeg , men det var 
der ikke . Jeg ringede og spurgte den indtrædende 

opvarter : „ Ved de , om den berømte 
svenske sangerinde bor her i byen ? “ 
„ Javel , hun har sunget her ved et par velgørenhedskonserter ! 
 “ 
„ Hvor bor hun ? “ 
„ Hos den svenske gesandt . “ 
„ Tak — de kan gå ! “ 
Jeg lagde mig tilbage i sengen og gentog 
overvældet— hos den svenske gesandt , en friherre ! 
Hvad vil du , en dansk cand . fil . i 
greveselskab ? Hvad vil du hende , denne kvinde ? 
Er du forelsket i hende , du , der dog har en 
lille kæreste hjemme ! —jeg kanikke andet , jeg 
må se hende , jeg må løbe denne linie ud og 
så vende befriet tilbage ; jeg må se at få en 
ende på dette , komme ud af denne mågeham ! 

og jeg sprang med ét sæt ud af sengen , 
gjorde hurtigt toilette , for ned på gaden og 
fik fat i en drosche . F'ørst da jeg sad i vognen , 
gik det op for mig , at det var morgen , der var 
endnu mange timer til visit-tid , og jeg kørte 
tilbage til hotellet , hvor jeg drak den kolde 
the , gjorde omhyggeligere toilette og satte 
mig til at læse , men forstod ikke et muk af , hvad 
der stod , skønt det var baedeker , jeg havde fået 
fat i . — jeg kastede snartbogen , gik hen til vinduet 
og så ned på gadéa . Jeg havde ofte — nej , dog 

kun en gang imellem — forestillet mig den by , 
hvori hun levede , og jeg havde drømt mig den 
noget anderledes . De gader og fortove var at 
se til som vore derhjemme , og de mennesker , 
der gik dernede , lignede de i Bremen , og de i 
Bremen de i København . Men dér var dog 
noget , jeg ikke havde set hjemme — et par 
droskekuske , der i skjorteærmer sad oppe på 
deres bukke og drak øl af høje lerkrus , mens de 
havde skudt de blanke højehatte bag i nakken . 
Jeg kom uvilkårligt til at le ved tanken om , 
hvad en københavnsk betjent ville taksere sligt 
et syn til , men holdt pludselig inde — for der 
kom en høj , slankbygget dame i enkelt toilette 
over på det andet fortov . Det lignede hende 
på gangen — det var hende ! Jeg for bag gardinet 
og mærkede en underlig rysten ; skulle 
det være hjertebanken ? Lidt efter kiggede jeg atter 
forsigtigt ud mellem gardinerne , men nu var 
hun borte . Å , jeg fæ , jeg kunne såmænd 
roligt have stået her ved vinduet , hun havde 
slet ikke tænkt på at se herop ; hvorfor skulle 
hun det , hun ved jo ikke , at jeg er kommen 
og bor her , og hvis hun endelig havde set mig , 
hvad så ? 
Jeg gik ærgerlig bort fra vinduet , satte mig 
hen i et hjørne af sofaen og tog igen fat på 
den forfærdelige læsning , indtil jeg syntes , det 

var på tide at gå ned og spise frokost . 
Da jeg havde fået den , tog jeg atter en vogn 
og kørte nu helt ud gennem den brede gade , 
der førte ind under en triumfbue og ud på 
den anden side , hvor gaden gik over i en træplantet 
allé , en allé af høje popler , der halvt 
skjulte den ene store , paladsagtige villa efter 
den anden . Drosken svingede af fra vejen og 
kørte ind mod en bygning med en høj , stensat 
opkørsel , dækket af et overbygget glastag . Jeg 
var i det øjeblik lige på nippet til at springe af 
og lade vognen køre tom frem , men i det samme 
stak en tjener sit velfriserede hoved nysgerrigt 
ud af portalen — og jeg blev siddende . Vognen 
holdt , jeg sprang af og gik op ad trapperne 
mod en høj , blank mahognidør , som tjeneren 
åbnede , og jeg trådte ind i vestibulen , hvor 
jeg gav ham mit kort og spurgte , om sangerinden 
tog imod . Han fjernede sig og gik hen 
i baggrunden af vestibulen , hvor en bred trappe 
førte op oven på . Jeg hørte hans tyste skoknirken 
i trappens bløde tæpper — endelig 
var han oppe og gik fremover , en dør åbnedes 
og blev lukket igen — og jeg stod alene dernede . 

jeg så mig rundt og fik f'ølelsen ’ af at 
være i kirke , at stå på et stilfuldt sted . — 
store , blanke vægflader fangede lyset ind fra 

høje , spidsbuede vinduer , der var dækkede af 
glasmalerier ; to brede , hvidlakerede karme med 
dørfløjene dybt inde gemte fornemt bag sig de 
indre værelser — og pludseligt opdagede jeg i 
en niche en gammel tjener , der sad ubevægelig 
som en statue og vogtede denne helligdom . 
Han så på mig , og jeg syntes , han så tværs 
gennem mig hen på døren bag mig . Jeg var 
øjensynlig luft for ham , så længe jeg ikke 
var modtagen af herskabet . 
Atter kom en snigende modløshed over 
mig ; jeg havde mest lyst til ubemærket at 
smutte ud af døren , men jeg blev — for hvad 
ville statuen derhenne i nichen tænke om mig ! 
Jeg tog mine øjne bort fra ham af og fæstede 
dem på væggenes brogede felter , der snart 
lyste op i stærke farver , snart tabte dem igen , 
når en sky trak over himmelen . Jeg glemte 
næsten , hvor jeg stod , til jeg vaktes af rappe 
trin der oven på , hurtig løb i trappen — 
en hvid kjole drejede om hen mod mig . Det 
var hende ! 
Hun strakte hænderne ud , jeg frem og greb 
dem . — „ Men , kære , er det virkelig dem , jeg 
troede næsten , de havde glemt denne by — og 
mig ! “ — jeg så i hendes øjne og troede , 
hvad hun sagde ; jeg hørte hendes stemme og 
fornam den som dårende velklang , dette indsmigrende 

svenske sprog i en dames mund , i 
hendes mund — og hvad jeg svarede , det har 
jeg glemt , hvis jeg da svarede noget . — „ Men 
så kom dog op med mig i min egen stue ! “ 
— hun greb mig om armen , og jeg fulgte 
villigt efter , til tjeneren , ham derhenne i nichen , 
diskret rørte min skulder og med et smil , ja 
et ganske lille smil , der kun vippede hans 
aristokrat-hvide mustaches spidser , bad mig om 
mit overtøj . 
Jeg tog det hastigt af , gav tjeneren det 
uden at se på ham og skyndte mig op ad 
trappen efter fruen . Hun var nået hen til en 
dør , som hun åbnede , og lod mig først træde 
ind . En mosagtig , lun jordlugt slog mig i 
møde ; det var blomsterværelset ; jeg kom derfra 
ind i det næste , hvor der stod et stort 
flygel , og til slut ind i en salon , hvor jeg 
blev stående midt for et stort vindue , der var 
skudt op , og hvorigennem jeg så ud i en 
have med hvide gange og grønne plæner , og 
dér kom gangene igen langt borte ved et grønt 
buskads , og dernede gik en mand ; hvor han 
dog så lille ud ! — „ Men tag dog plads , “ bad 
fruen . 
„ Her er smukt herfra , “ svarede jeg , „ Haven 
må være stor og dyb ! “ 
„ Ja , her er vakkert , jeg finder mig som 

hjemme her . Når jeg kommer op om morgenen 
og står ved det åbnede vindue , slår Duft af 
fugtigt græs og frisk luft mig i møde . Langt 
derude ser jeg blinket af vand ; jeg glemmer 
da for en stund , at jeg er i en stor stad , i en 
fremmed by , og drømmer mig hjemme i Sverrige , 
ud på min fædrenegård , hvor jeg kun øjnede 
mark og skov , og hvor jeg havde brændingens 
Brus i mine øren , bragende , synkende , hviskende , 
men altid var det der — å ja — men det var 
vel ikke derom , vi skulle tale ! “ 
„ Hvorfor rejser de ikke tilbage til deres 
land , nu , da de dog hviler ud og længes så 
meget ? “ 
„ Længes efter landet , ja , men ikke efter 
folket , ikke de folk , jeg kender . Skønt dog , 
jeg har jo min far og mine to brødre derhjemme , 
og dem holder jeg af . De skulle 
kende mine brødre , det er et par stovte mænd , 
ranke og høje , slanke som graner — men de 
andre , å nej , å nej , lad mig ikke mindes 
dem og alt det mørke , der ligger derhjemme , 
det vil jeg glemme ; fortæl mig heller noget fra 
deres rejse , hvilken rute tog de , rejste de 
direkte eller ad omveje , fortæl , fortæl ! “ 
„ Fortælle , “ gentog jeg , „ skal jeg fortælle 
dem , hvor meget jeg blev snydt på eau de 
colognen i cøln , at jeg i Strassburg spiste 

gåseleverpostej , der ikke smagte mig mindste 
gran bedre end den , min moder laver hjemme 
i sin gryde , og hvordan jeg var på vejen til 
Paris , men vendte om ? Ja , det er det hele , 
mer har jeg ikke oplevet på min rejse , og 
hvad andet kan vel også et menneske opleve , 
når han rejser i vore dage og ikke kommer 
længer end lige ud for sin egen gadedør ! “ 
„ Men så har de dog rejst nedad rinen , 
hvad synes de om den ? “ 
„ Jo—o , men loreley kæntrer ikke længer 
ens båd og lokker én ind i fjældet ; nej , jeg 
sætter et Krys i min baedeker og spiser en bøf , 
når jeg sejler gennem svælget , mens jeg misunder 
overkellneren hans tungeraphed i at 
berømme på fire sprog disse klipper „ besungne 
af de største digtere “ , på samme tid som han 
med overlegen elegance serverer til de største 
priser den mindste bøf , jeg endnu har set . Jeg 
kunne have lyst til at tage plads som Kellner 
om bord på schnelldamperen „ Wilhelm i “ ; 
jeg tror , at jeg der fik det bedste kursus i 
verdenssprogene og min menneskeforagt bedst 
betalt !  “ 
„ Nå , nu skal de ikke være uretfærdig ; jeg 
synes , de har oplevet en hel del . Nogle små 
illusioner er bristede , men hvad er vel livet 
andet end en fortsat knalden og futten-af af den 

mængde godtkøbs fyrværkeriillusioner , som vi 
i vor barndom og første ungdom blev forsynede 
med — blot vi endda kan bevare et par af 
vore egne store illusioner tilbage ! — og så har 
de været på vejen til Paris , men er vendt om 
igen , kalder de ikke det oplevelse nok , hvorfor 
er de vendt om , er det for indiskret et spørgsmål ? “ 

„ For deres skyld ! “ 
„ Nu er de for galant ! “ 
„ Eller for ærlig , “ svarede jeg og så beundrende 
op på hende , der sad smilende overfor 
mig , så fin i sin fornemhed og tiltrækkende 
i sin elskværdige sikkerhed , den jeg syntes 
større , end den måske virkelig var , fordi jeg 
følte mig selv usikker , fremmed i denne atmosfære 
og i den tone , der passede dertil . Ved 
samværet i Berlin havde jeg følt mig tryg , som 
hendes ligemand i hotellernes lejede elegance , 
men her i et greveligt gesandtskabshotel fornemmede 
jeg borgerligt og førte mig — kejtet . 
„ Ærlighed klæder ungdommen godt , “ sagde 
hun , „ gem de at spille diplomat , til de skal 
til at dække over tabet af deres unge følelser 
med forstillelse og ironi , jeg beder for dem , at 
den time må komme sent . “ 
„ De synes så forfaren i livet , og dog er 

de vist ikke meget ældre end jeg — mig , som 
de kalder ung . “ 
„ Jeg er dog altid et par år ældre end de , 
og det gør meget i en kvindes alder , der tidligt 
har begyndt livet “ — hun så betænksomt 
ud i haven . 
Jeg havde et spørgsmål på læberne , men 
ved at se hen på hende holdt jeg det tilbage 
og sagde : „ Og for at være helt ærlig , som de 
siger klæder ungdommen godt , da vil jeg bekende , 
at jeg også har tænkt at arbejde i 
denne by foruden at se dem . “ 
„ Arbejde — på hvad ? “ spurgte hun og så 
interesseret hen på mig . 
„ Hvad det bliver , ved jeg ikke . Rammen 
har jeg , men indholdet , det rigtige indhold , det 
har jeg ikke . “ 
„ Det rigtige indhold , “ gentog hun . 
„ Ja , ja , det rigtige indhold , livet , det har 
jeg ikke , det har jeg ikke selv levet , og hvad 
kan så alt det andet nytte ; man kan ikke 
sætte sig til et skrivebord og lave kærlighed , 
had , skinsyge , vanvid ; én kan over hovedet 
intet lave , én må føle det i sig selv , leve det 
selv fra det mindste til det største , det skal 
fødes inden i én ; er det gjort , skal kunsten 
komme og sætte det liv i ramme . “ 

„ Nå , og dette indhold , livet , det vil de 
have fat på her ? “ 
„ Ja , hvorfor ikke her lige så godt som 
andet steds ; det er jo derfor , man rejser , i alt 
fald den grund , hvorfor jeg rejste . Jeg syntes , 
der intet skete derhjemme , intet , der gav mig 
den mindste impuls ; der var døde vande om 
mig og derfor i mig . Jeg gik og længtes efter 
en luftning , en fejende storm , der kunne sætte 
en mægtig bølge ind over os , en bølge , der 
skabte rædsel i de mange , men fryd i få . 
Jeg gik og længtes efter dette — å , efter blot 
en anelse derom , men der kom intet . Men 
min længsel vokste sig større . Så tænkte jeg , 
jeg sad i en afkrog af verden , hvor bølgeslaget 
ikke gad række hen . Sé derfor rejste 
jeg — for at komme ud og med i verden , og 
nu er jeg her ! “ 
„  åbenmundede ungdom , “ svarede hun hovedrystende 
og så på mig , „ men hvor kender 
jeg ikke de længsler , mine og mange andres 
om igen . Og hvad kan andres erfaringer nytte 
i det stykke ; én hælmer ikke , før man selv har 
gjort dem , og da længes man efter at gøre dem 
om igen — ja , det vil sige løbet , den susende , 
salig-svimlende fart fremad mod dem ; når 
man så blot selv fik lov til at sige stop , 
bums , ikke en streg længer , nu har man de 

erfaringer , man vil eje — ak ja ! — men så er 
der noget , der hedder skæbnen ! “ 
„ Skæbnen , frue , siger de , men kan man 
tale om skæbne , når man tænker på kærlighed ; 
den lader sig så vist ikke kue af noget , 
end ikke af en skæbne . “ 
„ Talte jeg om kærlighed ! “ — hun så nysgerrigt 
over på mig . 
„ Nej , frue , det sagde jeg heller ikke , men 
de tænkte på den med ordene — en salig 
svimlende fart fremad mod — ikke sandt ? “ 
„ Nå ja , blandt andet tænkte jeg også på 
den ; men kan man sådan i et menneskes levned 
bagefter bestemt udrede , hvad der er af 
kærlighed , og hvad der er skæbnens ? “ 
„ Jeg tror  .  .  . “ 
„ Å , undskyld “ — hun lagde hånden på 
min arm — „ jeg afbryder dem i deres unge 
begejstring for dette emne , men der ser jeg 
min onkel komme , må jeg præsentere dem ? “ 
Jeg blev præsenteret , indbudt til middag 
samme dag , hvor jeg traf en fire , fem ulastelige 
gentlemen , hvoraf jeg ingen husker uden én , 
én meget tunghør , der råbte mig ind i øret , 
da han troede , jeg også var døv : „ Ak—ak— 
a—kumulatorer .  “ 
T hvad forbindelse der var mellem hans øvrige 
tale og det , forstod jeg ikke , men jeg kunne 

selv med god grund stamme — ak , ak , i gode 
guder ! hvad var det dog for en konversation , 
jeg førte — på fransk ! Jeg forstod den ikke 
selv , hvor kunne jeg da forlange , at andre 
skulle forstå den , men hvor var det ikke en 
Lise for mig at ty over på hendes sprog og 
under hendes øjnes milde overbærenhed ! 
Da jeg om aftenen rullede hjem til mit hotel 
i gesandtens gummiringede vogn , havde jeg 
samme følelse som en vandræd , der uforvarende 
plumper i vandet . Han spræller først , men 
bøjer til slut resigneret hovedet og synker . 
Kommer han atter op til vandets overflade , 
spiler han forbavset øjnene op og undres over , 
at han ikke er druknet . 

Iv 
efter det første besøg mødtes vi ofte i teatre , 
på promenaderne , ved udflugter fra gesandtskabshotellet , 
mer eller mindre tilfældigt , men 
altid sammen med andre . 
Men snart syntes vi , disse andre blev os 
overflødige , og vi mødtes da , kun vi to ene , 
i museernes store , svale sale -— og hvor har 
den by mange museer ! — men der var dog 
dages mellemrum . 
Endelig satte vi hinanden stævne hver dag 
i den store allé , hvor jeg i ventetiden gik og 
fik hjertebanken for hver hvid kjole , der dukkede 
op langt ude ad flisen ; når den nærmede 
sig og blev til en almindelig hvid kjole , 
hvis bærerske strøg mig ligegyldigt forbi , kunne 
jeg ikke få bugt med de urolige slag derinde , 
de ville ikke sådan lægge sig på kommando . 
Flere gange , ja mange gange blev jeg skuffet , 
og hver gang søgte jeg på forhånd at vare 
mig mod disse fjerne , hvide kjolers indtryk , 

men da intet hjalp , vendte jeg mig helt om ; 
det var en straf , jeg pålagde mig og gik 
langsomt tilbage , bort fra hende , fra den kant , 
hvorfra jeg vidste , hun skulle komme . 
Jeg gik , til jeg med ét syntes , jeg havde 
gjort bod nok , nu kunne jeg igen have lov 
til at kigge , bare over skulderen . 
Jeg kiggede og syntes bestemt , dér helt 
nede kom en hvid kjole — ja , så sandelig 
gjorde der så ! Jeg gjorde helt omkring og stod 
denne gang snart lige overfor hende , for 
hendes hvide kjole og smilende øje , hende , 
som jeg havde ventet så længe ! 
Men hvor forekom ikke pludselig denne 
ventetid mig latterlig kort , ja , at svinde ind 
til et åndedræts varighed , når vi i en instinktmæssig 
følt glæde ved hinandens selskab uvilkårligt 
søgte ind mod de store parker , der ved 
middagstid omtrent lå øde og stille hen . 
Vi gik langt , men kunne dog blive trætte . 
Da tog vi mangen en gang en vogn og kørte 
helt ud af den store park til et yndigt , ensomt 
gæstgiversted , hvor vi sad i store brede kastanjetræers 
skygge og drak svalt øl af dybe 
lerkrus , mens vi smuldrede brød til hvide 
duer , der kom flyvende til vort bord i brede , 
dvælende vingekast . 
Vi følte os snart som så fortrolige , at den 

ene ikke anså det for pligt at underholde den 
anden , eller fornemmede et ubehag , når der intet 
blev sagt . Gik vor samtale i stå , hørte vi 
i lun smilen til to gamle morlils snakken , dé , 
der hver dag små nussende gik og fejede løv 
af gangene . Helt oppe hos os talte de hviskende , 
men længere nede i haven skændtes 
de højrøstede om , hvem af dem der i dag 
skulle have resterne i vore krus . Man kunne 
altid kende folk på slatterne , påstod de , og 
skulle de ikke kunne det , som i så mange 
år havde gået og fejet i en krohave ! Os 
regnede de til de fordækte gentilere , der efterlader 
meget i krusene ! 
Under latter brød vi to gentilere op fra 
haven og gik ofte ned til søen , sådan kaldte 
kroens folk den . Vi nordboere syntes , det var 
en dam , til nød en stor dam , hvor vi lejede 
en båd og roede ud på et sort , mudret og 
dyndet vand , der havde plads til endnu et par 
både . 1 en af disse hørte vi engang en pædagogisk 
fader tale til sine pæne små om havet 
og skibe og søgte at gøre dem det forståligt 
ved at sætte små papirsskibe ud og lave bølger 
med hænderne . De pæne børn klappede , mens 
vi ynkedes over dem , ynkedes over , at disse 
tæmmede stakler herinde i Europas jordmave 

fik et så ynkeligt , forkrøblet billede af skibe 
og havet . 
Vi roede forbi dem ud over dammen ind 
under en brink , hvis hældende pile gav skygge . 
Der lagde vi årerne ind og lod båden stå 
stille ; den rørte sig ikke i det fede , dovne 
vand . Vi talte da om det rigtige hav , om vor 
Østersø og dens fejende sejlere . Hvor længtes 
vi ikke begge to efter at sidde ude på et 
skær eller en pynt ved det hav og mærke , 
drikke duften af de salten vover og se dampere 
komme og svinde helt ud i synskredsen med 
røgsløret efter sig , viftende farvel ! 
Blev vi trætte af de drømme , roede vi i 
land og vendte atter tilbage mod byen , mens 
vi talte om , hvad vi ikke behøvede at dølge . 
En dag , medens vi således gik indad mod 
byen , en dag , hvor vi ikke vare komne i den 
rigtige østersø-stemning , som vi kaldte den , 
faldt talen på politik . Vi havde et par gange 
før været inde på det emne , uden at jeg 
havde bidt mærke i , at vi her var fuldstændigt 
uenige . Nu først gik det op for mig . Jeg 
havde længe haft ordet , gået og æltede i rummelige 
overtrækstalemåder om folkets krav , 
bevillingsret , parlamentarisme , om frihed , lighed 
og arbejderspørgsmål , til hun meget energisk 
afbrød mig . 

„ Å , det forekommer mig underligt ligegyldigt 
alt det , de der siger ; ja de må ikke blive 
vred , jeg kan ikke gøre for det , men jeg formår 
ikke at afvinde alle disse talemåder om 
folkets krav og frihed den mindste interesse 
for mig personligt , og alt hvad der ikke angår 
mig personligt , ja , så egoistisk er jeg , det må 
jeg tilstå , at det lader jeg blive udenfor . Jeg 
har villet tvinge mig til en forståelse , men 
det har glippet , glippet så fuldstændigt , fordi , 
måske fordi jeg alligevel er af en anden race 
end de , der råber , og at her blodets ret gør 
sig gældende . 
Jeg synes , at folket og dets rigsdag i vort 
hjemland og i andre lande ikke har bragt os 
andet end præken , tale og snak , ja , en snak , 
der fylder det ganske Europa , men handling , 
den har de glemt , og der er intet som jeg , som 
vi kvinder ærer mere end handling , især hos 
mænd ! 
Politik keder os , fordi den ikke synes at 
føre til andet en snak , og alt hvad der keder 
os kvinder , lader vi uhjælpeligt falde . Kan vi 
ikke undgå al denne snakken og uudholdelige 
kedsomhed ved at vende tilbage til det oprindelige , 
det simple — én konge , en Enevolds konge ? 
— jeg vil ikke have en tykmavet pater familias , 
jeg vil have en hersker , som kan knægte hele 

samfundet , tvinge det under sin sål , så det 
akkurat kan få plads til at ånde og arbejde , 
men heller ikke mere . 
Og han skal holde Hof ; han skal af trællenes 
sved presse funklende dukater , som han skal 
bruge til krige , fester , til kunstnere , gøglere , 
køgemestere , til skuespillere , å , — til videnskab 
— å ja lad gå , til videnskab med — 
og så til galante eventyr ! “ 
„ Også til det ? “ spurgte jeg forbavset . 
„ Ja “ , hvorfor ikke det ? “ — svarede hun 
kækt — „ tror de , vi kvinder har holdt op med 
at drømme , fordi eventyret er gået af mode ? “ 
— „ Drømme , nej , men ! “ — „ Nej , fra grevinden , 
fra mig selv — ned til ane- kokkepige , 
der om natten læser sig øjnene røde i den 
blå prins og røde dames elskovsleg — drømmer 
vi kun om en ting , ja vi længes alle kun 
efter ét — eventyrets prins , vor prins , men 
prinserne vokser nedad i vore dage ! “ 
„ Ja , og arbejdets mænd vokser opad , så 
mødes de , Fru grevinde ! “ — det var første 
gang jeg brugte denne tiltale , men hun lagde 
mig den selv på tungen . 
„ Mødes — ja — men i hvad ? “ spurgte 
hun ivrigt blussende . 
„ I borgerlig lighed ! “ 

„ Jeg vil heller kalde det i en grå kedsommelighed 
og ensformighed , der ikke bliver til 
at holde ud . Al verden skal gå med rundpullet 
hat og galosker ; der bliver ikke råd til 
en vejende fjer eller klirrende spore ; der bliver 
ikke råd til at leve !*' 
„ Til at leve — jo netop ! “ 
„ Ja vel , men ikke som jeg vil leve ! “ 
„ Det ved jeg ikke , men der bliver råd til , 
at alle kan leve . “ 
„ Ja , måske , men hvorledes — af kost jeg 
ikke kan nøjes med . “ 
„ Kan være , Fru grevinde , der ikke bliver 
råd til luksus . 
„ Ja ,—og luksusdyr — blodsheste , dem bliver 
der ikke råd til at holde , hvad forstår okser 
sig på havre ! “ — hendes stemme lød fremmed 
spodsk . 
„ De mener ? “ — spurgte jeg . 
„ Okser synes sikkerlig , at havre er unødvendig 
— og da det er dem , der kommer til 
at herske , så 
„ Er det okser , der kommer til at herske ? “ 
„ Ja , vel , ja — det kalder jeg disse mænd 
af meget kød , med tykt blod i årerne og 
plumpe hænder , disse mænd , der ingen nerver 
har — ofrålse folk , der ved bukken på den 
brølende mængde vil styre land og rige og 

skubbe dem bort , der er født dertil , landets 
stormænd og adel med raceblod i årerne . “ 
„ Ja , den slags luksus vil vi mænd af ofralse 
stand , som de kalder os , gerne se at skaffe os 
af med ! “ 
„ Ja og så skaffer de os af med meget 
mere . Skal først statens kasse styres af arbejder 
og bondemand , der ikke kan se ud over 
deres egne madgryder , skal de blive vore første 
mænd , da afskaffes alt nobelt , fint og idealt , 
luksus som kunst , alt det liv , der er værd at 
leve i og leve for , det eksproprieres . De afskaffer 
poesien med i digt som i liv , de afskaffer 
den som unødvendig , og for mængden 
er den det sikkert , for os andre er den en 
livsbetingelse ! “ 
„ Afskaffer den , nej tværtimod ! “ 
„ Jo , jo , fordi de forstår den ikke , de understøtter 
den ikke , ikke tilstrækkeligt i alt fald , 
og det er det samme som at afskaffe den . 
Kun i læ under en mægtig eneherskers magt 
trives al kunst , for da bliver der råd til den 
i kraft af hans vilje . Sé , hvor de flokkes alle 
disse hjemløse kunstnere om sådan en hersker , 
der vover at regere efter eget tykke . Vi 
behøver ikke at gå længer end til den stad , 
den plet , hvor vi nu er . Hvor fødtes der ikke 
kunst den gang ! “ 

„ Frue “ — jeg rettede — „ Grevinde , de 
drømmer og dømmer for ensidigt ; der er da 
også noget man kalder retfærdighed ; skulle 
det ikke være vort mål at kæmpe for den , så 
der blev hersket og dømt mere efter den , end 
der nu gør . Arbejder vi ikke for det , kommer 
retfærdigheden og dømmer os , dømmer dem 
fra at herske , som nu styrer , og hjælper de 
undertrykte , arbejderne frem til deres ret , “ 
„ Ha , ha “ — hun lo højt og vredt , næseborene 
spiledes som til kamp — „ der kom de 
frem med vore dages feltråb . — arbejdernes 
ret ! 
Ved de , hvoraf hele dette rabalder kommer ? 
Det kommer af fejhed ! Arbejderne har knurret 
eller råbt alle dage . — en gang blev de 
kaldt slaver , trælle , livegne eller vornede 
bønder , men sé den gang var der modige 
mænd , der kuede dem , og trællerne faldt til 
føje . — nu er herskerne blevne modløse og 
har selv givet sig til at råbe , som de derved 
skulle råbe sig mere mod til . Og dette 
råb stiger til himlen og fylder verden , arbejdernes 
ret ! 
Jeg synes , vi har lov til at spørge , har vi 
andre da ingen ret ? Har de da ingen ret til 
beskyttelse , vi , hvis forfædre har lagt grunden 
til det nuværende samfund ; skal vi alene lide 

— plyndres for alt , hvad vi har kært og ærer . 
Vi kvinder fra et højere samfundslag , som 
pludseligt mister alt og selv skal kæmpe os 
frem , og som har tusinde flere hindringer at 
kæmpe mod end andre , vi , der er uendeligt 
mere modtagelige for alle indtryk , kuldskære 
og hurtigt skræmte , — for os gives ingen ret , 
kun kamp og ydmygelse , til vi lærer at slå 
verden igen med samme unænsomme hånd , 
hvormed den har slået os først . Men for alle 
dé , der kun har dét at pukke på , at de er til , 
for dem skal verden ligge på knæ ! “ 
Hun havde næsten tårer i øjnene af 
bevægelse , og hendes stemme skælvede . 
„ Hvor kan de dog sige — ligge på knæ “ 
— svarede jeg sagte — „ vi gør kun vor simple 
pligt ved at hjælpe med til , at de ikke sulter 
ihjel . “ 
Jeg tog min notebog frem for at finde 
nogle tal , jeg havde skrevet deri på de arbejdsløse 
og sultne verden over . Jeg bladede 
i den for at finde det , til jeg blev afbrudt med 
et : „ Nej , se der har de jo et brev i rød konvolut ! 
Er det fra deres søster , de har talt så 
meget om — eller måske fra en kær veninde ? “ 
Hendes stemme lød helt forandret . 
En njrsgerrig fritten , en gækkende klang 
var der i den . 

jeg så forbavset på hende . Hun fortsatte 
 : 
„ Ja , de ser på mig , men jeg kan ikke 
gøre for det ; jeg kom på én gang ud af min 
høje stemning ved at se fligen af det brev , 
for jeg synes , de er så gammeldags naive , 
disse røde damekonvolutter , der hænger den 
rare , røde hjertefarve uden på kjolen . Sé , 
søstre plejer da sjælden at sende breve i røde 
konvolutter ? “ 
„ Jeg rødmede og svarede : „ Jo , det er netop 
fra den søster , jeg har talt om ! “ 
„ Se , se , min gode herre , derfor behøver 
de slet ikke at rødme “ lo hun . 
„ Jeg rødmede slet ikke — eller hvis jeg 
rødmede , var det tilfældigt ; aldeles tilfældigt de 
tror mig måske ikke ? “ 
„ Jo , når de siger det ! “ 
„ Å nej , de tror mig alligevel ikke — men 
for at vise dem , at det virkelig er et brev 
fra min søster , tilbyder jeg dem at læse det ! “ 
„ Nej , nej , tak , jeg interesserer mig ikke for 
at læse andre folks breve “ — hun lo hele 
tiden — „ men det var bare så pudsigt 
at tænke sig en søster sende brev til en 
Broder i rød konvolut ; det skal jeg næste 
gang gøre , når jeg skriver til mine brødre . 
Ha , ha , ha , jeg kan se deres glade og lækkersultne 

ansigter , når de får det , og så deres 
sure miner , når de råber — ikke fra andre 
end hende ! ha , ha ! “ 
„ Ha , ha , ha “ — jeg lo med — „ ja det kan 
blive meget morsomt , men min søster plejer 
virkelig ellers ikke at sende mig røde breve ; 
hun må ikke have haft andre konvolutter ved 
hånden dén gang — eller  .  .  . “ 
Fruen havde set på sit ur og afbrød mig : 
„ Hør , ved de hvad , vi må skam skynde os , ellers 
kommer jeg alt for sent ; hvor dog tiden kan gå 
særlig under en politisk diskussion — nej , nej , 
det er dog forfærdeligt , hvis jeg ikke kommer 
tids nok ! “ 
Hun gav sig til at løbe med små , rappe 
trin ; jeg indhentede hende , og vi skyndte os 
ud af parken . 
I den første gade , vi kom ind i , fik vi fat 
i en drosche , der kørte os ud i den modsatte 
ende af byen , hvor hun steg af og skyndte 
sig op i et elegant hotel , mens jeg ventede 
nedenfor ; det bad hun mig om . 
Jeg ventede ti minutter , jeg ventede en halv 
time , tre kvarter — og timen var næsten 
gået , da hun atter kom ned . Ikke så meget 
som med ét ord bad hun om undskyldning , men 
hoppede op i vognen og prikkede kusken med 
parasolskaftet i ryggen for at få ham til at 

køre hurtigt . Da den kom ud i Alleen , hvor 
vi plejede at holde , steg hun af , gav mig et 
venligt , men flygtigt Allemands nik — og var 
hurtig borte i mængden , medens jeg sad tilbage 
flov og nedslået . — drosken drejede ; jeg 
så mig langt tilbage , idet bagvognen svingede , 
men hun var forsvunden ! 
Kusken lod hesten gå skridt i skridt , til 
jeg med et arrigt — kør til ! — fik ham 
vækket helt op , pisken i gang , og i skarp trav 
nåde vi mit hotel , hvor jeg skyndte mig op 
på mit værelse , drejede nøglen om og kastede 
mig hen på chaiselongen , idet en skamrødme 
for op i mit ansigt . Jeg mærkede , hvor rødmen 
bredte sig og brændte mig i tindingerne . 
Jeg havde løjet , simpelt hen løjet som en 
slubbert . 
Brevet i den røde konvolut var ikke fra min 
søster , det var fra min lille kæreste . Jeg havde 
ikke med en tanke tænkt på at lyve , før 
løgnen var lagt mig på tungen — af hende ; 
— men det var mig , der havde løjet og ikke 
hende — og hvorfor ? Turde jeg ikke sige 
hende , at jeg havde en kæreste , en lille kæreste ? 

nu ville jeg ikke vende tilbage til parken , 
søge ud til steder , hvor vi havde gået . Jeg 
syntes ikke , jeg havde lov dertil . Det plejede 

jeg ellers hver gang , vi havde været derude 
sammen . 
Medens hun blev hjemme i gesandtskabshotellet 
og måske troede jeg arbejdede , skrev 
— gik jeg alene derud igen , og der digtede 
jeg bedst — om savn og længsel . Jeg digtede 
igen frem det mindste af hendes ord , de mindste 
af de fine , sjælfulde bevægelser i hendes 
udtryksfulde ansigt . Det var , som hørte jeg 
hendes talen ved siden af mig , hendes kjoles 
raslen , som indånde jeg endnu hendes diskrete 
parfumes Duft . Jeg satte mig på de bænke , 
hvor vi havde siddet , jeg så udsigten derfra 
med hendes øjne . På den måde nød jeg 
vore møder to gange , men dét ville jeg ikke 
nu —' jeg havde ikke fortjent det . 
Da jeg blev roligere trængte andre tanker 
frem . 
Det var dog en forbavsende gammeldags 
anskuelse , hun dér kæmpede for — eller skulle 
det være et kunstnerisk raffinement , et udslag 
af den moderne renaissance-tilbedelse ? 
Å nej , den er nok hende i blodet båren , 
men jeg har næsten ikke truffen på den før , 
i den grad uforfalsket og upåvirket af alt 
moderne frisindet liv — næsten uden al forståelse 
af , hvor nutiden bær hen , hvad fremtiden 
fordrer . 

dl 
en stejl , aristokratisk kvindenatur , som ikke 
vil — og som måske ikke kan forstå , sætte 
sig ind i andres tankegang . 
Skulle det være af mangel på intelligens ? 
Om ikke det , så dog tilsyneladende uden 
hjerte for lidende , sultende medmennesker ! — 
å , det er vel kun de ydre ord , der endnu 
bær mærke af den kamp , hun har stridt for at 
komme frem — hendes inderste følelse har 
sikkert ikke taget skade , kan vel endnu forstå 
også andres kamp og sår . Men hun 
var dog uden finfølelse , næsten uden takt , 
når hun kunne bruge så stærke , så hånende 
ord , endda hun på forhånd kendte mine 
anskuelser og min plebejiske fødsel1 
nå , i kampens hede havde hun vel glemt 
det og gik ud fra , at jeg var hendes ligemand , 
— eller skulle hun bevidst have brugt just de 
udtryk for at krænke mig ? 
Vist nej , hvor kan jeg tro , men alligevel ! 
Og så i det hastværk glemme at takke 
mig , da jeg havde ventet på hende ; i den 
grad åndsfraværende at hun næsten trådte 
almindelig høflighed for nær — den afsked 
havde jeg ikke fortjent , nej , det havde jeg virkelig 
ikke ! 
Hun er farlig , lokkende — for mig . 

ja , det var jo rigtignok mig , der udtalte 
den løgn , men hun lagde mig den dog på 
læberne ! 
Hun skulle vel aldrig , halvt instinktmæssig 
have villet lokke mig til at lyve ? 
Å snak , hvor kan jeg tænke sligt , hvor 
kunne hun vide , at — — 
men hvor var jeg dog fræk , dumdristig fræk , 
det var som en indskydelse fra hende , ja , den 
kom fra hende — sæt nu , hun havde læst brevet , 
jeg havde fortjent det , men hun nægtede 
det , hun forsikrede , hun troede mig — men 
lo dog , lo så underligt tvivlende . 
Og hvorledes hænger det egentlig sammen 
med hendes grevindetitel ? 
Hos gesandtens nævnes hun stadig frue , 
grevinde , men hendes rigtige , berømte navn 
bruger de aldrig . Hvorfor ikke det , og hvor 
er manden , greven henne ? Han omtales ikke 
med et ord , hverken af hende selv7 eller af 
andre . Og hvad er det for lidelser , kampe 
hun har gennemgået , før hun nåde frem 
til berømthed , de har vel ikke været så 
store for en kvinde i den stilling . 
Ja , hun har sikkert mange dunkle punkter 
i sit liv , som det kunne være interessant 
at rede op , — men hun er farlig , farlig for 
mig i alt fald . 

v 
denne farlighed holdt mig borte fra hende 
i hele fjorten dage , hvor jeg ikke lod 
mig se hos gesandtens . De første dage 
savnede jeg hende stærkt , især rpå de tider , 
hvor jeg var vant til at træffe hende . 
Jeg gik da også ud , men søgte altid 'til 
steder , hvor jeg vidste , hun ikke kom . 
Jeg forsøgte at glemme hende og bilde mig 
ind , at jeg var en almindelig turist i denne 
by , en turist , der var rejst ud for at modtage 
ny , friske indtryk , studere et lands kunst og 
sprog og gøre interessante bekendtskaber — 
og som ville vende næsen hjem , efter at have 
gennemløbet — i angst for ikke at få alt det 
med , der stod i baedeker — alle museerne , 
hvorfra han derfor kun ville bevare en tåget 
forestilling om megen malerfarve i store , forgyldte 
rammer ; efter at have gjort den pinlige 
opdagelse , at fingersproget egentlig var dét 

sprog , han mest og bedst gjorde sig forståelig 
på . og at han alene af den grund måtte indskrænke 
sin gøren - interessante bekendtskaber 
— af herrer — til opvartere , der snød ham — af 
damer til cigarbutiksfemininer , der lo ham ud 
for hans uoversættelige galanterier . 
Han ville atter drage hjem efter at have 
gennemløbet alt på de to første dage og efter 
at have drevet de næsten fjorten lange , forfærdelig 
kedsommelige dage om i byen , for at 
han med klædelig beskedenhed kunne sige , 
når han kom  .hjem , at han havde opholdt 
sig i udlandet i længere tid for at studere . 
Han ville forsvinde uanet af den ganske 
by , end ikke savnet af det værelse , han havde 
boet i , da det straks ville få et andet nr . at 
huse . 
Dét forsøgte jeg at indbilde mig , og i den 
indbildning drev jeg en tidlig formiddag ned 
ad en gade , da der pludselig gik som en sitren 
gennem mig . Det var , som jeg længe havde 
halvsovet og nu på én gang blev lysvågen . 
Jeg kiggede lynsnart igen over på det andet 
fortov for at overbevise mig om , jeg ikke havde 
taget fejl . — nej , det var hendes , hendes slanke 
skikkelse , der lyste op der ovre . — jeg tog 
hurtigt øjnene til mig igen , så lige ret ud , ja 
endog til den modsatte side og fortsatte min 

gang . — Havde hun set mig ? — nej , det Havde 
hun vist ikke ! — å jo , gud ved — for lige 
da jeg tog mine øjne bort , drejede hun hovedet ! 
— skulle jeg vende om ? — nej , nej , og dog 
— nu kunne jeg vist godt skråne over på 
det andet fortov og følge efter hende uden at 
hun så mig . — selv om hun allerede er langt 
forude , er hun kendelig fra mængden . —men hvad 
var det ? Det var lige som jeg hørte hastige trin 
bag mig af én , der skyndte sig for at nå mig . — 
skulle jeg vende mig om for at se ? — å snak — 
måske en forsinket bydreng — og det ville 
også være alt for flovt , hvis det virkelig var 
hende . — nu hørte jeg tydelig én kalde mig 
ved navn . Jeg lod den kalden lyde en gang 
til , før jeg vendte mig , skønt jeg straks havde 
kendt hendes stemme . 
„ Men vil de da slet ikke høre mig ? “ spurgte 
hun , idet hun trak vejret hastigt ; „ jeg har fået 
helt hjertebanken ved at løbe så hurtigt ! “ 
„ Er det dem , frue ? “ svarede jeg ; „ jeg syntes 
nok , jeg hørte en kalden , men jeg var ikke 
sikker på , den gjaldt mig . “ 
„ Og jeg , som har skyndt mig sådan , “ fortsatte 
hun — „ jeg så dem fra den anden side 
af gaden , men de ville slet ikke se over til 
mig — og hvor har de dog været henne disse 
lange fjorten dage , hvorfor har de ikke ladet 
dem se hos os ? “ 

„ Å , jeg har arbejdet — og drevet — og 
ikke været oplagt til at gå ud , “ svarede jeg 
undvigende . 
„ Fy — og så glemmer de deres venner , 
det er ikke smukt ! “ 
„ Nej , det er det ikke , men jeg er desværre 
ikke så chevaleresk , det ligger mig ikke i 
blodet altid at opfylde mine selskabelige 
forpligtelser — husk , jeg er ikke adelsmand , 
men kun af bondeæt ! “ 
„ Er de vred ? “ spurgte hun fortroligt , idet vi 
langsomt fulgtes ad . 
„ Vred — på hvem ? “ 
„ Å , det er vel ikke så vanskeligt at gætte 
for dem ; på hvem andre skulle de være 
vred her — end på mig ? “j 
„ På dem  ! Hvor skulle jeg finde grund 
til det — jeg ved ikke ? “ — 
„ Å , de ved det , lige så godt som jeg . — 
skulle de ikke være fornærmet over mine uoverlagte , 
aristokratiske domme over folket , over 
friheden , som jeg ved , de holder på ; skulle 
jeg ikke have fornærmet en af bondeæt — som 
de selv siger — , der er lige så stolt , så stolt 
som — jeg ? “ 
„  å—å !  “ 
„ Nå , og skulle jeg så ikke også have 
fornærmet en tro ridder , der tålmodig ventede 

på mig — i timevis , og som jeg affærdigede 
med et eneste hurtigt nik ? “ 
„ Den tak burde have været mig nok ! “ 
„ Kom ikke med talemåder , “ svarede hun 
hurtigt , „ men tilstå heller , de var vred på 
mig ! “ 
„ Lad mig da tilstå , at jeg kom i misstemning . “ 

„ Nå , det lader til , at de ikke vil ud af 
deres bepansrede galanthed — men vil de tilgive 
mig , når jeg beder dem om det ; jeg ville 
have gjort det for længe siden , men de holdt 
dem borte . “ 
„ Jeg har intet at tilgive dem , da de — ret 
beset — intet har forbrudt , det er ærligt sagt , “ 
Svarede jeg , „ og lige så ærligt vil jeg tilstå , 
at jeg blev glad , da de kaldte på mig , og 
min glæde er vokset ved at være sammen med 
dem , gå sammen med dem ned ad disse 
kedelige gader — ja , sådan forekom de mig 
før — men nu synes jeg , at jeg sjælden har 
set dem så livlige ! “ 
„ Ja , det synes jeg med , “ svarede hun uforbeholdent , 
„ og så er det sådan et dejligt , 
friskt vejr — hvor skal de hen , om jeg tør 
spørge ? “ — hun så så frittende skælmsk ud . 
„ Å , jeg skal egentlig ikke noget bestemt 
sted hen . “ 

„ Men det er jo prægtigt , “ svarede hun glad , 
„ for da kan vi følges ad — jeg skal akkurat 
samme sted hen ! “ 
„ Nej , hvor heldigt , “ svarede jeg smittet af 
hendes gode lune , „ men hvor ligger egentlig 
det dejlige sted ? “ 
„ Å , nu får jeg en glimrende ide ! Vi tager 
ud sammen til en stor , stor bjergsø , som ikke 
ligger videre langt herfra byen ; det bliver en 
lille dags-tur , men vi kan dog være hjemme 
før aften — ja , hvad synes de om det ? “ 
„ Storartet , “ udbrød jeg ; „ men hvad siger 
deres onkel , gesandten , til det ? “ 
„ Men , kære , dog , “ svarede hun leende , „ jeg 
håber , de allerede har fået det indtryk , at 
han siger alt det , jeg har sagt . Men sé , der 
har vi en drosche , skal vi tage den ? “ 
Jeg råbte kusken an og hurtig og under 
alskens munter samtale rullede vi to i den lette 
kaleche ud til banegården . 
Vi slap ind i en kupe , satte os lige indenfor 
døren og begyndte hurtig samtalen igen . 
„ Nu vil jeg bekende , hvorfor jeg var sådan 
sidst , “ sagde hun ivrig . 
„ Bekende , de har intet at bekende for mig , “ 
Svarede jeg . 
„ Jo , jeg har , jeg føler trang til det — 

det har jeg nu lyst til — jeg — ja , jeg vil 
stemme dem blidere ! “ 
„ Blidere — men jeg er jo — “ faldt jeg ind . 
„ Det kan ikke nytte noget , alt hvad de 
nægter ; de var vred på mig , da jeg mødte 
dem , jeg kunne se det på dem , og de havde 
næsten — ja , god grund til at være det , derfor 
må de nu høre mit forsvar . Jeg var den 
dag irriteret , først af breve hjemme fra , siden 
af en impresarios overhæng . Det , jeg sagde , 
ja , det mente jeg , det var ikke min politiske 
overbevisning — for vi kvinder har vel ingen 
sådan — det var et følelsesudbrud , men jeg 
kunne have sagt det på en anden måde , brugt 
lempeligere ord , da jeg kendte deres opfattelse ; 
jeg fortrød det senere , men den vrede stemning , 
som brevene havde bragt mig i , gik ud over 
dem , som intet havde forbrudt , og så irrede 
agentens overhæng mig op . Jeg synes , vi 
kunstnere må have tid til at ånde ud , til at 
leve vort eget liv og ikke scenens , til at 
nyde , og jeg tog en rask beslutning — jeg , 
vi — skulle jeg have sagt — kørte ud til ham , 
og da jeg kom ned derfra , var jeg så optagen 
af det kontrakt-brud , at jeg endog glemte at 
forklare dem , hvorfor de havde ventet så 
længe . Jeg troede , jeg dagen efter traf dem , 
men hvem der ikke kom , var de . — da forstod 

jeg , hvor meget de lagde i min tankeløshed , og 
derfor blev jeg glad , da jeg så dem , men de ? “ 
„ Jeg forsikrer dem , frue . “ 
„ Ja , de forsikrer , at de nu måske er mildere 
stemt , nu efter undskyldningen , — men før 
den ? “ 
„ Frue , lad mig blot sige—jo længer , jo bedre 
de søger at undskylde dem , des mere skamfuld 
gør de mig , “ svarede jeg sagte . 
„ Nå , det forstår jeg ikke rigtig , men jeg 
har ikke tid til at grunde over det , nu vil jeg 
nyde vejret , der er så strålende , og turen , 
der er begyndt så ejendommeligt , så uaftalt , 
— hér har de mine to hænder på , at jeg har 
savnet dem de dage , jeg ikke så dem , vil de 
så tro mig ? “ 
Jeg greb hendes hænder og beholdt dem , 
men slap dem , da jeg henne ved det andet 
kupevindue opdagede en herre , jeg ikke før 
havde set . 
„ Vi er ikke alene herinde , frue , har de set 
det ? “ 
„ Hvad — ja , sandelig — der sidder jo også 
én , hvor er han kommen fra ? “ 
„ Gennem døren vel , ligesom vi , men vi har 
haft alt for travlt til at tænke på andre . “ 
„ Å , han kan sikkert ikke forstå , hvad vi 
taler ! “ 

„ Man kan dog ikke altid gå ud fra at , det 
danske eller svenske sprog er mesopotamisk i 
udlandet , “ indvendte jeg . 
„ Ja , men så kan vi hviske , “ svarede hun 
overgivent . 
Og vi hviskedee , til samtalen efterhånden 
døde hen . Hun så ud af kupevinduet , mens 
jeg lænede mig tilbage i hynderne og betragtede 
hende . 
Jeg kunne næsten ikke få i mit hoved , at 
det var mig , der sad her og i følge med 
hende , som jeg havde gået og længtes efter 
— ja , vist havde jeg længtes efter hende , hvorfor 
ikke tilstå det ærligt — med hende skulle 
køre ud i den lange , solrige sommerdag , mens 
jeg den foregående dag — i de lange , fjorten 
dage — havde gået alene omkring og næsten 
set mig hadsk på alle smukke kvinder , der 
var i f'ølge med alle andre , kun ikke med mig ; 
og nu var vi to sammen , hun og jeg , mens 
han der henne i krogen skulle rejse ganske 
alene ; at hun var smuk , det vidste jeg og følte 
det endnu stærkere i det øjeblik , for det var 
ligesom han , den fremmede , sad og misundte 
mig hende . 
Toget standsede ; vi skyndte os fra stationen 
ned til damperen , og ud stævnede vi på søen , 
der lå blank og rolig med sløret sommerdis 

over sig , men dog med frisk søduft , som jeg 
drak ind i begærlige drag , mens vi satte ud 
over vandet og ind under den skrænt , hvor en 
drømmer af en konge har søgt døden . 
Og atter gik damperen til søs for at nå 
den modsatte bred . 
Vi to stod midt på dækket i alt det mylder 
af engelsk , tysk og fransk ; alle talte , men 
ingen brugte vort sprog , og på en gang listede 
en knugende følelse af forladthed sig over os , 
over os begge ; dagens glæde og lysning svandt , 
tåren listede sig frem i øjet , indtil i samme øjeblik 
dén tanke dukkede op i os : vi er to ! Det 
knyttede os underligt nær , nærmere end vi 
endnu havde følt os , og vi nød denne tryghed 
og fortroligheds følelse i frydefuld tavshed ! 
Først langt senere kom det på tale mellem 
os , og da fik vi klar forståelse af , hvad vi 
den gang havde fornummet . 
Jeg så ud over søen , men kunne ikke rig 
tigt se helt ind til bunden af den , soldis lagde 
sig for , men der oppe på den blå himmel 
å noget hvidt i takker og gavl . „ Det er vel 
skyer , det deroppe ! “ spurgte jeg . 
„ Skyer , nej , nej , det er Alperne ! “ 
„ Hvad , er det Alperne ? “ gentog jeg forundret . 
„ Ja , de snedækte toppe , som rager op , det 
er de øverste tinder , det øvrige er gemt bag 

sommerdagens slør , men vent , til vi kommer 
ind i bunden , så skal de se ! “ 
„ Skal vi derind ? “ 
„ Ja , det skal vi rigtignok , jeg har jo været 
her én gang før — derinde er aller dejligst ! “ 
Damperen lagde til ved et stort badested , 
og alle de tre verdenssprog gik fra borde og 
stormede hotellernes internationale tabte d’hote , 
mens vi to nordboer sammen med nogle 
unge tyske studenter igen gik til søs for 
at nå helt om bag sløret . Og på en 
gang var det , som bjergene begyndte at 
trække dækket til side , en flig blev løftet , 
men atter faldt hånden ned — for i næste 
øjeblik med et hurtigt drag at skyde sløret 
helt op på den snedækte pande og åbne for 
mørke granskove ; hvor skovene tyndedes , lyste 
teglstensrøde byer med hvide klokketårne 
sommerbroget op på de gule og grøntavlede 
marker , indtil den dystre gran atter slukte farverne 
og drog sig fjernt blånende ind og op 
efter mod skygge og kølighed . 
Og vi nåde frem til den lille , stensatte 
brygge i middagens sol og gik op ad skrænten 
til gæstgivergården , hvor en bredhoftet , 
lyst smilende opvartningspige tog imod os ; og 
snart sad vi derude på verandaen og så ud 
over skrænten og frem over søen , mens orneletten 

og gåsestegen brasede på den åbne 
skorstensild . 
Gåsestegen var sej , og studentere og jeg 
lo ad fruens fortvivlede forsøg på at slide 
den adskilt med kniv og gaffel . 
„ Nej , det er dog fortrædeligt ; jeg får ikke 
noget at spise på denne måde ! “ sagde hun 
til slut , slap kniv og gaffel og greb omkring 
gåselåret . Landvinen var sur , men varmt var 
det , så den skyllede vi ned , og bagefter sang 
hun en folkevise ud i den friske , granduftende 
luft , så de tyske studenter sprang op på 
stolene og råbte et Hoch , der gjaldede ud over 
søen og fik alle de buttede fadebursterner og 
den tykke vært til at at sortne døren bag os 
og stå , som havde de tabt næse og mund . 
Da de sidste toner var borte , smuttede hun 
og jeg bag om gården og tog en sti , der 
gik op over — gennem sædemarker , gulnet 
rug og tungtnejende havre — op på en 
bakkeskrænt , der førte ned mod et engdrag , 
som kantede en lang , mosevandet sø . Vi gik 
ned til bredden , og der ovre på den anden 
side lå en båd fortøjet og længere oppe et 
skur ; jeg satte hånden for munden og råbte 
over ; det gjaldede helt ind mod bjergene , og 
en lille mand kom puslende frem , jeg råbte 
igen og pegede på båden , men han rystede 

på hovedet , jeg viste ham penge , alligevel 
stod han der og virrede . 
Jeg vendte mig om mod fruen . 
„ Hvad skal vi gøre “ spurgte jeg . 
„ Lad den færgemand fare . “ 
„ Men jeg vil gerne over ! 
„ Over til hvad ? “ 
„ Over til bjergene ! “ 
„ Det er sandt , de har jo ikke været i 
bjerglande før — her skuffer afstandene os , 
øjemålet svigter sletteboeren . Hvad der synes 
os ganske nær , er mile borte . De måtte 
mindst gå fire til fem timer , lige til aften , 
før de nåde ind i den første Dal ; nej lad os 
meget heller sætte os hen under det elletræ 
dér , vil de ikke brede mit slag ud ? “ 
Det gjorde jeg , og vi satte os hen under 
det elletræ . 
Jeg lagde mig tilbage i græsset , medens 
hun sad og så ud over søen , som havde solen 
lige over sig . 
„ Hvor der dog er dybt og sort nede i den 
mose “ sagde hun . 
Jeg hævede mig på albuerne og fortsatte : 
„ Ja — men blødt , — det måtte være at 
dykke ned der som at lægge sig på det sorteste 
fløjl og synke , blive ved med at synke . “ 
„ Uh , nej , jeg kan ikke lide moser , det er 

det skammeligste vand , jeg kender “ svarede 
hun ivrigt . 
„ Hvorfor det ? “ 
„ Å , sådan en mose gir sig jo ud for et 
vand , en sø , men det er den jo slet ikke , den 
er ikke andet end en kopfuld vand , der dækker 
over en rædsel — over en grav . 
Jeg kommer ved at se denne mose til at 
tænke på et minde fra min barndom — fra 
en mose , der ligger oppe i min fa’rs skove , 
langt oppe i Sverrige . Den mose søgte far at 
dræne ud , det var et stort arbejde og mange 
folk var i gang dermed . 
En efterårsmorgen de kom derop , så de 
en stor , bredkronet elg sidde fast i dyndet 
midt derude , den havde arbejdet frygteligt for 
at komme op , kunne de se , den var grå af 
dynd over hele kroppen , men jo mere den 
havde arbejdet , des dybere var den sunken , og 
til slut havde den næsten kun det trætte hoved 
over sumpen . Med stor møje fik de den trukket 
op , lagde den på en slæde og kom kørende 
op med den gennem skoven , mens råbet 
ilede foran ad vejen hjem til gården — 
en elg , en elg ! — og vi børn styrtede ned , 
og der holdt slæden midt i gården med 
elgen , og hele besætningen af karle og piger 
kom halsende fra lo og bryggers og så på 

den kæmpe , hvis lemmer var brudt , den orkede 
ikke at rejse sig mere , men den så op 
på os med et blik , som jeg aldrig glemmer . “ 
„ Et blik ! “ gentog jeg . 
„ Ja , et blik ikke med tårer , men fuldt af 
trods og had , den var falden for en nedrig 
ejende , den var falden i mosedynd , og nu stod 
de alle der og gabede på den , nu da de vidste , 
at den ikke magtede at flytte en klov — men 
jeg gik bort og græd over den elg ! “ 
„ De ejer en særlig følelse , medfølelse for 
dyr “ — begyndte jeg , efter at hun i nogen 
tid havde været tavs— „ De husker vort første 
møde på damperen , der var det mågerne , 
der drog dem — og førte os sammen ; eller 
rettere én måge , deres måge , som de senere 
sagde . De lovede at fortælle mig , hvorfor de 
kaldte den sådan , når vi mødtes næste gang 
— nu har vi ofte været sammen , uden de har 
nævnt et ord om det , og uden jeg har vovet 
at spørge — jeg spørger nu , bliver de 
vred ? “ 
„ Nej , nej , men lad mig heller være fri ! “ — 
bad hun — „ for ellers vil jeg sikket miste noget 
af det , jeg måske har vundet hos dem . “ 
„ Miste ! “ gentog jeg — „ af hvad ? “ 
„ Af sympati og forståelse . Husk vor politiske 
diskussion fra forleden  : og når 

til får lagt det , jeg har at fortælle dem om 
min måge , vil de i deres stille sind , nå 
de kommer hjem og får taget galanthedens 
drabantdragt af  .  .  . “ 
„ Tror de , høfligheden er mig så ubekvem 
og fremmed en dragt ? “ 
„ Nej , nej , jeg bruger for stærke udtryk 
blot for at slippe bort fra det — nej , de vil 
smile — ja , smile , vil de dog , nægt det ikke 
— over min  .  . 
„ Men bedste frue , hvor kan de på forhånd 
dømme mine tanker ! “ 
„ Nej , men jeg kan fordømme min egen 
dumhed , overtroiskhed “ — hun fortsatte langsomt 
— „ Uvidenhed . De vil bedrøvet udbryde 
— sé , her har jeg truffet en kvinde , som jeg 
antog for en oplyst kvinde , men hende har jeg 
fundet nedsunken i en sådan overtro og uvidenhed , 
som jeg ikke anede fandtes i vore moderne 
tider . Det gir jo indblik i sjælsafgrunde , 
mørke dybe , fra fordums dage , som jeg troede var 
uddøde , men her går én rundt midt iblandt os 
der ejer sådanne , og ser jeg rigtigt til , er der 
måske mange kvinder af den slags ; mænd af 
slig uvidenhed findes der ikke . 
Således vil de tænke , og jeg vil give dem 
ret — og så vil jeg dog holde fast ved min 
tro ! “ 

„ Mig forekommer det , de siger , at røbe en 
mistillid til mine evner , den evne at sætte 
sig ind i andres tankegang — og måske 
også en mangel på fortrolighed ; skønt den 
har jeg vel næppe gjort mig fortjent til 
endnu ? “ 
„ Jeg har ingen mistillid til deres evner “ — 
svarede hun alvorligt — „ og for at vise dem , 
hvad de har fortjent af min fortrolighed , vil 
jeg fortælle dem det , men de må være en 
tålmodig tilhører , og har de hørt mig til 
ende , da glem det , lov mig det ! “ 
„ Det lover jeg dem ikke — men jeg lover 
dem at være en opmærksom tilhører . “ 
„ Godt , jeg skal fortælle , men de får al 
deres tålmod behov . 
Som barn voksede jeg op ude på landet 
og fik tidligt lov til at strejfe om derude på 
egen hånd . Slottet lå nær havet og på 
varme sommerdage , når middagens hede havde 
døset alt liv i mark og skov i dvale , og 
menneskene var krøbne ind under tag , søgte 
jeg ofte ud i de yderste skær og badede . 
Havde jeg fået nok af vandet , krøb jeg op 
på de varme sten , mens jeg lod mig gennembage . 
Det er ligesom jeg endnu kan mærke 
den dejlige fornemmelse af de varme sten 
mod mit nøgne , våde legeme ! — og ud for 

mig lå det store , stille tangblomstrende hav , 
der åndede som i søvne . 
Og så husker jeg én gang , en aldeles bestemt 
gang , at der højt , højt oppe over det 
hang en måge på sine to sabelkrummede 
vinger . Jeg havde ofte før set måger ud over 
havet , med denne , den hang så mærkværdigt 
stille , som havde en jægersmand spilet den op 
på himmelens port — til et hvin skar gennem 
luften , og den lod sig falde , falde ned med 
en åndesnappende fart , mens en dejlig gysen 
for igennem mig . Med hertebanken så jeg 
den alt nede gennem luften — lige over overfladen , 
til den med et plask slog op med vingerne 
og hævede sig med et sprællende sølvglimt 
funklende om næbbet . Det sølvglimt 
skar mig underligt i øjet , jeg hvinede af glæde , 
af ren plynderglæde ; jeg sprang op og løb helt 
ud i vandet for at være mågen nær , men den 
strøg nu langs ind med land og slog ned bag 
et skær , som skjulte den for mig . 
Jeg stod længe og så efter den , og når 
jeg senere kom ned til havet og så mange 
måger kredse derude eller sidde oppe på 
skærene , søgte jeg altid at kende den måge 
igen fra hin gang , og jeg troede altid , jeg 
fandt den og kaldte den for min måge . 
Når efterårets sorte storme kom jagende 

langt ude fra øst og satte havet i brølende 
drøn mod klipperne , da strøg mågerne af 
for , uvejret ind over de bare , nøgne agre — de 
fløj højt oppe , de strøg langt fremover , og de 
kastede sig til siden — og skreg og skreg som 
i nød , de vare inde på ukendte veje ; og jeg 
stod der med mine arme bredte ud for at fange 
én af dem , min måge , som jeg syntes var 
med i flokken , og trykke den ind i min 
varme favn — min egen hjemløse måge . 
Da jeg senere lærte om offerpræsterne , der 
tog varsler af fuglenes flugt , forstod jeg det 
så godt ; jeg havde selv vænnet mig til at 
tage varsler af mågerne — og som voksen 
levede jeg mig så meget ind i de forestillinger , 
at det blev en tro hos mig — ja , le nu blot 
— at jeg kun ejede halvdelen af min sjæl , 
den anden del ejede mågen , var i den måge , 
som jeg som barn havde set derude over havet . 
Derfor havde jeg de underlige længsler efter 
havet i storm som i stille , efter havets Duft , 
efter de bare , varme skær , derfor har jeg det 
hvinende mågeskrig i mig , længselen efter bytte , 
efter at slå ned . Derfor havde jeg som ganske 
ung den voldsomme uro i mig , det var som 
kunne jeg føle vinger vokse mig fra skuldrene 
— som jeg kun behøvede at gøre den sidste 
viljesanstrengelse for at folde ud og svinge 

du over havet — mærke det kølende hav , 
langt dybt under mig . Det var som jeg i mig 
havde en mågeham , og når tiden kom , kun 
behøvede at slå ud for at flyve . 
Og så jeg rundt på de andre mennesker , 
forekom de mig også at gå rundt med halve 
sjæle , den anden halvdel holdt til huse i — 
dyr — i en evig kurrende durik , i en rødhoved , 
kalkunsk hane , i en fej hund . Jo bedre 
jeg gav agt på de dyr , des bedre lærte jeg 
også menneskene at kende . 
Ja tro , hvad de vil , jeg troede og tror på 
min måge ; jeg tror , den kommer til mig i 
stunder , hvor jeg trænger til den for at melde 
mig glæde eller sorg , jeg tage r mine varsler , 
og dem tog jeg også den gang ! “ 
„ Den gang “ — spurgte jeg . 
„ Ja , den gang jeg — de og jeg stod på 
dækket og så ind i lyskilen , da så jeg efter 
min måge , for det var min måge , som var 
derinde , det var min ! “ 
„ Jeg tror dem , hvordan faldt varslerne 
ud ? “ 
„ Ja — hvordan ! “ — svarede hun langsomt 
— „ ikke godt ; jeg ved min måge skal vise 
sig for mig tre gange i træk , når den bringer 
lykke , men den kom kun to gange ! “ 
„ To gang ? “ 

„ Ja kun to , •— jeg stod og ventede på 
den tredje . “ 
„ Det var det , de stod og bad om ? “ 
„ Ja , netop , det var det jeg bad om , som 
de siden sagde , de så i mine øjne , men min 
bøn hjalp intet ! “ hun bøjede hovedet . 
Jeg havde det spørgsmål på læberne — 
hvad var det for en lykke , de bad om ? men 
jeg turde det ikke . Sæt svaret ikke var blevet 
det , jeg ønskede . 
På vejen tilbage over bakken og ned gennem 
sæden tav hun , og jeg gik bag hende , mens 
den gyldne rug og den grønne havre slog 
sammen om os ; og vi nåde ind i gæstgiverstedets 
gårdsrum , hvor høje hølæs svingede 
ind og holdt for den åbnede gavlsluge . 
Jeg udbrød uvilkårligt : 
„ Ah , det var dog en velsignet høduft ! “ 
„ Ja “ — svarede hun — „ vidste jeg ikke 
bedre , skulle jeg tro , jeg virkelig var hjemme , 
hjemme i Sverrige , men hvornår kommer jeg 
der ! “ 
Hun så op på mig , de øjne var dybe , 
nu dybe af sorg — men før i Morges så 
blanke af livsmod og glæde . 
På damperen traf vi atter sammen med de 
tyske studenter , de kom straks hen for at hilse 
på diva’en , men de mærkede snart , at nu var 

smilet svundet , glæden sluknet , og de trak sig 
tilbage . 
Vi nåde frem til det internationale hotel 
med over- og underkellnere , store og små 
nakkeskilninger , — og aftensolen glans kom 
ind til os i det værelse , hvor vi sad , tændte 
rødme i hendes kinder og funklede i krystalkronen . 

jeg skænkede i de brede champagneglas , 
hævede mit , bøjede mig frem og sagde : 
„ Om jeg selv7 skal nå frem til det , jeg vil , 
véd guderne , men har jeg ikke fået andet i 
vuggegave , har jeg dog fået modtagelighed 
for al kunst og forståelse af , hvad kunstnere 
er , og hvorledes deres liv kan og som 
oftest så sært må forme sig . Derfor fortryd 
ikke , at de som berømt kunstnerinde har ofret 
en dag på mig — jeg har dog måske af 
dem modtaget dåben . “ 
Jeg så en tak i hendes øjne , hun drak 
ud , hævede glasset og sagde : 
„ Underligt at jeg betror mig til dem — en 
fremmed — men skulle det ikke komme deraf , 
at også deres halve sjæl bor i en måge , 
en hjemløs måge . 
For sidste gang stævnede vi ud over den 
store sø , nu i stille nat med stjernerne helt 
oppe og nede ved randen af de snetindrende 

bjergkamme — og vi sad atter i toget , der 
førte os tilbage til byen . 
Ingen af os talte . Horfor skulle vi tale ? 
Følte vi ikke begge den samme fryd ved 
hinandens side at jage ud i natten bort fra 
det liv , vi kendte , ud mod en drøm , et sælsomt , 
dejligt eventyr ! 
Hvorfor skulle vi tale ? Hørte vi ikke begge 
en svag tone , en fin , skælvende violintone , 
der kom langt borte fra — og var vi ikke 
begge angst for at dræbe den ved vor tale ! 
Eller kom den ikke snarere langt inde fra , 
fra vore egne sjæle ? 

vi 
jeg blev hurtigt ked af at bo på hotel . Den 
evige kimen og renden på gangene irriterede 
mig ; fremmede menneskers snakken sammen 
inde i værelserne på begge sider gjorde 
mig uhyggelig ; det var , som jeg ikke engang 
var ene med mine egne tanker . 
Jeg havde intet Enrum . 
Derfor flyttede jeg ud i en stille , bred Villagade 
hos en officersenke , hvor jeg fik mandens værelse 
og arbejdsbord , et bord , der havde været 
med i Felten , hvorved den salige havde arbejdet 
meget , ja , til langt ud på natten — forsikrede 
enken med vemod i stemmen . 
Alene for det bords skyld måtte jeg tage 
værelset , det måtte spore til flid til langt ud 
på natten . 
Et krucifiks hang over sengen , det måtte 
gøre mit hjerte roligt og rent . 

jeg forsøgte at arbejde ved det bord , men 
fliden kom ikke , og tankerne gik andre veje . 
Jeg besøgte gesandtens , hvorfra jeg vendte 
tilbage , fortumlet og rådvild i sind . 
Mine drømme var urolige og hede af bankende 
blod . 
Men en morgen vågnede jeg tidligere end 
jeg ellers plejede , mættet af søvn og besluttede 
straks at stå op for at arbejde . Da jeg kom 
op , åbnede jeg vinduerne og fornemmede i det 
samme en frisk luft slå op imod mig ! Jeg 
bøjede mig udover den brede karm og så ned 
på gaden ; dérnede kørte en vandvogn , som 
med regnbadet fra sin store bruseskærm skyllede 
gadens gråskidne asfalt ren og med de 
yderste stråler skød helt ind på fortovet , 
hvor min portner stod med kosten under armen ; 
han trak arrigt tæerne til sig og begyndte 
at skælde op til kusken . Men kusken lo og 
pegede ned ad gaden , hvor portnerens datter 
lige drejede om det nærmeste hjørne med dagens 
første krus øl til faderen . 
Portneren glemte at skælde og begyndte 
allerede at mimre med det svære overskæg , 
ligesom for at sætte det over krusranden , mens 
kusken kørte videre og slog skrald på skrald 
hen over sine studetunge heste , der godt vidste , 
de skrald ikke gjaldt dem , men var en galant 

hilsen til den unge pige , der nu trippede forbi 
vognen på høje tøffelhæle og smilende svingede 
kruset frem mod den glade vognstyrer . 
Jeg sugede endnu et øjeblik vandets skære 
Duft i mig , blev munter i sind ved at høre 
den gamles slubren-01 og de unges morgenklare 
latter , slog så de grønne markiser ned , 
gik tilbage i stuen og satte mig hen ved arbejdsbordet , 
frisk og glad som var jeg vågnet 
tidlig en solblank morgen ude på landet 
og havde en velsignet , lang , rummelig feriedag 
for mig ! 
Jeg tog et stort , bredt ark frem af skuffen , 
glattede det over med papirskniven og skar det 
til , greb pennen , dyppede den og skrev , højt 
oppe på siden — 1ste akt ! — 
hm — der kom noget tykt i pennen — 
pokker , nu var jeg så godt i gang , man skal 
dog også altid standses , når man begynder 
at få fart ! 
Jeg bøjede mig ned mod papirskurven for 
at få noget at tørre min pen af i , men i det 
samme strøg mine øjne hen mod de åbne 
vinduer — og sé , nu var der allerede hvidt 
blendende solskin derude over gaden , men 
inde under markiserne grøn , kølende skygge , 
der lagde sig ind over mit værelse og gjorde 
det svalt og luftigt , så svalt , at chaiselongen 

derhenne med det lille bord foran forekom mig 
at være havestuemøbler , møblerne derhjemme 
i min onkels havestue , og de åbne vinduer 
lige ved siden af var glasdøren ud til verandaen , 
hvor der på varme sommerdage er dejlig 
køligt at sidde og dase , mens øjet mættes i 
alt dette grønne skær — fra de brede elmetræer 
lige uden for , fra den lange , tætstudsede 
plæne , der længst ude gærdes af ranke popler , 
som går i et med skoven der bagved , hvis 
kroners dybe tæppe gynger i lange , grønne 
bølger — fra skrænten derover på den anden 
side åen , så buttet spændt under sin græsgrønne 
trøje ! 
Nu knager det i gangbrættet , onkel kommer 
over åen og går op mod verandaen . 
Nå , lange dreng — hører jeg ham råbe 
endnu helt nede fra — skal du ikke bestille 
noget , nu har vi landmænd allerede slidt i 
det i fem timer , mens du har ligget og 
snorket . 
Jo vist skal jeg bestille noget — og jeg for 
sammen og satte pen til papiret — hm , hvad 
skal så hovedpersonen hedde ? 
Nå , nu har jeg det — og jeg prentede det 
første bogstav , men føj , hvor den pen skrev 
tykt ! — jeg havde jo også glemt at tørre den 
af og greb ned i papirskurven . 

denne gang skulle jeg ikke standse ! 
Jeg fik papirstumpen op og begyndte forsigtigt 
at tørre pennen af , mens det ønske steg 
frem i mig : 
ja , hvem der nu bare var hjemme i den 
store , skyggefulde skov og kunne gå dybt 
derinde , hvor åen snart tiskende beder sig 
vej mellem store sten , snart hovmodig breder 
sig med vand nok til delte strømme og skyller 
over den side eng . Hvem der atter gik 
ad stien , den , der løber langs mosekanten , 
hvor der er drønende hult under sålen — og 
sjisk , sjask sopper over engen , hvor den gemmer 
vand til den sko , der ikke kender de 
glatte vadesten ; derfra kryber den ind under 
skovdiget , skygget af høje avnbøge og dækket 
til den anden side af mandshøj rug — ja , 
rug stod der i alt fald på det skifte , da jeg 
kyssede min lille kæreste . 
Min kæreste var hun endnu ikke den 
gang , jeg bar hende over engen , hvor hun 
var bange for at træde i vand med sine ny , 
lakerede sko , men det blev hun først , da vi 
gik op over , ind under skovdiget og den høje 
rug , hvor ingen kunne se os , hverken ude fra 
vejen eller inde fra gården , da kyssede jeg 
hende og spurgte , om hun ville være min kone , 
så skulle jeg altid bære hende over engen , 

og hun skulle hver dag , ikke alene om søndagen , 
få lov til at gå med lakerede sko ! 
Hun svarede , at det ville hun nok , men 
hun var jo så lille , og jeg så lang , hun 
kunne næsten ikke nå op og lægge armene 
om min Hals ! 
Det mente jeg , der var råd for , og jeg 
løftede hende atter op på armene , så hun 
blev større end jeg , og jeg bar hende så langt 
frem mod gården , til vi begge blev bange for , 
at tante havde set os fra hastuevinduerne — 
men det havde hun dog alligevel ikke ! 
Ja , hvor var den sommerferie og flere til 
rige på søde minder ! 
Fra middagsstunden , når de gamle blundede , 
og vi to unge sad inde i havestuen 
i den samme gyngestol , og hun puttede sig 
ind til mig og lagde øret til mit hjerte for at 
høre , om det slog for hende , og hun forskrækket 
så op på mig og fortalte , at det slog så 
hårdt , så mange , mange slag , mens hendes 
eget var roligt og tyst , jeg kunne godt selv 
føle ! 
Og mit hjerte bankede endnu stærkere , da 
jeg førte min hånd ind under hendes side , og 
følte , hvor blødt og mygt der var derinde , og 
hvor hendes hjerte slog regelmæssigt og jævnt ! 
Og minderne fra de sommernætters vage 

mørke inde i den store sal , hvor vi listede os 
ind , når de andre var gåde til ro , og hvor 
jeg fremsagde en af mine mange , lange tragedier , 
til jeg til slut blev så højrøstet , at 
hun angst tyssede på mig : 
husk på jomfru trille , hendes værelse 
er jo herinde ved siden af ! 
Da satte vi os sammen , dækket af et af 
mine tæpper , og jeg fortalte hende om alt det , 
jeg havde drømt at ville være — stor digter 
og stor skuespiller , selv spille helterollen eller 
skurkerollen i mine egne tragedier — min 
stemme lød snart hvæsende som en skurks , 
klang snart ædelt som en helts , — til hun slog 
armene om mig og hviskedee angst : 
å , jeg er så bange for , at jeg er for 
lille , og du for stor , hvor kan du dog finde 
på sådant noget ! 
Men jeg lovede at opdrage hende til at forstå 
mig , og hun skulle blive berømt ved de 
digte , jeg skulle skrive til hendes pris . 
Til slut listede hun for at belønne mig for 
al den store kærlighed , jeg havde til hende , 
ud i den mørke gang og ind i det store syltetøjskammer , 
lige ved siden af trilles værelse , 
for at hente en lille krukke af tantes jordbærmarmelade , 
som var det jeg holdt mest af på 
gården , næst efter hende . 

og jeg fulgte åndeløs efter på hosesokker 
med min vandkande i hånden for at 
sende dens indhold lige i hovedet på den 
gamle , arrige husjomfru , hvis hun skulle overraske 
os — men vi slap med skrækken , på 
nær den gang , ha , ha , ha — jeg i befippelse 
slog hele vandkandens indhold — over en 
trækvind , der gav sig til at pibe gennem døren 
ud til forstuen . Trille vågnede og spurgte 
med myndig stemme , hvad der var på færde . 
Å , kære jomfru — svarede jeg bedende 
— vil de ikke hjælpe mig med at fange et 
par store rotter , der rumsterer inde i syltetøjskammeret ! 

jeg hørte hende først hvine inde i sengen 
og så springe op og låse i hast sin dør to 
gange af — og imens slap vi to ind i salen 
igen . 
Og den elskovshandel , der den gang blev 
sluttet i mit rusår , den holdt endnu , skønt 
jeg voksede og blev endnu større , og hun blev 
buttet og trind , men stadig lige lille . Jeg 
havde opdraget på hende , og hun havde i 
mange måder taget godt efter det , så hun 
kunne mine mest almindelige domme og tanker 
uden ad , ordret , så det næsten blev mig 
ubehageligt , når vi var sammen med andre , 
at høre hende tale , for da kom alt mit igen 

som gengangere og stod i naboens dør og 
nikkede til mig , og først da så jeg , at de — 
sådan på afstand — påfaldende lignede 
fraser ! 
Jeg blev noget vred , først på mig selv for 
de frasers skyld , og derefter på hende , for 
havde hun fordøjet det , jeg havde lært hende , 
lidt bedre , havde de vel ikke taget sig så 
hule ud . 
Når vi var sammen ene , glemte jeg dog 
min vrede , eller jeg turde ikke være den bekendt , 
for sæt at det , jeg havde lært og talt til 
hende om , mine tanker , virkelig var fraser , 
da var skylden min ; havde en anden fortalt 
hende noget sådant , ville hun sikkert straks 
have set dets tomhed , men mig og mit stolede 
hun blindt hengivende på ; jeg nænnede ikke 
at rive hende ud af den tro — vel sagtens 
for min egen skyld . 
Hun var sød og føjelig , hun havde ikke 
ret meget at fortælle , men desto mere plads 
var der til alt det , jeg havde at sige ; og hendes 
kærtegn og Kys blev længere og varmere , 
hendes legeme blev fyldigere og blødere , alt 
som hun voksede ud ; hun blev tungere i min 
favn , og jeg mærkede , hvorledes jeg blev tungere 
i hendes sjæl . Jeg fyldte den helt , og 
hvert gran af hendes eget , det dræbte hun 

eller drog et dække over for at skaffe plads 
derinde til en statue — og den statue var jeg . 
Og jo mere hun klyngede sig til mig , des 
mere nænsom blev jeg over for hende , nænsom 
som over for et barn , en langt yngre søster , 
der vokser op , bliver kvinde under ens øjne . 
Jeg nænnede ikke at gøre hende sorg og Kummer . 
Jeg kunne ikke sige hende , hvad det 
var , jeg savnede , selv under hendes hedeste 
kærtegn . Der var noget , der manglede , det 
følte jeg , men hvad det var , vidste jeg jo ikke 
rigtigt selv . 
Jeg vænnede mig til den tanke , at hun 
skulle blive min hustru ; jeg vænnede mig til 
den tanke , at fejlen alene lå hos mig , i mit 
uroligt hamrende hjerte , den fejl , som hun så 
tidligt opdagede . 
Ja , sådan havde det været , da jeg rejste , 
men — hvordan var det nu ? 
Jeg kunne ikke engang rigtig huske hende . 
Det vil sige nok hendes hjem , hendes stue , 
hendes kjoler , den kjole hun bar , da jeg sidst 
så hende , men hende selv ? 
Nej , hendes ansigtstræk lod sig ikke kommandere 
frem af min hukommelse ; de holdt 
sig genstridigt i den tågede baggrund ; på 
én gang syntes de at få lys som ind fra en 
sidekulisse , men kun for straks efter at flyde 

over og viskes ud i andres træk . Dog , hendes 
lille , rødtflammende øre stod kraftigt i 
farven derinde som hendes kendingsmærke , 
det , som jeg så ofte havde kysset ! Jeg lukkede 
mine øjne for bedre at drømme mig tilbage 
til hendes bløde legemes tryk mod mit 
og hendes varme Kys ; jeg slog armene ud og 
førte dem ind efter for at fremkalde den gamle 
glæde , men jeg favnede kun luft , og ikke en 
eneste varm , salig fryd steg op i mig i det 
øjeblik . 
Og var det kun den slags fryd , der bandt ? 
Nej , nej , sådan ville jeg ikke mindes hende , 
det var synd , synd for hende ; jeg ville og 
skulle holde fast , det hele gjaldt kun en viljesanstrengelse , 
man kan elske , når man vil ! 
Hvordan kunne det dog være , at denne 
min gamle uro og tvivl , som jeg så ofte 
havde kastet på døren , kom tilbage med tifold 
styrke  ? 
Var det , fordi jeg havde truffet en anden 
kvinde , én , der var sjælsrigere — å , ikke det 
— men én , der blot var anderledes end min 
lille kæreste . 
Hvad kom hun , denne fremmede kvinde , 
mig ved . 
Jeg stod og skulle fremdeles stå overfor 
hende som kunstneren , der endelig her havde 

fundet et behandeligt stof , leret , af hvilket 
der skulle arbejdes , skabes en tragedie . Her 
var skæbnetro og bagved det — sikkert livets 
sære spil . Og for at finde dette livs røde 
tråd skulle jeg være psykologen , der roligt 
stak sin sonde ned i en dyb , urolig — måske 
en syg sjæl . 
Ja , sådan var min stilling overfor hende , 
sådan burde , skulle den være , — og jeg 
sprang glad op fra stolen , kastede pennen og 
gik med lange skridt gennem stuen . 
Det er jo sandt , det der henne skal jo være 
min have , haven derhjemme fra ! 
Se , nu drejer jeg ned ad gangen , der fører 
mod havelågen , og er straks ude i skoven ! 
Jeg standsede lige op ad døren og vendte 
mig om for at gå tilbage , — da der bankedes 
på . 
Kom ind — og majorindens fræulein stak 
to breve ind til mig . Jeg tog dem , og døren 
lukkedes straks igen . 
Jeg så på brevene og kendte straks udskrifterne . 
Det ene var fra en god ven , det 
andet fra min lille kæreste . 
Det sidste skulle jeg bryde først , jeg burde 
længes efter hver tøddel fra hende ; var jeg en 
god elsker , flængede jeg konvolutten med ivrig 

hånd ! Jeg følte , at jeg burde gøre det , læse 
det først , og jeg gjorde det også . 
Jeg satte mig hen ved mit skrivebord og 
skar brevet op med pennekniven , langsomt 
som for at skåne frimærkerne , skønt jeg 
aldrig har samlet på dem . 
Jeg læste den første side langsomt igennem , 
den anden side ligeså og standsede midt på 
tredje — der var ikke mere ! — jo efterskriften : 
jeg sender dig tusinde , tusinde Kys og ønsker 
bare at jeg havde dig hos mig her i mit 
stille Kammer som du så ofte har været så 
skulle du få dem alle lige straks og så 
skulle jeg sige dig hvad jeg har på hjerte 
og hvor meget jeg elsker dig , men sådan i et 
brev kan jeg slet ikke skrive sådant noget 
det ved jeg så godt . Worherre være med dig 
og gid han snart vil bringe dig hjem til os 
igen . 
Jeg læste det en gang til , og jeg fornemmede 
et underligt ubehag ved sprogets ubehjælpsomhed , 
sætningernes kejtede stilling og den 
fuldstændige mangel på tegn . 
Jeg greb uvilkårligt en pen for at rette i 
det , men kastede den skamfuld hen igen og 
så på ny i brevet . 
Den sætning dér , hvor var den dog kejtet 
og fremmed . Så underlige folk kan blive , 

når de en sjælden gang får pen mellem 
fingre , så højtidelige og klodsede ; de bliver 
helt fremmede for dem selv og falder over i 
brugen af gudelige talemåder , folk , der i 
det daglige står det gudelige så fjernt ! 
Nå , blæse være med formen da , men indholdet 
— ja , af det var der ikke meget , næsten 
intet ; tomt , tomt var det , ikke det mindste , 
der var skrevet til mig , for mig alene . Det 
kunne jo være skrevet af en hvilken som helst 
forelsket pige til en hvilken som helst elsker . 
Der var jo intet særpræg over det ; hun havde 
jo ikke fjærneste anelse om , hvad fordringer , 
der stilles til et brev . 
Et brev , der skal være aftrykket , billedet , 
billedet i ord af en mennesjæl i svingning , i 
en ejendommelig stærk stemning . Er denne 
særlige stemning og trangen til at sætte denne 
stemning i ord der ikke , da skal man bruge 
brevkort , telegram , telefon , men ikke brev , 
det er profanation ! 
Men er et menneske i en slig stemning og 
skriver — og kan det — da får jeg et rids 
af dette menneske inderst inde fra , som giver 
mig dette menneske og intet andet — dets 
sorg og smerte , dets glæde og kærlighed , dets 
syn på verdens brogede mængder . — jeg 
iår , ham eller hende helt , og jeg ejer da et 

kosteligt gemme , som jeg skjuler dybest i min 
skuffe og kan tage frem , når år er gåde , 
og måske det menneske er død — men dets 
sjæl er ikke død , den går frem som en fint 
skåren silhouet fra de gulnede blade og står 
der tydeligt og skarpt i sær ejendommelighed , 
til at skelne fra alle andres . 
Men dette ! 
Hvor var hun dog at finde i dette brev ? 
— jo , i efterskriften måske . 
Jeg sender dig tusinde tusinde Kys og ønsker 
bare at jeg havde dig hos mig her i mit 
stille Kammer som du så ofte har været så 
skulle du få dem alle lige straks — ja , 
kysse , det kan hun ; hvor er hun dog sød , 
alt opgivende i et sådant øjeblik ! — og så 
skulle jeg sige dig hvad jeg har på hjerte 
og hvor meget jeg elsker dig . — der er synd 
af mig at være så ond på hende , for elske 
mig , det gør hun til sin sjæls inderste grund . 
— men sådan i et brev kan jeg slet ikke 
skrive sådant noget det ved jeg så godt — 
lille stakkel , hun véd , hvor fejlen ligger og 
kan endda ikke hjælpe — det er vel næsten 
det værste . — og så det sidste med worherre 
med det store , dobbelte v ; det var , som hun 
med det bogstav ville gøre vor herre større og 
mægtigere , for at han bedre kunne skærme mig . 

men alligevel , havde hun ikke mere at sige mig , 
mig alene ; kunne hun sende mig et brev , der 
var så mange dage under vejs , kun på halvtredje 
side ? 
Jeg havde dog fået mange breve før 
fra hende ; havde jeg altid ladet mig nøje med 
så lidt ? Det var jo umuligt , og de mange 
mangler , sprang de mig først nu i øjnene ? 
Det kunne ikke være sådant ; det var mig , 
der begyndte at blive sær og underlig her 
alene i den fremmede by ; jeg behøvede kun 
at lukke min skrivemappe op og tage et af 
hendes breve , ét af de mange — og de ville 
snart vise mig , hvordan det var fat med mig , 
og hvor ond jeg var mod hende ! 
Jeg sprang op , hentede mappen og spredte 
alle hendes breve ud på bordet ; jeg greb et 
af dem og begyndte at læse , hurtigt , hurtigt , 
— nej , nej — det var ikke så godt , nej lad 
mig tage et andet — men hvor det dog også 
var forunderligt kort og afstumpet ! Jeg greb et 
tredje , fjerde , alle , alle syntes de mig lige ens , 
ikke ét kunne nu stå for min kritik . 
De lignede hverandre fortvivlende , lige fra 
overskriften — min store kæreste — til underskriften 
— din lille kæreste — det havde jeg 
heller ikke set før . 

underlig modløs lod jeg hovedet synke og 
betragtede med en sælsom ynk alle disse breve 
— på rosenrødt papir . Det sidste lignede heri 
som i alt sine forgængere . 
Jeg sad en stund halvt sammensunken , jeg 
ved ikke hvor længe , men jeg syntes , det var 
en lang tid . Så rettede jeg mig op og greb 
efter vennens brev — det havde jeg dog endnu 
tilbage . 
Jeg skar det op , og inden i lå der mange , 
tætskrevne ark . Jeg lagde mig hen på chaiselongen 
og læste . 
Jeg lå længe og sundede mig efter dette 
brev ; til slut blev jeg sulten og så på uret 
— men hvor var dog tiden gået ! Min middagstid 
var allerede forbi ; jeg måtte skynde 
mig , hvis jeg ville have nogen mad . 
I en fart fik jeg overtøjet på og kom ned 
på gaden . 
Derhenne på restaurationen sad jeg længe 
om maden , derpå gav jeg mig til at kigge i 
nogle illustrerede blade , mens jeg lyttede til 
en samtale , der blev ført mellem nogle gamle , 
adstadige borgere og en ung mand , der fortalte 
dem om en lang , lang rejse , han for et 
halvt Års tid siden havde foretaget mod nord , 
-helt op til Bremen , hvor han havde hørt en 

berømt sangerinde synge , en fornem dame , 
der vist i virkeligheden var grevinde . 
Jeg kunne ikke lade være med at smile — 
langt , langt mod nord , helt op til Bremen — 
langt , langt mod syd , helt ned til Bremen ! 
Alt er relativt i denne verden . 
Og jeg tænkte — den sangerinde må 
være hende ; der er jo mange sangerinder til i 
denne verden , vel også mange fornemme 
sangerinde , men én , der omtales , når jeg hører 
det , må være hende . 
Den tanke smilte jeg af , men jog den ikke 
bort , nej , jeg førte den videre — og hende 
kender jeg , hun som for almindelige borgerfolk 
står i en fjern , fornem berømmelsens afstand ; 
det er interessant ! 
Det er ikke så længe siden , jeg selv stod 
nede blandt dem , men nu — står jeg hende 
nær , om hvem der allerede har sænket sig en 
øjenblendende glorie og en fornemhedens 
legende ! 
Jeg forlod restaurationen og gik gennem 
de fremmede gader uden mål , blot optagen af 
en halvt ubevidst lykkefornemmelse , til jeg 
langt ud på aftenen søgte hjem , famlede forsigtigt 
op ad den høje , skumle , kirkehvælvede 
trappegang og kom op på mit værelse . 

jeg begyndte at klæde mig af i mørke , men 
syntes dog pludselig , jeg skulle tænde lys . 
Der kunne jo dog godt være kommet breve 
med aftentoget ! Skønt nej , hvor kunne jeg 
dog bilde mig sådant noget ind — men 
alligevel , jeg ville tænde lys for at finde rigtigt 
i seng . 
Jeg strøg tændstikken , tændte et lys og 
løftede det op i vejret , mens jeg så mig rundt 
i værelset . 
Henne på det store arbejdsbord lå endnu 
alle de røde breve strøede om , dem havde 
jeg glemt at gemme ; men hvad var det ? 
Oven på dem lå et større , hvidt ét , det 
hørte ikke med til de andre , det måtte være 
kommet , medens jeg var borte . Jeg skyndte 
mig hen til bordet , greb brevet — udskriften 
kendte jeg ikke , men på frimærket kunne jeg 
se , det var fra byen , fra den fremmede by . 
Jeg brød konvolutten så hastigt , at jeg nær 
havde ødelagt brevet med ; i det stod kun med 
store , faste bogstaver . — jeg venter dem i 
morgen ved begyndelsen af Alleen . Tiden lige 
efter min frokost — og hendes navnetræk , 
sangerindens , ikke andet . 
Jeg vendte og drejede brevet , men der var 
ikke mere . Jeg stillede det derpå forsigtigt op 

mod lysestagen , mens jeg gav mig til at samle 
alle de røde breve — og under dem lå et 
stor , hvidt , ubeskrevet ark , kun øverst oppe 
stod med stærk tryk — 1ste akt ! 

vi 
før jeg gik i seng , havde jeg bedt den gamle 
fraulein om at kalde på mig tidligt den 
næste morgen , skønt jeg først skulle give møde 
i Alleen langt op på formiddagen . 
Men før jeg havde hørt den mindste 
kalden , lå jeg allerede lysvågen i sengen , 
vækket af sådan en sær fornemmelse 
af forventning og glæde , der halvt-bevidst 
havde gennenstrømmet mig i søvnen . 
Smilende så jeg mig om i værelset , mens jeg 
grundede over , hvorledes al den hjertets fryd 
var kommet over mig , jeg , der ellers så 
tidligt på dagen som oftest var i slet lune . 
Men i samme nu huskede jeg hendes brev ! 
Det stod derhenne på bordet , lænet op 
mod lysestagen . Hvor dog den konvolut så 
diskret og fornem ud , så rank den holdt sig ! 
Den lignede en kammerjunker i hvid ulastelighed 
med det blå frimærkeorden øverst 
oppe . 

og det var da et ordensbånd , som endnu 
ikke havde mistet sin betydning ; det har gjort 
alle tiskende kammersiskner , alle forslugne 
lakejsjæle overflødige som mellemmænd mellem 
to elskende — og også mellem to , der blot 
gerne vil mødes . 
Det har bragt min kammerjunker uskadt 
gennem alskens folk , der har gnedet sig op 
ad ham , og hvis fingre af pur nysgerrighed 
godt kunne have brændt hul gennem hans 
hvide kappe , men det bånd har holdt dem i 
ave , ja endog tvunget disse nysgerrige til selv 
at bringe ham op ad trapperne . 
Hans mund var lukket , lukket af et Kys ; 
kun jeg havde lov til at bryde det . 
Nu er det brudt ! 
God morgen , god morgen , kære hr . Kammerjunker , 
vel mødt i gårde ! 
Jeg sprang ud af sengen og gik hen og 
kiggede på udskriften . Jo , den var ikke til 
at tage fejl af , der stod mit navn , mit fulde 
navn endda ; det var til mig , jeg havde haft 
lov til at bryde det og ikke taget en fremmeds 
ret . 
Jeg gik hen til servanten og begyndte at 
vaske mig . Hvor vandet var dejligt frisk , 
kølende . Jeg dukkede hele hovedet ned i det 
dybe vandfad . Ah , hvor der rislede en kølig 

fryd gennem min krop , som havde den tusinde 
munde , og hver drak morgenens første skål 
vand . Jeg søgte min finest glansstrøgne 
mansketskjorte frem af kofferten og tog den 
på . Den sad luftigt og let , og knipsede jeg 
på skjortebrystet , klang det som fra et stålbuet 
panser . Hvor den høje flip sad tæt til 
linningen uden dog at gnave eller trykke det 
mindste , og trådte jeg frem for spejlet , syntes 
jeg , det var helt festligt og blendende at se 
derinde den matskinnende brystflade og de 
snehvide ærmer ; som om ikke herrers hvide 
linned kan have sin ynde , der ikke falmer 
ved siden af damernes ! Og den sarte lavendelduft , 
der slog op fra min mansketskjorte , var 
mig som en hilsen hjemme fra , fra min lille , 
gammeldags mor , der endnu gemmer den urt 
i sine dybe kommodeskuffer , en hilsen fra 
min barndoms og ungdoms søndag morgener , 
hvor vi brødre stillede inde i far’s og mors 
sovekammer for at få det rene kravetøj udleveret ; 
vi vare alle lige utålmodige og ivrige 
efter at få først for at komme ud og tage fat 
på den dejlige fridag . — enhver fest- og fridag 
vil derfor altid for os bære en Duft af lavendler . 

jeg fik lige stukket ned i ærmerne på min 
Bonjour , da den gamle fræulein forsigtigt stak 

hovedet ind og begyndte at kalde hen mod 
sengen ; jeg lod hende kalde et par gange , 
til jeg rømmede mig , så hun for nervøst 
sammen og kiggede forskrækket hen på 
mig . 
„ Hellige jomfru •— er det dem , herre , er 
de virkelig oppe og  .  .  . 
„ Og påklædt , “ fuldførte jeg . — „ Ja , jeg 
er virkelig oppe og i full dress til at modtage 
enhver skøn jomfru , der kommer for at bringe 
mig sin hilsen . God morgen , fræulein , træd 
nærmere og indvi dette kærlighedens nyrejste 
tempel ! “ 
Jeg gjorde en bevægelse frem mod hende , 
men hun sendte mig et blik , der ude på 
spidsen af sin od syntes at bære de ord ; de 
må ikke tro , jeg er af den slags — og idet hun 
henne på dørtrinnet højnede al sin gamle 
jomfruelighed i hele dens spidse stejlhed , skred 
hun langsomt , baglængs ud af døren , mens jeg 
stod bukkende inde i værelset og sagde : 
„ På gensyn , på gensyn min skønne ! “ 
Jeg sprang hen og smækkede døren i med 
foden , da hun var dybt ude i gangen , kastede 
mig hen på chaiselongen og lo , lo , så’ det 
helt klukkede i mig , indtil jeg , forundret over 
dybden og glæden i min egen latter , holdt 
op og rejste mig , men greb mig selv i — et 

par minutter efter — at stå og fløjte henne 
for spejlet , mens jeg satte min høje hat på . 
Da jeg kom ned på gaden og så på 
uret , var klokken ikke mere end ni . — ni , 
uh , ha . — altså skulle jeg vente hele tre og 
en halv time , før jeg skulle få hende at se , 
det var dog ikke til at holde ud ! Hvorfor 
ikke tage hen i gesandtskabshotellet og hente 
hende ? Nej , nej , den tanke forjog jeg , straks 
den var dukket op hos mig , det lod sig ikke 
gøre . 
For at få tiden til at gå satte jeg uvilkårligt 
kursen hen mod min stamknejpe , 
men da jeg på vejen kom forbi en elegant 
fremmedkafé , gik jeg derind . En sådan dag 
ville jeg ikke nøjes med det næstbedste ; jeg 
forlangte af mig selv det bedste . 
Fra kafeen tog jeg vogn ud ad Alleen 
mod triumfbuen , den triumfbue , der de foregående 
uger havde forekommet mig så 
latterlig lav og lilleputteagtig , at jeg syntes et 
ordentligt hølæs kunne vælte den bue ovær 
ende og bringe de triumfer ud af verden med 
det samme . 
Men den dag syntes den mig allerede i 
lang frastand at rejse sig i fornem marmormajestæt 
over villaernes sorte skifferrygge og 
i bydende vælde favne Alleens brede jordvej 

ind og tvinge den under sig gennem to fint 
svungne halvbuer , som ud af sommerhimlens 
lyse hvælv bag sig skar to blånende forhæng , 
tindrende blå mod de hvide marmorbuers 
skarpe rande . 
Jeg havde siddet i vognen og stirret frem 
mod de to Buer og deres himmelforhæng . Nu 
sprang jeg af vognen , inden den endnu var 
nået ind under dem og nærmede mig triumfbuen 
til fods . Jo længere jeg kom frem mod 
den , des mindre og mindre blev jeg , mens den 
hævede sig mægtigere og bredere — endnu 
nogle få skridt , og jeg ville have været inde 
under den , men da standsede jeg og så op 
ad den mægtige stenmur , til øjet var betaget 
og søgte ud gennem de hvælvede Buer , ud til 
de to stykker blå himmel , der syntes at 
blive dybere og renere i farven , jo nærmere 
jeg kom — og derude på den anden side begyndte 
Alleens to rækker høje , slanke popler 
igen og førte ud mod de fremmede , dejlige 
skove . — jeg syntes i det øjeblik , at her gennem 
denne triumfbue måtte vejen gå til 
lykkens drømte land , her og intet andet steds 
i verden var indgangen — og jeg havde 
fundet den ! — jeg følte mig glad og vidunderlig 
frisk , ren på sjæl og legeme ! 
Så gik jeg ind under triumfbuen , kom ud 

på den anden side og skyndte mig ned ad 
det bløde , gruslagte fortov , forbi de store , dybe 
villahaver — og var næsten kommet helt ned 
mod gesandtskabshotellet , da jeg besindede mig , 
vendte om og gik langsomt tilbage , mens jeg 
kiggede ind gennem høje , forgyldte jerngitre , 
ind over friske grønne græsflader og ny-revne 
gange , ind til store , fornemme verandaer , under 
hvis brogede solsejl hvide damekjoler skimtedes , 
— til jeg hørte én nævne mit navn bag mig , 
lige bag mig . Jeg vendte mig hastigt om , og 
dér stod hun foran mig , så nær , at hun uvilkårligt 
gjorde et lille ryk tilbage , da jeg vendte 
mig . I det samme så hun mig ind i øjnene 
og udbrød : 
„ Nej , hvor de dog se glade ud , de øjne , 
blot de kunne smitte mine , de kunne trænge 
til det ! “ 
„ Ja , kom , kom ! “ udbrød jeg overgivent og 
greb hendes hånd , „ jeg har glæde og smil 
for to i dag , kom med ! “ 
Hun så forundret på mig — „ Ja , jeg tror 
virkelig , de har det , — men hvor skal vi 
hen ? “ 
„ Hvorhen ? naturligvis ud til skoven . “ 
„ Hvilken skov ? “ 
„ Den skov , langt derude . “ 

jeg pegede mod synskredsen . „ Lad os 
blot komme af sted ! “ 
„ Af sted — ja , men skal vi gå ? “ — hun 
så smilende hjælpeløst op på mig . 
„ Å nej , tilgiv jeg glemte “— og jeg sprang 
ud til kørebanen og så ned ad Alleen . 
„ Der kommer en vogn ud af triumfbuen 
herned mod os , jeg tror , den er tom , skal vi 
tage den ? “ spurgte jeg ind mod hende . 
„ Ja , vil de til den skov , må vi køre , der 
er vist meget langt derud , “ svarede hun og gik 
hen mod mig , ud til fortovets rand . 
„ Å , ikke længer , end vi kan række den 
på en dag . “ 
„ På én dag ; — men husk , at jeg skal 
være tilbage til middagen . “ 
„ Å , den spiser de så sent , at jeg regner 
den for aften ; dagen er lys og lang — nu 
råber jeg vognen an - hov kusk ! “ 
Han skævede til siden og standsede hesten . 
Jeg greb fruens hånd , og så let og spændstig 
steg hun op på trinnet , at den lette kaleche 
næppe dirrede i fjedrene , før hun sad inde 
på de bløde hynder ; jeg steg ind bagefter , 
idet jeg råbte op til kusken : 
„ Til skovs ! “ 
Han drejede hovedet spørgende om og 
gentog : 

„ Til skovs ? “ 
„ Ja , til den skov der langt ude , “ svarede 
jeg og pegede fremad . 
„ Nå , ud til nymfenburg , javel . “ Og han 
drejede sig igen fremad , og med et kraftigt 
piskesmæld for hesten frem — og vi rullede 
let og hurtigt ud ad den hårde , brede vej 
med de høje , grøntglinsende popler på begge 
sider . 
Hun slog parasollen op og lænede sig tilbage 
i sædet . 
„ Jeg har ikke rigtig set før nu , hvor vejret 
er smukt i dag , køligt , friskt og dog med 
varme . “ 
„ Det har jeg opdaget for længe siden ; før 
jeg endnu slog øjnene op , tidligt i Morges , 
kunne jeg mærke — nej ane , at det måtte 
blive en solskinsdag . “ 
„ Måtte blive — hvorfor det ? “ 
„ Jo , dagen uden om mig skulle svare til 
den lykkens dag , der fødtes i mig i nattens 
løb . Og se , da jeg vågnede og blev mig 
denne lykke fuldt bevidst , var dagen derude 
allerede døbt af en glad , gylden sol — det 
kunne ikke være andet ! “ 
„ Denne sjældne lykke , som de taler om , 
og som så pludseligt er falden i deres lod , 
hvad — eller hvem skylder den sin oprindelse ? “ 

Iii 
hun så hen på mig , og hendes øjne fik 
et fremmed , spottende skær , et skær af den 
grønne parasol . 
Jeg svarede undvigende : „ Behøver ens følelse 
af lykke at skrive sig fra en bestemt 
person — eller fra noget andet . Kan den ikke 
uforvarent komme over én , kan ikke skæbnen 
i et overgivent øjeblik tage én dag ud 
af et menneskes mange grå dage , skabe 
den om til en gylden dukat og lade 
den dumpe ned til én på sengetæppet , 
så man vågner med en blendende fryd 
i sjælen , fryd endogså over , at man skal 
stå op . 
Ja , jeg har fortalt dem , at jeg ingen morgenmand 
er , men en sådan dag farer jeg op af 
sengen for at nyde blot det — at være til — 
at leve ung , frisk og glad — og så med den 
gyldne dukat i lommen . Da vil jeg ud i verdens 
dejlige menneskemylder for at prøve min 
dukat , om den kun er en spillemønt — eller 
om den er af det guld , der har den ægte 
klang , når det kastes på livets disk . 
Hej , hopla — nu farer jeg ud til nymfernes 
bolig , lad dem være møntguardeinen , og gid de 
vil sætte lødig på min nyvundne skat ! “ 
Jeg så igen ind under parasollen og mødte 

ingen spottende øjne , nu var de varme af 
glæde , og hun lo : 
„ Bravo , bravo , jeg ser , at jeg har sendt 
bud efter den rette mand , det var dem , jeg 
trængte til , de , der endnu har ungdommens 
lykkedukat i hånden ; lad os nu komme ud 
i deres skov , den eneste skov , der på denne 
dag findes for os på hele jordens kreds “ — 
hun lo , og jeg lo med . 
„ Ja , tak for billetten , den havde jeg nær 
glemt at takke for . “ 
„ Og jeg , fordi de kom og ville trøste en 
gammel frue , der havde fået hovedværk af 
græmmelse og sorg . “ 
„ Jeg trøste — det kan  vist næppe  . .  .  . “ 
„ Jo , de kan , det har de allerede gjort — 
for en stund . “ 
„ Lad mig da høre de græmmelser og sorger , 
for at jeg helt kan jage dem bort . “ 
„ Å , nej , nej “ — svarede hun — „ lad os 
nu ikke tale om dem ; se heller ud på det 
menneskemylder , som de så gerne ville ud i , 
nu er de derude . — se , se , dér langs floden 
drager hele strømme ud “ — hun greb mig 
ivrigt i armen , og jeg så mig omkring . 
Villahaverne på begge sider af vejen var 
forsvundne , bag poplerne kom bare , flade 

ker til syne , og derinde mellem to grønne diger 
lå en stor , blå vandåre , der syntes at stå 
ganske stille , men oppe på det nærmeste dige 
gik en bred sti , og ad den gled en sort , tætfyldt 
strøm af mennesker ud med os , mod skoven . 
— og vejen var fyldt af vogne , vogne , der 
blev trukne af heste , og vogne , der blev trukne 
af mennesker , og alle samme vej udefter . 
Vor lette kaleche smøg uden om en almægtig , 
høj bryggervogn . 
„ Nej , se den “ — jeg berørte min dames 
arm — „ se de brede hjul , de høje vognfjæle 
og de vældige Tønder der oven i ; se det firspand 
af sværbringede heste i messingbeslået 
seletøj med hvide kvaster ved ørene — 
og kuskene , dér vedsiden af vognen , i blanke , 
langskaftede støvler , i fløjls knæbukser og 
røde veste ; de korte trøjer har de kastet over 
hestenes brede lænd , mens de selv går i 
hvide skjorteærmer og slår smæld på smæld 
henover de bidselsskummende dyr . — se den 
kraftige Karl dér — det er jo en ren toreador 
 !  “ 
„ Å herre gud , det var dog et elendigt æsel “ 
— fruen pegede ud på den anden side — 
„ det dér foran lirekassevognen —• det har jo 
store , nøgne skindpletter på ryg og side — 
nej , hvor det ligner mine brødres gamle , afgnavede 

gyngehest , der til slut kun havde 
hår i halen , ha , ha , ha , herre gud , du stakkels , 
gamle skrog ! “ — og hun strøg den på 
mulen , idet vi jog forbi ; så lavt sad vi i den 
gyngende kaleche . 
„ Men hvad er det dog i dag , siden så 
mange mennesker er på færde ? “ 
„ Det er jo søndag — véd de ikke det “ — 
spurgte hun forundret . 
„ Er det søndag — nå , det havde jeg for 
resten helt glemt , men det kan vist ikke være 
en ganske almindelig søndag , dertil er der alt 
for stort et røre . “ 
„ Nej , jeg tror også , det er en eller anden 
stor helgens dag ; hvad hans navn er , husker 
jeg ikke , men jeg læste i et af bladene i Morges , 
at der skulle holdes folkefest et steds 
herude ; det var morsomt , om vi var på vej 
derud ! “ 
Trængselen af vogne blev tættere og tættere , 
jo længer vi kom ud efter . Oppe på diget 
skød menneskemængden sig frem som en tung , 
sort snog , der fyldte hele stien og ganske 
skjulte det stille , blå vand , til på én gang 
stien skrånede ned mod vejen og kastede 
hele menneskebyrden af , ind mod vogntoget , 
så det hele kørtes sammen og stod i stampe , 

mens floden oppe fra sit dige blinkede lettet , 
glad ned til os . 
De to rækker strunke , grøntglinsende popler , 
der havde indhegnet vor vej som en rank 
æresvagt , skiltes nu ad og gik hver til sin 
side rundt om en uhyre plads , der rammedes 
ind af lave slotsbygninger — i røde teglstenstage 
og hvidkalkede mure med grønne skodder 
på 
længst borte krøb de lange udbygninger 
ind mod et højt slot , bag hvis ryg parkens 
træer troppede sammen og i brede , svaje kroner 
så majestæten over hovedet . 
Nu var vi komne skoven så nær , som vi 
kunne komme til vogns ; vi måtte stige af og 
stod en stund på en kant af vejen oppe fra 
mylderet og så ind over pladsen , ind mod et 
stort springvandsbassin . Det var kantet af 
brogede sejldugstelte og hen forbi denne teltrække 
stampede den sammenpressede menneskestrøm 
pladsens melbløde støv op , så det 
dampede hen over menneskenes hoveder , over 
teltenes Tage , men holdtes inde over pladsen 
af parkens grønne kronevolde , bølgede lidt 
frem og tilbage og steg så som en bævende 
offerrøg op mod den emailleblå himmel , men 
langt var der op , og end ikke den fineste 
rynke mægtede den at sætte på guds rene , 

høje pande som tegn på , at gud ville se 
nedad mod den mennesketue — nej , han så 
drømmende langt ud ! 
Vi stod tavse deroppe på skrænten , til 
hun med ét stak sin arm under min , smilede 
op til mig og sagde : 
„ Kom , vi må ikke drømme os verden bort , 
den er dernede ! “ 
Og vi løb ned ad skrænten ind i det tætteste 
mylder , der førte os forbi drikke- og 
madtelte , telte med vokskabinetter , brølende 
løver og hvislende slanger , brydende kæmper 
og svævende nymfer , telte , hvor berømte spåkvinder 
lovede at vise menneskene deres fremtid 
— et stort , dansk markeds kendte gøgl . 
Pludseligt trykkede hun min arm og udbrød 
 : 
„ Se der , hvad er dog det , man kan få 
derinde i det telt ? “ 
Jeg gik nærmere til og så , at der på teltets 
disk lå en hest , en ko , et lår , en arm 
— alt støbt i voks . 
„ Det er takofre til at hænge op på den 
undergørende Madonna , når hun har frelst 
ens fæ eller lem fra sot og fare ; måske også 
de , frue , har den gode Madonna at takke 
for hjælp og redning med en arm eller et 
ben , én kan aldrig vide ? “ 

„ Nej , nej — det har jeg ikke , men kunne 
jeg købe et hjerte , ville jeg hænge det op på 
Madonna , og så skulle det bede hos den 
gode moder , om det måtte tage al den nød 
og tyngsel , der endnu er tiltænkt mit eget , 
på sig , få lov til at være ret et ydmygt , et 
rigtigt lille — nej , nej , nej — et rigtigt stort , 
tålsomt hjerte — af voks , mens mit eget menneskehjerte 
skulle have lov til at være sig 
selv , stolt og frit , friskt og kækt — uden angst 
for lurende ydmygelse . — skaf mig et sådant , 
og jeg skal hænge det ved Madonnas og under 
det sætte tavlen — Maria hat geholfen . “ 
„ Vi kan jo se , om de har sådanne til fals 
derinde “ — svarede jeg og gik foran ind i 
teltet ; hun fulgte nølende efter — men skyndte 
sig snart ud igen , idet hun trak mig med sig . 
„ Nej , nej , de grimme røde tingester vil jeg 
ikke have — nej , så stygt et hjerte har jeg 
ikke — selv om det kun skal være vrangsiden 
af det , den ydmyge askepot , da ser hun ikke 
sådan ud hos mig . “ 
Hun stak atter sin arm ind under min , og 
vi gled igen tilbage i trængselen . Hun lo og 
var kæk , men et par gange trykkede hun sig 
dog frygtsomt op til mig , når strømmen brød 
for hårdt på ; jeg satte ryggen imod og beholdt 
hendes arm tæt i min , til vi var komne 

helt ud af mængden og styrede over mod en 
lille pavillon på slotstilbygningerne , hvor vi 
syntes , der måtte være restauration . 
Vi kom ind i en højloftet , fliselagt gang , 
der førte tværs gennem huset og ud i en stor , 
gammel have bagved , hvorover lindenes brede 
kroner slog så tæt et telt , at kun enkelte 
solstråler faldt igennem og lå som i gule 
pytter i midtergangens brune grus , og bagerst 
i haven lagde en gylden rand om et bords 
frynsede tæppe . De andre borde stod helt i 
skygge om lindenes stammer , og ved dem 
sad høje , magre mænd og runde , små koner 
og drak øl af dybe stenkrus . De var alle 
landfolk , der sikkert havde vandret ad lange 
veje og slugt meget støv ; for nu sad de 
trætte på stolene med benene ud for sig og 
hvilede , mens de skyllede halsene rene , og lod 
havens svalhed kølne sveden på deres pander . 
De talte kun lidt og sagte . 
Vi var hastigt styrtede gennem den stenlagte 
gang , idet vi sænkede hovederne for 
den byge af mængdens skrål og pladsens støv 
derude fra , men rettede muntert ryg igen inde 
i haven og gav os ivrigt til at snakke videre , 
til vi på én gang betuttet standsede og så 
os om . — 
hvor her var tyst , hvor her var svalt , og 

så det sagte ordfald mellem disse trætte mennesker 
 ! 
Vi styrede med forsigtige skridt hen over 
den lange grusgang frem mod bordet med solens 
gyldne frynse om . 
Fruen blev alvorlig , mens jeg ikke kunne 
blive det , men med undertrykt latter forlangte 
en flaske riidesheimer af opvartningspigen og 
måtte gentage det på hendes studsende spørgmål . 

vi sad og ventede lidt , til værten selv højtideligt 
og forsigtigt kom bærende med en gammel 
sølvvinkøler , hvoraf den slanke , våde 
flaskehals stak op , og bagved ham kom ternen 
med to grønne røhmere på en bak . De 
fik begge sat , det de bar på , fra sig på bordet , 
og værten trak sig alvorligt tilbage , men 
idet den skælmske Terne gik , kastede hun et 
skalkagtigt blik først på mig og så på min 
dame og fulgte , med forklædet for munden 
for at dæmpe sin latter , værten op mod huset . 
I stedet for at blive vred over pigens næsvished 
lo fruen : 
„ Ha , ha , ha , gud véd , hvad der gik af 
hende , skulle vi være så morsomme at se på 
— eller ? “ 
„ Så sjældne gæster “ — fuldførte jeg . 
„ Sjældne ? “ 

„ Ja , der er vel ikke mange , der begynder 
dagens fest her — i rinskvin — jeg tror snarere 
de ender den i øl . — skål , frue , lad 
os drikke på vor festdag ! “ 
„ Skål “ — og hun stødte sit glas mod mit 
— men er det ikke snarere helgenens festdag 
vi burde drikke på ? “ — spurgte hun og så 
ned i den grønne vin . 
„ Lad det være hans skål med , når han 
blot er helgen for den lykke , der kan nås 
her på jorden , livets egen , nådige helgen , 
og det synes jeg , han må være , for aldrig har 
jeg følt mig så befriet for sorg og søgende 
uro , fra tomhed og grå lede som i dag . — 
jeg er ung , jeg er stærk , jeg kan med et slag 
knuse denne stol ! “ — jeg greb én , der stod 
ved siden af min og førte den ud fra mig i 
løftet arm af bare overmål af glade kræfter 
— „ og så er jeg salig af forventning — i 
forventning om , hvad  .  .  . jeg véd ikke rigtig “ 
— tilføjede jeg undskyldende — „ men lige 
meget , skål for denne helgens dag ! “ 
Hun førte sit glas frem mod mit og svarede : 

„ Jeg drikker for dem , for den , der er ung 
og ikke er . bange for at vise det ; for den , der 
af ungdom har så meget tilovers , at han af 

sin overflod kan give til én , der har ungdom 
behov . — skål ! “ 
„ Frue , jeg kan næsten ikke tage mod den 
hilsen , for den gjaldt den modige ungdom , og 
til den hører jeg ikke — ikke altid . “ 
„ Hvorledes ? “ 
„ Nej , for mit mod er en forsagt drømmers 
mod , kun af passiv Art , ét , der selv aldrig 
begynder , men blot virker igen , når det påvirkes 
stærkt udefra . “ 
„ Af hvad ? “ 
„ Af livet selv . “ 
„ Har de da nogensinde mødt det , de kalder 
livet “ — spurgte hun interesseret . 
„ Ja , det tror jeg , i det mindste glimtet af 
det .  “ 
„ Hvor har de fanget det glimt ind ? “ 
„ I de øjne , der ser på mig nu , i deres . 
Det blik , jeg fangede ind den nat på gjedserdamperen , 
har lyst for mig , snart stærkt , snart 
svagt , så svagt , at jeg troede , det var slukt , 
men så dukkede det atter op i stunder , hvor 
jeg var mest vildfarende , hvor jeg ikke vidste 
mindste vej , men nu har jeg atter set det dér , 
hvor det hører hjemme . — tak for landkendingen , 
frue ! “ 
„ Å , tak mig ikke “ — svarede hun nedstemt 
-— „ glem det nattens fyr , nu er det 

dag ! De skal hjælpe mig at glemme og være 
min glædes mester — lad os tømme vort 
glas på det ! “ 
Efter at vi havde drukket endnu for meget 
andet , rejste vi os og gik , fulgte af mange 
spørgende og forundrede blikke . 
Ude i den lange gang mødte vi den lattermilde 
opvartningspige , der kniksede dybt og 
ønskede herskaberne — god fornøjelse ! 
Vi kom atter ud i strømmen , men styrede 
denne gang op mod selve slottet og nåde 
frem mod en bred kolonnade , der forbandt to 
slotsfløje . Mellem søjlerne så vi høje træer , 
brede kanaler med hvide svaner i og fine 
træbroer over , på hvilke der gik mange Kolk . 
— vi kom også ind mellem søjlerne og ud i 
slotshavens lange gange , hvor vi først gik og 
så på mennesker og svaner , og derpå kiggede 
vi ned i vandet til de gennemsigtige guldfisk , 
der i mæsket lakajvigtighed nu og da 
nedlod sig til at snuse til en skikkelig borgermadams 
gamle hvedebrød , som hun bid for 
bid havde sparet af vejen alle ugens dage for 
at glæde sit gode hjerte med at kaste det ned 
til — de stakkels fisk . 
Vi følte os helt hjemlige ved at se den gode 
morlil og kom til at le ved at betragte havens 
kåde marmorsatyrer og nøgne gudinder , der i 

hedensk overlegenhed skuede ned på al denne 
traskende bravhed og søndagsklædte småspjæt 
— indtil vi søgte bort fra de menneskefyldte 
midtergange ind i dybe , stille sidealleer , 
hvor vi traf folk par om par ; jo længer vi 
kom ind , des færre traf vi ; til slut blev vi 
næsten ene i de dybe , stille gange . — vi talte 
sammen og blev ved at gå , til jeg på én 
gang blev opmærksom på stilheden rundt om 
os og standsede . „ Kan de høre en lyd ? “ — 
spurgte jeg og så på hende . Hun kneb 
øjnene sammen og lyttede : „ Nej , nej — ikke 
det mindste , ikke en stemme , ikke et fodtrin , 
og jeg synes dog , vi nylig var midt inde 
i det alt sammen — men hvad er det , jeg 
hører ? “ — hun drejede sig om og så ind til 
siden — „ det er ligesom vand , der rinder , og 
der lyser jo også en hvid mur frem mellem 
træerne , skal vi ikke se , hvad det er ? “ 
Vi forlod Alleen , fulgte en næsten tilgroet sti 
og nåde snart et lille kapel — eller havepavillon , 
det kunne ligne begge dele . Kalkpudsen 
var gullig og gammel og i store kager 
revnet fra , så de mørkerøde munkesten skinnede 
igennem , og der i væggen , hvor en lille 
vandstråle sprang frem , lyste stenene blanke 
af væde og røde som blodige læber . Strålen 
nåde i sagtmodig plasken ned til en gammel 

stenkumme , der var skæv og havde en revne 
i midten ; derfor sank alt vandet gennem den 
og ned i den fugtige jord , der til tak skød 
saftiggrønne tisler og skarntyder op , så store , 
at de næsten helt skjulte det spinkle , møre 
rækværk , der hegnede kilden ind . 
Vi fulgte stien op forbi bygningens gavl 
og kom frem til forsiden , hvor en bredere 
gang førte bort i modsat retning af den , vi 
var komne . 
Her mødte vi flere , der ligesom vi gik ind 
under kapellets lavt hvælvede forhal , hvis 
vægge var istukne med muslingeskaller , røde , 
hvide og blå . I midten af forhallen var der 
igen et kildespring , men her faldt det ned i en 
mægtig bred muslingeskal af sten , hegnet med 
et gyldent gitter , der bar mange lys over gamle 
madonnabilleder . En ung præst kom hen og 
tilbød at vise os rundt . Vi fulgte ham fra forhallen 
ind gennem en lav dør og stod i et 
rum , noget mørknet af de store træer uden 
for . Da jeg havde vænnet mig lidt til belysningen , 
så jeg værelset klædt fra gulv til 
loft i svære egetræspaneler , delte i brede felter , 
der rammedes ind af mørke guldlister . Den 
unge præst rørte ved en sådan list , et panelfelt 
sprang op og blottede ryggene på læderindbundne 
folianter , række over række , og 

oppe fra de mathvide rygges øverste rande lyste 
noget skinnende gyldent — en kongelig krone , 
og idet præsten lod panelet smække i , var det 
sidste , jeg så — et gyldent lysglimt fra alle 
de kroner . — „ Dette var hs . højsalige majestæts 
bibliotek , kun gudelige bøger , som han brugte , 
når han trak sig tilbage til dette sted “ — 
begyndte præsten i ramse-tone — „ og her står 
hans arbejdsbord . “ — han pegede på et bord 
henne i en dyb vinduesniche . Jeg gik nærmere 
og så et bredt , svært mahognibord og på det 
kun et krucifiks — en lille , blanksleben , sort 
marmorsøjle og på den korset og frelseren i 
drevet sølv . — præsten førte os derfra ind i 
det næste værelse , hvis vægge og loft var 
dækkede af malede porcelænsplader . Hver flade 
bar berømte maleres navntræk , og det lod til , 
at hver kun havde malet en flade , for de bar 
alle forskellige navne . Her inde trykkede prælaten 
også i væggen , en flade åbnede sig , 
og derinde på hylder stod kopper , kander — 
ja , et helt spisestel , men kun til en person , i 
noget underligt , gammelt porcelæn , syntes jeg , 
men alt med den gyldne krone flammende frem . 
— fruen hviskedee til mig : „ Se dog på det 
porcelæn , dette lands ældste og fineste ; min 
onkel , gesantens tænder ville løbe i vand ved 
at eje blot en uselig , lille underkop af det . “ 

„ Dette brugte hs . højsalige majestæt “ — 
ramsede præsten — „ når han var herude , og 
der på det lille ildsted tillavede han selv med 
egen hånd al sin xmad . “ 
„ Havde kongen da slet ingen tjenestepiger 
med sig ? “ — var der en skikkelig bondekone , 
der spurgte . — „ Nej , han var her ganske alene , 
absolut ene — med sin gud “ — svarede præsten . 
— „ Hvor kunne dog sådan en fornem 
herre , jeg mente hs . kongelige majestæt , lave 
mad til sig selv “ — snakkede konen videre , 
helt betaget og ynkende — „ Herre gud , herre 
gud , sådan en mægtig herre og sådant et 
lille ildsted — vor herre har sikkert regnet ham 
det til gode . “ — jeg så på hende og hendes 
hænder , der hastigt lod rosenkransen rasle 
gennem de grydebrændte fingre . — gamle morlil 
— tænkte jeg — du har vist hele dit lange 
liv måttet lave din egen mad , hvis du da har 
haft noget at putte i din gryde — og synes , 
det er ganske i sin orden ; og nu røres du over 
en konge , der engang imellem gjorde det for 
et lune skyld . Ære være de enfoldige ! 
Vi forlod også dette værelse og kom ind i 
det tredje , det sidste og mindste af dem alle . 
Det lignede en bedestol med sine tunge , udskårne 
træpaneler ; gennem den blytavlede 
rude faldt dagsskæret hen på en svær seng , 

der stod på en forhøjning med en tronhimmel 
over . Jeg skød tronhimmelens Gardiner 
bort og skimtede oppe i loftet et maleri , der 
forestillede en nøgen Eva . Præsten gav ingen 
forklaring til det maleri ; jeg viste fruen det , 
hun smilte blot ; de andre opdagede det ikke . 
— da vi havde set , hvad der var at se , lukkede 
præsten os ud gennem en dør , skjult i et hjørne 
af værelset , og vi stod igen ude i den lille 
forhal , hvor kilden plaskede muntert ned i den 
store , hvide muslingekumme . — „ Hele denne hal 
har majestæten selv bygget op ; hver musling 
har han stukket ind med egen hånd ; og denne 
gamle hellige kildes løb har han renset og 
ledet frem til denne kumme . Her kan enhver 
søge lægedom og kraft mod en af dødssynderne , 
vantroen . “ 
Her standsede præsten og bøjede sit hoved 
i bøn ; rosenkransene raslede gennem de besøgendes 
hænder , mens en halvhøj bønnemumien 
trængte sig frem gennem de åbne 
munde , idet de på samme tid dyppede fingrene 
ned i kummen og slog kors i kors for 
hoved og bryst . Kun vi to fremmede stod 
tavse , og jeg følte mig tilovers i denne bedende 
flok . Da bønnen var færdig , spurgte jeg præsten , 
hvad det var for en kilde , der sprang ud 
fra muren på bagsiden af huset . „ Det er den 

oprindelige gamle kilde “ — svarede han — 
„ som hs . højsalige majestæt fandt i dette forfaldne 
klosterbo . Han byggede selv ruinen 
op , dæmmede kilden ind og førte den ud i 
den store kumme , men hvad der her blev for 
meget af vand , ledte han ind gennem bygningen 
og ud der i væggen , hvor han først 
fandt den lille kilde . “ 
Præsten forlod os for at føre andre ind 
gennem de kongelige bodsværelser . Vi gik 
ud gennem forhallen , og jeg ville gå ned 
ad den brede gang , men min dame slog ind 
på den vej , ad hvilken vi var komne , den 
om bag huset . 
„ Kom lad os gå denne vej “ — foreslog 
hun — „ og drikke af det vand , der bliver til 
overs af denne hellige kilde — til de vantro . “ 
— da vi var komne ned til kilden , øste hun 
vandet op med sin hånd , og jeg betragtede 
den , og det første , jeg så , var store årers 
blålige fletværk på en bleg , mathvid , næsten 
gullig håndlød . Det slog mig uvilkårligt , 
at den hånd var en ældres — ældre end jeg 
selv var . Og jeg fulgte den hånd på vej 
op til munden og så læberne åbne sig — 
luende dunkelt røde som væggens gamle , 
vædefriske munkesten , og jeg syntes , de læber 
var unge og værd at drikke af — hvad mon 

der ville ske , hvis jeg kyssede dem ? — hun 
holdt op med at øse og så på mig : „ Hvad 
synes de så om det kapel , var det ikke en 
fin ramme om en kongelig tro ? “ 
„ Å ja , — eller en demokratisk tro sat i 
en kongelig ramme . “ 
„ Nå , ja , — også det , men dét , der betog , 
satte mig i stemning , var det individuelle præg , 
den kongelige fornemhed og rafinement , der 
var sat til troen og bevaret i eneboerlivet ! “ 
„ Hørte billedet i sengehimlen også med 
til fornemheden “ — spurgte jeg . — 
„ Ja , netop — ha , ha , ha , det havde en 
plebejer aldrig tænkt på , end sige vovet at sætte 
sammen med det andet . Det var jo netop en 
mindelse om jordelivet i al den askese ; men 
så snart de opdager sligt hos en kongelig , 
en adelig , blusser da ikke deres folkelighed 
op , bliver de ikke intolerant , pietist , der dømmer , 
hvor de ellers forstående ville frikende 
enhver anden ? “ 
„ Ja , det kan være “ — svarede jeg undvigende— 
„ men det ligger én måske i blodet ; 
det gælder vel her om , som i så meget , at 
fange troen ind . “ 
„ Å , det gælder vel ikke så meget om at 
fange den ind “ — svarede hun og tørrede 
sin hånd — „ som passe på , at den ikke 

slipper ud , for er den først ude , bliver den en 
vanskelig fugl at fange ; i alt fald for os 
protestantiske sjæle , der ingen undergørende 
kilder har at ty til . “ 
„ Det forekommer mig , at de fører det , jeg 
sagde , over på den religøse tro ; jeg mente 
tro i mere almindelighed “ — svarede jeg og 
og begyndte at gå i forvejen gennem buskadset 
ud mod den brede allé . 
„ Hvad mener de med tro i mere almindelighed “ 
— gentog hun og fulgte efter . 
„ Å , for eksempel tro på de overleverede 
statsformer , kongens ret og folkets pligt . “ 
„ Nej , nej , det hør ikke med til tro , ikke 
det , jeg kalder tro . Troen er den religiøse , og 
med den går det så underligt ! “ 
„ Hvorledes mener de ? “ 
„ Jo se , den bliver så mærkværdig borte 
mellem fingrene på os — på mig ; det gik 
af sig selv , lidt efter lidt svandt den ind , blev 
til intet ; jeg voksede vel fra den som fra mine 
barnekjoler — og så en dag , jeg trængte til 
noget at holde mig til , da opdagede jeg først , 
den var borte . Jeg så mig om med angst , 
om der dog ikke skulle være det mindste 
gran tilbage , men der var ikke spor , ikke et 
fnug ; og med undren opdagede jeg , at der ikke 
en gang var et hul , et stort gabende hul , 

hvor igennem det alt sammen var dumpet ; jeg 
kunne intet øjne . Har der været et sådant — 
og det må der vel have været — havde det 
ganske lukket sig , ikke ét ar var at sé ! “ 
„ Og hvad gjorde de så ? “ spurgte jeg . 
„ Jeg gik til mor ; hun kærtegnede mig — 
og henviste mig til min tro , og da jeg forklarede 
hende , jeg ingen havde , blev hun vred 
og sagde , at min ulykke skyldtes min vantro , 
alt ondt kom nu over mig som en retfærdig 
gengældelse , og jeg blev — “ 
„ De blev ? “ 
„ Jeg blev fortvivlet , jeg blev harmfuld og 
søgte at forklare min mor , hvor tåbelig den 
tale var ; alt var jo dog kommet på samme 
måde , alt var jo sket just således og ikke 
anderledes , selv om jeg havde været en ivrig 
troende , en bedende kvinde , intet havde jeg 
kunnet afvende ved min bøn ; det var intet 
ondt , jeg skulle bekæmpe i mig selv , det onde , 
ulykken kom jo ude fra , ind til mig . 
Men min mor kom blot med dette — en 
retfærdig gengændelse , gud kender sine . 
Da blev jeg vred og svarede — jeg følte mig 
ikke skyldig i nogen brøde og kunne derfor 
heller ikke føle anger . Det var jo ikke min 
skyld , at gud havde sluppet sit tag i mig , 

hvis han nogensinde havde haft ét , hvad jeg 
meget tvivlede om , og det var kun til at kyse 
børn med — dette med gengændelsen . Ulykken 
rammer troende såvel som vantro ; lykken 
her i verden er ikke belønning for god 
tro , det ser vi daglig , derfor kan heller ikke 
ulykken blive vantroens hærgende gengældelse 
 !  “ 
Hun tav og så stift ud for sig . 
„ Hvor fik de da hjælp fra “ — spurgte jeg 
sagte . 
„ I alt fald ikke fra min mor — svarede 
hun — „ men jeg føler , at havde man i min 
barndom lært mig , at fik man sorg i hjertet , 
da skulle man bede syv paternostre og syv 
andre bønner til den hellige jomfru , denne 
gudinde for os kvinder , eller man skulle drikke 
af én af hendes hellige kilder — ja , da havde 
jeg drukket og fundet ro . 
Dette at en kvinde kan bede til en kvinde , 
og hun så går i forbøn hos Vorherre , som 
kun er en mand og ikke en kvinde , dette at 
få sin gud på afstand , fjernt , det må gøre 
godt . Vor lære gør os for familiære med Vorherre 
— men for resten synes jeg , at alle vi 
moderne mennesker føres ind mod en skæbnetro , 
en tro på , at vor livsførelse forud er bestemt 

af en mægtig gud , der i sjældne øjeblikke 
sender os varsler . “ 
„ Varselsfugle ja , — som deres måge ! “ 
„ Min måge , ja , men den rækker ikke så 
langt ind over land . Hvor længes jeg ikke 
mod havet ! “ 
Hun tav atter , og vi gik tavse videre . 
Uden at lægge mærke til det , havde vi gennemvandret 
Alleen , øjet havde vænnet sig til 
træernes tætte sidemure , men nu slap de pludseligt , 
og ind fra siden vældede lys . Vi så 
op og lige for os i en sid grøn eng lå en 
lille , mosemørk sø . Helt nede ved vandet stod 
der et enligt højt træ , og under dette kunne 
vi se en bænk , der stod tom . Vi gik ned mod 
den , kom ud over mosegrund , hvor det gyngede 
og sprak , som gik vi over sprød skorpe , og 
nåde frem til bænken . 
Vi sad en stund tavse og så ud over 
søen , over til den anden bred , hvor en hvid 
gang på et kort stykke gik helt ud til vandet 
for derpå at skynde sig bort over den grønne 
eng og ind i en mørk lund af graner , hvor 
den slugtes . Vi kunne se folk spadsere ad 
den gang , høre dem kalde på deres børn , 
men så blev de borte inde under granerne , 
og alt blev stille . 

ud af Alleen og ad den sti , vi var gåde , 
så jeg ingen komme . 
Jeg gav mig til at bore spidsen af fruens 
parasol ned i den dyndede jord , trak den op , 
så det gav en sugende lyd , men hun sad 
stadig foroverbøjet med armene i skødet og 
så ud over søen . Det lykkedes mig ikke på 
den måde at fange hendes opmærksomhed . 
Hun sad en stund endnu , da så hun op 
på mig og spurgte : „ Ved de , hvorfor jeg 
satte dem stævne ? “ 
„ Nej , nej “ — svarede jeg og søgte at kvæle 
en rødme , der jog frem i mig — „ men jeg blev’ 
glad over  .  .  . “ 
„ Blev de glad — ja , de blev jo glad  .  . “ 
— hun så . atter åndsfraværende ud over 
søen . 
„ Ja , underligt som stemninger kan skifte 
hos en ; de bliver ofte så mange som timer 
i en dag “ — fortsatte hun lidt efter . — „ Da 
jeg mødte dem var jeg trist , men de slog min 
sorg bort så hastigt , som havde de blæst 
fnuggene af en fandens-mælkebøtte . Deres 
stormende glæde holdt mig i ånde , lige til 
iv kom ind i kapellet ; sådant et gudshus 
stemmer en altid alvorlig ; men da vi kom ud 
igen , fik de atter smilet frem hos mig — imod 
deres vilje — ved udfaldet mod den rare 

konges jordiske tilbagefald ; men nu er atter 
solen gået bag sky , jeg tror hos os begge , 
og jeg må tvinge mig , skynde mig til at sige 
dem , det jeg vil , det jeg ville , hvis jeg ikke 
skal fortryde det og lade være . — de , der dog er 
en fremmed for mig , en fjende måske ! Hvorfor 
skal jeg fortælle dem mit livs historie , 
lyst og mørkt , løst og fast , hvorfor gør jeg 
det — ja , det ved jeg ikke , men jeg trænger 
til råd , jeg trænger til hjælp , og de må 
kunne råde mig , hjælpe mig , hvis de har en 
nænsom hånd — og såre mig dybest , hvis de 
vil mig ondt . Men hvorfor skulle de det , skulle 
ikke én gang en kvindes tiltro belønnes ? Og 
jeg følger den trang til selv at sige dem det , 
de dog til slut vil forske ud med deres underlige 
øjne , men for at de skal forstå mig , må 
jeg begynde med begyndelsen . 
Mine forældre boede både vinter og sommer 
på vort fædrenegods , der ligger i midtsverrig 
ude ved havet — ja , det ved de jo 
allerede . Min far har som ung mand rejst 
gennem mange himmelstrøg for jagtens og de 
mange eventyrs skyld , og da han som ældre 
giftede sig og fik børn , fik de lov til , da de 
voksede til , at leve ude i fri luft ved søen 
og i de store skove , hvor fa’rs torpare boede 
som rydningsmænd . Jeg lærte tidligt deres 

kamp at kende mod jordens sten og nætters 
frost , men også at forstå deres glæde ved 
det hegnede vænge , hvor den gulnede rug 
slog langelige bølger ind mod den mørke 
fyrreskov , og kløveren duftede sødt for de 
summende bier og den gumlende ko , — ved den 
blå trærøg , når den mod aften slog op fra 
det græstørvs tag og kaldte manden hjem fra 
skoven til hustruen og tulleungen , som rendte 
ham i møde helt ned til grinden . 
Jeg kendte hvert bosted derinde , hver Peer 
og hans Bengta , og de elskede også alle deres 
lille komtesse . — jeg løb ofte ind i de store 
stalde og ud i folehaven , hvor de fine , slanke 
dyr kom hen til mig for at kærtegnes på deres 
silkebløde muler . 
Ja , mine brødre og jeg kendte landet — når 
om foråret den rappe blæst kom susende 
frisk og smældende ude fra Østersøens salte 
bad og søgte at sætte mere fart i de mange , 
tunge studepar , der langeligt skred frem over 
vore bare pløjemarker , mens de med plovjærnet 
ridsede jorden op i bløde , sorte Fuger , hvori 
blanke krager og måger ude fra havet sloges 
om fede orm . 
Vi var med , når de fulde høstlæs rumlede 
hen ad de støvedemarkveje under bagende sol 
og svingede op for de åbnede ladeporte , og 

når høstgilde-dansen gik i dundrende takt 
hen over de stampede logulv . 
Men gladest var dog jeg om efteråret i 
jagttiden , når jeg til hest jog foran og viste 
vej , de bedste genveje langs kær og moser , 
gennem skove og over gærder , — og når 
min skål som dagens dristigste rytterske blev 
drukken ved det sene middagsselskab af de 
mange elegante , solbrændte kavalerer . Min 
fa’r tog mod skålen , og jeg blussede henrykt 
op til den ældre officer , der havde gjort mig 
den ære ! 
Og vinteren , ja , den bringer næsten den 
herligste af landets glæder , den , at age på 
slæde i blød , nyfalden sne gennem en tilsneet 
granskov ; å , det er en sælsom fryd ! — det 
er , som kørte man ind i selve vinterens hjerte ! 
Hvormeget jeg elskede landet , det lærte jeg 
først at forstå , da jeg mistede det , mit land 
— men før det skete , må jeg dog først fortælle , 
at jeg kom ind hos en tante i hovedstaden 
for at blive dame . Derinde drog jeg 
fra fest til fest , fra bal til bal , men snart 
trodsig , snart ulykkelig , grædefærdig i alt det 
fremmede , i længsel mod mit hjem . Da traf 
jeg ham , min tilkommende mand , på et bal , 
og jeg glemte det derhjemme for en tid . Han 
var officer , elegant , vidtberejst , men meget ældre 

end jeg . Men netop det , at han var ældre end 
jeg , drog mig til ham , tror jeg , jeg den pur 
unge pige , der havde de samme vage og lyse 
længsler ud mod manden , som de fleste kvinder 
har i den alder . Vi elsker ikke en bestemt 
mand , men kun manden som modsætning til 
os , en skikkelse , der går gennem alle vore 
drømme , de sidste før den fulde opvågnen til 
kærlighed og lidenskab . 
Havde man den gang spurgt mig , om den , 
han — var den rette , den eneste , jeg havde 
svaret — ja — uden at betænke mig , uden 
den mindste nølen ; skønt jeg lige så godt 
havde kunnet tage en anden , en hvilken som 
helst anden , der var kommen , havde tilbudt sig 
just på det tidspunkt , blot han var officer , 
adelig naturligvis , elegant , korrekt , selv med en 
lille skimtende måne , som min mand allerede 
havde . 
Sé , det var mit ideal den gang , det mål 
fyldte han ud , derfor tog jeg ham . 
Ja , jeg vil ikke gøre mig bedre , end jeg var 
og er , ikke det mindste . 
Og i begyndelsen var jeg glad , rigtig barneglad , 
jeg var frue , holdt selskab — det var 
ikke far og mor , der holdt dem , det var mig 
selv . Jeg blev feteret , misundt , opvartet af 
yngre og ældre herrer , min mands gamle venner , 

der bar mig , den lille barnekone , på 
hænderne . Og det gjorde min mand også , 
så længe jeg var sød og barnslig , som han 
selv sagde . Men da jeg begyndte at kede mig , 
ægteskabets første døde punkt , der er så vanskeligt 
og farligt at komme over — da sendte 
han mig hjem til far og mor , og jeg glemte 
alt , var det ville barn igen derude — til jeg 
blev kaldt tilbage til mit eget hjem og mand , 
og jeg mærkede da snart , at jeg ikke var kommet 
et pendulslag længer frem forbi det punkt , 
og forbi det skulle jeg , og det med ham , det 
følte jeg . 
Min mand lo først , slog det derpå uforstående 
hen med et skuldertræk , blev til slut 
lidt gnaven , blot en lille smule til at begynde 
med — og gik sin vej . — jeg sad så der 
alene med mine underlige tanker — og han 
kom hjem igen , hvordan — lagde jeg i begyndelsen 
ikke mærke til , men en aften slog det mig , 
at han var meget kærlig , overstrømmende kærlig 
med mange ord og løbske tanker , men 
hans øjne fulgte ikke med , de var glasagtige , 
stillestående . Jeg stødte ham fra mig , han 
blev lidt overrasket , men kom nærmere igen . 
Da han atter fik afslag og denne gang mere 
eftertrykkeligt , forandrede han udseende ; der 
kom et glimt af ondskab frem hos ham ; han 

begyndte at tale til mig i udtryk , som jeg 
havde hørt husmændene bruge , når de kom 
hjem og var fulde . Jeg sad næsten målløs , 
han så på mig , tog sig sammen og slog det 
over i spøg . Han havde blot haft lyst til at 
forskrække mig — sagde han og lo — haft 
lyst til at se , hvordan jeg tog imod en mand , 
der agerede beruset . Han agerede godt , ikke 
sandt ? — spurgte han . 
Jeg blev rigtignok bragt ud over det døde 
punkt — og det af ham selv — men ikke på 
den måde , jeg trængte til og længtes efter . 
Nu var isen brudt , masken var begyndt at 
glide af min mand og ikke længe efter blev 
han en sen nat båren hjem , døddrukken . 
Hvad jeg følte den gang ? 
Å , der var slet ikke tale om , at min kærlighed 
blev såret eller dræbt , ikke sådant noget 
af den Art , for der har aldrig været kærlighed 
mellem os — nej , det , jeg følte , var skam , en 
fortvivlende overvældende følelse af nedværdigelse 
for mig •— først og fremmest for mig 
selv , så for mine forældre — og sidst for 
ham selv . Det var slægtsfølelsen , der vågnede 
i mig , der var sat en plet på vort navns ære , 
syntes jeg . Jeg var og er adelsmand ; jeg våger 
over mit navns klang , navnet skal være 
ægte , blødigt guld , og ingen bodsvend skal 

rynke på næsen af det , når det klinger mod 
diskens plade . 
Det følte jeg — og en fortærende harme . 
Lidt efter lidt slog min mand masken helt 
fra og viste sig som drukkenbort og spiller — 
redningsløs fortabt hasardspiller . 
Spiller de ? , 
„ Nej ! “ 
„ Rør de aldrig kort ? “ 
„ Å én gang om året måske , men det 
keder mig . “ 
„ Nå ja , da kender de ikke den djævel , der 
kaldes spilledjævelen , én af de mange djævle , 
der kan fare i os mennesker og tage den smule 
vilje fra os , som endnu er i vort eje . 
Min  .mand kom hjem , i begyndelsen ordknap 
og mut , men da han ikke længer gad 
forstille sig for mig , fortvivlet , sønderknust , 
gjorde sig selv og mig de voldsomste bebrejdelser . 
Andre gange kunne han komme hjem 
salig af vin og held . Han dansede rundt som 
en kåd dreng med Pels og støvler på inde 
i vort sovekammer . Han lo , han græd , mens 
han trak bunker af Sedler og guld op af tegnebogen , 
inderlommer , yderlommer — og støvler 
med — og strøede dem ud over seng og gulvtæppe . 
— og jeg var denne spillers hustru , en 
hustru på atten år ! — dog , hvorfor fortælle 

dem mere . De kan vel næsten tænke dem , 
hvordan det gik — som i en roman , men 
denne roman var mit eget livs ! 
Under alt dette voksede jeg både i legeme 
og sjæl og modnedes til kvinde ; alle mine 
drømme og længsler fik fastere mål , men alt 
dette måtte jeg skyde til side for den ene 
tanke — hvordan skal du redde din mands , 
navn , dit eget slægts navn fra vanære og 
skændsel , fra den dybe afgrund , hvorimod vi 
redningsløs styrer ? Jeg søgte at virke ind på 
min mand ved bønner , ved tårer ; han lovede 
og svor løfter i et øjeblik for at bryde dem 
i det næste ; han drak , og han spillede — og 
var til tider brutal imod mig med sine rå 
kærlighedsforlangender , men jeg tålte alt i 
håb om at standse farten selv lige nede ved 
styrtet ; anden redning øjnede jeg ikke , anden 
tanke ejede jeg ikke . Mine forældre turde 
jeg ikke betro mig til , ikke helt ud , og så 
lod jeg det ganske være ; jeg skammede mig 
for dem . 
Og endelig var vi ude i ruinen , dybt nede 
i ulykken , og det langt forfærdeligere end jeg 
havde anet . Min mand var ikke alene en 
viljeslap , tankeløs person , nej han var — forbryder , 
en bedrager . Han havde skrevet min 
fa’rs navn på Veksler , efterskrevet det , begået 

falsum ; han skulle have været på 
fæstningen om ret var , men min far mente , 
det var hans pligt at redde ham for sin egen 
skyld , for det navns skyld , jeg bar . Han 
solgte sit gods ; det gamle , store fædrenegods 
måtte han afstå , og de forstår vel knap med 
med hvilke følelser ! Bor man i en stor by , 
da bor man som på et stort hotel garni , det 
har jeg altid følt . Man ejer måske kærlighed 
til den hele by , man er i , men ikke til den 
gade , det hus , den lejlighed , hvori man selv 
bor ; man kan med sindsro flytte ud og og lade 
andre flytte ind , de flytter ikke ind i mine , men 
i en husejers værelser . 
Efter nogen tids forløb kan jeg gå gennem 
den gade og forbi det hus og flygtigt mindes 
— nå det var vist her , jeg én gang boede . 
— men er man opfødt ude på landet , selv 
i den mindste husmandshytte , ja , da elsker 
man det hus , dets stump kartoffelhave udenfor , 
grøften og vejen , der går forbi ; man glemmer 
aldrig det krogryggede æbletræ , der dækker 
over det hullede tag — én glemmer det aldrig , 
er man nok så langt ude i den vide verden , 
man længes hjem under det gamle tag ; derindunder 
kan man trygt skjule sin lykke eller 
sorg for verden , der er ens hjem ! 

og min far da — som var født i et slot , 
vort fædreneslot , min far , som ejede det og 
al dets herlighed , det måtte han , vi forlade ? 
Og det ikke for egen brøde skyld , men for en 
fremmeds ! Min fader forlod sit slot , som han 
havde troet , skulle gå i arv til mine brødre ; 
han var nu en fremmed dér , hvor han før 
havde været hersker . Han havde solgt det — 
sit halve hjerte — og måtte drage bort . Jeg 
var selv med og for første gang så jeg noget , 
som kunne kaldes en tåre i hans øje , og det 
duggede øje glemmer jeg aldrig . 
Han drog bort og flyttede som en fattig og 
knust mand ind til hovedstaden . 
Da jeg så ham sådan , min gamle , stolte 
fa’r , brast min tålmodighed , og det sidste 
gran af — ja , hvad skal jeg kalde det — 
ægteskabelig respekt , for der gives virkelig 
sådant noget — var borte med det samme . — 
en kvinde kan tåle meget af den mand , hun 
elsker — eller er bunden til . 
De fleste kvinder bryder sjælden af sig 
ud , de tvinges som oftest ud i det . De kan 
tåle meget , ja , de kan endog tåle vold , selv 
damer ; men hun kan ikke tåle , jeg kan 
i alt fald ikke tåle at tabe troen på , at han , 
min herre , dog inderst inde er mand , ha ? 
Kræfter til selv i yderste øjeblik at rejse sig og 

trodse al verdens ulykke ; lad ham være letsindig , 
tankeløs , han må tage sig sammen , 
han må eje kræfter , legemlige som åndelige , 
der tvinger mig og hans modstandere , hans 
skæbne i knæ . — han var dog en mand ! — 
det havde jeg ventet , men blev skuffet her som 
i alt andet ; han var så langt , langt under 
målet , at jeg ikke kan sige , hvor dybt jeg 
foragtede ham , jeg , som dog skulle kaldes en 
svag kvinde , men her var jeg stærkere , end 
han . — jeg ville vinde hans navn , mine forældres 
navn uplettet tilbage — og mit gods , 
vort gamle slot . Det var mig en forfærdelig 
tanke , at det skulle gå over til andre ; at 
fremmede skulle gå i vore sale , hvor vore 
fædre fra store forgyldte rammer så ned på 
dem ; at fremmede skulle bruge vore fine heste , 
slå dem med unænsom hånd ; at fremmede 
skulle herske over vore undergivende , skulle 
kue dem — eller søge at vinde deres hjerter , 
de , som havde elsket os fra vuggen af ; at 
min far skulle lide for min skyld . Nej , han 
skulle igen komme derud på sit slot og ikke 
dø af græmmelse i en lurvet Baggade . 
Jeg drog da ud i verden som sangerinde 
— det vil sige ikke først , å nej — det var 
tørst som elev til Berlin , Wien og Paris . Og 
jeg blev virkelig til noget efter drøje læreår , 

efter adskillige Års forløb . Da blev jeg berømt 
svensk-nordisk sangerinde , der høstede ære , 
berømmelse og penge . De to første dele var 
ikke det , jeg tragtede efter ; nej , det var pengene , 
det gjaldt , dem var det , jeg kæmpede om , som 
middel til at vinde alt det tilbage , som var 
tabt . Og jeg kæmpede under et nom de guerre 
for min stolte fa’rs skyld . — å , hvor husker 
jeg ikke de aftener fra rom og London , hvor 
jeg høstede mine største triumfer . 
Da tæppet gik op , og jeg trådte frem for 
den overfyldte tilskuerplads , bævede mit hjerte 
i salig henrykkelse over , hvad hver plads havde 
kostet dem , der nu jublede mig i møde . Jeg 
stod koldblodig og regnede ud , hvad min impresario 
og jeg selv tjente den aften i den 
store opera , mens bifaldsstormen bragede løs 
— og siden efter mellem hver akt , når de 
tusinde hænder klappede , havde jeg den glade 
fornemmelse , at de klappede ny , blinkende 
gulddukater ned i mit skød — og det gjorde 
de jo også . 
De kan høre , jeg skjuler intet for dem ; de 
følelser , jeg ikke ejer , smykker jeg mig ikke 
med , de kan dømme om mig , hvad de vil . 
Penge vat det , jeg higede efter , og jeg vandt 
dem , vandt dem , så jeg kunne købe mit 
fædrenegods tilbage og flytte min far ud 

derpå . Jeg kunne drage hjem og tage det frit 
og frankt i besiddelse , mit navn , min ære og 
mit elskede slot . Jeg havde ligesom ridderne i 
gamle dage kæmpet med lukket visir , nu kunne 
jeg slå det op , tage rustningen af , mit nom de 
guerre , og atter tage mit kongerige i besiddelse , 
og jeg har også været deroppe for at gøre 
det . Jeg glædede mig dertil med en styrke , 
som jeg næsten selv blev bange for ; jeg jublede , 
jeg græd , da jeg atter satte foden på svensk 
grund ; jeg kunne have bøjet mig ned og kysset 
den velsignede jord ! — hvor borede ikke sø og 
skov , den brunblå , store hede og de sorte 
muldjordsmarker , hvoraf klippen stak sin gamle 
skallepande frem , hvor borede de sig ikke ind 
i øje og sind og lyste mig i møde derinde fra 
som kære minder — og jeg slap frem og ville 
favne alt i stolt henrykkelse , den man føler , 
når man har kæmpet sig noget til , da trådte 
en mig i møde , jeg havde glemt — min mand ! 
— ja , jeg havde glemt ham eller rettere , han 
stod for mig som en skygge , der svandt . I 
hele min udlændighed havde vi ikke vekslet et 
brev sammen ; i ny og næ havde jeg hørt om 
ham gennem andres breve , men til slut hørte 
også det op , og han blev mig en fremmed . 
Og nu — ja , der stod han for mig , ikke som 
skygge , ikke som fremmed , men som min mand , 

én i det ydre elegant , korrekt , smilende herre , 
men bag forhænget den pjalt , jeg kendte for 
godt ; og han gjorde fordring efter loven , 
mændenes lov , på min ejendom , mit navn , 
på mig selv , min krop og sjæl , på min 
kunstnersjæl , den , jeg havde fået i vuggegave , 
den , jeg havde brugt for at vinde de penge 
tilbage , han havde sat over styr , den , som jeg , 
nu først ret følte til og forstod , da den skulle 
kues . 
Nej , det fandt jeg mig ikke i , og atter drog 
jeg i landflygtighed fra mit land , og han var 
så højmodig foreløbig at give mig lov . Jeg 
drog atter fra koncert til koncert , men det 
kedede mig , den gamle spændkraft var borte , 
og jeg brød af og drog herned til min onkel 
gesandten for at vinde tid og ro og tænke 
efter , hvad jeg ville . 
Hernede har jeg fået mange breve , lange 
skrivelser fra min mand om kærlighed og penge , 
om trofasthed og guld , og alle går de ud på 
at kalde mig tilbage ved de ømmeste navne , 
ved de hedeste bønner og forsikringer om forbedring 
— alt i ly af vort såkaldte ægteskab 
— og jeg har ikke svaret , ikke gidet være over 
det , for imellem os er der et dyb , ikke af 
misforståelse !' , krænkelser eller had , for dér 
kan vel endda sættes over det , men vi har ikke 

sprog fælles , ikke ære , ikke tanker , intet , intet 
har vi fælles , vi er mennesker af forskellig 
race . 
Ja , det har jeg følt , fordi jeg er kunstner 
— ikke for penge , nej , nej , alligevel ikke ! Ikke 
for gunst eller guld eller noget , som verden 
kan byde — nej , jeg er det , fordi jeg kan ikke 
andet . Mærket er sat på min sjæl , det viskes 
ikke ud , det brændes ikke bort , det søde , dejligt 
sviende mærke , som gør mig til soldat , lad mig 
blot være simpel menig i den store hær af 
kunstnere , der drager deres underlige sejerstog 
gennem verden . 
Det er en race for sig , for en kunstner 
forstås inderst inde kun af en kunstner , enhver 
anden står dog famlende og søgende til slut ; 
de andre mangler den hjertets fine rørelse , den 
ørets skarpe hørelse , de mangler den sjette 
Sans , den clairvoyance , hvormed en kunstner 
så sikkert afgør om den , han møder , er en af 
hans egne — eller en af de mange , der i påfuglefjer , 
i lånt stads driver kunstindustri ! 
Ja , det har jeg mærket , vi kunstnere er en 
race , og racens blod har jeg i mig — og 
derfor er der intet , absolut intet , der binder mig 
til min mand — undtagen min egen far . Han 
mener , at jeg bør gøre min pligt , den ikke at 
bryde mit ægteskab ; han har gjort sin . Han 

skriver , at jeg den gang valgte min mand frit , 
der var ingen , der lagde den mindste hindring 
i vejen , nu må jeg stå ved mit valg som 
ærekær kvinde og tage dets følger — selv om 
de er bitre og hårde . Derpå skal man netop 
kende sande adelige , at de gør deres pligt , ikke 
alene den juridiske , men også den moralske 
pligt fuldt ud , at de gør det , fordi de ikke kan 
andet , fordi det ligger dem i blodet , det at være 
taktfulde og gentlemen , det at fyldesgøre alle 
fordringer — selv den mest urimelige — når 
de én gang har sat deres navn under ; de søger 
ikke at knibe uden om ved lovkneb — det 
lader de — de andre om ! 
En adelsmand , der stammer ned fra berømmelige 
feltherrer , gør sin pligt , holder den post , 
han er sat på , eller falder — og det gør også 
den datter , der er ham værdig . 
Han befaler ikke , men venter så sikkert ! 
— og jeg elsker min stolte far så meget , at 
jeg nødig vil gøre ham imod , nødig synes ham 
en uværdig datter — men mit hjerte har dog 
så ondt ved at forstå de ord ! — er jeg da 
ikke også en kvinde , en kvinde , der har lov 
og ret til at fordre sin part af livets solskin 
og elskov — har jeg ikke andet end pligter ? 
Hvad kan det nytte at nægte det ; vi selvstændige 
kvinder har også trang til kærlighed , 

måske meget mere end de andre , som aldrig 
har haft en viljens anspændelse behov ; jeg 
tror , jo mere viljekraft , der forbruges , jo mere 
kærlighed skal der til i erstatning . Har jeg 
ikke lov til , nu da jeg har kæmpet og vundet 
for andre , at være lidt for mig selv , at give 
mine gamle , men dog lige unge længsler lov 
at leve , længslerne efter en mand ! — ja , hvorfor 
skal jeg blues for de ord , når de er ærlige — 
jeg længes efter at give mig hen i stærk , frydefuld 
kærlighed til en mand . 
Hvordan han skal være i meget , kan jeg 
ikke sige , kun det forlanger jeg af ham i ordets 
simple og ærlige betydning , at han skal være 
modig ! 
De fleste mener i vore dage , at det ord er 
overflødigt ; den følelse var der brug for i 
gamle dage , i riddernes tid , men nu i vore 
dage ! 
Hvor er der plads for en mands personlige 
mod , hvor har han brug for det ? — intet steds ! 
— derfor er den følelse ganske simpelt skrumpen 
ind af sig selv , lidt efter lidt , og den flakker 
kun op i døsig flamme , når mændene drives 
sammen i store hjorde . I vore dage kan der 
kun fornuftigvis være tale om massernes mod 
— menes der ! — men den tale er kun løs 
tale , for det har jeg selv følt og mærket for 

vist , at der i vore dage er plads for mod , at 
der er timer — nej — nej , ikke timer , men 
sekunder , et eneste bestemt øjeblik , en hellig , 
dirrende stund , hvor jeg kan stikke en knappenål 
ind i tidens pulsåre og spidde dette , dette 
øjebliks svindende røde dråbe fast og skrige 
— hér er tiden inde , uigenkaldelig , hér skal 
der handles , hér skal der vises mod — mod — 
blot og bart simpelt mandemod ! — og der 
glippede han , ham , som jeg kendte , min mand , 
og der glipper vel mange ! — 
har man ikke lov til , har jeg ikke lov til 
at fordre dette ene hos en mand , det , som de 
dog alle giver sig ud for at være — modige ? — 
dette er måske for meget at forlange ; det 
er vel mig , der er tåbelig og gammel og ser 
med gamles øjne , jeg , der har ridderes blod , i 
mine årer , gamle , modige røverridderes blod .— 
mod er en gammel , overlevet følelse , en aristokratisk 
fornemmelse , der skal druknes i den 
demokratiske syndflod ! Ja , så lad mig drukne 
den , lad mig drukne mig selv og slukke alt , 
hvad der kan slukkes i mig af modig , stolt 
kærlighedstrang — og lad mig drage tilbage 
til min mand , til Sverrige , hvor jeg vil — skal 
gøre min pligt , det er måske mit livs indhold ; 
jeg troede , det skulle rumme mere , leves 
rigere , men det er sikkerligt for store fordringer 

at sætte ! — men dog , jeg spørger dem til 
råds , de , som er en fremmed for mig , men 
som forekommer mig at eje evnen til at råde 
syge og vildfarne sjæle , råd mig , for nu rinder 
snart den yderste frist ud , hvor min mand fordrer 
ja — eller nej , og min far venter , at hans 
datter gør sin pligt . — derfor skrev jeg til 
dem og bad om dette møde . Det var et angstskrig , 
hjælp mig nu ! “ — 
hvad jeg sagde , og hvad jeg gjorde , det 
husker jeg ikke ; men jeg mindes to kvindeøjne , 
der hang ved mine i våndefuld bøn , til 
de med ét blev skræmte , og hun begyndte at 
svare mig ; men pludselig tav hun og så sig 
forskrækket om , mens en klokke kimede advarende 
langt borte . 
Solen var gået ned bag de høje graner 
på den anden side af søen , og mørket bredte 
sig frem over vandet ; det voksede ud fra 
havens sorte stammer og lagde uhygge og 
forladthed ind i vore sind . 
Vi rejste os begge på én gang og skyndte 
os op gennem den lange allé , kom ud på de 
gruslagte gange og over kanalernes fine , spinkle 
broer , der før gladelig havde båret de mange 
agtværdige borgere , men nu knirkede og bragede 
højlydt under vore hastige skridt . Vi kom ud 
til den brede kolonnade , der var spærret af en 

høj , snørklet gitterport , vi før ikke havde lagt 
mærke til . På en tavle , der hang på porten , 
læste vi , at slotshaverne kun var åbnede på 
en bestemt tid ; nu var de lukkede . Vi søgte 
op på selve slottet og slap ad mange omveje 
ud på den åbne plads foran , hvor vi fik fat 
i en vogn , der i jagende fart førte os ind til 
byen , hvor jeg sprang af vognen ved gesandtens 
hotel og bad hende undskylde mig , bringe 
hvad undskyldning hun syntes var bedst , for 
at jeg ikke gav møde hos hendes onkel den 
aften ; en indbydelse , hun havde bragt mig . 
Mens vognen svingede op for hotellet , gik 
jeg langsomt bort og søgte hjem ad stille 
villaveje . 
Da jeg kom op på mit værelse , gik jeg 
frem og tilbage , frem og tilbage , satte mig 
endelig ned og skrev . — 
jeg sad og arbejdede , skrev og strøg ud og 
skrev igen ; mine hænder næsten skjalv af indre 
betagenhed , sveden skød frem i tindingen ; 
men da jeg var færdig og havde lagt pennen 
ned , betog et dybt velvære mig , der bredte sig 
i sjælen og strøg gennem mit legeme som mat 
salighed . 
Jeg havde følt noget i mig fødes og bryde 
frem ; jeg havde arbejdet og kæmpet for at finde 
udtryk for det , just lige for det og ikke for 

noget , der lå en tone ved siden af ; jeg havde 
stridt mig det til , men nu havde jeg vundet , 
det mærkede jeg for vist , jeg kunne ikke gøre 
det bedre — var det stort eller var det lidt i 
andres øjne , for mig var det nok , for jeg havde 
over mig , den salige , uudsigelige lykkefornemmelse , 
der er det åndelige arbejds og kamps 
inderste løn , den løn , som ingen i verden 
kan tage fra én . 

Viii 
jeg gik i seng og faldt i søvn med smil om 
munden . Hvor drømmer man ikke lyse 
drømme i slige nætter , hvor føler man sig ikke 
iført rene og skære tanker , befriet for al den 
bryndestærke elskov , der ellers slår i en ung 
mands blod og gør hans drømme urolige , 
når han om dagen har været nær , så ene og 
stærkt sammen med en kvinde , som jeg havde 
været ! 
Om morgenen vågnede jeg i glæde , og i 
samme stemning skrev jeg mod middag det 
digt rent , der var blevet til om aftenen , bøjede 
arket nøjagtigt sammen , lagde det i en konvolut 
og stak brevet til mig . 
Da jeg kom ned på gaden havde jeg fornemmelsen 
af at være et hoved højere end alt 
folket , af at være så glad og lyksalig , at det 
var , som gik jeg med selve lykken i lommen , 
jeg , der blot behøvede at tage mit digt frem 
for at vinde al verdens storhed og en dejlig 

kvindes kærlighed , jeg , der ejede et adelsbrev , 
et adelsbrev , jeg selv havde skrevet mig , og 
som måtte veje op med en grevekrone ! Jeg 
behøvede blot med et skuldertræk at kaste 
kappen til side for at stå i blendende pragt 
for det måbende folk ! 
På hjemvejen trak jeg mit brev forsigtigt 
frem , så efter om frimærket hæftede og lod 
brevet falde ned i en postkasse , men det forekom 
mig , at det gav et underligt dump , da 
det faldt ned ; der var vist ikke mange breve i 
kassen ? — den underlige hule lyd fulgte mit 
øre hele tiden og havde på en irriterende måde 
nær bragt mig ud af min lykkefornemmelse . 
Et par dage efter , da jeg sad ved arbejdsbordet 
og skrev , standsede jeg pludseligt , for 
mine tanker var langt borte fra det , jeg arbejdede 
med — jeg var ude i slotsparken og 
sad på bænken , den nede ved søen , sammen 
med fruen . Og nu trængte et minde , jeg før 
ikke havde villet give plads , sig frem og stod 
underligt lyslevende . 
Hun havde fortalt mig alt , var bevæget 
standset og sad nu med øjnene stift fæstede 
på mig . — da hørte jeg fodtrin lidt borte i 
gangen ; det var et par lystige gymnasiaster , 
der pludrede løs , til de så os ; da stod de 
måbende stille et øjeblik , før de igen gik 

sagte videre i modsat retning , idet den ene 
dæmpet sagde : „ Det er bestemt en fornem 
herre , en diplomat , der afgør en kærlighedshistorie , 
tys , tys ! “ 
De var borte , hun havde slet ikke engang 
lagt mærke til dem — men jeg havde opfanget 
det hele . 
Og hvordan var det ? Måtte jeg ikke tilstå 
for mig selv , når jeg skulle være ærlig , 
at jeg havde fornummet et sært behag ved de 
ord , følte mig smigret ved at mistænkes for at 
være i en sådan situation ! — jeg ville stå 
som helt , elegant helt i disse gymnasiasters 
ungdommelige kærlighedsdrømmerier . 
Billedet stod derinde i hukommelsen og 
lystfølelsen ved siden af ; jeg kunne ikke fragå 
den , jeg kunne ikke slette den ud ; de lod 
sig ikke skille ad , de to , gymnasiasternes tale 
og min glæde . — men det var dog en skændsel 
for mig , at jeg kunne have tanke for andet 
end for hende og hendes arme sjæl i slig en 
højhellig stund , hvor den stod for mig nøgen 
og stolt ! Havde jeg virkelig haft en sådan 
tanke , havde jeg haft en så plebejisk og lav , 
et herreklædt mandfolks søndagsfornemmelse ? 
— jo ! — jeg skammede mig , og skamvredens 
rødme bredte sig over min pande . 
Da jeg kom i seng vendte mindet om den 

simple glæde tilbage i mit sind og lod mig 
ikke falde i søvn . 
Havde jeg aldrig fornummet en stor og 
virkelig følelse i mig , var jeg aldrig tvungen 
i knæ af mine eller andres sorger så dybt , 
at alt andet forsvandt helt ? — jeg troede 
det næppe ; jeg havde aldrig følt sjæleangst . 
Eller skulle jeg aldrig mærke for sand , at nu 
var den store glædes eller den dybe sorgs 
andagtsfulde stund inde , hvor der ikke var 
tanke for et nysgerrigt blik til siden , ud til 
publikum ; ikke et eneste frivolt et ? 
Tankerne jog søvnen bort , der var ikke det 
mindste af glidende ubevidsthed , der ville 
drage mine øjenlåg til . Jeg vendte og vendte 
mig og hørte , hvordan det blev tyst i gaderne , 
i min gade og gaderne ved siden af , hvordan 
vognrummelen trak ind mod midten af byen 
og kom tilbage som en fjern brænding . Nu 
og da knirkede en port ; stemmer lød op til 
mig fra folk , der højrøstede vendte hjem fra 
deres stamknejper , men det døde også hen . 
— der var ikke én lyd nu' . 
Jo pludselig — en skarp savlyd , sav , sav ! 
Hvad var det ? — det var mit eget ur , hvis 
slag ikke før havde fanget min opmærksomhed . 
Jeg blev ærgerlig , stod op og puttede 

det under min hovedpude — der skulle det 
dog ikke forstyrre mig ! 
Jeg lagde mig igen , endnu mere vågen — 
og gav mig af fortvivlelse til at tælle , det 
skulle jo være et godt middel til at fange 
søvnen ind ; jeg talte og talte , men lige meget 
hjalp det ; til slut gav jeg mig til at tælle højt , 
men det hjalp slet ikke . — jeg vendte mig 
fra siden om på ryggen og gav mig til at 
stirre op i loftet . 
Hvad var det , der langt borte ? Et kirkeurs 
slag ; først kom kvarterslagene , fine og 
spinkle som fra et taffelur , så timeslaget , 
elleve syngende slag svang sig ud i stilheden 
over den tavse stad og kom til mig med min 
mo’rs stemme , når hun sang aftensalmen for 
mig , da jeg var barn — dæmpet for ikke 
at forstyrre min far inde i værelset ved siden 
af . 
Slagene tav , men i samme nu stilheden 
genfødtes , dræbtes den atter af et andet kirkeur , 
der gav sig til at slå nærmere fremme ved 
mig ; nu lød det ikke så dæmpet , slagene kom 
hårdere og grovere , de klang ikke som salmetoner , 
de lignede den første morgen-prangers 
skingrende udråb hjemme i min gade , i København , 
de råb , jeg altid gjorde mig umage 
for at sove bort , men aldrig kunne — og så 

begyndte alle den gamle stads kirkeure at 
falde i med , dybe og alvorsfulde , høje og 
skingrende som vorherrre havde givet dem 
stemme til . 
Hvor kunne dog denne bys stakkels indvånere 
sove , de måtte da aldrig have en 
rolig nat , og hvor kunne jeg have sovet her 
de andre mange nætter ? Jeg forstod det ikke ; 
det var først nu , jeg opdagede , der var kirkeure 
til i byen . 
Til slut kom den nærmeste kirkes ur med , 
så slagene rungede og hamrede ind i mit 
hoved og blev ved at summe derinde ; de 
ville ikke ud , ikke gennem øret , men gennem 
tindingerne , det var , som ville de sprænge 
dem . 
Skulle jeg da aldrig falde i søvn ? 
Nu tav de alle helt stille , og spændingen 
gik bort fra tindingerne . 
Jeg strakte mig befriet ud i sengen ; nu 
måtte jeg da kunne sove , og jeg vendte mig 
om på siden med øret mod hovedpuden , men 
hørte i det samme et sagte , hastigt dak ; 
det var som lyd fra et møl inde i væggen 
— nej , det kom for regelmæssigt , hvad kunne 
det være ? Igen mit ur , som lå under min 
pude . Vred skød jeg den til side og gravede 

uret gennem dynerne ned på bunden af 
sengen . 
Nu måtte det da tie , og jeg falde i søvn ! 
Men den søvn ville ikke komme ; var jeg syg 
—- eller forelsket , dybt , uafviseligt ? Var jeg det , 
spurgte jeg vel næppe derom ! 
Tør jeg gribe hende , denne fine og stolte 
adelsdame , er jeg den mand , hun længes efter , 
kan jeg stille mig frem for hende og sige — 
jeg er en mand , en modig mand ! 
Forbandede løgn ! 
Vil jeg nu bilde hende og mig selv ind , at 
jeg er modig ! 
Har jeg ikke følt lavhedens vederstyggelighed 
holde til huse i mig ; har jeg ikke prøvet 
at piske fejheden ud af mit harehjerte , 
sparke den ud , den skabede hund ? Den krøb 
fra mig , men det var kun for en stund ; den 
kom igen , smiskende , sliskende , logrende og 
svansende smuttede den ind og lagde sig til 
rette i det varme og lune hundebo , som jeg 
kalder mit hjerte . 
Jeg kunne rødme endnu , når jeg mindes 
første gang , jeg fornemmede , at jeg var fej , var 
født med en trællesjæl . 
Det var som dreng i skolen . — mine kammerater 
og jeg var omkring de femten år . 
Vi havde en lærer , en tyran , en bøddel , en 

skryder , en lektiepisker , som vi skjalv for . 
Han mishandlede os , ikke med slag — for der 
stod i skoleprogrammet , at legemlig revselse 
var en falliterklæring fra lærerens side — 
men ved at vække vore dårlige instinkter ; 
lurvet drengeærgerrighed , lumskhed , misundelse 
— ug’s misundelse — sladdervårenhed , 
spioner ! ! Han hundsede og sjoflede os på 
alle måder . 
Hvor har dog lærere ansvar , som de ikke 
aner ; hvor kan de dog gøre skade på unge 
sjæle , skade , som aldrig forvindes ! 
Til slut var der én af kammeraterne , der 
rejste sig ; han var runden af adelsblod , der 
lå en gentleman slumrende i ham . Han 
gjorde åbenlys opstand og havde de andre 
kammeraters stiltiende billigelse . 
Han nægtede en dag at bære stilene hjem 
for læreren , der først blev stum af forbavselse , 
han forstod det ikke ret , men da det gik op 
for ham , at det var åbenlyst oprør , fortrak 
hans ansigt sig stygt , og han sagde sagte : 
jeg skal huske dig , min ven ! 
Vi vidste , det var til eksamen — og han 
fortsatte : 
ja , så er der vel nok en anden , der vil 
gøre mig den lille tjeneste ? 
Men ikke én rørte sig ; der blev så tyst , 

at man kunne høre os disciple drage ånde , 
mens et lurende drag af ondt skød op i lærerens 
øjne , idet de spørgende gik fra dreng 
til dreng — men vi så alle ned . 
Da blikket kom til mig , kunne jeg mærke , 
det brænde på mine nedslagne øjenlåg ; det 
brændte sig igennem ind i øjnene , ind i min 
sjæl — jeg rejste mig og gik frem ! Der var 
lige stille i klassen . Da jeg stod derhenne , 
gik det først op for mig , hvad jeg var i færd 
at gøre — tabe min ære . Der var kun to 
skridt tilbage til mit bord , men jeg orkede 
ikke at tage dem , det var for sent ! 
Jeg snappede bøgerne og kom tilbage som 
en æreløs dreng . 
Og der var ingen , som den lærer mere 
hundsede fra den dag af . end mig , jeg arme 
gratist ! 
Gud give min fader havde sat mig i en 
kommuneskole , jeg havde måske da endnu 
været fri mand ! 
Jeg er ikke den mand , der kan stå mål 
for hendes længsler — og dog , hvor gerne 
ville jeg det ikke ! Hvor gerne ville jeg ikke 
løftes op i højere lag , hvor man bliver finere 
og friere på sjæl og legeme . 
Hun er ikke alene kunstnerinde , men hun 
er en fin og fornem dame , adelsdame , som vil 

tage mig med op i de kredse , hvor hun hører 
hjemme , så langt fra mine — og hvor længes 
jeg ikke ud i den store verden , prøve mine 
kræfter , føle dem vokse , kæmpe , stride — men 
også vinde sejr derude , stor , berømmelig , så 
den kaster ekko hjem , hjem til dem , der skal 
tvinges til at se , at de har miskendt mig , som 
de gik ligegyldigt forbi , og som dog sad inde 
med evner , der brød frem og slog mulddækket 
til side , når de blot fik lov til at blive sig 
selv under sol og høj himmel ! 
Ja , det skulle jeg vise dem , ja , jeg skulle ! 
— men nu var jeg kommen ud , jeg var sluppen 
hjemmefra ; jeg behøvede ikke længer at 
drømme mig verden , Europa , til , jeg var derude , 
skulle blot strække hånden ud og gribe 
til ; drømmenes tid var forbi , nu , nu — i 
disse dage skulle jeg vise , hvad jeg duede til , 
om jeg sad inde med de kræfter og evner , 
jeg troede — for ejede jeg ikke dem , var jeg 
ikke kunstner , hvad var jeg da i hendes øjne ? 
Intet ! Jeg skulle jo selv skrive mig mit adelsbrev ! 

turde jeg urykkeligt og usvigeligt stole på 
de evner , var jeg sikker på , at jeg ejede dem , 
var det ikke indbildning , drøm — det med ? 
— jeg turde ikke , for jeg husede dog dybest 
inde en lille tvivl , en lille lumskelig tvivl om , . 

at de dog måske knak , når den nævehårde 
prøve kom . 
Å nej , å nej , jeg tør ikke , lad mig luske 
hjem , lad mig smutte ind ad min mors køkkendør , 
som hun nok har ladet stå på klem ; 
lad mig sætte mig stille og lille i ovnskrogen , 
ikke tage for megen plads op , gøre mig så 
smal som mulig og nøjes med , ja ikke nøjes , 
men være glad , rigtig glad for den værste kost 
i verden , ens egne fede , oppustede kraftkarleord , 
som man sad og slog omkring sig med 
derinde i stuen så længe , til man blev ganske 
ør i hovedet og — gud hjælpe mig — selv 
troede på — ja , næsten — og fik de 
gamle , skikkelige forældre til glædesmåbende 
at se op på den søn ; moderen halvt fortumlet , 
halvt lykkelig med tårer i øjnene , faderen 
med pibespidsen lidt ud fra den halvtåbnede 
mund , først i studsende tvivl , så besejret 
glad . Han havde opgivet det helt , at nogen af 
hans sønner skulle rejse hans ungdomsdrømme 
om ære og navnkundighed af grus — dem , 
han så tidligt havde måttet lade falde — 
men , men kom det nu ikke dér , var det 
ikke hos ham alligevel , hos den af sønnerne , 
han havde sat sine største forhåbninger til , 
og som havde skuffet ham , bitterligt skuffet 
ham — det ville han indrømme — men nu 

lod det til at komme , her var ingen tvivl , her 
var store , indre kræfter , der brød på , vid , lynende 
harme , begejstring og for fantasi ! — 
stejlende springsk , urolig , men hvor frisk og 
stor ! — 
næ , næ , se men til ; han havde ikke taget 
fejl alligevel , mutter skulle indrømme , at han 
havde set ret på den søn , at han dog havde 
havde haft den rette forståelse af børnene — 
men talentet skulle have ro , det skulle gødes , 
rigtigt laggødes med penge , her var al gnieri 
utidig , smålig — ja , syndig . Var det ikke 
pengene , han selv havde manglet ! Nej , nej , 
her var hver spareskilling ikke for god , om de 
så skulle springe alle , og de selv komme til 
at mangle ! Og de andre børn ? De måtte 
klare sig som bedst , ja , de måtte være glade 
til for en sådan Broder , der ville gøre deres 
navn berømt ud over det ganske land — ja , 
ja , se men til ! 
Å fy , fy , hvor har jeg dog bedraget dem , 
hvor har jeg gjort dem sorg ; men jeg vidste 
ikke bedre selv , end jeg havde — måske en 
lille bitte , bitte smule geni — nej , nej , geni 
er alt for meget — lad mig sige talent — 
nej , nej , det er dog vistnok også for meget , 
lad mig da heller sige evner ; det har dog så 
mange mennesker , sådan en eller anden meget 

pæn lille evne — det er da ikke for meget 
sagt — sådan én har jeg måske alligevel ? 
Men er jeg ikke for øm , alt for hudensløs i 
samvittighedsspørgsmål , tvivle om evner og 
mod ! 
Verden spørger ikke om slige rariteter , den 
spørger kun om ét , og det er frækhed ! Med 
den kan man erobre verden , hvis man da har 
tilstrækkeligt af den — og jeg behøver vist kun 
almindelig , sådan frækhed til husbehov for 
at erobre denne kvinde , som er rig , berømt — 
og grevinde ! Af høj , fornem adelsstand ! Hun 
kan med fuld lov og ret — ja , hun skal vel 
oven i købet sætte en grevelig krone på 
vort forlovelseskort ; vi skal naturligvis have 
navnene på ét kort og oven over en virkelig 
ægte grevekrone ! Den vil sige spar to til 
alle mine venner og kammerater , også til 
ham , min gamle skolekammerat , ham gentlemannen , 
der ved højtidelige lejligheder lister 
en lille von ind foran sit navn . 
Og hvad har jeg gjort ? Jeg har hverken 
stjålet eller slået ihjel ; jeg har aldrig haft 
noget sammenstød med øvrigheden , ikke det 
mindste — end ikke med den offentlige politiret 
derhjemme , og den er da ellers ikke så 
vanskelig at komme i lag med for unge men- 
nesker . 

nej , mit navn er lige så blankt som hendes 
om end borgerligt , og det med mod , 
mandsmod eller fejhed , det er noget snak , 
præk , nogle overspændte kvindeideer , som hører 
middelalderen til , det siger hun jo selv ! Herre 
gud , på dette ene punkt kan jeg såmænd 
godt have lov til at bedrage hende , det vil 
sige , føre hende bag lyset , en lille smule . 
Når der ikke var nogen , der ville skjule 
mere for den tilkommende hustru end jeg ville 
gøre , da var der ikke så mange ulykker til i 
verden , kvinde og mand imellem . 
Py , hvor her er varmt i denne væmmelige 
seng , som jeg ikke kan falde i søvn i ; at 
vende og dreje sig frem og tilbage'bliver blot 
meget værre , jeg må om på ryggen igen , 
så må det vel gå . 
Det er sandt , alle gamle folk ligger på 
ryggen for at falde i søvn , da er det næmmest 
for søvnen at komme til . Det må vel 
også hjælpe mig . 
Å , hvor det gør godt , jeg bliver så dejlig 
træt i hele ryggen , helt ned i benene , og tankerne 
sløres , ah ! — men hvor dog loftet bliver 
større og vider sig ud , nej se , til alle sider og 
sænker sig ganske sagte , sagte ; så blødt og 
dæmpet det kommer ned mod mig ! 
Hvordan er det , den tomme lampekrog er jo 

lige over mit hoved , den som ellers sidder midt 
inde på loftet , den har flyttet sig hen ved 
siden og kommer nu ned over mig — se , lige 
ned mod mig ; det er , som den sigtede på 
noget bestemt , havde et mål lige ned i mig ; 
se , hvor den blinker , den krog i mørket , stor 
og blank , spids som en kødkrog hos slagterne , 
dem , de hænger kød på udenfor butikken ; 
de har altid gyst i mig , disse lange , 
spidse kroge op igennem det blodige kød ! — 
nu kommer den ned , som tog den sigte på 
min Hals , på mit adamsæble . 
Loftet sænker og sænker sig og breder sig 
ud , der er ikke den mindste lysning at se helt 
langt derude , hvor ellers lyset , dagen skulle 
komme fra . 
Det flader sig , det flader sig , trykker værelset , 
rummet sammen ; til slut må jo loftet 
dække gulvet og knuse alt , hvad der er imellem , 
også sengen og mig ; jeg må gøre mig 
lille , lille og tynd , flad som en gennemsigtig 
brødskive ; men nu kan jeg ikke blive mindre , 
jeg kan ikke , og dog er jeg alt for stor , for nu 
er loftet helt nede over mig , der er ikke engang 
plads nok til luften , den er presset helt bort . — 
jeg snapper efter vejret , det vil slet ikke fylde i 
lungerne , og nu mærker jeg den forfærdelige 
krog lige ved mig ; jeg drejer halsen fortvivlet 

om på siden , men i det samme føler jeg spidsen 
kildre på huden , den kildrer så svalt den 
skurk , den vil smigre sig ind , og jeg kan ikke 
flytte mig , ikke rokke mig en tomme ; jeg er , 
som havde jeg drukket en svaledrik , der lammede 
mine lemmer og sænkede mine øjenlåg 
— som jeg dog kunne se tværs igennem . 
Og nu er krogen med en isnende fornemmelse 
inde , dybt inde , — og jeg farer op med et 
skrig og sidder oprejst i sengen ! 
Jeg havde drømt , å gud ske lov , kun 
drømt , men en syg , styg drøm , som udmattede 
mig og gjorde mig angst ; det måtte komme 
af uroligt , af fejt blod . 
Å , gid jeg kunne sove mig fra det hele , 
sove uden en eneste drøm , glide ud i en lang , 
bælgsort nat ! 
Men atter begyndte urene at slå , først de 
derinde i byen , og derpå kom de ud efter , 
indtil mit ur dundrede i med , mit nabour , og 
det var tolv slag , der varede ved , som skulle 
de aldrig få ende . 
Nå , var jeg over dette , var jeg over det 
værste , for da skulle de begynde forfra på 
ét ; det hørte der ikke så mange slag til . Så , 
nu var de færdige med de tolv , alle sammen . 
Den mand , der har fundet på , at ure skal 
gå til fire og tyve , burde hænges ! 

jeg lå en stund og var lige ved at falde 
i søvn , var lige inde mod det søde nip , da 
minderne dukkede op fra min lille kærestes 
hjem , minder fra de stille vinteraftener i juleferien , 
hvor jeg var over og besøgte hende . 
Hvor husker jeg ikke den aften , hvor ved bordet 
onkel — der i sine unge dage , før han gik i 
land og købte gård , for til søs , ja blev kaptajn 
— havde fortalt om sine ungdomsoplevelser , 
fortalt sin stolteste bedrift , den gang han reddede 
mandskabet fra en synkende hollænder under 
en forrygende storm oppe i Hvidehavet . 
Han har vist fortalt os den for tyvende 
gang , men ingen nænner at gøre ham opmærksom 
derpå , vi lytter alle , mens den gamles 
øjne tindrer af genvakt mod og glæde ; 
han knytter hånden , bruger kommandoråb 
og sætter en lille ed på engang imellem . 
Endelig er han færdig , og vi rejser os . Han 
tænder sin gamle snadde og hvisker polisk til 
tante , om hun ikke vil give en ekstra toddy 
i aften . 
Døren står åben ind til dagligstuen ; der 
er mørkt derinde , men min lille kæreste er dog 
gået derind og underretter mig snart om ved at 
skrabe med gyngestolens gænger , at jeg skal 
komme ind til hende . 
Jeg lader samtalen lidt efter lidt dø hen 

inde hos de gamle , slår et slag hen over 
gulvet og når ind i dagligstuen , hvor jeg 
sætter mig i en stol lidt fra hende og begynder 
at tale , først højt , men lidt efter lidt sænkes 
stemmerne uvilkårligt , jeg arbejder min stol 
sagte fremad , og vore hænder mødes . 
Jeg hvisker , hendes hånd klemmer fast om 
min , det er , som bad den , slip mig aldrig ! 
Hele hendes kærlighed ligger i det håndtryk , 
så smygende af angst for at miste mig ! Hun 
er kun rolig , når jeg er hos hende ; hun lægger 
hovedet op ad min arm , jeg stryger hendes 
kind , der er blød og bladfnugshåret ! 
Jeg ser ind mdd lyset i dagligstuen , hvor 
de to gamle sidder om bordet , han med nationaltidende 
foran sig , hvori han læser søfartsberetningerne , 
det eneste , der interesserer ham , alt 
andet står ham fjernt ; han mimrer lidt med 
læberne , det er , som stavede han sig frem . 
Og hun sidder og syr på noget linned , lyset 
falder ned over hendes ansigt ; hvor de træk 
er milde og runde , ingen hård storm er gået 
over dem , hun må stadig have sejlet i magsvejr ! 
Alt er tyst , lampens syden gør stilheden 
endnu større ! 
Jeg føler , at her må fredens hjem være . 
Min lille kæreste drager mit hoved ned til sig 
og hvisker : 

hvad tænker du på ? 
På at her er fredens hjem — svarede jeg . 
Men for fredeligt for dig — fortsætter hun 
— jeg drømte i nat , at jeg havde mistet dig 
— det gør jeg vel en gang — gør jeg ? 
Jeg tav , jeg havde intet at svare , hvis jeg 
ikke ville lyve . 
Å nej , nej , jeg vil hjem , jeg må rejse 
straks herfra , hvor jeg er for lille , for lille i 
forhold til grevinden , for lille , ak , så sørgelig 
lille i forhold til mine drømme . Nej , jeg 
vil rejse hjem og fortælle min lille kæreste 
alt ; hende tør jeg fortælle det , også om min 
fejhed , hende tør jeg vise ’min sjæls pjaltede 
lurvethed , det tør jeg , for jeg ved for vist , at 
hun inderst inde alligevel tror på mig , tror , 
at der til en helt også hører svaghed , svaghed , 
som han kun åbenbarer for den elskede 
kvinde . Til hende bliver jeg aldrig for lille , 
hendes kærlighed er stor nok til os begge . 

Ix 
den nat besluttede jeg at rejse hjem ; da jeg 
vågnede om morgenen , opsatte jeg det til 
om aftenen , og om aftenen til om morgenen , 
og således i mange , lange dage ! Jeg holdt 
mig inde om dagen ; jeg ville ikke udsætte 
mig for at møde hende , bildte jeg mig ind . 
Jeg lå på chaiselongen og drev og listede 
mig først ud om aftenen for at få noget at 
spise . Bagefter gav jeg mig til at drive rundt 
i byen på lykke og fromme , gade op og 
gade ned , og skønt jeg altid begyndte i den 
modsatte ende af byen , endte det dog stadig 
med , af jeg til slut kom ud i den del , hvor 
gesandtens hotel lå . Dér drev jeg om i de 
villålleer , hvor vi så ofte havde spadseret 
sammen ; det var mig ubevidst hver gang , sådan 
halvt , og når jeg da tog mig sammen 
og rigtig blev klar over , hvor jeg var , og hvad 
jeg foretog mig , blev jeg flov og gik hjem efter 
— dog i det lønlige håb om at møde hende 

på tilbagevejen ; det var vist ikke helt umuligt , 
sådan en fornem og eksentrisk dame kunne 
jo godt finde på at gå ud efter mørkets 
frembrud , selv efter at lyngterne var tændte , 
det havde hun fortalt mig , hun gjorde . Hun 
havde endog vist mig sit våben på slige 
udflugter — en paraply med et langt skaft , 
der ved et tryk på en lille stift kunne løsnes 
helt ude fra skærmen og stikkes frem som en 
lang dolk , en dolk besat med kostbare diamanter . 
Paraplyen var en gave fra en amerikansk 
beunder — men ikke mere , det havde 
hun alvorligt forsikret mig . 
Jeg gik hver aften skuffet til sengs og stod 
hver morgen op med det fornyede håb om et 
møde . 
Jeg ville ikke møde hende , men hun skulle 
møde mig på tider , hvor jeg ikke kunne undgå 
hende , om aftenen , hvor hun vidste , jeg 
plejede at vanke om i gaderne , hvor jeg altså 
mod min vilje måtte støde på hende — men 
sé , om hun gjorde , ikke en aften ! Der var 
ikke en eneste af de mange tilslørede , som jeg 
gik dvælende bagefter eller hjertebankende forbi , 
jeg med ringeste sandsynlighed kunne antage 
for hende . 
En dag , som jeg lå og drev på chaiselongen , 
blev jeg vred , rigtig vred på hende . 

hvorfor sendte hun mig ikke i det mindste et 
brev som tak for digtet ? Hun havde måske 
ikke fået det — å hvad — det var da intet 
pengebrev som postfolkene kunne prøve deres 
fingerfærdighed på ! Jo vist havde hun fået 
det , men hun havde ikke forstået det , det var 
sagen ; hun havde trods sin fornemhed naturligvis 
ikke forstand på poesi ; det var alt for 
fint , alt for kuldskært til at tages på af profane 
hænder . — å snak , lad nu vær med at skabe 
dig , det er såmænd meget forståligt , man 
kan jo gå ind i det med store træsko på ! 
Nej , hun vil ikke forstå det , der træffer jeg 
det rigtige . Hun er gået for vidt og vil gerne 
trække i land ; hun har villet kokettere med 
dig en ledig stund , men har ladet sig rive for 
meget med af sin egen utæmmede lidenskabelighed 
og er nu bleven angst og vil vise dig 
tilbage ved fornem utilgængelighed . — jeg kunne , 
hvis jeg ville , gøre dig myg , kunne skabe 
angst og bønfaldende beden i dine dejlige 
øjne , du stolte grevinde , blot ved at lade et 
ord falde , et tilfældigt lille ord hos gesandtens . 

hvor kan man dog tænke lavt og dumt , 
når man er i ondt lune ! 
Hun kunne da i det mindste skaffe mig en 
indbydelse til sin onkel , hun , der har lov til at 

byde , hvem hun lyster til hans hus , og hun 
ved , jeg sætter pris på en sådan indbydelse . 
Jeg er ked af at spise denne borgelige middagsmad 
og drikke dårlig vin henne på min 
stamkneipe , det såkaldte kunstnerhjem , hvor 
jeg er sammen med disse unge , moderne malere , 
der i grunden er nogle malpropre bondekarle , 
der meget heller skulle drage hjem og tjære 
deres fædres svinehus ; det gjorde de da mere 
gavn med end at ligge hernede og male store 
lærreder over med farvesymfonier , prærafaelistiske 
kopier eller noget af det meget andet 
malersnak , de sidder og præker sort om derhenne . 
En virkelig malersvend ved man da 
hvad er — men mangen en kunstmaler — 
uh ha ! 
Nej , jeg trænger virkelig snart igen til at 
komme i godt selskab — med gesandter og 
Grever ; en Greve er dog adelsmand , selv om 
han er idiot , men en borgerlig idiot er jo blot 
og bar idiot , og det er i grunden utilstedeligt ! 
Men sé , om jeg får en indbydelse , ikke så 
meget som til en elendig thé dansant — og 
gå hen for at blive indbudt , det vil jeg dog 
ikke . 
Nej , nu rejser jeg , jeg må og skal rejse 
— i overmorgen — og derfor vil jeg gå 
derhen , til gesandtens , i morgen for at gøre 

min afskedsvist , det er ligefrem min pligt — 
ja , det vil jeg gøre , sige farvel og rejse . 
Da jeg den næste formiddag stod i gesandtskabshotellets 
vestibule og ventede , mens tjeneren 
var inde for at melde , troede jeg flere 
gange at høre trin i trappen fra værelserne 
oven på , hvor fruen boede , men det var kun 
indbildning , der kom ingen . Tjeneren vendte 
hurtig tilbage og førte mig ind i et af de forreste 
værelser , hvor gesandten kom mig i 
møde . 
„ God dag , unge ven , det var smukt af 
dem , de kom ; vi har savnet dem , forsikrer 
jeg dem , men naturligvis må vi resignere , 
når  .  .  . “ 
„ Jeg takker deres excellence for de ord , 
der ville være mig endnu dyrebarere , hvis jeg 
måtte tro , at de var lige så stærke udtryk for 
deres excellences sande følelse for mig som 
et udslag af deres fine elskværdighed ! “ 
„ Unge ven , jeg forsikrer dem , at ikke 
alene jeg , men min hustru og vore venner 
har savnet dem . For leden aften til en af 
mine små , enge middage havde min sekretær 
også udstedt en indbydelse til dem , men da 
jeg viste min niece kortet , bad hun mig drage 
den indbydelse tilbage . “ 

„ Det var diplomatisk gjort af grevinden “ 
Indskød jeg . 
„ Diplomatisk — å ja — jeg vil heller 
kalde det omsorgsfuldt “ — svarede gesandten — 
„ en omhu og omtanke som kun en kvinde , 
en klog og smuk veninde kan vise , en sådan , 
som de har vundet i min niece ! “ 
„ Jeg slutter mig fuldstændig til deres excellenses 
dom over grevinden , men jeg tør 
ikke tage ordet veninde i fuldt alvor ; af lutter 
elskværdighed bruger deres excellense udtryk 
for at betegne forholdet mellem deres 
niece og mig , som grevinden næppe vil underskrive . 
Er jeg dristig , måske for dristig , kan 
jeg sige — deres niece beskytter mig , deres 
niece er min nådige — eller unådige beskytterinde ! “ 

„ Det tør jeg nok sige dem , unge ven , de 
er for beskeden , men der er min niece , hun 
vil bedre kunne forsvare sig selv og afgøre vor 
ordstrid . “ 
Grevinden var trådt ind gennem en portiere 
og kom frem til os . Hun rakte mig begge 
hænder . „ God dag . De eneboer , kom lad mig 
se , har de sejrens glans i øjnene ? 
Hun stod for mig i stramt siddende spadseredragt . 
Var den af silke — jeg skal ikke 
kunne afgøre det , men det hun havde på , 

skinnede som blåligt panser , og hendes lyse 
hår , der var sat op i krans bag , strålede 
som et gyldent diadem . 
Hun blænde mig fuldstændigt . 
„ Sejrens glans “ — gentog jeg spørgende med 
hendes varme hænder endnu i mine — „ skulle 
grevinden mene sejren over mig selv , så  . 
„ Ja vist , ja vist , — over deres , ja , jeg må 
vel nok sige det rent ud — deres dovenskab , 
deres døde punkt ; det er de kommen ud over , 
ikke sandt — nu arbejder de dagene igennem 
og slår øjnene op en morgen og er berømt 
— som Byron gjorde ? “ 
„ For store mål , frue , og det var just ikke det , 
jeg mente , “ — svarede jeg undvigende — „ nej . . . “ 
„ Å , sigtet kan aldrig være for højt “ — svarede 
hun og så mig glad ind i øjnene — „ men 
derom en anden gang — hvad var det så 
for en strid , jeg skulle afgøre ? “ — hun vendte 
sig spørgende om mod gesandten . 
„ Det var , smukke niece , om den unge 
mands for store beskedenhed . Jeg kaldte dig 
for hans veninde , men det påstod vor unge 
ven , han ikke turde tage imod ; han kunne 
kun betragte dig som beskytterinde — var det 
ikke således ? “ 
„ Fuldkommen rigtig , deres excellence “ — 
svarede jeg . 

„ Ja , kære onkel “ — sagde hun hurtigt — 
jeg kan ikke nægte , jeg hælder til din anskuelse . 
 “ 
„ Bravo “ —- udbrød gesandten og klappede 
i hænderne . 
„ Men som en upartisk dommer “ — fortsatte 
grevinden — „ vil jeg også høre kontraparten ; 
det var vist næppe af ægte beskedenhed , 
de protesterede , kender jeg dem , kender 
jeg kunstnere ret . “ 
„ Jeg bøjer mig for den høje domstol og 
skal tale sandhed , så langt jeg formår “ — 
svarede jeg — „ nej , hvad jeg sagde var sagt 
af glubende ubeskedenhed . Jeg vil helst lade 
dette tilfælde være uden for sagen , for så 
tør jeg sige med mere fynd og klem , at 
vi herrer ikke kan være venner med en 
kvinde ; vi kan være en kvindes uven — eller 
hendes elsker , i det mindste forsøge derpå . 
Først under denne kamp kommer det rette 
forhold i stand mellem mand og kvinde , dette 
uudsigeligt dirrende , spændende , dette , som 
sætter sjæle i sving , som sad de i en gynge 
højt over jord ! “ 
„ Det var et paradoks å tout priks — sagde 
gesandten — „ jeg kender fra min egen ungdom 
denne lyst til at slynge sætninger ud , 
som egentlig ikke var udtryk for ens egne 

meninger , men man gjorde det kun for at 
komme til at diskutere ; ja vel , jeg tager udfordringen 
op , men beder dem , forklare lidt 
nøjere , hvad de forstår ved  .  . 
„ Forklare det lidt nøjere , deres excellence , formår 
jeg ikke ; jeg har aldrig sligt pr . Forstand , 
jeg indser det ved en umiddelbar følelse . At 
mænd kan være venner en sjælden gang , det 
ved jeg og tror , at dermed er dette begreb , 
venskab , udtømt . “ 
„ Ja , når de kun tager det pr . Følelse , kan 
der jo ikke diskuteres “ — indvendte gesandten 
— „ men — men  .  .  . “ 
„ Men “ — gentog grevinden — „ vil de to 
herrer ikke være så venlige at høre op , de “ 
Hun så på mig — „ er sikkerlig kommen her 
for at være elskværdig og ikke for at diskutere 
— du min kære onkel , der er alle sangerinders 
galante gesandt , er nok så venlig at 
melde min kære tante , at jeg tager ud — du 
kan sige en tur i butikkerne — min ven , nej , 
det må jeg jo ikke kalde dem , men min paradoksmager 
— det må jeg vel nok ? “ — hun så 
smilende på mig — „ vil de gøre mig den tjeneste 
at ledsage mig på min udflugt — vil de . ? “ 
„ Om jeg vil “ — udbrød jeg glad . 
„ Og så håber min hustru og jeg at se 

dem til middag , hvis deres høje beskytterinde 
tillader det ? “ 
Gesandten bukkede for grevinden . 
„ Jo , i dag må han nok , oven på arbejdet 
er lønnen sød . “ 
„ Ja , men jeg skulle egentlig sige “ — 
„ Hvad skulle de sige “ — spurgte hun leende . 
„ Jeg skulle sige “ — men nu fortrød jeg det ; 
pokker skulle sige farvel og rejse nu — „ jeg 
skulle , ville bede deres excellence overbringe 
min ærbødigste hilsen og tak til deres gemalinde . 
„ Godt , godt , det skal jeg nok , hun glæder 
sig til at se dem “ — svarede gesandten og 
klappede mig på skulderen ; idet vi begge 
fulgte grevinden hen mod døren , hviskedee han 
„ På gensyn altså , de unge begærlighed ! “ 
Da vi kom ud , gik vi et kort stykke ned 
ad hovedchausseen ind mod byen , pludseligt 
standsede hun og råbte en vogn an . 
Vi steg op i den , hun gav en ordre , og vi 
kørte i modsat retning — ud fra byen . Da 
vi havde kørt en stund , spurgte jeg — : „ Men 
Fru grevinde , har kusken ikke misforstået 
dem , kør han ikke den gale vej ? “ 
„ Den gale vej “ — gentog hun — „ nej , det 
er den rigtige til det sted , hvor vi skal hen . “ 
„ Skal vi da ikke ind i byen til butikkerne , 
som fruen selv sagde ? “ 

„ Sig heller foregav “ — svarede hun og lo , 
— „ slige vendinger må jeg altid bruge for at 
berolige min tante ; hun vil ikke vide noget 
af , at jeg er sangerinde , det må ikke nævnes 
i hendes hus , i alt fald ikke i hendes påhør . 
Den tid af mit liv og dens følger springer 
hun over , for hende er jeg kun grevinde , som 
kan bruge formiddagen til visitter og besøg i 
butikker , men ikke til at køre eller gå ud 
alene — end sige med en fremmed herre . 
Hun ved godt , jeg gør det , men hun vil ikke 
høre det , og min onkel og jeg er da enige om 
at vise hende denne lille venlighed , når hun 
forlanger det . “ 
„ Ja , der bruger de en af disse konveniens 
løgne , som selskabet pånøder os “ — svarede 
jeg . — 
„ Min herre , de bruger stærke udtryk “ — 
ordene kom i en bestemtere tone — „ for at 
høre med til det gode selskab må man lyde 
dets love , og jeg synes , de er ikke mere 
urimelige end mange af de borgerlige , som vi 
alle må bøje os for ! “ 
„ Fru grevinde — for at høre med til selskabet 
forekommer det mig , at man må have 
en slap , eller jeg mente — en dobbelt samvittighed . “ 

„ Fy , nu er de næsten uartig ; de mener jo 

ikke , hvad de siger der , og jeg vil slet ikke 
strides med dem , det er ikke det , som interesserer 
mig nu . De er vred , i dårligt lune , 
nægt det ikke og slår tilfældigt ned her ; hvad 
har vakt deres vrede ? “ 
„ Å frue , har man et irritabelt sind , skal 
der ikke meget til at få det til at stikke hovedet 
frem , indbildt miskendelse , misforståelse 
eller  .  .  . “ 
„ Overanstrengelse “ fuldførte hun . 
„ Å nej , den vil jeg dog ikke kaste skylden 
på . “ 
„ Af pur beskedenhed “ , — indskød hun 
hurtigt — „ De kan tro , jeg glæder mig over al 
måde til at få lov at kigge lidt i  .  .  . “ 
„ I hvad ? “ — spurgte jeg forbavset . 
„ Nej , hvor de dog kan spille komedie , 
spille overrasket — men jeg vil ikke gå ind 
på det , jeg vil rent ud sige , at jeg længes 
efter at se , om det kun er et lille brudstykke 
af det drama , de skulle skrive hernede ! “ 
„ Nå det — det har jeg såmænd helt 
glemt “ — svarede jeg forsagt . 
„ Glemt nej , det har de sikkert ikke , men 
ved de , hvad de har glemt ? De har glemt , at 
de én gang har lukket en kvinde ind i deres 
drømme , i hele deres liv , dét er gået dem 
af minde eller skal skydes til side , og nu forsøger 

de på et tilbagetog ; har jeg fortjent 
det ? “ 
„ Underligt så spørgsmålene kan stilles 
på hovedet i denne verden “ — svarede jeg — 
„ var det dog ikke mig , der først kunne rette 
en anklage mod dem ; jeg kunne , men jeg vil 
det ikke , — nej , lad os heller bøje af ? “ 
„ Nej , nej — hvorfor det ! “ — hun blev ivrig 
— „ lad mig høre , hvad anklage kan de føre 
mod mig , jeg er mig ingen brøde bevidst ! “ 
„ Ja , når de vil , jeg skal sige det , da vil 
jeg ikke lægge skjul på , at det stødte mig , jeg 
blev bedrøvet over , at jeg intet brev , ingen tak 
fik for det lille digt , jeg sendte dem ; måske 
har de ikke modtaget det , eller det var så 
ubetydeligt , at det intet svar var værd . De 
har måske , Fru grevinde , helt glemt det , men 
jeg var bevæget i den stund , jeg skrev det og 
følte inderligt med den kvinde , der led . “ 
Da jeg sluttede , så jeg ikke på hende , 
men kiggede ud til siden . Hun svarede ikke ; 
jeg ventede at høre hende tale , men der kom 
ingen lyd ; jeg tøvede en stund til , men 
så da ind imod hende , og mine øjne mødte 
hendes . 
„ Hvor dog barnet aldrig kan vokse os 
kunstnere helt ud af ærmet “ — sagde hun 
vemodigt — „ det glade , letsindige , kåde barn , 

som ler ad al verdens sorger og slår Spring 
over den grønne eng , men også det trodsige , 
stædige , surmulende barn , der sætter sig hen i en 
krog , når det ikke får sin vilje , ikke vinder 
bifald straks . — således går det mig , og 
således tror jeg også , det går dem . “ 
„ Undskyld frue “ — afbrød jeg . 
„ Ja , det må de rigtignok “ — svarede hun 
hurtigt — „ undskylde og smukt høre , hvad 
jeg nu har at sige dem , de store barn . Hvad 
andre folk vil dømme om deres digt , det ved jeg 
ikke , jeg er ikke kunstkritiker , men det vil jeg 
bekende , at det traf mig , mig , som det var 
skrevet til ! Det skjalv i mig dybest inde , 
bevægede mig , som aldrig et skrevet ord har 
gjort det før , men min følelse overvældede 
mig , jeg vidste ikke , hvad jeg skulle gøre for 
at takke ; jeg skrev og skrev mange breve , men 
rev dem dog alle itu , de vare alle klodsede og 
sagde ikke det , jeg ville have sagt — nej , jeg 
ville heller tale med dem ; jeg ventede dem 
den næste dag , de kom ikke ; og dagen derefter 
og mange dage ventede jeg dem forgæves ! 
Til slut blev jeg bange for , at de var rejst 
bort fra byen , og jeg gik selv en aften hen 
til deres bolig for at høre hos portneren , om 
de boede der endnu , og da jeg fik et ja , skyndte 
jeg mig hjem . “ 

„ Har de , har Fru grevinden været henne , 
hvor jeg boede , og spurgt efter mig ? “ — spurgte 
jeg forvirret glad . 
„ De selv ? “ 
„ Ja , jeg selv “ — svarede hun bestemt — 
„ og jeg kunne jo have sat over alle etikettens 
forskrifter og med det samme aflagt dem en 
visit , men jeg gjorde det ikke af frygt for at 
forstyrre dem . “ 
„ Forstyrre mig “ — gentog jeg . 
„ Ja , det var netop derfor , for ikke at forstyrre 
dem ; de har jo selv fortalt , at når de 
således blev bevæget , når ånden kom over 
dem — for at bruge et gammeldags udtryk — 
så ville de helst være alene med dem selv 
uger igennem , endog deres mo’rs eller bedste 
vens komme forstyrrede dem , bragte dem ud 
af den salige ligevægt — ja , sådan har de 
selv fortalt ! “ 
„ Har jeg virkelig “ — udbrød jeg . 
„ Ja , husker de det ikke ? “ 
„ Jo , når de siger det , men  .  . 
„ Ja , og i en sådan tilstand troede jeg , de 
var , den gang de skrev det digt til mig ; jeg 
kunne ligesom mærke , der åndede en Duft , en 
dirrende bevægelse ud deraf , som jeg ikke 
vovede at forstyrre ; ja , jeg syntes , nu da jeg 
vidste og forstod , hvordan de havde det , at 

det var min pligt at skærme deres fred , holde 
alt borte , hvad der kunne bringe forstyrrelse 
og uro ind i deres arbejde ; derfor holdt jeg 
alle indbydelser tilbage , derfor var det , at jeg 
ikke gik op til dem , jeg , som hverken ejer en 
mo’rs eller gammel vens adkomst — var det 
ikke ret ? “ 
„ De bedste hensigter kan mistydes ? “ 
„ Men de forstod vel da den sande årsag ? “ 
„ Å nej , ikke så ganske , men nu , nu forstår 
jeg den og skammer mig , “ 
„ Nej , nej “ — afbrød hun mig — „ det er 
snarere mig , der bør gøre det , der så åbenhjertig 
mod al kvindelig takt har fortalt dem 
dét , jeg burde tie med , men jeg blev så glad , 
da jeg så dem — og er det endnu , og desuden 
skal jeg nu personligt takke dem , takke dem 
for mit digt , jeg må nok kalde det mit — 
men i dette øjeblik har jeg glemt alle smukke 
talemåder , og dem kommer det vel heller ikke 
an på , men jeg forlanger intet bedre svar på 
det , jeg spurgte om den gang . “ 
„ Fru grevinde , beskæm mig ikke dybere “ 
— svarede jeg sagte . 
Hun så på mig og sagde hovedrystende : 
„ De er så underlig i dag . “ 
„ De vil måske hurtigere , end de ønsker 
det få forklaring herpå “ — svarede jeg og 

pegede i det samme frem og fortsatte — „ sé , 
nu er vi allerede ude i bjergene , dér oppe på 
toppene ligger sneen og tindrer op mod himlen , 
hvis øje dog aldrig blendes , for den tager altid 
situationen fra oven af og ned ; vi mennesker , 
jeg tager alting omvendt , jeg har vel ikke fortjent 
det bedre ! “ 
„ Der er dog de , der fortjener det bedre “ — 
svarede hun . 
„ Hvem er de “ — spurgte jeg . 
„ De modige “ — svarede hun . 
Jeg spurgte ikke mere , men så fremad 
vejen , en smal bjergvej med en stejl klippevæg 
på den ene side og afgrund på den anden . 
Vor hest arbejdede sig tungt opad , mens kusken 
sad og sov . Oppe på bakkekammen kom en 
tung arbejdskærre til syne , trukken af fire 
okser . Jeg troede straks , den ventede på , at 
vi skulle nå op , før den kørte nedad den 
smalle vej , men nu så jeg slæben blive slået 
fra under neden , og den svære vogn ase nedefter . 
Jeg kunne høre kusken gå bagved det 
høje læs og tralle , medens hans piskesmæld 
rungede ud over dalen . Jeg sad et øjeblik og 
så disse to køretøjer langsomt , men sikkert 
nærme sig hinanden ; jeg så på dem en 
stund , som det hele ikke kom mig ved , men 
pludseligt gik det op for mig , at der ikke var 

plads til to køretøjer jævnsides på vejen , de 
måtte komme til at mase hinanden , hvis dette 
blev ved , og det ville først og værst gå ud 
over vor lette vogn — og os med . Jeg sprang 
op og dunkede kusken i ryggen . Han vendte 
sig trevent om og spurgte med øjnene endnu 
halvt tilklistrede af søvn , hvad herskaberne 
ville . 
„ De skal ikke sidde der og sove , vi kør jo 
ind mod et andet køretøj . “ 
Han stirrede forbavset på mig , jeg blev 
vred og skulle lige til at skælde ud , da jeg 
opdagede , at jeg i min Iver havde talt dansk . 
Jeg gjorde ham det da forståeligt på hans 
eget sprog ; han gabede først fremad med 
åben mund , holdt derpå sin hest så hårdt 
an , at den var lige ved at gå baglængs ned 
ad bakken igen med vognen og os , og gav 
sig til slut til at råbe og skrige , indtil kusken 
for arbejdskærren kom farende frem fra sit 
læs . Han stod også først og måbede , som 
vor kusk havde gjort , smed derpå et par 
ekstra slæber løs og fik sit læs standset så 
tæt ind mod os , at de foreste oksers muler 
rørte ved vor hest . 
Vor kusk sprang nu ned af bukken med 
pisken i hånden og gik frem mod den anden 
kusk , idet en bunke skældsord strømmede ham 

ud af munden . Den anden svarede igen , og nu 
gik skænderiet lystigt , understøttet af hævede 
og sænkede piske — men der faldt intet slag . 
Jeg sad og ventede på , de skulle smælde løs 
for at give hinanden den dragt prygl , de så 
ærligt havde fortjent for deres soveri , men da 
de kun fortsatte skænderiet , sprang jeg utålmodigt 
af vognen , gik hen imod dem og råbte 
— på det fremmede sprog — : „ Hold op , nu 
kan det være nok ! “ 
De så forbløffede på mig , men inden de 
fik tænkt sig om , befalede jeg den fremmede 
kusk : „ Ryk deres vogn så tæt ind mod 
bjergvæggen , de kan ; nå , rap dem nu ! “ 
Han sprang hen mod vognen og løftede , 
men kunne naturligvis ikke rokke den . 
„ Så , vognstangen af og brug den som 
løftestang ! “ Jeg vendte mig hen mod vor 
vogn — : „ Ja , Fru grevinde , jeg må vel ikke 
bede dem gå af vognen og holde hesten , 
mens vor kusk hjælper denne Karl med hans 
vogn ! “ 
Hun sprang af uden at sige et ord , gik hen 
og holdt hesten i hovedtøjet , medens vi tre 
mænd fik okserne fra , vognstangen af og satte 
den ind under den bagerste del af kærren . 
„ Så løfter vi ! “ — og ganske langsomt 
skubbede vi vognen helt ind mod bjergvæggen . 

„ Nu prøver vi , om vi kan komme forbi ! — 
undskyld , Fru grevinde , må jeg tage hesten ! “ 
Jeg tog fat i tømmen og kørte hesten frem , 
men vejen var dog for smal , vor vogn kunne 
ikke klemmes forbi . 
„ Hesten fra ! “ — befalede jeg igen . — de 
fik den fra , førte den længer op ad vejen , og 
jeg bad atter grevinden om at holde den . Hun 
gjorde , som jeg bad hende om uden at sige 
et ord . Jeg gik tilbage til kuskene og sagde : 
„ Ja , her er intet andet for , vi løfter vor vogn 
op på kant og forsøger på den måde at få 
den forbi , vognen er jo let og lille . “ 
Vi hjalp alle tre til , og med forsigtighed 
lykkedes det os virkelig på den måde at liste 
den forbi den tunge kærre . 
Hesten kom igen for , kusken op på bukken , 
og vi kørte til , idet vor kusk dog forinden 
vendte sig om og råbte som afskedshilsen til 
den anden : „ Sovetryne ! “ 
Da brast vi to inde i vognen ud i en glad 
latter , som vi næsten ikke kunne standse , før 
vi nåde op på Toppen af bakken . Her begyndte 
grevinden først at tale : „ Jeg forsikrer 
dem , jeg blev helt stum af forbavselse ! “ 
„ Det skal de have ret i , så slemme kuske 
har vi dog ikke derhjemme , men her ejer de 
til gengæld selvkritik , ha , ha , ha ! “  . 

„ Nej , nej — 'afbrød hun mig — „ det var 
over dem jeg faldt i forbavselse ! “ 
„ Over mig ? “ 
„ Ja , over deres dygtighed , resoluthed — 
ja , over deres mod havde jeg nær sagt . “ 
„ Nær sagt , men det mente de ikke og 
skulle heller ikke gøre det ; kald det heller 
praktiskhed , for det var det ; husk på , jeg er 
opdragen på landet og vant til at have at 
gøre med heste og drukne kuske . “ 
„ Nå , når de vil have det , skal jeg kalde 
det praktiskhed , men desuden ejer de en kommandostemme , 
der helt skrattede gennem disse 
to dumrianner , og de kan ikke tro , hvor det er 
en fryd for et dameøre at høre en kraftig 
mandsrøst , der går en betagenhed igennem 
en , man får en sær lyst til at adlyde den 
stemme . “ 
„ De er for klog en dame til at sige ting , 
som jeg umuligt kan tage for alvor . “ 
. „ Hvor de dog er mistroisk imod mig , har 
jeg givet dem grund dertil ? “ hun så på mig 
med krænkelse i øjet . 
Jeg greb hendes hånd og svarede : „ Fru 
grevinde , bær over med mig . De sagde før , 
at jeg var et barn — ja , jeg er hernede hos 
dem bleven et forvænt barn , der får nykker , 

men revs det , og jeg håber , de skal få glæde 
af deres optugtelse . “ 
„ Det håber jeg med “ — svarede hun og 
så ud over landskabet — „ sé , hvor vi er 
komne højt op , sneen , blinker os meget nærmere 
i møde , og luften dufter friskt af lyng 
og gran . “ 
„ Ja , jeg kan smage den “ — svarede jeg . — 
„ Smage den ? “ gentog hun . 
„ Ja , jeg kan smage den ; det er som den 
krydrede bregnes , det fugtige Mos , den harpiksskarpe 
grans Duft lå på min tunge , og jeg 
dertil drak det jordsure vand fra ellekrattet — 
ja , netop en sådan fornemmelse har jeg , når 
jeg kommer ind i gamle skove som disse , der 
har fået lov til at leve , leve deres eget liv 
på trods af moderne skovdrift . “ 
„ Sådanne smagsfornemmelser har jeg ikke , 
eller jeg har ikke lært at pleje og forstå dem , 
jeg muligvis ejer , men det har jeg forstået og 
fornummet , at heroppe var en hilsen at hente 
fra mit kære fædreland , her er lyng og blåbærbuske , 
her er Birk , fyr og gran , her er 
elvens Sus , og her er også mine velkendte 
landsmænd , de dårlige veje , der skyder ryg 
over bare åser , smutter ind i fyrreskoven , 
hvor de vimser forsigtigt om mellem stammerne , 
kommer igen ud af skoven og bliver snart 

smalle som et snerpet strømpebånd , snart brede 
som en værdig matrone og favner ind en halv 
tønde land , et helt læs kampesten og dybe 
brøndhuller , der giver disse dejlige bump , bump 
— ha , ha — hvad siger de — er de ikke 
dejlige ? “ 
„ Å jo , når jeg sidder i en polstret vogn 
som denne , men de har jo talent til at skildre 
og male som “ — 
„ Som de naturligvis ikke havde tiltænkt 
mig — nej — men det har jeg virkelig , det 
vil sige kun i gode stunder , i glade og lykkelige 
timer , og jeg tror , at alle mennesker eller 
i alt fald de fleste af dem kunne blive , lad 
mig ikke sige digtere , men bruge det mere 
borgerlige — forfattere , når de tog sig sammen 
og holdt fast på stemningerne fra de øjeblikke , 
hvor de så og sansede dobbelt stærkt , 
hvor hvert åndedrag er som en guds gave 
herovenfra , hvor de kort og godt er lykkelige ! “ 
„ Når grevinden alligevel taler højt , hvorfor 
da forsigtigt sige — folk kunne blive forfattere 
i slige øjeblikke — sig heller , de er 
digtere , for de digter og drømmer sig på 
stående fod alle de længsler og savn fyldte , 
som de til hverdag knap kan finde en dråbe 
vand til , de digter sig ind i alle syv himle ; 
kærlighed , vin som brændevin hjælper dem 

derind , ære være menneskets dyrbareste stunder , 
ære være al menneskets digtergave , ære være 
de digte , der ikke prentes , de er måske de 
aller bedste ! “ 
„ Ha , ha , ha , det vil jeg nu ikke sige , men 
har de ikke smagt for meget på skbvens 
Duft , skal vi ikke dale ned og se på denne 
bro , som vi skal over . Den er også svensk , 
det er , den er meget skrøbelig , men vi er dog 
så fornuftige derhjemme , at falder en mand 
igennem og slår sig ihjel , sætter vi en ny 
planke ind i stedet for den , der brast , men i 
dette hellige land lader de broen være , som 
den nu engang er skabt , sætter et kors ved 
broens kant til påmindelse for alle vejfarende 
om , at denne verden og dens veje er fulde af 
farer , hér er en mand dumpet igennem ned til 
underverdenen , man kan gøre ligeså , eller man 
kan måske også slippe helskindet over , hvis 
der erlægges en bøn . “ 
„ Ja , men , der står jo en hel kirkegård “ 
— udbrød jeg . 
„ Ja , fire kors på hver side “ — svarede 
hun — „ nå , det beviser kun , at vi her “ har 
særlige gode udsigter til at komme i himlen ; 
bered dem nu , bed en bøn , og om et øjeblik 
er vi over eller værdige til hvert et dejligt 
trækors . “ 

vi rumlede over broen , som virkelig havde 
fire kors på hver side . Da vi var slupne over , 
klappede grevinden glad i hænderne : „ Den 
hellige nepomuk har hjulpet os ! “ 
„ Den herre skal nok på en aparte måde 
være kommen til sin hellighed “ — svarede jeg 
— „ men det var for resten kedeligt , jeg ikke 
dumpede ned , for jeg opnår vist ellers intet 
kors i denne verden . “ 
„ Å , vent de bare , enden er ikke endnu , 
og nepomuk hjælper ikke sådan en skumler ; 
vi skal såmænd over et par lignende broer , 
før vi når op til det krosted , hvor jeg vil 
have dem hen . “ 
„ Hvor vil de have mig hen ? “ 
„ Op til et dejligt sted ; deroppe lader vi 
vognen stå og går så over en dalskrænt 
ned til en højstammet bøgeskov , en sådan , 
som de har derhjemme i deres land , men 
denne har meget højere og større bøge ? “ 
„ Jeg tvivler ! “ — 
„ Ja , tvivl de , men vent ! “ 
Og jeg ventede , til vi vare slupne over de 
to broer og havde nået et landligt gæstgiveri , 
hvorfra vi til fods gav os ned over høje 
skrænter og ind i en skov . 
Jo , sandelig , dette var en bøgeskov med 
stammer høje og slanke som kirkespir . Der 

højt oppe bandt løvet sammen et gyngende 
tag , hvorunder vi gik , først andagtsfulde som 
under et kirkeskib , så blev vi kåde og løb 
om kap ned ad stierne , helt ned til den store 
flod , der flød i dalens bund . Vi så opad den , 
hvor dens vande kom piskende og skummende 
ned over træer og stene ; vi så ned ad den og 
langt ud af skovsalen , og aller længst derude 
hang der en bro , spændt over floden og 
dalen . 
Nu kom der et tog over , jeg syntes broen 
gyngede for mine øjne , men toget slap over , 
og broen hang der endnu som ridset på 
himlen af en mægtig gud — med hans mindste 
finger . 
Vi gik atter langsomt opover , skridt for 
skridt ; hun blev stakåndet og foreslog , vi 
skulle sætte os på en bænk , der stod ved 
stikanten . Vi satte os noget nær ved hinanden , 
for bænken var lille . 
Jeg sad og så ned ad den sti , som vi var 
komne op over , og blev på én gang så 
underlig forventningsfuld . Skulle det komme 
dernede fra floden , hvis bragen lød som havets 
bråd på klipperne derhjemme , eller oppe fra 
himlen ? Kan ske , det allerede var dumpet ned 
deroppe fra og lå nu på bøgenes tag og 
kunne ikke slippe ned ! 

jeg så op , en solstråle smuttede igennem 
og faldt på skrå ned mod os , lige ned mod 
Fru grevinden , hvis kind den strejfede og 
bragte fine , lyse fnug til at dirre dér , hvor jeg 
aldrig før havde set noget . Hun sad som jeg 
tavs og så ned . 
På en gang gik det op for mig , at vi 
længe havde siddet tavse ; det var dog underligt , 
for vor samtale var før gået hurtigt og let , 
men nu , hvad var det ? Var der kommet noget 
fremmed ind mellem os — vist nej , men der 
var dog kommet noget , som ikke havde været 
der før — noget usikkert ! — ja , det følte jeg , 
og jeg turde ikke begynde ; hvordan ville min 
stemme lyde nu , efter at jeg så længe havde 
tiet ? Hun følte vist det samme , for hun sad 
underlig nervøs og stak i jorden med den 
parasol . 
„ Har de mærket , vi ikke har talt længe ? “ 
— spurgte hun endelig uden at se på mig , 
hun blev ved med at ridse i jorden . — 
„ Ja “ — svarede jeg . — 
„ Og de ved ikke grunden ? “ — 
„ Vel ikke den hele ? “ 
„ Jeg troede , at digtere kunne se ind i sig 
selv — lige så godt som de så ind i andre ; 
kan de ikke være deres egne sjælslæger ? “ 
„ Det tror jeg ikke ! “ 

„ Hvorfor ikke ? “ 
„ Fordi de ikke tør . “ 
„ Ikke tør ? “ 
„ Nej , ligesom den rigtige læge ; han tør 
heller aldrig være læge for sin egen hustru , 
sine børn eller for sig selv — i vanskelige 
tilfælde . “ 
„ Men hvorfor skal vi andre stole på dem ; 
hvilken garanti har vi for , at de se rigtigt 
i os ? “ — 
„ Patienterne har garantien i sig selv ; de 
mærker snart , om lægen har set rigtigt , og om 
det middel , han bruger , fører til livet ! “ 
„ Men kan vi så sikkert stole på , at denne 
vor følelse leder os rigtigt , kan vi ikke tage 
fejl overfor de læger , særlig overfor dem , der 
skal helbrede vore sjæle ; måske fører det lægemiddel , 
de bruger , mod døden ? “ 
„ Hvorfor være mere mistænksom overfor 
dem ? “ 
„ Fordi de selv er for meget implicerede i 
sagen ; er de ikke ? “ 
Hun havde stadig talt til mig uden at se 
op , og hun blev ved med at ridse med den 
parasol . Jeg så over mod hende og lagde 
mærke til , hvor hendes bryst steg og sank 
hastigt ; den knap der yderst ude på rundingen 
vippede som en båd i brænding . 

„ Vil de ikke svare mig ? “ — spurgte hun . 
„ Jo , jeg vil , hvis jeg først må bede dem 
om noget andet ? “ 
„ Og det er ? “ 
„ Vil de ikke se op på mig ? “ 
„ Nej “ — svarede hun sagte . 
„ Og hvorfor ikke “ — spurgte jeg . Jeg 
kunne pludseligt mærke mit hjertets slag hamre 
oppe på halsen . 
„ Fordi jeg ikke tør ! “ 
„ De , som er modig . “ 
„ Ja , men også for stolt til at tabe . “ 
„ Se op på mig “ — bad jeg sagte og greb 
om hendes hånd . 
Og hun så op på mig med øjne , jeg 
aldrig glemmer . De jublede , og de græd , de 
bad så mindelig om lykke , medens den dybeste 
rødme flammede fra hendes Hals , ja sikkerlig 
fra hele hendes legeme og bredte sig op over 
hendes ansigt . Jeg greb for mig , ligesom jeg 
var ved at drukne — og kom først til mig selv , 
da jeg fornemmede hendes varme mund mod min ; 
jeg kyssede den og hendes kinder og hendes 
Hals så langt , jeg kunne komme ; hun sagde 
ikke et ord , men da jeg mærkede hendes læber 
søge mine og hendes dejlige , bløde kvindelegeme 
trykke sig ind mod mig , favnede jeg hende helt 
ind til mig , medens en isnende fornemmelse af 

salighed for igennem mig .  . Hun knugede sig 
ind til mig , strøg armene om min nakke og 
hviskedee : „ Å , hvor er det dog dejligt , dejligt ! 
Å , knug mig , knug mig , lad mig føle , at du 
er mand , en stærk mand ! “ 
„ De , Fru — du dejlige grevinde , nu er du 
min ! “ — 
„ Ja , jeg skal være din grevinde , din dejlige 
grevinde , hvis du vil elske mig altid , som du 
gør i dette øjeblik ! “ 
Da det' stilnede lidt , spurgte jeg : 
„ Hvorfor ville du ikke se op ? “ 
„ Fordi jeg følte , at nu var stunden inde , 
hvor det skulle ske “ — 
„ Hvad skulle ske ? “ — 
„ Du spørger — det som jeg længtes efter ? 
— du ville ikke nøjes med lidt — med venskabet 
— du ville have det hele ! “ 
„ Forlanger jeg for meget ? “ 
„ Nej , nej , nej , jeg blev jublende glad , da du 
sagde det til min onkel ; nu kunne jeg ikke 
misforstå dig — tag mig , tag mig , tag mig 
helt ! “ 
„ Har jeg ikke ret , kan en mand være ven 
med en kvinde ? “ 
„ Å , det ved jeg ikke , men jeg tror alligevel 
der er nogle — men du , du kan ikke være det , 
der er mænd , der er så dejligt fordringsfulde ! “ 

„ Og der er kvinder , som det ville være en 
tåbelighed , en fornærmelse imod , at være 
ven med , og en sådan er du , du er alt for 
dejlig til det ; jeg må jo elske dig — eller forbande 
dig , hvis du ikke vil — men nu “ — 
„ Sig mig , hvorfor var du vred , da du kom til 
mig i dag “ — hviskedee hun — „ forstod du da 
ikke , at jeg længtes efter dig de mange dage , 
jeg ikke så dig , at jeg næsten var skinsyg på 
dit arbejde , der lukkede dig inde fra mig ! “ 
„ Se op på mig “ — bad jeg — „ da skal 
jeg fortælle dig det ! “ 
„ Å nej , lad mit hoved være inde hos dig , 
det ligger så godt , hvisk mig det ind i øret . “ 
— hun lagde sit hoved bedre til rette , og en 
dejlig Duft af parfume slog op mod mig , denne 
diskrete parfume , som kun damer eje — det 
var , som sad jeg midt i gesandtens salon . 
„ Ja , så skal jeg skrifte for dig “ — begyndte 
jeg — „ jeg var fortvivlet over mig selv og 
spurgte mig , hvad jeg var i modsætning til 
dig , du , der er en berømt , stor kunstnerinde , 
en rig , fornem dame , grevinde og jeg — intet , 
ikke det bitterste kan jeg stille mod alt det . 
Modet , lysten til at arbejde tabte jeg , jeg 
bestilte ingen ting , men jeg lå på chaiselongen 
alle de lange dage , jeg ikke så dig , 
men længtes ! Jeg skrev ikke et ord , jeg har 

ikke sat pen til papiret hele tiden , men jeg 
digtede dog , å jeg digtede så dejligt om 
dig . Snart var jeg jublende glad , snart var 
jeg dybt fortvivlet og rasende på alle , på 
gesandten , som ikke , indbød mig — til dig , 
på de dumme malere , jeg traf sammen med , 
som kun talte om deres elendige smørerier og 
ikke — om dig , jeg var skinsyg på de unge 
attachéer , som du foretrak for mig , bildte jeg 
mig ind — ja , jeg var jo også vred på dig , 
fordi ‘du ikke kom og takkede mig for dit 
digt . 
Jeg stod op og listede mig ud til dit hotel ; 
mange , lange aftener kredsede jeg om det , 
men traf dig ikke ; jeg så ikke en flig af din 
kjole , og jeg krøb igen fortvivlet hjem i mit 
hul . “ 
„ Men nu skal jeg gøre dig glad “ — svarede 
hun . — 
„ Du ved ikke , hvor jeg elsker dig , du stærke , 
store , modige mand , du , der har en sådan 
dejlig , dyb mandsrøst . Å tal til mig , tal — 
alene det er en fryd . “ 
Hun trykkede sig atter ind til mig , og hun 
beruste mig helt . — 

X 
da jeg den næste morgen vågnede og satte 
mig over ende i sengen , var jeg først 
ikke rigtig sikker på , om det var virkelighed 
alt det fra den foregående dag , eller om det 
var en drøm . 
Da jeg blev klar over , hvad jeg havde gjort , 
blev jeg fortvivlet , dybt fortvivlet over , hvad 
der var sket , og lagde mig ned igen for at 
sove videre , sove mig bort fra det hele , men 
da jeg ikke kunne falde i søvn , sprang jeg op 
og begyndte at klæde mig på . Mens jeg 
gjorde dette , kom disse tanker . 
Hvorfor kan du aldrig lade være med at 
lyve , alt hvad du sagde til hende — efter at 
du havde kysset hende — var usandhed , om 
ikke det hele , så i det mindste det halve ; halv 
løgn er meget værre end fuldstændig løgn , 
den véd man da , hvad er , men det andet — 
uh , ha , det kommer af fejhed , af intet andet ! 
Følte jeg ikke , at jeg i det øjeblik løj ? 

ja — og nej , ikke rigtig , jeg følte blot , at 
nu var linen løben ud , nu måtte der gøres 
noget — og så gjorde jeg det , alle de kærlighedsfagter 
efter , som jeg vidste måtte til , 
og som måske tusinder gjorde i samme øjeblik . 

ja , den tanke for igennem mig — var der 
ikke én , som kunne finde på ny kærlighedsbevægelser 
blandt os europæiske folk , disse 
gamle er for slidte og for vamle ? 
Jeg følte , at noget skulle der siges , at just 
de ord burde der siges , og da sagde jeg dem , 
de strømmede mig ustandseligt over læberne , 
de kom glat smuttende ud alle sammen ; det 
var , som jeg selv stod ved siden af og med 
forundring hørte på alt det , den herre kunne 
finde på — de gjorde mig næsten stolte , så 
fiffigt de kunne gebærde sig , disse løgnens 
ord , med en ganske tynd kappe af sandhed 
over sig ! 
Mærkeligt , at hun ikke kiggede igennem 
kappen , for der var huller , men dem så kun 
jeg- — 
når kvinder vil elskes — og bedrages , er 
vel ingen usandhed for stor til dem ! Og dog 
ikke alle mine ord var usande , ikke alle bevægelser 
teaterfagter ! 
Jeg følte mig til slut reven med , jeg følte 

mig renset fra al min usseldom af hendes dybe , 
dejlige kærlighed ; jeg følte en trang til at sige 
hende sandheden — at jeg var fej , et usselt 
mandfolk , der manglede mod ; det var det , der 
var imellem os — at jeg ikke var kunstner og 
måske aldrig blev det ; fagterne kunne jeg 
gøre , gebærderne , bukket for publikum , men det 
dristige Spring , det vovede jeg ikke , jeg turde 
ikke stole på egne kræfter . Jeg ville fortælle 
hende , at jeg var bunden , havde knyttet en 
anden kvinde til mig , en trofast sjæl , der ville 
tage sin død , hvis jeg brød med hende — alt 
det var imellem os og måtte skille . 
Og til slut ville jeg fortælle hende , hvad 
jeg ellers ikke har fortalt til en eneste , min 
sjæls dybeste , grufulde hemmelighed . ' 
nej , nej , den vil jeg dog ikke give hende , 
den vil jeg beholde for mig selv ! Skønt , hvor 
ville det gøre godt at have fortalt alt , alt , — 
ja , det med til et andet menneske , ribbe sig til 
man stod ganske nøgen med alle sine slagne 
sår , dybe blodige vunder — og der dog fandtes 
en , en eneste kvinde , som turde vove , havde 
det mod at pleje , vaske , læge dem alle — å , 
hvor ville det være for en husvalelse . 
Men det tør jeg ikke , for der er ingen , der 
ville have mod til at tage det ansvar på sig , 
og jeg ville have solgt mig med hud og hår 

til det menneske , forskrevet mig , måske værre 
end til fanden ! 
Nej , nej , dæk dig , skjul dig , lad ingen kigge 
dig i kortene ! 
Jeg føler det underlig sikkert på mig selv , 
at jeg ikke tør fortsætte det med grevinden , for 
jeg har ikke mod til at være en fuldstændig 
slubbert ; der skal for resten mere mod til det , 
end folk tror ; en slyngel i stor stil vil jeg 
her efter dags tage min hat af for ! — jeg må 
heller bringe hende sorg nu end senere ; det 
var samvittighedsløst at løbe linen ud , men 
der var ligesom én , der stod bag og tvang mig 
frem ! 
Og hvorledes står mine pengesager ; er det 
ikke på tide at efterse dem ? Det er vist 
noget kostbart at være en grevindes attaché . 
Jeg tog min tegnebog frem og regnede — 
så meget til billetten hjem , så meget til 
drikkepenge ; nogle små gaver skal jeg også 
have med hernede fra til dem der hjemme — 
til mine søstre ? Nå , det kan jeg spare — 
men til min far og mor , dem tør jeg ikke 
stryge ! Lad mig se , dertil vil jeg bruge så 
meget , og lidt til brug på rejsen skal jeg dog 
også have , den varer omtrent to døgn , selv 
om jeg kører direkte . 
Hvormeget har jeg da tilbage ? 

i fremmede penge så meget , men i danske 
kroner og øre , dem fatter jeg bedre om , det 
bliver  .  .  . f—e—m kroner og syv—og—tresindstyve 
øre — hm ! 
Skulle det være rigtigt , lad mig regne det 
om én gang til . 
Nej , det kan ikke blive mere , og de syv 
og tres øre må jeg vel endog stryge for den 
forbandede kurs skyld , den taber man altid 
på i et fattigt land . 
Jeg har altså siger og skriver fem kroner 
tilbage , og flere penge hjemmefra kan der ikke 
være tale om , jeg får , dertil var udtrykkene 
i det sidste brev alt for tydelige , jeg behøver 
såmænd ikke at læse det igen . Med fem kroner 
i lommen vil jeg indlade mig med en grevinde , 
der til med'er rig ! 
Jeg skulle måske oven i købet til at begynde 
med at låne lidt af hende . Nej , det 
var dog det sidste , jeg ville ty til . 
Jeg vil i greveselskab med fem kroner på 
lommen — og med hvor stor årsintægt ? Ja , 
den vil jeg slet ikke tale om , den er ikke 
større end den , de giver en af deres staldknægte 
 ! 
Nej , jeg har intet andet at gøre end pakke 
min koffert , stikke hovedet i et fad vand og 
rejse i morgen , i morgen den dag . Om ikke 

af tusind andre grunde , da alene af den simple 
grund må jeg rejse , at jeg ingen flere penge 
har . Det vil gøre godt at komme fra det helenu 
går jeg hen på stationen og køber en 
billet , dermed er tilbagetoget afskåret . 
Nu går jeg ! 
Og så gik jeg . 
Om eftermiddagen skrev jeg et brev til 
grevinden , hvori jeg intet fortalte om alt det , 
jeg havde tænkt at sige hende , hvori der intet 
stod , som kunne skille os ad , men min elendige 
f'ejghed tro til det sidste skrev jeg , at uopsættelige 
forretninger kaldte mig hjem , kedsommelige 
pengeaffærer ; jeg vidste intet om , når 
jeg kom tilbage , men måske traf vi hinanden 
i Danmarks hovedstad . 
Jeg lagde det brev så sent om aftenen i 
postkassen , at jeg kunne regne ud , hun umuligt 
kunne have brevet før næste morgen , men da 
havde jeg allerede forladt byen og var med susende 
ildtogsfart på vejen hjemad . 
Hen mod midnat gik jeg langsomt gennem 
gaderne ud i villavejene , hvor jeg et par gange 
gik rundt om gesandtens hotel . Dér var mørkt 
og slukket , kun i et par vinduer oppe på 
første sal var der lys . Det var fra hendes 
værelser . En gang syntes jeg at se en kvindeskikkelse 
komme frem ved et åbent vindue , 

men bagefter var jeg ikke sikker på , om det 
kun spøgede inde i min fantasi . Fra hendes 
bolig gik jeg atter ned mod byen gennem en 
dyb allé af høje kastanier , som det forekom 
mig , jeg aldrig før var kommen igennem . Træerne 
rejste sig som en mørk , skyhøj mur på 
begge sider og slukte al himlens lys , og jeg 
gik og gik , . og 'det var , som jeg aldrig skulle 
komme ud af det mørke . På en gang ramtes 
mit øje af et lille rødt lys , der skinnede ind 
mod mig fra siden , og jeg syntes straks , det 
måtte komme fra en st . Hans orm eller en 
anden lysende bille . Jeg standsede og så ind 
mod det ; men fra en sådan orm kunne det 
skær ikke komme , indså jeg , dertil var det 
for dunkelt rødt og for højt oppe i luften . 
Jeg drejede nysgerrigt af fra alléen ind ad en 
bred gangsti . Da jeg kom nærmere , byggede 
mørke , høje skygger sig op for mig ; de voksede 
ud af mørket , højt , højt op i en slank 
spids , og jeg opdagede da , at det var en kirke 
eller et kapel , som lå herinde . Det røde , 
funklende ildøje var den evige lampe over et 
madonnabillede , der stod i en niche noget oppe 
i muren . Det var , som den hellige ild drog 
mig uimodståligt , som borede den sit røde 
ildøje ind , ind gennem mørket , ind i min sjæl 
og fangede alle mine forvirrede tanker ind , 
som havde de været svirrende møl . 

der hang skålen i tre kæder ; nede på 
bunden af skålen svømmede den lysende 
væge rundt i olien og kastede sit lys gennem 
de farvede sider ned på den hellige guds 
moder . 
Neden under — ved kirkens mur — var 
der et lavt trægitter og rundt om det et gammelt 
mørt og brugslidt knæfaldsbræt . 
Jeg så op på madonnabilledet ; jeg havde 
set så mange af den slags udskårne helgenbilleder 
før , så plumpe og ubehjælpsomt gjorte , 
at de ofte havde fremkaldt min latter . 
Dette var sikkerlig ikke bedre , den hellige 
moders fødder var forfærdelige , vanskabte — 
men da jeg så op på hendes ansigt , stod 
trækkene høje og rene i det stille , dunkeltrøde 
skær , og hendes øjne lyste mig som levende 
i møde ; jeg synes , hun sænkede dem nedad 
mod mig og så mig ind i sjælen . Jeg gik 
lidt til side , men hendes øjne fulgte mig under de 
halvt sænkede øjenlåg . 
Alt var tyst og stille , himlen højt , højt oppe 
med funklende stjerner i taget , til siden de 
brede , mørke kastaniers mur — jeg syntes , jeg 
var i kirke , i en mægtig stor , hvælvet domkirke , 
og jeg ganske alene derinde med Madonnas 
øjne hvilende på mig ! 

da for der på en gang en tanke igennem 
mig , så sær og fremmed for mig , at jeg forskrækket 
så mig om , men der var intet menneske 
at høre , ingen kunne se mig . Jeg skyndte 
mig , bøjede mit knæ mod det møre bræt , så 
op mod hendes øjne , der nu igen forunderligt 
forstående mødte mine , og bad , bad så inderligt 
og indtrængende som et menneske kan 
bede — hellige guds moder , hør et menneske 
som aldrig har bedt til dig før , men forstød mig 
ikke derfor . Er du en kvinde og en trøsterinde 
for alle dine søstre , hjælp da denne kvinde , 
som jeg nu forlader ; tag den kærlighed fra 
hende , hun bær til mig , for jeg er den ikke 
værd , det tilstår jeg åbent for dig , hende tør 
jeg ikke bekende det . Hør mig jeg , taler 
sandhed ! 
Jeg rejste mig og gik stille ud af min kirke ; 
jeg så mig ikke om , det var mig nu ligegyldigt , 
om nogen havde lagt mærke til , hvad jeg 
gjorde . 

Xi 
i jagende fart for jeg hjemover , hverken glad 
eller bedrøvet , men sløv ; gad ikke tænke 
nogen tanke til ende , og turde det vel 
heller ikke , men længtes hjem med sådan en 
ganske jævn længsel , i fej glæde over at 
slippe fra noget ubehageligt på den nemmeste 
måde . 
Da jeg kom hjem sent en aften , blev jeg 
modtagen med forbavselse af mine forældre , 
der sad ene oppe . De havde ikke ventet mig 
så tidligt hjem . 
„ Om der var tilstødt mig noget ? “ 
„ Nej ! “ 
„ Om jeg havde tabt mine penge ? “ 
„ Nej ! “ 
„ Jeg måtte da endelig fortælle dem noget 
— blot lidt om alt det , jeg havde oplevet i den 
fremmede by , mine breve havde været underligt 
kortfattede . “ 
„ Ja , men ikke nu , nu er jeg meget søvnig 

og dødtræt af rejsen , må jeg ikke komme i 
seng ? I morgen skal jeg fortælle jer meget , 
men nu må i lade mig være i fred ! “ 
Jeg fik da fred og kom i seng , men jeg 
kunne ikke få i mit hoved , at jeg var hjemme , 
lå i min egen seng ; jeg syntes stadig værelset 
var det dernede i den fremmede by , og jeg 
søgte vinduerne på den væg , hvor jeg havde 
dem dernede , jeg famlede med hånden efter 
madonnabilledet over mit hovedgærde og lyttede 
med længsel , om et kirkeur ville give 
sig til at slå , men der kom ingen lyd , og 
med et suk tænkte jeg — måske jeg dog 
skulle være bleven dernede ? 
Næste morgen , da jeg sad inde ved frokostbordet 
og læste i en Avis , medens jeg drak 
min kaffe , begyndte min mor at udspørge mig 
om min rejse , men jeg kom med undvigende 
svar . 
„ Ja , siden du intet har at sige mig , skal 
jeg fortælle dig noget , som måske vil interessere 
dig — ja glæde dig ! “ 
„ Hvad er det ? — spurgte jeg . — 
„ Å , du kan jo gætte “ — foreslog min 
mo’r . — 
„ Gætte , å , jeg gider ikke — det vil sige , 
jeg er for træt “ — svarede jeg , stadig med 
avisen foran mig . 
I 

„ Nå , ja , ja — det er såmænd din kusine 
— jeg behøver vel ikke at fortælle dig , hvilken 
af dine kusiner det er , som er kommen over 
for at besøge os — og dig — ja , er du ikke 
glad ? “ 
„ Jo—o “ — svarede jeg bag avisen . Det var 
godt min mor ikke kunne se mig , for jeg rødmede 
helt op i tindingerne . 
„ Og , er det ikke underligt “ — fortsatte min 
mo’r — „ men først i disse dage har jeg rigtig 
lært hende at kende . Hun er en god og forstandig 
pige , når man først kommer gennem 
hendes ydre tilbageholdenhed — og så har 
hun derinde et fint og ømt hjertelag , der sikkert 
kan bære med tålmod stor sorg , men 
trænger til megen glæde . Du kan tro , hun 
længtes efter , du skulle komme hjem ! “ 
„ Men hvor viste hun , når jeg kom hjem ? “ 
— spurgte jeg uvilkårligt og så op . — 
„ Fra dig selv naturligvis , du har da vel 
skrevet til hende derom ? “ 
„ Nej ! “ — svarede jeg kort . — 
„ Nå , så “ sagde min mor langsomt og 
så skarpt hen på mig — „ nå , ikke det , ja , 
det troede jeg blot . Så ved jeg ikke , hvor 
hun har det fra , men hun sagde , da hun kom , 
at du ville komme hjem om et par dage , det 
vidste hun — og du kom jo også ! 

hun har siddet her hele morgenstunden og 
ventet for at hilse på dig , men du kom jo 
ikke op ! — far gav sig også god tid , før 
han gik . Jeg sagde , de skulle kalde på dig , 
men det nænnede de ikke , og så fulgte hun 
fa’r på kontoret , men hun må snart være 
her tilbage , for det er længe siden , de gik . “ 
„ Ja , jeg har ikke tid til at vente længer 
mo’r , jeg må straks af sted . Det havde jeg 
nær glemt at fortælle dig — jeg traf i kupeen 
en fremmed herre , som jeg lovede at vise 
lidt rundt i byen — og klokken er halv tolv 
— det er lige , jeg kan række hen på hotellet ! “ 
„ Men vil du ikke spise frokost først ? “ — 
spurgte min mor . 
„ Nej tak , den spiser jeg ude med den fremmede 
herre ! “ 
„ Men til middag kommer du da ? “ 
„ Jeg skal se , hvad jeg kan gøre , men du 
må endelig huske på , lille mor , at jeg i udlandet 
ikke var vant til at spise på bestemte 
tider . I begyndelsen må du bære lidt over 
med mig , hvis jeg skulle glemme de gamle 
spisetider . Det gør du nok mor , ikke sandt ? “ 
„ Ja , ja min dreng , kom du , når du kan , 
men husk på , der sidder tre hjemme og længes 
efter dig ! “ 

der sidder tre hjemme og længes efter dig 
— de ord lød i mit øre hele den lange dag , 
da jeg ene flakkede om ude i ruderdals skove 
og ikke turde komme hjem . 
Den næste dag sad jeg igen langt op på 
formiddagen inde i spisestuen og drak min 
kaffe . Jeg havde morgenavisen endnu tættere 
op for ansigtet end dagen før . En gang vovede 
jeg at kaste et blik ud til siden , og så 
da min mor ganske langsomt , uhyre langsomt 
børste krummerne af dugen , mens hun nu og 
da plukkede en af dem op , puttede den i munden 
og tyggede eftertænksomt på den ; i det 
samme hævede hun hovedet , og jeg lod hurtigt 
øjnene fare ind bag avisen igen . 
„ Du var nok længe ude i går “ — begyndte 
hun endelig — „ vi sad og ventede med middags- 
og aftensmaden . “ 
„ Men jeg sagde jo på forhånd , mor , 'at 
jeg ikke kom “ — brød jeg hende hurtigt af . 
„ Det sagde du ja , men vi troede ikke , du 
havde nænnet det , du vidste jo , hvem der sad 
herhjemme og ventede dig . “ 
„ Men det var virkelig ganske nødvendigt , 
jeg måtte ud ! “ for jeg op . 
„ Ja , ja , det sagde jeg også til far “ — 
svarede min mor dæmpende— „ og din kusine 
undskyldte dig også . “ 

„ Undskyldte mig “ — brød jeg af — „ jeg 
behøver ingen undskyldninger , forsikrer jeg dig ! “ 
„ Jo , min dreng , undskyldning skulle der 
alligevel til , for far var vred , og det ikke uden 
grund . Du kommer hjem fra udlandet , du har 
været borte næsten et halvt år , og så har 
du endnu ikke haft tid til at hilse på din 
fa’r , skønt du snart har været hjemme i to 
døgn . Jeg forstår godt , at en kunstner skal 
have mere frihed end andre , men at han skal 
have mindre hjerte , det troede jeg ikke ! “ 
„ Kære mor — du tager al ting så tungt ; 
du ved , hvor meget jeg holder af dig og far , 
af jer alle herhjemme , men vær nu lidt tålmodig 
med mig de første dage , jeg er hjemme , 
lad mig komme til ro hos jer igen , bær over 
med min — ja , er det hensynsløshed , da skal 
du se , den går nok af mig . “ 
„ Ja , ja barn — på tålmod skal der ikke 
mangle fra min side , det ved du , men blot 
det er nok , bare der ikke er noget andet ? “ 
„ Hvad andet ? — spurgte jeg . 
„ Å — at du er bange for  . . .  . “ — min 
moder søgte efter ord — „ ja , jeg ved ikke rigtigt , 
hvad jeg skal sige . “ 
„ Jeg forstår ikke , hvor du vil hen , mor “ 
Sagde jeg spagfærdigt . 

„ Å , jeg mener “ — fortsatte hun — „ at 
dersom du har gjort et eller andet dernede i 
det fremmede land , som du nu ønsker ugjort , 
som du nu går og fortryder ; ja , jeg kan mærke 
på dig , at der er noget sådant i vejen , du 
kan tro , en mors følelse skærpes dobbelt , når 
hendes børn bærer på en sorg . Ja , er det 
noget sådant , noget der angår kvinder , sig 
det da til mig , inden det er for sent , for det 
kan hurtigt blive for sent , man er forbi afgørelsen , 
inden man ret tænker på det . “ 
„ Om så var mor “ — svarede jeg sagte — 
„ da føler jeg , at den kamp må jeg udkæmpe 
alene , andres erfaringer nytter intet , man må 
gøre dem selv . “ 
„ Som du vil , min søn , men husk , når du 
afgør et sådant spørgsmål , ikke alene at tage 
hensyn til dig selv , husk i er to , måske tre , 
hvis ve og vel står på spil , og da er ikke 
altid dét det bedste , som i øjeblikket synes at 
gavne en selv mest . “ 
„ Skal jeg sige min mening rent ud , mor “ 
— begyndte jeg i opblussende vrede — „ da 
tror jeg , at dét netop til slut bliver min ulykke , 
denne — at tage for meget hensyn til andre , 
aldrig at kunne tage skridtet helt ud for min 
egen skyld , aldrig at kunne være så ærlig 
egoist , som ens hjerte byder det . Hensyn der 

og hensyn her ! Jeg er bange for , at man 
aldrig finder den rette vej , ens egen vej , dén , 
som man kun har at gå og ingen anden , den 
tager man aldrig , fordi man ikke tør . Der skal 
mod til det , hensynsløst at være sig selv , det 
tør de fleste ikke , fordi de er feje , og for at 
holde de andre fra det , de få , der har modet , 
slynger de ordet egoist ud efter dem , et ord , 
som de feje har lavet om efter deres brug til 
et skældsord , det ord , som burde være et 
hædersnavn — for aldrig udrettes der noget i 
verden , intet steds herskes der i verden uden 
ved egoisme , men de fejes skrål er blevet 
så almægtigt , de brøler så mange i flok , at 
egoismen må dukke nakken og lægge sig i 
dvale , derfor går verden tilbage , deraf har vi 
al den elendighed — eller også må den tage 
lånte klæ’r på , præstekrave og borgermesterhat 
og sætte fattigforstander-skilt på sin dør , 
men det duer ikke , den bliver kvalm og syg 
ved de fremmede fagter , kræfterne gå til i 
bare gebærder og ansigtsfolder — nej , lad 
egoismen komme frem i sin egen pragtfulde 
nøgenhed , og den vil stige op af bølgen strålende 
stærk som en havets gud , storme frem 
og knuse , bryde ned alt gammelt og mørt , men 
så atter rejse et funklende slot , der lyser over 
alverden ! Da vil mængden blendes , forstumme 

gabende studsen — og til slut bryde ud 
i et hyldesråb mere lydt og mægtigt end 
dens hånsråb før ! — ja , hvem der blot turde 
tage den rustning på ! Hvor ville man finde sig 
lykkelig og glad , fri og stærk i den , så stærk , 
at man fik lov til at tro på egne kræfter — 
men det tør jeg ikke , og derfor bøjer jeg mig , 
jeg gør det mor ! “ 
„ Kære barn , jeg forstår dig ikke rigtig “ 
— svarede min moder stille — „ jeg forstår 
ikke de mange ord . I mine unge dage talte 
man ikke så højt — og ikke så meget — 
aller mindst om sig selv , man talte mest om 
gud . I vore dage har de jo sat gud af ; kan 
være , at menneskene er blevne mere kloge , men 
jeg synes at forstå på jer unge , at de ikke 
er blevne mere lykkelige — nej , så langt fra ! 
— men jeg vil ikke knække dit mod og bøje 
din nakke ; gå dine egne veje , men gå dem 
som en mand . — kun ét må du love mig , vær 
hjemme i dag og tal med din far , fortæl ham , 
hvad du ellers har oplevet på din rejse og set 
i de fremmede lande — og kunne du ikke 
have lyst til at se og tale med din kusine , 
det har hun nok fortjent . — hun har forandret 
sig ikke så lidt , kan du tro — men nu får 
du selv dømme , det er vist hende , der kommer , 
jeg synes , det ringede . “ — min mor gik ud og 

lukkede op . Jeg lyttede med hjertebanken til 
stemmerne ude i entreen . — jo , det var hende , 
og de gik frem mod døren , der åbnedes — 
og min lille kæreste stod på dørtrinnet . Hvor 
det skjalv i hendes ansigt ; var det smil , var 
det gråd ? Jeg tror , det var begge dele . Og 
det slog mig straks , at hun havde forandret 
sig , jeg-måtte give min mor ret ; jeg syntes , 
hun var bleven højere , slankere , og hendes 
ansigt smallere , blegere , men uendelig mere 
fint med et sjæleligt drag over , som jeg aldrig 
før havde set . — en uvilkårlig respekt greb 
mig , jeg rejste mig og gik frem mod hende . 
„ Velkommen — hvorfor bliver du dog 
stående dér , vil du ikke ind i stuen ? “ 
„ Jo , jeg vil , men jeg blev stående her på 
trinnet for rigtigt at se på dig fra oven af og 
ned , det er vist første gang i mit liv ; for når 
du rejser dig i hele din højde , og jeg kommer 
hen til dig , bliver jeg meget mindre , end jeg 
virkelig er — det er måske en indbildning , 
men jeg forekommer mig da mindre , mindre 
end din mindste skygge . “ 
Jeg studsede ved de ord , aldrig havde hun på 
én gang sagt så mange ord og aldrig så gode , 
og hendes stemme havde fået en myndigere 
klang . 
„ Ja , det er , som du selv siger , kun en indbildning “ 
— fortsatte jeg — „ kom helt hen til 

mig , da skal du se , hvor du i denne tid er vokset 
opad — og jeg nedad ; kom nu ind og stå 
ikke dér som en fremmed ved døren , “ 
Hun gik helt ind i stuen og min mor 
bagefter . 
„ Nå , jeg skulle jo også byde dig vel 
kommen hjem “ — sagde hun — „ lad mig se 
på dig , om du har forandret dig ? — du er i 
alt fald ikke bleven solbrændt på din tur , 
ikke som du plejede at blive , når du var 
hjemme hos os i sommerferien . Du kan ikke 
tro , hvor vi alle har længtes efter dig derhjemme ! 
Jeg syntes ikke , det var rigtig sommer , 
og jeg blev helt vred på engen , da den blev 
slået og stod der med duftende stakke , og du 
ikke var der og kunne smage al den krydrende 
Duft , som du plejer at sige , og jeg syntes ikke 
om , at præstens børn spiste af det store morelletræ , 
du husker nok det der omme i baghaven , 
det som du kaldte dit — det var dine bær , og 
det skar mig i hjertet at se de store drenge 
fråse i dem . Jeg skal hilse dig fra alle derhjemme , 
fra far og mor , og Hansens og Bruns ; 
den unge løjtnant brun var hjemme og gjorde 
stormende kur til mig , ja , det tror du måske 
ikke ? “ 
„ Jo , hvorfor skulle jeg ikke tro det “ — 
svarede jeg . 

„ Å , du troede vist ikke , at andre kunne 
gøre kur til mig — jeg skal [også hilse dig 
fra gamle Peter kusk , Rasmus røgter — og fra 
en til , kan du gætte hvem ? “ 
„ Nej  .  . ! “ 
„ Ja , tænk dig nu rigtigt om , det er en dame 
naturligvis ! “ 
„ Skulle det være den unge frøken Hansen , 
som jeg én gang plukkede kirsebær med — i 
panteleg ? “ 
„ Ja , hende skulle jeg også hilse dig fra , 
men hende havde jeg for resten helt glemt — 
nej , det er såmænd fra jomfru trille ! “ 
„ Fra jomfru trille , kan hun virkelig have 
en venlig tanke tilovers for mig , jeg , som har 
drillet hende så meget ! “ 
„ Det er virkelig hende , der sender dig en 
hilsen . Hun kom ganske undseligt hen til mig 
den aften , jeg skulle rejse og bad mig hilse 
dig — hun havde savnet dig så forfærdeligt , 
tilstod hun , og når hun havde en sådan 
følelse af savn , kan du nok tænke dig , hvordan 
vi andre har haft det ! “ 
„ Stakkels trille — og du ; trøstede du dig 
ikke lidt med løjtnant brun ? “ 
„ Fy — hvor kan du sige sådant noget , 
det mente du ikke ! “ 
„ Ja børn , nu må i sidde ene og snakke 

sammen , for jeg skal ud og se til pigen . I 
er vel endda ikke så forfærdeligt bedrøvede 
over , at jeg går ? “ 
Mo’r så med spørgende øjne på mig — 
og gik . Da hun havde lukket døren efter sig , 
følte jeg , at smilet som en maske strøg mig af 
ansigtet og lod mine træk stå der i al deres 
ubeslutsomme forvirring , medens det ikke var 
mig muligt at få et ord frem . Jeg så over 
på hende , og også der var al munterhed og 
smil svundet bort som ved et slag ; hun var 
bleven bleg og så usikkert hen på mig , men 
jeg undgik hendes blik ved at se ud gennem 
vinduet . Sådan sad vi et par forfærdeligt 
lange minutter . Da rejste hun sig pludseligt , 
gik hen til mig og lagde armen om min Hals . 
I det samme hun rørte mig , for der en fornemmelse 
af ubehag igennem mig ; jeg sad et 
øjeblik stille , jeg ville tvinge det bort , men jeg 
kunne ikke , jeg sprang op og sagde : 
„ Kom med ind på mit værelse , der kan 
vi tale uforstyrret sammen !  “ 
Jeg gik i forvejen , og hun fulgte mig uden 
at sige et ord . Da vi var komne derind , satte 
hun sig stille ned , og jeg gik frem og tilbage 
op og ned ad gulvet og kunne ikke finde ord , 
de rette ord til at begynde med . Endelig fik 

jeg sagt : „ Du vil naturligvis fordre regnskab 
af mig , og det skal du få . “ 
„ Nej , det udtryk må du ikke bruge “ — 
indvendte hun — „ jeg har intet regnskab at 
fordre af dig ; jeg er blot kommen herover for 
at få at vide , om jeg endnu ejer dig — eller 
om jeg har mistet dig , for  .  .  .  “ 
„ Det kommer ganske ud på det samme , “ 
— brød jeg hende af . 
„ Det kan godt være , men nu må du give 
mig lov til at tale ud . Når vi talte sammen 
i gamle dage , var det dig , der talte , og jeg , 
der tav , og jeg tav måske for længe , men nu 
kan jeg ikke tie længer ! — for nogen tid siden 
havde jeg en nat en drøm ; jeg vågnede med 
det samme i navnløs angst , angst over , at jeg 
havde mistet noget — eller ville komme til 
det , men hvad det var , jeg skulle miste , huskede 
jeg ikke straks . Jeg søgte og søgte , jeg forestillede 
mig , at jeg skulle miste min far eller 
mo’r , dem begge ; jeg følte , det ville fylde mig 
med sorg , dyb , inderlig sorg , men ikke med 
angst , ikke den angst fra drømmen , det følte 
jeg så sikkert . Jeg tænkte mig da , at jeg 
skulle miste dig , og da var angsten der , den 
angst , jeg havde følt så forfærdelig , denne 
drømmenes angst man har , når man falder i 

dybe afgrunde , og faldet aldrig hør op , denne 
hjertesusende , svimlende angst havde jeg , og 
den kom over mig igen om dagen og mange 
andre dage så uudholdeligt , at den tvang mig 
dybest ind i vor kærlighed , i min , tvang mig 
til at forstå , hvorfor jeg skulle miste dig , og 
da var det på én gang som et næt af tåge 
lettede og trak bort , en tåge , som jeg nok 
havde haft på følelsen var der , men som det 
aldrig havde været mig muligt at få magt over 
— den trak sig nu af sig selv bort , og jeg så 
så forunderligt klart på dig , men først og 
fremmest ind i mig selv . Jeg så , hvor ufin 
og kejtet jeg havde været , hvor ubetydelig og 
uforstående overfor dig , jeg forstod ikke ret , 
hvad der havde bundet dig til mig , hvad der 
havde fængslet dig — men jeg forstod også , 
jeg stakkel , hvor jeg elskede dig med hver 
tanke i min sjæl , med hver blodsdråbe i mit 
legeme ; jeg så , hvad du var for mig , forstod , 
hvad du havde nedlagt i mig , som havde ligget 
der ubemærket og upåagtet , såvel fra min , 
som også fra din side , men det havde vokset , 
og nu brød det frem fra alle kanter . Men 
tillige forstod jeg , at alt det ville visne , dø i 
mig igen , hvis du slap mig , det ville bryde 
min sjæl ned ; derfor den forfærdelige angst , 
som jeg måtte dulme ved at rejse herover for 

at få vished ; jeg vidste , jeg måtte få den 
inden ret mange dage ! “ 
„ Arme pige , “ — udbrød jeg — „ hvorfor 
har du ikke talt sådant før , hvor kunne jeg 
ane , at der boede slige tanker i dig ! “ 
„ Jeg tænkte dem , du , men jeg turde ikke 
sige dem . Hvor ofte har jeg ikke haft lyst 
til , når du diskuterede med andre , at blande 
mig deri , at modsige jer , ordene lå færdige i 
mit hoved , men tungen slog klik , det var , som 
den ikke ville lystre , den klæbede sig tør , fast 
i min mund — og når du talte ene med mig , 
da troede jeg , at du helst selv ville tale , du 
havde alt for mange tanker , til at du havde 
tid til at høre på mine , jeg tav da stille og 
krøb ind under din skygge , men den havde 
nær dræbt mig . Nu forstår jeg , at jeg skulle 
have tvunget min tale , mine tanker igennem 
hos dig , du skulle have fornummet , at også 
jeg ejede en sjæl , en sjæl for sig , der længtes 
og havde selvstændige tanker og forhåbninger , 
som du skulle lære at kende , tanker , der ikke 
var dine ! — jeg ville skrive til dig alt det , 
jeg følte , men satte jeg pen til papiret , kunne 
jeg ikke finde udtryk derfor , jeg følte mig fattig 
og elendig , ulykkelig og uhjælpsom . Hvad 
pennen magtede at skrive , var kun de gamle 
brevfraser , jeg havde lært i skolen , det var som 

de hang i pennen og af sig selv dryssede ned 
på papiret og stod der kedelige og træge som 
støtter . Jeg følte på dine breve , at du ikke 
længer skrev om dig selv , om min elskede , 
men fortalte om en fremmed person , der rejste 
derfra og dertil ; jeg kunne ikke rigtig finde 
min trøst i de breve , men dog , de bragte bud 
fra dig , dine skrifttræk var det jo ; langt , langt 
bedre end intet brev . — men så kom de 
tider , hvor der slet intet kom ! “ 
„ Min lille kæreste , hvor har du lidt ! “ 
„ Ja , det har jeg , du — og jeg havde vel 
aldrig fundet ord for alt det , der lå og trykkede 
mig , hvis det ikke var angsten , der drev 
mig , angsten , der fødte de ord i mig . — nu 
skal vel angsten dræbes af den hårde vished , 
og skønt jeg selv kan sige mig , at du ikke 
længer holder af mig , så må d u sige ordene , . 
Du må domfælde mig , jeg kan det ikke selv , 
dertil har jeg ikke kræfter . Du må sige de 
ord , som skal skille , og jeg skal stille rejse 
hjem og aldrig komme på din vej , men du 
må selv sige dem ! “ 
„ Kære , elskede kvinde , jeg nænner det ikke , 
jeg kan det ikke , og jeg behøver det ikke . Lad 
mig sætte mig hos dig og fortælle dig alt ; for 
det føler jeg , og det har jeg altid forstået , at 
jeg ikke kan betro mig til nogen som til dig ! “ 

jeg talte længe og fortalte hende alt . Jeg 
sluttede med de ord : „ Jeg rejste ikke hjem af 
troskab mod dig , men af fejhed mod mig 
selv , men den gang kendte jeg dig ikke — ikke 
som du nu er . “ 
Hun sad en stund og så hen for sig , til 
slut udbrød hun : „ Å gud , å gud , så 
har du dog ikke sluppet mig endnu — vel ? 
Det har du ikke , og jeg kan ikke slippe dig , for 
hvad skal jeg da glæde mig til , hvad skal jeg 
drømme om de lange nætter , mens jeg ligger 
vågen og lytter til bladenes hvisken og vindenes 
Sus uden for mit vindue — de hvisker kun dit 
navn ! Og hvad skal gøre mig dagene korte , 
de mange , lange dage , hvor skal jeg holde 
dem ud , når jeg ikke hver time , hvert minut 
på dagen kan længes mod dig ? Min sjæl 
kan ikke undvære længselen , savnet , og det 
tror jeg er det bedste i al kærlighed , i det 
mindste i min . “ 
„ Min lille kæreste , du er en bedre kærlighed 
værd end den , jeg kan give dig . “ 
„ Nej , nej “ — svarede hun ivrigt — „ nej , 
lad mig blot beholde den ; du forstår vel , at 
den for mig er livet . “ 

Xii 
jeg kom snart til ro i mit vante liv . Min 
lille kæreste blev hos os en fjorten dage 
og rejste derpå hjem , og dagene begyndte 
atter at glide så langeligt forbi , til pludseligt 
et brev , der var lagt ind på mit skrivebord , 
gav et ryk gennem en dag , så den syntes 
at standse . 
Jeg skyndte mig fra mit værelse ind i spisestuen , 
ud i entreen og derfra ud i køkkenet . 
„ Hvorledes er det brev kommet ind på mit 
værelse , når er det kommet — og hvem 
har ? “ — 
pigen så forbavset op på mig og svarede : 
„ Det har jeg selv lagt ind på Herrens skrivebord . 
Postbudet kom med det for en halv 
times tid siden . “ 
„ Godt , godt “ — svarede jeg og vendte 
hurtigt tilbage til mit værelse . Jeg satte mig 
ned ved skrivebordet , greb brevet og betragtede 
udskriften . 

det var fra hende , Fru grevinden ; det var 
hendes hårde , mandhaftige bogstaver , det var 
hendes store sving ; kendte jeg det ikke på 
andet , jeg måtte mærke det på duften , det 
var hendes parfume , der diskret slog mig i 
møde og bragte bud . — jeg lagde brevet ned 
og så frem for mig , jeg greb det igen og 
følte på det — hm , det er tykt , skal jeg bryde 
det ? Jo vist , det er jo til mig . Var det dog 
ikke bedre for mig og min lille kæreste , om 
jeg ganske roligt lagde det uåbnet ned i min 
skuffe og tog det frem — lad mig sige om 
tyve år ; det kunne da være underligt at se , 
hvad jeg i dag var gået glip af ? Snak for 
en ting , bryde det kan jeg da altid , men derfor 
behøver jeg ikke at svare ! 
Jeg brød det og tog mange tætskrevne ark 
ud , som jeg begyndte at læse , og alle de sider 
endte med en forundret spørgen — hvad gik 
der af dig — hvor bliver du af — har du glemt 
vor kærlighed ? — 
jeg stak det ind i konvolutten igen og 
lagde den ned i min skuffe , lukkede den i 
lås og drejede nøglen to gange om . 
Der kan ikke være tale om , at jeg vil svare ; 
hvad vil min lille kæreste sige ? Det vil dog 
være synd mod hende , al for stor synd ! — 
skønt , det kunne i grunden være morsomt at 

skrive et brev til grevinden , et fint undvigende , 
prøve hvor stor diplomat man var , forsøge 
hvor behændig man kunne være , om man 
kunne svømme mellem skærene ! 
Og jeg svarede hende ; hurtigt fik jeg brev 
igen — og før jeg rigtig vidste af det , var jeg 
inde i en ivrig og hed brevveksling med grevinden ; 
jeg var bleven revet med , havde brugt 
for varme udtryk , var ynkeligt strandet som 
diplomat ! 
Således gik et par måneder , til jeg en 
dag fik det telegram fra hende — 
jeg kommer til din by i morgen aften over 
Gedser . Vær snild og tag imod mig på banegården ! 

det telegram lod mig ikke have ro . I 
løbet af natten og formiddagen jog jeg fra 
den ene beslutning til den anden , indtil jeg om 
middagen nåde en endelig afgørelse gennem 
denne tankerække . 
Du må alligevel tage derud , du må ! Om 
ikke for andet , så for din lille kærestes skyld 
— ja , virkelig for hendes skyld — for at prøve 
din kærlighed , om den kan stå den prøve ! — 
du må gøre det , hvis du vil bevare det mindste 
skin af gentleman ! — som kavaler må du 
gå derud for at stå en dame bi , der påkalder 

din hjælp ! — ja vist må du gøre 
det ! — 
noget før den tid gjedsertoget kom , stod 
jeg derude i den skumle , lurvede venteperron 
og kiggede ud gennem de lukkede glasdøre . — 
hvad var det , jeg ventede bag de ruder ? Var 
det ikke en fortsættelse af noget , som burde 
være forbi ? Havde jeg ikke fået det bedste af 
hende — tråden mellem os var klippet over 
— eller så godt som — hvad ville det føre 
til atter at knytte den ? Skulle jeg ikke lade 
eventyret nede i den fremmede by være afsluttet 
med det , jeg allerede havde oplevet ? Var 
det ikke at friste guderne atter at vove sig ud ? 
Denne gang slap jeg vel ikke så frelst i land 
— om jeg i det hele taget kom i land ! Var 
det ikke bedre at gå bort , endnu medens det 
var tid — om lidt ville det være for sent ! 
I det samme fyldte et buldrende drøn hallen 
udenfor , et lokomotivs blanke ildøje skød frem 
forbi ruderne . Der bremsedes , brusedes , mastes 
— et asende skrat — og bums toget standsede , 
og dørene i vagonerne og glasdørene foran 
mig sloges op . Folk , der skulle tage imod , 
stormede ud på perronen og i et øjeblik stod 
dørgabene tomme , og jeg ene inde . 
Jeg kunne endnu trække mig tilbage i dette 
sidste øjeblik ; jeg så mig uvilkårligt om eiter 

et tilbagetog , men i det samme fyldtes gabene 
igen , folk stormede ind , og pludseligt ombølgedes 
jeg af et menneskemylder , der trykkede 
mig op mod den ene væg . Jeg så frem mod 
indgangene , hvorigennem der stadigt strømmede 
fremmede mennesker , til jeg med ét fik øje på 
en blå kåbe , der bragte en ængstelig skælven 
til at fare gennem mig ; jeg fik lyst til at 
trykke mig endnu tættere ind — da jeg tog 
mig sammen og trængte mig frem . Det var 
grevinden i den blå pelsværkskåbe . Hun fik 
ikke øje på mig straks , jeg kunne se , hun 
søgte , men da hun så mig , lyste det over 
hendes ansigt , hun gik frem mod mig , og snart 
stod vi over for hinanden , hun med udstrakte 
hænder . 
„ Det var godt du kom , jeg begyndte at 
blive angst for , at mit telegram ikke havde 
nået dig . “ 
Straks hun oplod munden , lød hendes røsts 
og sprogs dejlige klang med den vante fryd i 
i mit hjerte — og imod mig strømmede en 
Duft af fornemhed og udenvælsk storhed , som 
jeg elskede så meget . 
„ Jeg skal skaffe en drosche , “ — fik jeg først 
sagt og havde allerede vendt mig om for at 
gå , da hun standsede mig med : 
„ Nej , nej , hotellets vogn må være herude ; 

jeg har pr . Telegram bestilt den og værelser ; 
tag mig med ! “ 
Jeg bød hende armen , og vi gik ud af 
ventesalen , ud hvor vognene holdt . Dér trådte 
straks en herre bukkende frem og spurgte , om 
det var — Fru grevinden ! — 
jo , det var ! — 
et vink og hotellets egen ekvipage kørte 
frem . Hotellets fremmedfører , det var den 
høflige herre , sprang op på bukken , Fru grevinden , 
kammerjomfruen og jeg steg ind i den 
hyndebløde vogn , og vi rullede i skarpt trav 
ned gennem byen . 
Jeg fik ikke sagt mere end nogle almindelige 
fraser om behagelig rejse og befindende , før 
vognen for ind i hotellets oplyste port , vogndøren 
blev slået op af portieren , tre , fire tjenere 
tog imod , og vi gik op ad de tæppebelagte 
trapper , op på første sal , hvor jeg blev vist 
ind i et modtagelsesværelse , medens grevinden 
med kammerjomfru gik ind på sine værelser . 
Jeg så mig om ; det var som i en hyggelig , 
fornem dagligstue og ikke på et hotel . Tykke 
tæpper over hele gulvet og op til vindueskarmene , 
lave bløde stole rundt om et par 
borde , hvor to stålampers stærke lys faldt 
ned over bøger og blade , medens lyset ude i 
rummet blev dæmpet af de brede , røde skærme . 

alt var stille og tyst , ikke en lyd trængte op 
fra gaden eller ind ude fra gangene . 
Jeg satte mig ned i en af stolene , greb en 
bog , men kastede den hurtigt igen , rettede på 
én af skærmene og kiggede ind under den ; jeg 
lyttede til den sydende lyd derinde fra , den , 
man kun hører de enkelte få øjeblikke , man 
ikke har andet at gribe til — som blodets 
buldren for ørene , stemmer inde fra lysets og 
livets travle værksteder , dem vi ikke kan undvære , 
men dog som oftest ikke skænker mangen 
tanke . 
Jeg syntes pludseligt , at varmen steg mig 
til hovedet , jeg sprang op og gav mig til at 
gå frem og tilbage . En underlig uro betog 
mig ; jeg ønskede mig på én gang borte , men 
ud af døren kunne det ikke nytte at gå , der 
kunne jeg løbe lige på hende . Blot man kunne 
gå ud af vinduet og turde klatre ned ad muren , 
ad tagrenden ! Hvilket påfund — men hvad 
skulle jeg her ? Jeg forekom mig pludselig en 
fremmed , en uvedkommende , der havde trængt 
sig ind i et fornemt hus og bare gik og ventede 
på at blive sat på porten af tjenerskabet — 
men hvorfor ikke spare dem den ulejlighed og 
gå selv ? — 
når hun nu træder ind — og det gør hun 
om et øjeblik , måske førend jeg er færdig med 
at tænke dette — hvad skal jeg sige , hvad 

skal jeg da gøre ? Hvordan skal jeg være overfor 
hende , når vi bliver ene , hvad tør jeg tale om , 
hvad ikke ? — 
hvad om vi gik i teateret ! — det ville 
være et godt påskud til at afbryde eller i det 
mindste udsætte et pinligt forhør og bringe os 
sammen med fremmede mennesker , hvis blotte 
nærværelse var nok til at forhindre et dybere 
opgør . 
Jeg trykkede på en knap , og få sekunder 
efter trådte en Kellner ind . 
„ Kan de i en fart skaffe mig to første 
parketsbilletter til det kongelige teater og en 
udsøgt cabaret herind ? “ — 
„ Så gerne , men ved Herren , at forestillingen 
begynder klokken syv , og nu er den snart 
otte ? “ — 
„ Det gør ikke noget , skaf dem blot og så 
den mad lidt hurtigt ! “ — 
kellneren forsvandt . — 
jeg gik atter et par minutter op og ned — 
da åbnedes døren , og grevinden trådte alene 
ind . — 
„ Her er jeg endelig “ — udbrød hun — „ har 
du ventet længe ? “ — 
hun stod foran mig i en vid , løs hjemmekjole . 
Jeg bukkede og svarede : 

„ Fru grevinde , selv om jeg skulle have 
ventet den dobbelte tid på dem , ville jeg betragte 
den som velanvendt for at få en så 
smuk dame at se . “ 
„ Fy , nu er du i frasernes hjørne , og så 
Fru grevinde — og dem ! — jeg mente , hr . 
Kunstner , vi havde drukket dus ? “ — 
„ Drukket , ja — det kan også siges , men 
jeg var bange for , at man morgenen efter , dagen 
derpå , havde glemt det — eller gerne ville 
gøre det . Jeg vil nødig synes påtrængende ! “ 
Hun tog mig ved hånden og drog mig 
hen under lampens lys . 
„ Kom , kom , lad mig se rigtigt på mit store 
barn . Sæt dig ned i den stol der ! “ — hun 
drog mig ned i den — „ og fortæl mig så , 
hvad der er i vejen , hvad der har gjort dit 
sind vredt og bittert mod mennesker , mod mig 
— hvad har jeg gjort dig ? “ — hun stillede sig 
lige over for mig og skød lampeskærmen op , 
så det fulde lys faldt ned over mig . 
„ Lad mig se på den mand , jeg elsker , 
hvem jeg har længtes efter — ja , lad 
mig tilstå det , for hvis skyld jeg har båret 
mig ad som en lille pige , der render fra skole . 
Jeg smuttede bort fra min impresario i Berlin 
og rejste herop for at se dig , blot se dig — og 
så er du sådan , fuldstændig som fremmed — 

med Fru grevinde — og de — fy , har jeg 
fortjent det af dig ? “ 
„ Kære “ , — begyndte jeg , men hun standsede 
mig med ét — 
„ Å nej , sid stille lidt og lad mig se rigtigt 
på dit ansigt ! — du er bleven mager , siden 
jeg så dig sidst , du er — ja , jeg synes næsten , 
du er bleven gråsprængt i tindingen ! — stakkels 
du , hvad er det dog , der har voldt dig 
så megen Kummer ? “ — 
„ Intet forsikrer jeg dig “ — svarede jeg — 
jeg var lige ved at snuble i det dig — „ det er 
blot lampens lys , der kaster det skær over 
mit hår . Den friske hudfarve taber jeg straks , 
når jeg kommer tilbage til min egen by , 
luften herinde bruner ingen kinder — men 
ellers fejler jeg ikke det mindste ; lidt forceret 
arbejde måske , for megen sidden-stille , det 
er det hele . “ 
Hun gik bag min stol . 
„ Du skal ud og rejse igen “ — fortsatte 
hun — „ det er nok på høje tid , jeg er kommen 
for at hente dig ud i verden , hjem til mig ! “ — 
hendes stemme sænkede sig , og jeg mærkede 
hendes åndes pust ned mod mit hår — „ du 
må ikke blive gammel for mig , hold dig ung 
og rank . — dit hår her bag i nakken har 
ikke tabt sig , det er lige bølget og blankt . 

hvor har jeg ikke længtes at tage igennem det , 
lade min hånd blive borte derinde ; det huskede 
jeg ikke den gang derude i skoven for alt det 
meget andet , jeg ellers nød , men jeg fortrød 
det bagefter og lovede mig selv bedre at passe 
på næste gang , og nu er jeg her , så nær , 
så nær dig , at jeg kun behøver at strække 
min hånd ud ; underligt for mig , der så ofte 
har været dig nær , men kun i drømme . Hvor 
kan man ikke drømme dejligt , når man vil , 
og hvor er det dog saligt at længes ! — men 
dog meget bedre at have virkeligheden i hænde ! “ 
Hendes hånd strøg mig gennem håret , 
og jeg følte mig pludselig igen varm , alt blodet 
for mig til hovedet . Jeg ville rejse mig op , men 
dog først en eneste gang rigtigt betragte hende 
og lod derfor hovedet falde tilbage mod stolens 
ryg og så op — i et par dejligt hede øjne og 
mod en mund , jeg vidste var frisk at kysse . 
Hun slog i det samme armene om min Hals 
og satte sig ned på en af stolens brede arme . — 
„ Du stygge mand , skal jeg trygle om det 
første Kys , har du da slet ikke længtes efter 
mig , efter alt , hvad dit er ! “ — 
jeg mærkede allerede hendes brysts bløde 
given-efter ned mod mig — da der lød en 
tærk banken på døren . Hun rejste sig vredt 
op og spurgte bydende : „ Hvem der ? “ 

kellneren , der allerede var trådt ind ad 
døren med et — undskyld — fortsatte : 
„ Her er billetterne til Herren , og cabareten 
kommer på øjeblikket ! “ 
„ Billetter , hvad er det for billetter ? “ — hun 
vendte sig spørgende mod mig . — 
„ Jo , de er til mig , “ — jeg kom endelig op 
af stolen — „ jeg skal forklare dig det senere . 
Tak , de kan godt gå , “ — jeg så hen på 
kellneren ; han bukkede og var ude af døren i 
samme buk . 
„ Kære du ! “ — jeg vendte mig mod grevinden 
— „ jeg fik pludseligt den tanke , at det 
kunne more dig at komme i teateret i vor by . 
En ny opera går i aften for anden gang , 
når vi skynder os , kan vi endnu nå hen og 
høre det meste , men vi må ikke spilde for 
megen tid ! “ — jeg så på uret . 
„ Å nej , det kan da ikke være din mening , 
at vi skal gå i teateret “ — svarede hun fortrydeligt 
— „ det har jeg nok af så mange af 
de andre årets aftener ; jeg er da ikke kommen 
hertil , her til dig for at gå i teateret , men for 
at være sammen med dig , vi to ganske ene ! 
Det måtte du da på f'orhånd kunne forstå ! 
Jeg har næsten fået nok af at se komedie og 
spille den . Nej du , det var slet ikke noget 

godt forslag ; skal vi ikke meget hellere blive 
hjemme ? “ 
„ Hjemme , hvad mener du “ — gentog jeg 
— „ jeg synes ikke at  .  .  .  . “ — 
„ At dette er et hjem “ — fuldførte hun — 
„ nej , du har ret , men andet hjem har vi omvankende 
gøglere ikke ; vi er glade til , når 
det blot ser så hyggeligt ud som denne stue 
— jeg har truffet dem meget værre , næsten 
ikke bedre — nej , jeg vil nødig ud ! “ 
„ Som du vil “ — svarede jeg — „ men jeg 
troede at gøre dig en glæde dermed , det er en 
ny opera , som gør lykke ; der er nogle , der 
kalder den et genialt værk , og den vil måske 
inden ret længe føre sit sejerstog gennem 
Europa ; vi bor ikke længer i et rottehul her i 
vor hovedstad . Hvem ved , om du ikke snart 
selv kommer til at udføre hovedrollen , og i 
teksten skal der være en digterisk fart og 
skønhed , som ikke er sædvanlig i den slags 
paradetjenester . — jeg havde egentlig glædet 
mig til at komme derhen ! “ 
„ Ja , men jeg er sulten , “ — indvendte hun . 
„ Derfor har jeg også bestilt den mad . “ — 
„ Nå ja , ja da , siden du har ordnet det 
hele i forvejen og gerne vil , skal jeg gå med 
dig , men husk det er for din skyld alene og 
ikke for operaens ; jeg ønsker den og alt , hvad 

dens , er langt bort fra mine øren , men jeg vil 
gøre det , du må blot vente , til jeg har fået 
klædt mig om , jeg kan ikke gå i teateret i 
denne dragt . Hvor dog mændene kan være 
plagsomme , fordringsfulde , selvviske — alle ! 
Jeg troede der var undtagelser , men — jeg skal 
ikke sige noget ondt om dig “ — hun lo til 
mig — „ ikke endnu , men indrøm så , at jeg 
er myg , så myg , som jeg ikke troede , jeg 
kunne blive — nu går jeg ! “ — 
og hun skyndte sig ud . 
Jeg følte mig lettet og glad , jeg fik jo opgørelsen 
skudt ud , om så kun for en time . 
Hun kom tilbage , vi spiste , kørte til teateret 
og nåde akkurat at høre den halve opera . 
Jeg husker ikke det mindste af , hvad jeg 
hørte eller så på scenen ; kun mindes jeg , at 
min ledsagerinde gjorde opsigt i teateret ved 
sit europæiske toilette og blege , mondæne 
ansigtstræk . Hurtigt fandt balkonens og parkettets 
rudede kikkertøjne hende ; jeg blev på 
en gang flov og behageligt berørt ved denne 
opmærksomhed , flov som agtværdig borgermandsspire , 
glad som det tilløb af levemand , 
jeg mærkede pippede frem i mig . 
Under forestillingen skiftede vi næsten ikke 
et ord . Da vi kom ud , lod jeg vognen køre 
os til et andet hotel . Jeg var instinktmæssig 

bange for at sætte foden igen i hendes . — da 
vi kom ind , lod hun et par ord falde om , at 
det ikke var der , hun boede , men blev ellers 
slet ikke forundret derover . Vi fik et værelse 
for os selv . — 
medens vi spiste den sene middag sad vi 
omtrent tavse . Hun svarede flere gange åndsfraværende 
på mine spørgsmål om hendes 
dom over vore operakræfter , og jeg spurgte da 
ikke oftere , men passede min mad , medens jeg 
dog nu og da så over på hende . 
Pludseligt lagde hun kniv og gaffel og stirrede 
forbavset på mig . 
„ Men du siger jo slet ingen ting “ — udbrød 
hun . 
„ Nej , jeg venter til Fru grevinden i sin 
nåde vil svare mig ! “ 
„ Ja—a , nu vil jeg , nu skal jeg , men jeg 
hørte for resten godt , du sagde noget , men jeg 
tænker , drømmer altid bedst , når jeg hører en 
behagelig stemmes sagte rislen ; når den hør’ 
op , kommer jeg ud af det ! “ 
„ Ellers tak for den nåde at dysse grevinden 
i søvn , men der var det , der ville smigre 
mig mere . “ 
„ Å nej , å nej , du ved godt , hvad jeg 
mente eller burde vide det . Jeg drømte om nye 
sejre for dig og for mig ; den opera var god , 

så tilpas god , at den ikke behøver at mestre 
fremstillerinden af den kvindelige hovedperson , 
men hun kan tvinge den til at lystre sig , og 
der er rum til at slå sig løs ; jeg har i din 
kærlighed fået nye længsler , nye kræfter 
også til min kunst , og jeg ville derfor gerne 
synge her i din by for at vise dig , hvad jeg 
kan , du har jo aldrig hørt mig synge ! “ 
„ Jo , husker du ikke vor dejlige tur ude på 
søen , den gang du sang for studenterne — og 
mange andre gange hjemme hos gesandtens . “ 
„ Å , den smule , nej du skal høre mig oppe 
fra scenen , hvorfra jeg kan , når jeg giver mig 
hen , erobre andre — og dig med , dig , som jeg 
næsten må kæmpe mig til forfra , ja , jeg synes 
det ; jeg skal synge sådant , at jeg synger for dig , 
ganske ene for dig og til dig trods hele mængden ; 
å , hvor kunne jeg ikke have lyst til det ! 
Dét var det , jeg tænkte på , medens du talte , 
jeg tænkte på dig ! “ 
Hun greb min hånd tværs over bordet og 
så på mig . Den hånd var varm , den kvinde 
så sød , der sad overfor mig , at jeg trykkede 
igen og svarede sagte : „ Du behøver ikke at 
synge , når du blot taler , taler du dig ind i 
mit hjerte . “ 
„ Du , underlige mand , hvor er du dog dansk , 
nordisk i hele dit væsen ! Hvor havde jeg nær 

glemt , at du var min landsmand , der først skal 
tøes op ; jeg havde nær taget fejl — og dømt 
dét for noget andet , men jeg har i så mange 
år ikke rigtig været hjemme , det må være 
min undskyldning . “ 
„ Du trænger ikke til at undskyldes — 
svarede jeg og skød dessertskålen frem for 
hende — „ vil du ikke prøve danske vindruer ! “ 
„ Da må jeg have noget at drikke til “ — 
indvendte hun — „ men ikke din rinskvin — 
uh , ha , den kolde fiskevin ; jeg ved nok , det 
er din bedste vin , du kolde nordbo , men den 
er mig for rolig , jeg må have Madeira ! “ 
Den kom på bordet . 
Jeg hævede mit glas , tog mod til mig og 
sagde : „ Velkommen til Danmark ! “ 
„ Tak du “ — svarede hun og så alvorligt 
over på mig — „ jeg stoler på , du mener det , 
jeg syntes det ikke straks ? “ 
„ Så—å ! “ 
„ Ja , oprigtig talt , jeg fik det indtryk ; du 
var formel og kold , men det hele er sikkert 
min skyld , for jeg var så fuld af længsel , jeg 
higede efter dig og havde drømt mig din modtagelse 
helt anderledes , så stormende utålmodig ! “ 

„ Ja kære “ — indvendte jeg — „ men husk 
på de mange mennesker ; her kendes jeg , 

du som berømt kunstnerinde har frisprog over 
hele verden — og endelig skal jeg måske , ’ 
som du sagde før , tøes op , selv om jeg ikke 
har fiskeblod i mine årer , og endelig vidste 
jeg ikke , hvordan du ville være , om det var 
som opvartende kavaler jeg skulle møde eller 
som — — — som jeg nu er . Husk du havde 
ikke forberedt mig på det besøg i dine breve , 
derfor overrumplede det telegram mig . “ 
„ Er det mig , der er ung , er det dig , der er 
ældre , man skulle næsten tro det , og for en 
diplomat du er bleven ! Var du diplomat , da 
vi sidst var sammen — jeg syntes det næppe ! 
Men hvor blev jeg skrækslagen , da jeg fik dit 
brev , at du var rejst ; jeg forstod ikke rigtigt , 
at jeg havde mistet dig dernede i vor kærligheds 
by , jeg skyndte mig til din bolig , jeg troede , 
at jeg endnu kunne holde dig tilbage , men du 
var borte ! Jeg gik ned ad den allé , hvor vi 
plejede at mødes , og havde mine længsler 
kunnet trylle dig frem , du havde forelsket 
skyndt dig mig i møde ! Jeg tog ene ud til 
det sted , ned i den Dal , hvor jeg blev din , men 
hvad hjalp det — kun til at gøre mig tabet 
endnu smerteligere ! Jeg skyndte mig hjem , 
jeg bildte mig ind , der kunne være brev ; dén 
gang var det for tidligt , du var endnu på 
rejse , men bagefter den lange , lange tid jeg 

intet hørte fra dig ! Og så , at jeg måtte 
overvinde mig selv til først at skrive — det 
var næsten for hårdt ! “ 
„ Kære “ — tyssede jeg — „ hvorfor drage 
det frem nu ; jeg har jo forklaret dig det — 
jeg kunne ikke straks , jeg var for optagen af .  .  . “ 
„ Ja , ja , jeg ved det ; jeg skal heller ikke 
oftere komme tilbage til det , nu , da jeg én 
gang har fået det sagt . Skål du og tak 
for dine breve , hvor kom du dog mig nærmere 
i dem , ét for ét . Jeg drog fra den ene by til 
den anden , og dine breve var der ofte før mig 
og ventede mig , den bedste modtagelse jeg 
kunne få , og hver aften digtede jeg , at du 
var kommen , kommen dertil byen lige før teaterforestillingen ; 
du havde ikke fået tid til 
at nå mig , men sad derhenne , aller længst tilbage 
og så ind på mig , og jeg sang , som 
ville jeg vise dig , at jeg havde set dig , jeg 
sang som for at kalde på dig — men det 
fantasteri kunne jeg til slut ikke længer holde 
ud , jeg måtte have virkeligheden i hænde , 
din unge , friske kærlighed — og her har du 
mig ! “ 
„ Jeg rejste mig og satte mig hen i sofaen 
til hende . “ 
„ Min grevinde “ — udbrød jeg begejstret — 
„ hvor er du dog stolt og dejlig at se på i et 

sådant øjeblik ! Du bliver den sejrens gudinde , 
under hvis stærke kærlighed jeg må sejre , jeg 
skal sejre . Skål for kærlighedens magt , 
skål ! “ 
Hun greb min hånd , og jeg flyttede mig 
nærmere op til hende , hendes dejlighed drog 
mig uimodståligt . 
„ Du forstår vel næppe , å jo , du kan 
måske forstå , men ikke fatte med hjertet den 
følelse jeg ejer , den salige henrykkelse , der 
bæver gennem mig , jeg , der er den ældre kvinde 
i forhold til dig ; det er livsens bad for min 
sjæl , det er , som blev jeg ung og stærk igen 
ved dig . 
Da jeg blev gift , var jeg for ung , alt for 
ung til kærlighed . Jeg var ikke udviklet nok , 
hverken på sjæl eller legeme , og da jeg blev 
moden , havde jeg ikke tid ; nu har jeg taget 
mig tid , og nu vil jeg nyde den tid ! 
Hvor længtes jeg ikke efter dine unge 
drømme , dine forhåbninger , dine planer ; jeg 
blev bange til slut , at du skulle lade mig blive 
udenfor — og blive berømt uden at have mig 
med , for dine breve talte om så meget andet , 
kun ikke om dem . Eller har du sænket modet , 
har du tabt begejstringen — du min unge , modige 
vognstyrer ! “ 
Jeg favnede hende ind mod mig og hviskedee 

bævende : „ Nej , nej , du skal se , jeg har ikke 
tabt begejstringen , når du vil blive hos mig ? 
Da jeg kom hjem uden dig , famlede straks min 
hånd , jeg så ikke klart . Hverdagens , trælledagens 
arbejdsstøv sænkede sig for mit øje , 
og jeg turde ikke se op over skyklapperne , jeg 
begyndte at traske vejen lige ud — og da 
budskabet var dér , at du kom , blev jeg straks 
bange , ja bange for at vækkes , drages bort fra 
den jævne , men sikre vej — men nu , nu føler 
jeg mig frisk og frejdig igen ; du , min stormens 
gudinde , har fejet gråhimlen ren , og atter 
skimter jeg en dejlig blå himmel over os . 
Jeg tør igen gå frem ! “ 
Hun slog armene om min Hals . „ Nu har 
jeg dig igen , nu kender jeg dig atter , min unge , 
stærke elsker ! Hvor mærker jeg nu , jeg kom 
i rette tid , lige i det sidste øjeblik ; jeg havde 
ikke en time at spilde , hvor let kunne jeg ikke 
være kommet for sent — for sent , når du 
havde bøjet nakken og drømt bange drømme , 
for sent , når du ikke turde tage med mig ud , 
for det gør du nu ikke sandt , du tage r med mig 
hjem , ud der , hvor vor kærlighed fødtes ; du 
ta’r mig ! “ — lo hun overgivent og drog mig 
ind mod sig . 
Jeg tog hende læmpeligt fra mig og spurgte 

forundret : „ Jeg forstår ikke rigtig , hvad du 
mener , skal jeg rejse med dig  ?  “ 
„ Ja , du skal , for jeg kan mærke , slipper jeg 
dig nu , mister jeg dig for stedse . Det er ikke 
sikkert , at jeg næste gang kan erobre dig tilbage , 
for du var ikke straks , som du nu er , 
som du var derude , da du blev min . “ 
„ Ja men “ , — indvendte jeg — 
„ Og så for din egen skyld “ — fortsatte 
hun ivrigt — „ hvor bliver du af , hvor bliver 
din ærgerrighed og stolthed af ? Her i denne 
by , her kan ikke være trivsel for den , her 
slappes den og fanger søvn ; hvor bliver din 
berømmelse af — i drømme og fantasterier 
sættes kræfterne til , men det skaber ingen 
dåd . “ 
„ Du har ret , men  .  .  . “ , svarede jeg . 
„ Og så kan jeg ikke vente ; jeg mærker 
ungdommens og kærlighedens sidste streng 
spændt i mig , den dirrer i skælvende betagenhed , 
sæt den springer ? — nej , den skal ikke springe 
— men derfor kom , kom , hvis du elsker mig , 
hvis du vil have en kvinde , der i jublende 
glæde bøjer sig for en mand , for dig , som jeg 
vil give alt , hvad jeg ejer , mig selv — dig , som 
jeg ikke vil drage nedad , men gøre til det , du 
kan blive — en kunstner , der tør vove alt — 
ja , sig selv . 1 min kærlighed vil du finde 

tusind kvinders kærlighed , en mægtig og vild , 
trodsende alt , fuldt af begær , men dog ydmig , 
hjertensglad for hver en skænk , du giver den 
— en fin og stolt , af lødigste lød , en dyb og 
uudgrundelig , som en kvinde kan skænke en 
mand ! “ 
„ Dejlige kvinde , jeg vil alt , hvad du vil “ , — 
hviskedee jeg og drog hende ind til mig — „ jeg 
er din nu , som jeg var dernede “ — jeg hævede 
hendes hoved op og tog det mellem mine hænder 
— „ lad mig se ind i de øjne , lad mig gennem 
dem se ind i din sjæl , om min skæbne 
bor dernede , den , der uafviselig knytter os 
sammen ! Kære , dine øjenlåg skælve , er du 
angst for , at jeg ikke skal finde min skæbne 
dernede ? “ 
„ Nej du , men de svie af gråd “ — svarede 
hun — „ kys dem ! “ 
Og jeg kyssede dem og hende mange , mange 
gange ! 
Endelig rejste vi os og gik ud , ud af hotellet 
og frem gennem en mørk , våd gade , til 
vi nåde det store torv , der lå i den første 
snes skærende lys . Det blendede os , vi slog 
øjnene ned og standsede ; da vi hævede dem 
igen , gik vi langsomt frem , tæt trykkede ind 
til hinanden . I den modsatte ende af torvet 
så jeg det elektriske lys tindre frem over 

hendes hotel ; det lys drog , det var , som funklede 
det os kaldende i møde , og for hvert skridt 
jeg tog , steg en frydende jubel inde i mig , der 
fødtes en højtidelig forventning , jeg gik som 
mod en helligdom . Jeg følte , at nu skulle 
den store kærlighed åbenbares på mig , og 
da steg det ønske frem i mig — tvæt dit 
smuds af , stryg din falskhed , halvhed , fejhed 
bort og gå som en frank og fri mand ind til 
denne kvinde ! 
Jeg skød dette ønske fra mig igen , men jo 
nærmere jeg kom portalen , des stærkere voksede 
det i mig , ja , jeg blev greben af rædsel for at 
træde over helligdommens tærskel , før jeg 
havde fået det gjort . 
Med et ryk standsede jeg , og det kom næsten 
som et skrig fra mig , det jeg nu sagde ; 
voldsomme , heftige ord var det , ord fra en 
mand , der kæmper for sit liv . 
Vi vendte om og gik atter over det store 
torv flere gange , og jeg talte endnu , jeg talte 
sagtere , men mere indtrængende , bedende , for 
jeg mærkede , at for hvert ord jeg sagde , lagde 
jeg stene til en mur imellem os , men jeg kunne 
ikke standse , ville ikke standse , det var som 
piskede jeg ordene ud af min mund af frygt 
for , at fejheden atter skulle overfalde mig og 
kvæle dem . 

da jeg tav og bøjede mig for hende i bøn 
om tilgivelse , skød hun mig fra sig og gik , 
hun svandt bort over torvet . 
Jeg fulgte hende og holdt hende tilbage ; 
jeg bad , jeg hulkede — jeg tryglede om hendes 
kærlighed i ydmyge bønner — men hun blev 
urokkelig . 
Til slut gik hun ene hen over torvet frem 
mod det funklende lys , og hendes skikkelse 
tabte sig i porthvælvingen . 
Og jeg stod derude , uden for helligdommen . 
— 1 ét øjeblik ville jeg styrte efter hende , kaste 
mig på knæ , bede om forladelse — for det 
var kun spøg for at prøve hende — jeg var 
modig , modig til at følge hende til verdens 
ende , modig til at opgive alt — jeg var modig 
til at tro på mig selv ! 
Jeg ville kysse hende og bære hende på 
armene op ad trapperne , for hun var jo min 
— og intet skulle skille os ! 
Og i et andet øjeblik stod jeg med en underlig 
indvendig latter og lo ad den tragiske 
helt , der agerede inden i mig , og kort derpå 
lo jeg ad iagttageren , der stod og tog fotografiplader 
af disse hjertets lavastrømme for 
senere at bruge dem ; jeg fortalte den gode 
herre , at hans plader ikke duede , de var ikke 
ægte , hjertet havde skåret grimasser for ikke 

at blive kendt , som tyve gør , der skal fotograferes 
af rettens betjente — og fortvivlelsen 
slog sammen over det alt , over al den elende , 
som var i mig . 
Og på samme tid greb en angst mig , 
angsten over , hvor mange „ Jeg “er et menneske 
kan eje ! Man kan pille „ Jeg “er af en 
menneskesjæl som lag af løg , og det løg er 
uendeligt , man kan blive ved at skrælle , skrælle 
og skrælle lag fra lag ; tror man endelig 
at være kommen ind , ind til den inderste , 
tyndeste , fineste hinde — da er der enhinde 
bag den igen , og man holder op . 
Jeg holdt op i gru for , hvad jeg skulle 
få at se , hvis jeg nåde ind til sjælens Kim . 
Jeg gik med sænket hoved bort fra det 
snedækte torv , bort fra den høje porthvælving 
med det funklende lys — tilbage ind i den 
mørke , våde gade . 

Xiii 
da jeg vågnede næste morgen , forekom det , 
jeg havde oplevet den foregående nat , mig 
en drøm . 
Så hurtigt kan det ikke være forbi , så nær 
kan jeg ikke have været himmeriges port og 
ikke sluppen ind . Jeg går derop , jeg må 
tale med hende ! 
Jeg skyndte mig og nåde snart hendes 
hotel , som jeg dog ikke straks vovede at gå 
ind i . Endelig tog jeg mod til mig og gik hen 
til portieren . 
„ Er Fru grevinden rejst ? “ 
„ Ja i Morges tidlig ! “ 
„ Hvorhen ? “ 
„ Til Sverrige , så vidt jeg ved . “ 
Jeg stod lidt og grundede , portieren så på 
mig — „ Nå , de er måske den herre , der var 
med Fru grevinden i går aftes ; her ligger 
vist et brev til dem , jeg skal hente det . “ 
Han kom tilbage og gav mig det . 

jeg skyndte mig ud på gaden og flængede 
konvolutten op — inden i lå kun hendes 
visitkort med den grevelige krone , på den 
anden side stod med hendes kendte , mandhaftige 
træk . 
Af de mange ord , de talte sidst , var der ét , 
der stadigt kom igen , ét , der altid vil skille os — 
fristelser . — modige mænd fristes ikke , de 
tager , hvad deres er ! 
Jeg gik ned ad gaden uden at se mig om , 
til jeg med ét blev standset af min ven , drømmeren . 

„ Nå , endelig traf jeg dig — du har nok 
glemt dine gamle venner ! Hvordan gik det 
dig så i de fremmede lande , nåde du Bagdad ? “ 
„ Ja — men kun til porten ! “ 


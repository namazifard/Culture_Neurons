Jeg ligger på skrænten i det høje 
græs mellem blomster og duftende kløver . 
Over mig står udspændt min hvide skærm , 
der skytter mod regn og sol , og som med 
alle sine laser er mig så kært et stykke , 
fordi den har fartet så viden om med mig . 
Jeg ligger tør , mens jeg ser og hører regnen 
strømme ned uden om mig , ligger og stirrer 
ud over mine støvlesnuder ned på dalen 
under mig og op på skyerne over mig . 
Den stride flod , ache , vælter sig brusende 
afsted . Hør den evige støj , som dens 
grå sandede vande , der kommer fra de 
hvide gletschere , gør . Se , hvor den bryder 
sig mod hver sten , den møder , og hvor 
den raser og skummer og stejler mod de 
tynde bjælker , der bærer den spinkle bro . 
Langs den snor sig den våde vej , som i 

regnen ligger skinnende og øde . Nej , der 
står jo tre tyrolere og snakker og jer , 
som om der ikke var noget , der hed regn . 
Nu skilles de . 
Der kommer nogle stakkels tourister , 
dyngvåde til skindet . De har villet op til 
oher gurgl og har måttet vende om . Jeg 
kender dem igen ; jeg har set dem før ; det 
er englændere ; de har været næsten hjælpeløse 
hele tiden . De kan kun deres eget 
sprog , og her til dalen kommer så sjælden 
englændere , så ingen forstår dem . Der 
går den lange sportsklædte gentleman i 
spidsen , på hvem intet andet er modfaldent 
end hans moustache ; han har sin unge 
hustru under armen , og de vandrer nok 
så kækt afsted . Derefter kommer to unge 
damer under én paraply , i ivrig passiar , 
lidet bekymrede for deres lyse bluseliv med 
de store pufærmer , som til dels er sammenfaldne 
af dryppet fra skærmen . Til sidst 
kommer så , som et billede på den rene 
bedrøvelighed , den lille , lidt forvoksede 
herre , der ingen paraply har og tilsyneladende 
heller ingen ven . Han havde lovet 
at bugsere dem sikkert igennem ved hjælp 

af sine sprogkundskaber , og havde i måneder 
studeret sin 100 timer i tysk . De 
havde stolet på ham , men han havde glemt 
sin bog på jernbanen . Nu kan han kun 
huske nogle få ord , som ingen forstår , 
og han forstår ikke , hvad de indfødte siger 
til ham , for de lyde , de bruger , svarer slet 
ikke til dem , den udmærkede fonetiker og 
professor , der har udgivet hans bog , har 
angivet . Derfor sakker han agterud og 
går så alene , trist og skamfuld , mens 
hans rejsefæller halvvejs betragter ham som 
en bedrager og spotter ham uafladelig . 
Nu fandt de ly i værtshuset , og hele 
dalen er tom . Skyerne begynder at spredes , 
enkelte toppe kommer frem , dér titter den 
store gletscher ud over de grønne graner . 
Lette skyer drager forbi , ruller opad , går 
i stykker , slutter sig på ny sammen og 
sender en lille aflægger ud på egen hånd , 
der vimser omkring , indtil den har funden 
en snæver kløft . Så pludselig tager den 
fart på og kiler ind , for at se , hvad der 
gemmes der . Har den stillet sin nysgerrighed 
og fået at vide , at der kun er en 
bæk , som skummende og sprøjtende , krystalklar 

og grøn hopper ned over stene , springer 
fra terrasse til terrasse , for at nå 
den grå flod , lægger den lille sky sig til 
hvile på en knart , og ligger der , til den 
piskes itu af den på ny nedstrømmende 
regn . 
Store uldne skyer lejre sig på granernes 
tag og slår sig til ro —------det 
er hårdt at ligge i græs , der 
vokser på klippegrund . Det er et ujævnt 
leje , og alle de små stenknuder trænger 
sig op i kødet og trykker på knoglerne . 
Jeg vil vende mig for at skifte stilling , 
og vågner . Jeg ligger ikke i græsset , men 
i min seng , der er stoppet med hø og har 
knuder så hårde som sten . Jeg er mør 
og må være gul og blå over hele kroppen , 
men det er jo en del af fornøjelsen ved at 
rejse . Det er dag , men det øsregner derude , 
og regnens susen blander sig med 
flodens . Jeg kan dog ikke komme videre 
i dag . Lad mig da vende mig om på den 
anden side og se , om jeg kan drømme om 
lys og solskin . — — — 

så var det en juli morgen . Dalen lå 
frisk og kølig , endnu i nattens skygge , 
mens solens første stråler faldt over den 
hvide gletscher og over den fine nyfaldne 
sne på enkelte toppe eller forgyldte den 
tågekrans , der lå om nøderkogels Tind , 
og forkyndte , at dagen ville blive smuk . 
Nu havde dalen i seks og tredve timer 
genlydt af sang og klokkeklang , af hujen 
og skrigen , af latter og musik , og geværskudene 
havde gjaldet lystigt med genlyd 
fra fjeldsider og kløfter og huler . Ti 
den store Bonde Anton tischaufesser havde 
holdt bryllup med dalens modneste skønhed , 
rokola gestrein . Brylluppet havde stået i 
„ Druen “ . Der var bleven danset både før 
og efter vielsen , og mange lispund flæsk , 
stegt i smør , var bleven spist , og mange 

fade kaiserschmarn var blevne skyllede 
ned med hele ankere af den røde spezial 
og den hvide terlaner og den gule 
duftende enzian . I to nætter og dage havde 
hele dalen samt frænder og venner fra 
andre Dale drukket og sunget og let og skudt 
til Skive . Var blodet blevet for varmt eller 
hovedet tungt eller benene trætte , havde 
vedkommende blot stukket overkroppen 
ned i bækkens isnende vand en stund og 
så taget fat på ny . Men trætheden var 
kommen over den stærke slægt , og alle 
havde spredt sig omkring i huse og loer . 
Den aldrende brudgom , den dydige yngling , 
Anton tischaufesser , havde ført sin statelige 
brud hjem til sin store gård , der lå på 
et fremspringende græsplateau , dér hvor 
solen først nåde hen om morgenen og 
sidst skinnede af alle steder i dalen om 
aftenen . Han havde taget den dydige jomfru 
ved hånden og ledet hende over hele 
det store hus , der nu var halvt hendes , op 
og ned ad trapper , gennem de lave døre 
ind i de mange Stuer og kamre med panelede 
vægge og udskårne malede lofter , 
alle prydede med blodbestænkte krucifikser 

og sødladne helgenbilleder . Ægteparret 
havde knælet foran Marias billede , og der 
havde han undervist sin ægtefælle i en god 
kristen hustrus pligter og taget det løfte 
af hende , at hun ville være ham lydig og 
tro . Derpå havde de begivet sig ind i 
brudekamret , hvor den store seng stod opredt , 
på hvilken de alt om formiddagen 
havde hvilet og i venners og frænders nærvær 
af præsten modtaget velsignelsen . Nu 
besteg de den sammen uden vidner , men 
de foldede endnu en gang deres hænder 
og bad til Maria og nepomuk , der skærmer 
mod vandfarer . Derpå sov de , som det 
sømmer sig kristne ægtefolk , den første 
nat som uskyldige børn ved hinandens side . 
Nu var der fred og stilhed over dalen . 
Kun Alois prantl stod ved kirken og ventede . 
Solen , der var skjult for ham , steg 
højere og højere , dens stråler nåde allerede 
sæterhytterne højt deroppe , lyset sneg 
sig gennem Spalter hen over de dunkle graner 
og ramte guldhanen , der skinnede som 
en sol på kirkens slanke røde spir ; men 
skyr begyndte at lejre sig om bræ og tinder . 
Tårnuret slog fem . Morgenklokken 

tonede ud i den klare luft med hilsen til 
mennesker og bøn til gud og alle hans hellige . 
Alois blottede hovedet , foldede hænderne 
og slog korsets tegn . Hans utålmodighed 
steg . Vennen var heller aldrig 
til at stole på , og nu kunne kuraten 
komme , hvad øjeblik det skulle være , for 
at læse den første messe . I så fald måtte 
han gå med ind i kirken , og hele udflugten 
kunne blive forhindret . 
Da så han Josef sauter komme frem 
fra granskoven , i hvis bryn hans lille gård 
lå , og i Spring sætte ned over bjergsiden . 
Sin øksestok plantede han midt i den frådende 
fos og svang sig over på den anden 
bred ; de jernbeslagne sko smældede klingrende 
mod stenen ; han stod sikkert som 
en gemse . Med et glædeshyl fløj han videre 
og var i et øjeblik ved Alois side . 
Alois drejede sig mod ham og bebrejdede 
ham , at han lod vente på sig . Men Josef 
forsvarede sig ; han havde dog ikke kunnet 
gå på en sådan færd som den , de havde 
for , i stadsklæderne . Desuden havde han 
måttet hente noget hjemme . Han trak op 
af lommen en lille vugge , kunstfærdig udskåren 

og malet og ved hovedgærdet forsynet 
med en krans af røde stene . Med 
et smil , der lyste hele det smukke unge 
ansigt op , viste han Alois den . 
„ Min brudegave , du . Jeg skal først op 
og sætte den udenfor Anton tischaufessers 
dør . “ Hans sorte øjne tindrede , han lo 
over hele ansigtet af fryd over den spas , 
han havde for , og ved mindet om frydefulde 
dage og nætter . 
„ Så kan han se , når han vågner , 
hvem han har haft til forgænger . “ 
„ Skal han vide , det er dig ? “ 
„ Hvorfor ikke ? Jeg skjuler ikke min 
elskovs gerninger . Hvem anden i hele 
øtzthal kan vel skære en sådan vugge ? “ 
Josef slog med det smukke hoved og strøg 
sit lille , glinsende sorte overskæg . 
„ Men at du også har været ven med 
hende . Det har ingen anet i dalen . “ 
„ Åh nej , du . Hvorfor skulle jeg tale 
om det ? Det var jo netop det frydefulde 
ved det , at vor elskov var så skjult og 
skøn . Jeg burde dog ikke hindre , at hun 
blev gift . “ 
„ Men når var da det , du Josef ? Du 

gik dog ikke til hendes vindue , for så var 
du bleven set . “ 
„ Har du aldrig anet det ? For to år 
siden . Rokola gestrein var den sommer 
oppe på sin moders alp under rosshirpl . 
Hun var eneste sennerinn deroppe . Hvem 
vidste ikke , at rokola var dydig og ærbar , 
og at hun var stærk som en mand . Ingen 
af dalens unge karle vovede sig op til 
hendes hytte lørdag aften . Men jeg kom 
der . Hohoho , hoho ! “ Han jodlede , så 
luften bævede derved . „ Hver lørdag aften 
gik jeg tilfjelds for at jage gemser . Javist ! 
Og hver søndag skød jeg en gamsbock . 
Men der var bedre vildt deroppe . Ensom 
lå hendes hytte under rosshirpl , men 
aldrig gik jeg dog den lige vej derop . Op 
over rettenbach gik jeg , gennem det iskolde 
vand , for at ingen skulle se mit spor , så 
ned gennem pollesthal og hen langs den 
kam , hvor ingen andre end gemser og 
Josef santer kan gå . Når det var mørkt , 
kom jeg til hendes hytte , hvor hun ventede 
mig ved døren . Men tidlig søndag morgen 
gik jeg atter fra hende for at jage gemser , 
mens hun gik ned for at høre den hellige 

messe og bede for sig og mig . Ærbar og 
alene gik hun atter op om eftermiddagen , 
og når det var mørkt vendte jeg tilbage 
til høet , hvorpå hun sov . Mandag morgen 
kom jeg altid med en Gams over skulderen 
ned til sølden . Ingen vidste , hvor jeg havde 
været , og ingen anede det , og jeg sagde 
det til ingen . Det var lykkelige dage , du . 
En aften hængte jeg på hendes bryst et 
sølvkors , som jeg selv havde lavet . Du 
har set det mange gange . Hun bar det 
igår i kirken . Hun huskede mig ved det . 
På korset var der både Nagler og hammer 
og lanse og svamp , og der hang den 
barmhjertige frelser selv , åh ! der var så 
stor en smerte i hans ansigt ; ti ingen 
smerte var hans lig “ — her korsede Josef 
sit ansigt og bryst , — „ Blodet , der vældede 
ud af hans side , var af granater , og de 
røde stene flød ned og blev til klædet om 
hans lænder . Det var et skønt kunstværk . 
Hun fortalte , hun havde købt det i Innsbruck ; 
men hun havde fået det af mig . 
Da jeg lagde det på hendes bryst , kyssede 
hun mig , som ingen anden pige har kysset 
mig . “ 

„ Men om søndagen kom rokolas moders 
karle jo altid op for at hente smør og 
ost ? “ 
„ Javist så , men så var jeg der ikke , 
og når jeg kom , var de længst i dalen . 
Rokola tillod ikke de unge karle at blive 
på alpen længer end nødvendig var . “ 
„ Og om vinteren ? “ 
„ Så var det forbi . Jeg kom aldrig til 
hendes vinduer . Landsbyen vidste ingenting 
om os . “ 
„ Men næste sommer ? “ 
„ Da ved du jo selv , jeg var forelsket 
i Silveria prantl , som nu er søster i koburg . “ 
„ Ingen pige i dalen er sikker for dig , 
Josef . “ 
„ Nu er det forbi . Jeg bryder mig ikke 
om kvinder mere . Nu er der kun en 
kvinde , jeg vil vinde . “ 
„ Det har du sagt før . “ 
„ Ved Josef og Maria , hende vil jeg have 
og ingen andem hun har sorte fletninger 
og sorte øjne , røde kinder og røde læber , 
hvide tænder og rene tanker . Ingen kan 
danse som hun , og når hun synger i 

kirken , er det som guds engle sang . Har 
du hørt rindende vand ved nattetid — sådan 
taler hun . Hun skal rede min seng og 
drikke mig til af mit krus . Hende vil jeg 
gøre til min . 
„ Therese riml ? “ 
„ Ja , Therese . Hun er mig god . Hun 
skal sidde hos mig , når det hellige sakramente 
rækkes mig , hun skal lade læse 
dødsmesserne over mig , og hun skal bede 
for mig . Jeg vil blive et helt andet menneske , 
når jeg har hende til at hjælpe 
mig . “ 
„ Du får aldrig Therese riml , dalens 
rigeste pige . “ 
„ Ved Josef og Maria , jeg vil have hende . 
Hun skal blive min hustru . “ 
„ Sebastian Klotz snuser også omkring 
der . Han har både gård og penge . Han 
er rolig og har et godt rygte . Du er 
dalens vildeste Karl , og hver moder ved , 
hvordan du jager efter kvinder . “ 
Men ikke mere , du . “ Der lå noget 
bønfaldende i hans stemme , som om han 
ville bede både vennen og verden om at 
glemme fortiden . „ Ikke længer . Hvad 

var det ? Børnestreger og tidsfordriv . De 
faldt mig for føde , og jeg behøvede blot at 
bukke mig for at tage dem op . Jeg slap 
dem så let som jeg havde taget dem . Men 
med Therese er det en anden sag . Det er 
for livet . Hun kan gøre et helt nyt menneske 
ud af mig . Jeg kan også blive rig . 
Jeg vil skære helgener til kirkerne — det 
kan jeg gøre så godt som nogen . Og jeg 
vil gå til Rusland med køer . Sådan 
tjente gamle xaver Klotz sine penge . Det 
kan jeg også gøre . “ 
„ Mens du er borte , tager han hende . “ 
„ Nej , det tillader Vorherre ikke , når 
han ved , det gælder min frelse . Og hun er 
mig god . Så du , da jeg satte min hat 
på hendes hoved i nat ? Hun skælvede over 
alle lemmer , og så så hun så inderlig 
bønlig på mig . Hun venter på mig og 
jeg venter på hende . Sebastian skulede 
efter mig , men han vovede ikke at sige 
noget ; det var bekommet ham ilde . “ 
„ Enken riml så det også , og hun blev 
vred . “ 
„ Men hun sagde ingenting . Jeg dansede 
med Therese hele natten , og pigen sukkede 

og hun lo så helt vemodelig , til tårerne 
kom hende i øjnene , og hun skælvede og 
næsten dånede i mine arme . Therese 
venter på mig . “ — 
de to venner var komne nær brudgommens 
store hus . Da så de en mand 
snige sig bort . Han havde set dem , 
men lod som han ikke bemærkede dem . 
Der kom noget mørkt og vildt over Josefs 
smukke ansigt , da han genkendte sin medbejler . 
„ Hvad vil Sebastian her , “ sagde han og 
greb Alois i armen — „ på denne tid ? “ 
Da han kom til døren , der sad midt for 
husets gavl , og til hvilken en dobbelt stentrappe 
førte op og hvorover der var malet 
en skævhovedet byzantinsk Madonna , faldt 
hans øje på en vugge , som Sebastian 
havde stillet på tærsklen . 
„ Gid helvede og alle onde engle annamme 
hans sjæl , “ udbrød Josef , men samtidig 
slog han ivrig kors for sig , for at afvende 
alt ondt fra sig selv . „ Har han også kendt 
hende ? Altid kommer den elendige pjalt 
på min vej . Min efterfølger blev han altså . 
Oh ! Rokola ! det havde jeg ikke trot 

om dig , at du kunne kysse ham , efter at 
du havde kysset mig . At du kunne gifte 
dig , det kunne jeg forstå , men tage ham 
til sæters efter mig — åh , det er løgn — 
han turde jo ikke være gået over den 
smalle bjergkam . For hans penges skyld 
har hun gjort det , ham kunne hun ikke 
bryde sig om . Dér havde hun altså det 
store smykke fra , som hun sagde , hun havde 
købt i Innsbruck . Oh ! jeg fæhoved ! Sådan 
er alle kvinder . — nej , ikke alle . En 
er der , som er ren og trofast . — og det 
smykke bar hun ved siden af mit i kirken 
igår , og hun bar jomfrukrans på hovedet . 
Nå , nå , Anton tischaufesser vil undre 
sig , når han har udsovet og lukker sin 
dør op . En er der , som er ren , og lad den 
skrutryggede Sebastian vove at komme 
hende nær , ved Josef og Maria ! jeg kaster 
ham i ache eller trykker øjet ud på ham . “ 
„ Ingen trykker øjet ud på en mand i 
samme Dal . “ 
„ Jeg gør det , hvis han vover at nærme 
sig Therese biml . Oh ! hellige Josef ! straf 
du med alle helvedes grufuldeste pinsler 
den , der vover at røve hendes uskyld ! Jeg 

skal være dit værktøj , kære , hellige Josef ! 
Vær barmhjertig og frels både min og 
hendes sjæl ! Guds moder Maria ! bed for 
os ! “ — 
det gik rask opad . Ind i kløften , hvor 
en smal sti var lagt langs den bratte klippemur , 
hist og her beskyttet og kantet mod 
ydersiden ved rådnende træstammer , der 
dampede i solskinnet . De mange småstrømme , 
som rislede ned gennem granskoven , 
blev ledte ad primitive aquadukter , 
lavede af udhulede stammer , til de steder , 
hvor deres nedløb ville forårsage mindst 
skade . Broer , bestående af enkelte afskrællede 
graner , var slængte ud over 
gabende svælg . Dybt nede durede elven , 
hoppede fra terrasse til terrasse , med 
farve og lød som lysegråt fløjl , hvor en 
solstråle nåde hen . Vandet kom fra 
gletscherne i dalens bund og førte kulde 
og sne ind gennem kløften , hvor de to 
venner hurtigt ilede opad mod målet . Snart 
var hvert spor af sti svundet . Nu forslog 
de svære Nagler i støvlerne ikke længere ; 
stigejernene , lange stålspidser på kramper , 
måtte frem af tværsækkene , hvor de 

lå ved siden af levnetsmidler og reb . 
Stigejernene , der blev spændt på støvlerne , 
borede de ind i hver fuge og revne , de 
blottede brune arrede knæ støttede de mod 
fjeldvæggen , med negle og fingre klamrede 
de sig fast til de mindste fremspring , med 
hænderne svang de sig smidig fra fjeldknast 
til fjeldknast , med øksestokken huggede 
de forvitret sten bort for at finde fodfæste . 
Højere og højere steg de med og 
mod solen . Et eneste fejltrin , og de ville 
styrte ned i dybet . Men de gjorde intet 
fejltrin , de tænkte ikke på sligt . Behændige 
som katte svang de sig og listede de 
sig , gled , krøb og sprang de fremad , snart 
nedad , snart opad , over svælg , rundt om 
skarpe hjørner . Det var som en leg ; for 
dem var der ingen fare , de havde jo intet 
at bære . Nej , når Josef var gået her med 
den lange bøsse , der hæmmede hvert skridt , 
slængt over skuldren , mandag morgen , før 
solen var på himlen , da var forsigtighed 
behov . Nu skinnede solen , og de gik ud 
på eventyr , og al elskovssmerte og fattigdom 
var glemt heroppe i den fine æter , 
hvor brystet udvides , hvor lungerne fyldes 

med en luft , der smager herligere og hidser 
mere end den dyreste vin , hvor sener og 
muskler spændes , hvor øje og øre og alle 
sanser skærpes , hvor man i legemligt og 
åndeligt velvære ikke føler , man lever . 
Herhen trænger ingen anden lyd end kildens 
rislen og elvens brusen og vindens 
Sus i de lave fyrrer og den skingre piben 
fra murmeldyrenes vagtposter . 
Vennerne kom forbi edelweisswand , brat 
og lokkende og nøgen , ingen gran og ingen 
fyr havde kunnet bore sine rødder ind i 
dens røde væg og klynge sig til den ud 
over afgrunden . Kun det grønne græs og 
den hvide edelweiss fandt der en smule 
grus at vokse i . Josef så længselsfuld 
derhen , men der var ingen tid til ophold . 
Da fangede hans skarpe øje en sjælestjerne , 
hvid og blød og stor , regelmæssig i sine 
flige . Den vinkede ad ham og lod ham 
ingen ro , den måtte han have til at fæste 
på Thereses hat , når hun på søndag 
kom til messen . Han svang sig hen og 
plukkede den , og da han havde den , så 
så han få fod borte den endnu mere 
skattede alpeplante , den tynde , grønne 

uanselige edelruthe , der kun vokser , hvor 
fuglen knap finder plads for sin klo . Den 
måtte han have , hvor vanskeligt det end 
kunne falde at få fat i den ; skønnere fæstensgave 
var der dog ikke for hans brud 
end en edelruthe . Han nåde den og gled 
tilbage til den ventende Alois . 
Med blomsterne i sin hat gik han så 
videre , og snart havde de nået den ville 
ensomme kløft , hvor skovhuggere fra stubaithal 
ventede dem . De brune hænder mødtes 
i kraftige håndtryk , øje og mund smilte 
velkommen i møde . Solen lyste på syv 
unge mænd i pjaltede klæder , med nøgne 
brune skinnende knæ , med fedtede hatte , 
der dog var prydede med tyrolerens stolteste 
smykke , med gamsbart af gemsen han selv 
havde skudt , med lyren af århanen han 
selv havde skudt , med edelweiss han selv 
havde plukket . De var fattige unge karle 
med hårdt arbejde , heroppe hvor solen 
bager i dag og hvor det sner i morgen , deres 
eneste ly mod nattekulde og regn og 
uvejr var en ussel hytte af lægter og bark , 
deres leje var brædder på den bare jord 
og deres føde schmarn med en slurk vand 

til . Men de var rige , for de havde ungdom 
og kraft og sundhed og livslyst , og hver 
havde også sin mædl , som ventede ham 
lørdagaften i en hytte langt derfra . 
Nu var arbejdet forbi for i dag . 
De havde kun ventet på Josef sauter 
for at begive sig hen at fange guldørnens 
unge . Der var ingen anden i dalen , der 
turde udføre det vovestykke end han . De 
havde funden dens rede , og nu gjaldt det 
at se , om de gamle var ude på rov . 
Stegepanden blev sat over ilden , mel 
og fedt lagt derpå og schmarnen beredt . 
Så blev den spist og piberne tændt , og 
under latter og snak gik de derfra . Huset 
behøvede ikke at lukkes ; der var intet at 
stjæle , og der kom ingen i sådan hensigt . 
Med reb om livet og øksestok i hånden 
gik de så vandringen hen over den 
store bræ , hvor isen i en vældig , bred 
strøm skød sig langsomt fra kransen af 
de hvide bjerge frem mod dalen . Hen over 
den ruglatte , grå , bølgende is med de dybe , 
farlige Spalter , derfra over grønne græsskråninger , 
og snart stod de ved målet . 
Her trådte sjælden menneskefod , derfor 

havde den mægtige guldørn bygget sin 
rede på den bratte klippevæg , som 
ludede ud over den frådende elv , der 
dundrede femten hundrede fod under dens 
Bo . De så reden og at de gamle ørne 
var ude efter bytte . Men i stedet for én 
unge lå der to . Menneskene så dem 
tydelig lige overfor , men nu gjaldt det om 
at komme derhen . De to fjeldvægge bøjede 
sig mod hinanden , men gabet var dog så 
vidt , at ingen vovede at gøre springet . Der 
måtte derfor tænkes på midler , og alle 
vandrede de tilbage for at udsøge en kraftig 
fyrrestamme ; ti deroppe voksede hverken 
træ eller busk , kun sparsomt græs . Så 
huggede de et træ , bar og slæbte det hen , 
hvor skaret var snævert , og lagde stammen 
derover , og ad den lette gyngende sti satte 
de over til den anden side . Da de var der , 
kunne de imidlertid ikke se , hvor reden 
var , og en måtte over igen på den anden 
side for at vise stedet . Men tiden led med 
alt dette , og ingen kunne vide , når de 
gamle ville vende hjem med bytte ; måske 
svævede de mange mile borte , måske var 
de nær . En jernkrog blev hugget ind i 

klippen og rebet gjort fast deri , den anden 
ende bandt Josef om livet . Dog , at lade 
rebet hænge ned over den skarpe stenkant 
gik ikke an ; det kunne skæres over , og 
han ville da styrte ned . Et stykke af 
træstammen , så meget de turde tage , blev 
hugget af og benyttet som en rulle , hvorover 
rebet kunne glide . Kammeraterne 
rådede ham til at tage stigejern og støvler 
af , men han beholdt dem på . Med rebet 
om livet , med en pose fastbunden ved 
siden til at have ørneungerne i , og med en 
øksestok i den højre hånd svang han sig 
ud over brinken og lod sig fire ned . 
Da han kom ud for reden , så han , at 
den var bygget i en hule , på hvis nederste 
flade en kreds af grene var lagt . Rundt 
om lå levninger af måltider , knogler af 
gedekid og gemser , nogle hvide og pillede , 
andre endnu i halvråddent kød , der udbredte 
en frygtelig stank . Ungerne , der 
var store , men ikke flyvefærdige , strakte 
deres kraftige næb ud imod ham og hvæsede 
og skreg ved synet af dette ukendte væsen , 
der så pludselig viste sig for dem . Han 
satte rebet i en sagte gyngende bevægelse 

og svingede således ind mod reden . Med 
sin øksestok rettede han et slag mod den 
ene unge , så den et øjeblik mistede besindelsen . 
Dens Broder så undrende til , 
og Josef benyttede det sekund , da han 
svingede indad , til med de stålbeslagne 
sko at holde fast ved fjeldet , hvorpå han 
greb den slagne unge om hovedet og fik 
den stukken i posen . 
Den anden ville han også gerne have 
med , to unger fra samme rede var jo et 
særsyn , og guldørnen var en sjælden fugl . 
Men den var på sin post . Rasende så 
den på ham og hvæsede og huggede efter 
ham med næbet . Så , som han hang der 
mellem himmel og jord , tog han sin trøje 
af , og ved den næste svingning kastede han 
den over hovedet på ørnen , medens han 
selv fæstede sin fod på redens bund . 
Med en snor bandt han den kæmpende , 
blindede fugls klør og hængte den med 
hovedet nedad ved sin side . Han gav tegn 
til at hans fæller skulle hejse ham op og 
stødte fra . Han mærkede , at der blev 
trukket i rebet . Men i samme nu faldt 
han et stykke gennem luften , og da han 

standsede med et ryk , snærede rebet ham 
fast om livet , han tabte sin øksestok , 
hatten gled af hans hoved , noget sort kom 
susende tæt forbi ham , fra dybet dernede 
svarede det med et bulder som et kanonskud , 
der gav mangefold genlyd blandt klipperne , 
og han følte sig slynget som et pendul 
langt ud fra fjeldet . Dog , med lynets fart 
besindede han sig . Hvis han i tilbageslaget 
ramte bjerget med sine knæ , ville han blive 
knust ; han strakte benene lige ud og stigejernene 
tog det voldsomme stød af . 
Han takkede sin skytshelgen . St . Josef , 
at han ikke havde lyttet til vennernes råd 
at stige ned med blottede fødder , ti da 
havde han nu ligget lemlæstet , liv og hele 
lemmer havde han da endnu . Men han 
overså hurtig , at aldrig havde han været i 
så farlig en stilling . Han hang her ved 
en tråd , der så let kunne briste , mellem 
himmel og jord . Femten hundrede fod 
under sig hørte han den brusende elv , der 
for frem og i sæt sprang op mod ham , 
drønede og brølede imod ham , som om den 
råbte til ham , at den var rede til at opsluge 
ham . Og han vidste ikke , hvad der 

var sket . Han følte kun , at her hang han 
uhjælpelig . Rebet gik hverken op eller ned , 
vennerne kunne han ikke sætte sig i forbindelse 
med , dertil hang han for langt 
nede nu , og elvens larmen overdøvede al 
menneskelig røst . Den lød som dommedagsbasunen 
for hans øre , ja , som det der 
var værre , som døden , der stemmede i med 
vældige instrumenter , for ret at vise ham 
hans afmagt og dens egen vælde . 
Da kom angsten for døden over ham , 
for den pludselige død , som tyroleren anser 
for så forfærdelig , fordi han så må gå 
bort uden at modtage det hellige sakramente , 
denne død , der lurer på ham 
overalt og dog griber ham så uforberedt , 
som styrter ham ned i skærsildens flammer , 
hvor han må blive længe efter at 
hans slægt og kendinge er vandrede gennem 
dem videre mod nåden , indtil tusind barmhjertige 
menneskers bønner har udfrit ham . 
Hele hans legeme svedte . Selv kunne 
han intet gøre til sin frelse ; brast rebet , 
var han redningsløst fortabt . Men kom en 
af de gamle ørne hjem , var han det også . 
Han kunne lade ungerne falde , så ville 

de styrte den lange vej gennem luften ned 
i den skummende bæk , men det ville ikke 
hjælpe ham noget . Ti kom den gamle ørn 
og fandt reden tom , ville den vide , at han 
havde tømt den , og den ville kaste sig ind 
mod ham , et eneste hug af dens næb kunne 
kløve hans ubeskærmede hoved , og et vingeslag 
kunne knække hans lemmer . Det værge , 
han havde haft , havde han tabt i bjergstrømmen . 
Og dertil kom denne uvished om 
grunden til , at han blev hængende der uden 
anelse om , når eller hvorvidt hans farlige 
stilling ville ophøre . Afstanden mellem 
ham og kammeraterne og duren franeden 
dræbte lyden af ord . Den kolde vind fra 
de nære snemarker peb ind gennem den 
smalle fugtige kløft , hvorhen aldrig en solstråle 
nåde , og den skar gennem hans 
krop . Han frøs og han frygtede . Der var 
ingen ende på dette , måske ingen frelse . 
Tiden syntes ham en evighed og evigheden 
rykkede ham så nær . Svævende der over 
afgrunden mellem himmel og jord , mellem 
håb og frygt , kom ham livet for som en 
fager sommerdag , og dette liv skulle han 
nu miste , netop da det lovede at blive som 

skønnest , da der var et mål at vinde mod , 
da hans hele liv skulle forandres og blive 
nyt og godt . 
Da måtte han i sin nød vende sig til 
den , der kunne hjælpe . Her var den hellige 
Josef for svag . Kun hans hustru , selve 
himmeldronningen , guds ydmyge tjenerinde 
og hans søns hellige moder , hende , der 
var bleven tiltalt af englen og favnet af 
den hellige ånd , som kan bistå i al 
trængsel og fri af al fare , kunne det her 
nytte at ty til . Han vendte sig mod hende 
og mindede hende om al den uro og al 
den uvished , hun selv havde kendt på 
vandringen fra krybben til korset . Han 
mindede hende om al den hjerteangst , hun 
selv måtte have lidt , fra den tid hun så 
sin dreng lege i sandet og forme fugle af 
ler , der kunne flyve , til hun beklemt søgte 
ham i Jerusalem og fandt ham i templet , 
belærende de vise og tilrettevisende sin 
moder , og op gennem tiderne , hvor hun 
stod rådløs og uden beskyttelse for ham , 
der blev forfulgt af sine fjender og forrådt 
af sine venner . Han mindede hende om , 
at hun havde kendt dødsangsten og angsten 

for livet , da hun fulgte sønnen på den 
sidste vandring , da hun krumbøjet og hulkende 
lå ved korsets fod , hvor han og 
hans kårne brud , fattigdommen , hang forenede , 
og bagefter , da han igen hvilede i 
hendes skød og hun lagde sin arm støttende 
under hans hoved , som da han var barn . 
Så mindede han Maria om , hvordan hun 
var gået ind med Johannes i dennes hus 
og mangen en gang var stået op fra lejet 
om natten og havde lænet det brændende 
hoved mod vinduets kolde jernstænger og 
set længselsfuld mod de funklende stjerner 
for at vogte på , om ikke hans lysende 
vogn skulle komme ud af den mørke 
himmelbue for at hente hende . Som hun 
havde længtes mod at se det store lys og 
forenes med sin søn , sådan længtes han , 
der nu bad til hende , efter lyset og livet 
og foreningen med den , der bedst kunne 
føre ham til guds moder . Derfor hilste han 
hende ydmygt og bønfaldt hende indtrængende . 
Ville hun blot nu yde ham sin 
nåderige bistand , da lovede han hende at 
ændre alle sine veje , at lade læse bønner 
og tænde vokslys . Om hun ville give ham 

livet og Therese , da ville han skære et 
billede af hende , der i skønhed og pragt 
skulle overgå ethvert andet billede i Tyrol . 
Da han havde sagt det , syntes han , han 
så en solstråle trænge gennem en sky , 
der sagte gled hen over hans hoved , og i en 
glorie af regnbuens farver viste sig den 
mest velsignede af kvinder , stående på 
en gylden halvmåne og smilende vemodig 
mod ham . Hun havde sorte fletninger og 
sorte øjne , røde kinder og røde læber . 
Hun havde hvide tænder bag det yndige 
smil , og om hendes høje , fine , slanke skikkelse 
lå den himmelblå , guldbroderede 
silkekåbe , foldende sig vidt om hendes 
hvide arme og hendes hvælvede bryst . På 
hovedet bar hun en guldkrone med røde 
stene , og på armen havde hun sit skønne 
barn , der med store sorte øjne så på 
ham , trykket ind mod det jomfruelige bryst , 
der havde givet det die . 
Blændet foldede Josef hænderne og bad 
et ave Maria . Men et stærkt ryk i hans 
legeme bragte synet til at svimle . Langsomt 
blev han hidset opad og snart var 
han ved brinken , han svang sig op og var 

atter blandt de levende . Ørneungerne var 
begge i behold , den ene sad i posen , den 
anden hang ved hans side med bundne 
klør ; men med næbet havde den sønderflænget 
hans bukser og hakket kødet , uden 
at han havde mærket det . Han lagde fugtige 
urter på sårene og fik nu forklaringen 
på , hvorfor han havde måttet 
hænge så længe . Ved det første ryk var 
den klods , hvorover rebet skulle løbe som 
over en talje , styrtet ned , og de havde ikke 
turdet hale rebet over den skarpe kant . 
Træ var der ikke , ti de vovede ikke at skære 
mere af stammen , der tjente som bro , for 
at den ikke skulle blive for kort . Derfor 
blev en sendt ned for at hente en ny klods , 
og man måtte håbe , at de gamle ørne 
måtte blive borte så længe . Maria havde 
holdt dem borte ! Maria havde hjulpen ! 
Det var bleven aften . Skyr havde sænket 
sig ned over alle toppe . Langsomt 
drev de gennem kløfter og hen over Dale . 
Som bløde grå svaneunger sejlede de 
gennem luften , alle mod de hvide gletschere 
i dalens grund , og jo nærmere de 
kom , des hurtigere ilede de , og af det iskolde 

favntag fødtes regnen , der snart faldt 
i tunge dråber . I mørke og regn og tåge 
gik de den farlige vej tilbage , med den 
urolige ville byrde og uden øksestok . De 
sov i skovhuggernes hytte , og næste morgen 
stod Josef og Alois igen i dalen . 
* * 
* 
tidligere ville Josef santer være gået 
til druen med sin fangst , have solgt den 
til værten og sunget og let og fortalt for 
al den ungdom , der ville høre på ham og 
drikke hans vin . Nu gik han stilfærdig 
hjem til sin lille gård , hvor han spærrede 
ørnene inde ; så kunne han siden bringe 
dem til Innsbruck , der fandt han sikkert en 
køber til sådanne sjældenheder som to 
levende guldørne . 
Derpå tog Josef sine søndagsklæder 
på og gik ned til kuraten . Præsten ventede 
ingen besøg på den tid og havde , 
for at gøre sig det bekvemt , taget sine 
briller af . Dem fik han hurtig sat på 
næsen , da han så hvem det var . Josef 
santer besøge ham ! Han lagde hovedet 

på skrå og så ud over brillerne på den 
smukke Karl med det slemme rygte . Josef 
stod med hatten i hånden ved døren . 
Han ønskede at tale et ord med højærværdigheden . 
Præsten nikkede : ville Josef 
skrifte , da kunne han jo vel vente til skriftesøndagen 
kom ; havde han en stor synd på 
samvittigheden , da kunne han komme til 
kapellanen , og denne ville låne ham øre . 
Havde Josef forsyndet sig svært ? Havde han 
smuglet og i kamp med k . k . Gendarmer 
skudt nogen ? havde han på gemsejagten 
vovet sig ind på kejserens enemærker og 
truffet vildtfogden og måske fældet ham ? 
Vild var jo Josef , dumdristig og egenmægtig , 
mange synder havde han begået , men mord 
var en svar brøde , der kun kunne sones 
med svar bod . 
Josef stod med bøjet hoved og drejede 
hatten i hånden og pillede ved århanefjeren , 
der sad bag . Så på en gang brød 
der en strøm af ord frem . Han havde 
elsket Dans og vin og gemsejagt , men nu 
var han helt anderledes . Han ville blive 
et nyt og bedre menneske . Han fortalte 
om ørnefangsten og om den fare , hvori 

han havde været stedt , og om løftet han 
havde gjort . Han var kommen til præsten , 
for til ham at gentage sit løfte om at skære 
et billede af den nåderige Marie . Han 
ville anvende al sin flid på det ; men han 
måtte have kirkens hjælp og kirkens 
trøst , måtte have fuld aflad , for at kunne 
være værdig til sit forehavende . — skrifte 
og syndsforladelse og velsignelse skulle 
undes ham , når han forberedte sig til et i 
sandhed kristeligt levnet , sagde kuraten 
og rakte Josef det krucifiks , der hang ved 
hans side . Josef knælede ned og kyssede 
det ydmygt , og så skriftede han og fik 
aflad . 
Han gik alene ind i kirken og bøjede 
sig for højaltret og knælede for guds moders 
alter . Solen faldt ind gennem den 
farvede rude , hvor den jomfruelige Maria 
knælede for englen , der bebudede hende 
det store under . Det var ham , som om de 
arme og hænder , der var sænkede for at 
hylde englen , bredte sig for at modtage 
ham og hans offer . Han gentog her for 
hende sit løfte , at om hun skænkede ham 
Therese , da smykkede han hende så rigt , 

som ingen gudsmoder i dalen var smykket . 
Madonna på altret bøjede langsomt hovedet 
mod ham , uret over højalteret slog slag , 
der dirrede hen under hvælvingerne , og 
Josef krøb på sine knæ langs kirkegulvet 
og standsede foran hver af Kristi lidelsesstationer , 
mens rosenkransen gled gennem 
hans fingre og bønnen flød fra hans læber . 
Da han så den store Madonna i glasskabet 
med papirkronen på de regelmæssig 
stive krøller , med blå glasperler om Hals 
og arme , de dumme glasøjne og det hvide 
barn på skødet , lovede han sig selv , at 
hun skulle blive stødt fra tronen af hans . 
Intet udtryk fandt han i hendes eller barnets 
ansigt . Han havde jo set hende , han 
vidste hvordan hun så ud , og han vidste , 
hvor han fandt hendes levende billede . 
Udenfor på kirkegården knælede han 
længe , og han stænkede helligt vand på 
mange grave . 
* * 
* 
da Josef passerede broen over ache , så 
han sin hat , som han havde tabt i sluget 

under ørnefangsten , dreven op på en sten 
ved flodkanten . Der sad endnu både edelweiss 
og edelruthe . Han tog den op og 
betragtede fundet som et godt varsel . Ingen 
andre end Maria den velsignede kunne have 
lagt den der . 
På sin vej mødte han Therese , og hun 
lo ham i møde og viste ham de hvide tænder 
bag de røde læber , og der sad lysglimt 
i de sorte øjne . Men da han gav 
hende gaven , blev hun rød og blev hun 
hvid , og lågene med de lange sorte vipper 
hvælvede sig over øjnene . Men han gik 
hjem til huset ved skovhegnet med kraft 
og mod og håb og tro på lykken . 
* * 
* 
fra den dag var Josef santer en anden . 
Han passede sin lille gård . hvor han levede 
alene , og forlod den ikke for at gå på 
værtshus eller jage vildt . Hver morgen 
sprang han ned til kirken for at høre fromessen ; 
om søndagen kom han til messe 
klokken fem og til højmesse klokken otte . 

hvor ofte havde han ikke stået og fjaset 
indenfor døren med de andre unge karle 
under bønnen , ja selv under knæfaldet , når 
det allerhelligste blev løftet op for menigheden . 
Men nu stod han andægtig og hørte 
på de latinske bønner , og når Jesu navn 
blev nævnet , korsede han sig ydmygt , og 
når det allerhelligste blev løftet , knælede 
han og bøjede hovedet dybt mod jorden . 
Så lød der sang fra orgelet , hvorunder 
han stod . En skøn kvindestemme skelnede 
han gennem de andre stemmer . Røsten 
skilte sig ud fra røster , som en gnist kan 
brænde lysende i flammen . Han så ikke 
Therese , men han hørte hendes stemme , 
der klang ren og skøn som englenes ; og 
himmerig åbnede sig , og han så Maria , 
og hendes billede stod fuldendt for hans 
øje . 
Da vandrede hans tanker bort fra kirken 
til hans arbejde , og han drømte støtten 
færdig , båren ind i kirken , mens kordrenge 
sang , præsten viede den . Røgelse bølgede , 
faner vajede og menigheden knælede og 
beundrede . Måske ville biskoppen selv 

komme hid for at indvi den , det havde han 
dog gjort , da det ny madonnabillede blev 
indført i umhausen . 
Så ville han få sin løn . Ti han ville 
blive anset og æret , hele hans fortid ville 
glemmes , og dalen ville være stolt af ham , 
ti kunst giver gunst . 
Fra altret klang præstens dybe baryton , 
og fra orglet kom svaret af unge klare 
stemmer ; men han hørte kun en , blød og 
ren og skøn . Den lokkede ham bort i 
drømmenes rige , så han så sig selv stå 
ved Thereses side foran kirkedøren , hvor 
præsten modtog ham , og hvor han og hun 
kyssede det fremstrakte kors og derpå 
vandrede op mod altret , for at blive forenede 
med et bånd , der er ubrydeligt i 
tid og evighed . Men hans ry gik vidt over 
Tyrol , alle kirker kappedes om at få 
billeder skårne af ham , og der kom professorer 
til ham fra Innsbruck , ja endog fra 
Wien . Og måske gik det ham , som det 
var gået nogle , han havde hørt om , at 
han blev kaldet til selve kejseren , som 
sad højt på et slot , klædt i purpur på en 
guldtrone . Så ville han bygge sig et stort 

hus derhjemme i dalen , for sig og Therese , 
større end Antons og Sebastians tilsammen , 
og når han døde , ville han få en marmorplade 
i kirkemuren ved siden af kuraternes . 
Sang og bøn forstummede , og organisten 
legede på sit instrument . På prædikestolen 
stod en ung mand , der sagde bønnen 
for , og hele menigheden gentog den . Josef 
var vågnet af sine drømmerier ; højt toghan 
del i bønnen , når det var mændenes 
tur og lyttede andægtig , når kvinderne 
vekselvis bad . Præsten læste evangeliet op . 
Det var om farisæeren og tolderen , og han 
udlagde det . Farisæeren var en god mand , 
der ikke var sig nogen synder bevidst ; 
derfor havde han ikke angret og ikke skriftet , 
og så var han bleven fordømt . Og Judas , 
den forræder , havde vel angret , men ikke 
skriftet , og derfor var han fordømt . Og de 
faldne engle havde angret , men forside , de 
havde ikke bekendt deres synd , derfor var 
de evig fordømte . Men tolderen havde 
slået sig for sit bryst , angret oprigtigt og 
skriftet — skriftet for gud ; ti skriftefædre 
var der ikke dengang , heller ikke præster , 
der kunne give aflad . Men sådan skulle 

de angre og skrifte for præsten , ærligt og 
fuldt , og de skulle ikke opsætte at skrifte 
— og mene , at det kunne udsættes til en 
anden gang , ti ingen vidste , om han levede 
til næste skriftedag , eller om han ville 
have en præst ved hånden , når hans 
time slog . 
Da Josef hørte dette , greb han sig i sin 
egen barm . Ti han havde dog ikke skriftet 
oprigtigt nok ; han havde dog ikke sagt 
præsten alt , ikke fortalt ham om den 
kødelige synd , han havde begået . Han 
havde fortiet det , ikke for sin egen skyld , 
men for kvindernes . Han grebes stærkt af 
tvivl , om han atter skulle gå til præsten 
og bekende alt . Det ville blive en lang 
liste . Og han følte sig heller ikke endnu 
moden til at se på det med ruelse ; lyse 
glade minder steg op for hans sind ; han 
burde forbande dem , men han kunne ikke . 
Alt var det gledet let gennem hans liv uden 
at efterlade spor , som den Dans , han havde 
sprunget , som den vin , han havde drukket , 
som de slagsmål , hvori han havde deltaget . 
Han ville stryge det hele liv af sig , mere 

kunne han ikke gøre ; han ville iføre sig en 
en ny dragt , men en bodsdragt kunne han 
ikke anlægge . 
Så vendte han sig atter mod den unge 
mand , der stod oppe på prækestolen og 
sagde , at det at afføre sig det gamle menneske , 
var ikke blot at afføre sig sin åndelige 
skikkelse og iføre sig en ny ; men det 
gjaldt også her på jorden . Man skulle 
vaske sig og hver søndag skifte linned . 
Ti også legemets renhed var Herren velbehagelig . 
Og hvorledes kunne vel en ung 
Karl tænke at tækkes en pige , når han 
mødte hos hende med en snavset og laset 
skjorte . 
Så var prædikenen forbi . En tredje 
præst trådte frem for altret ; bøn og sangbegyndte 
igen : han tog det allerhelligste og 
løftede det op for den knælende menighed ; 
han viklede kalken ud af dens grønne , 
guldstukne silkehylle , velsignede den og aftørrede 
den , lod kordrengen skænke vin og 
vand i den og drak det dyre blod for menighedens 
synder . Så var gudstjenesten forbi , 
og alle strømmede ud af kirken , roligt og i 

orden . Mændene gik ud ad hoveddøren ; 
men ad den smalle sidedør gik skolebørn 
under opsigt af nonner og derefter alle de 
voksne kvinder . Kvinder og gamle mænd 
bad endnu engang ved deres kæres grave . 
Udenfor kirkeporten samlede ungdommen 
sig . Nu blev der en spørgen nyt og en 
latter og spøg , mens kvinderne passerede . 
Der stod Anton tischaufesser , ventende på 
sin hustru . Josef så hende komme , og hun 
nikkede venligt til ham ; men han undveg 
hende . Anton selv skulede lidt til ham , 
men sagde intet . En tyroler bebrejder 
ikke sin hustru hendes fortid , som han 
først får rede på dagen efter brylluppet . 
Mange hænder blev strakte ud imod Josef , 
mangen spøg og mange glade råb sendt 
imod ham , men han rystede på hovedet 
og gik sin vej rolig og alene mod sin gård . 
Han havde aldrig før behøvet en opfordring 
til at besøge druen efter messen . Nu gik 
han opad i stedet for nedad . Han ventede 
ikke engang for at se . om Therese bar lians 
gave på sin sorte floshat . Han behøvede 
ikke at se hende , han var så sikker på 
hende . 

mange undrende blikke fulgte ham ; man 
forstod ham ikke . 
* * 
* 
så kom høsten med klare dage og 
ugers kolde regn , med bryllupsfester og 
ligfærd , med sang og sorg hånd i hånd . 
Og det blev vinter . Sneen hvirvlede fra en 
blygrå himmel , hvid og tyk og tæt , først 
i store bløde flokke , der blev mindre og 
hårdere for hver dag ; i samfulde ti dage 
sneede det , og da det hørte op , lå mange 
fod dække over dalen , og hvert spor af 
vej eller sti var tabt . Da måtte mændene 
skovle baner , og de måtte afsted for at 
udgrave fattigfolks hytter , der lå under 
sneen . Men så kom den skønne tid , hvor 
solen rund og gul og glødende i nogle få 
timer vandrede hen over den skyfri blå 
himmel , og strålede på alt det hvide , der 
i måneder ikke skulle tø , men ligge med 
en glat frossen skorpe , funklende med millioner 
af diamanter . Da duftede grønne 
graner under deres snehvide byrde , og da 
flyttede oldinge og syge og børn udenfor 

huset og sad i sneen og lod sig bage af 
solen , mens mændene gik tilvejrs for at 
slæbe ved ned gennem de kendte udhug i 
skoven , eller gik med store slæder højt op 
på alpen , hvor de om somren havde slået 
græsset og stillet høet i hus , og så gik 
det med fuldt læs pilsnart ned ad bjerget . 
En var foran for at styre , med ryggen 
stemmet mod høet , der tårnede sig op over 
og rundt om hans hoved , og med fødderne 
stemte mod jord og sten og mod hver lille 
knart . To mænd holdt igen bagude , at den 
tunge slæde ikke skulle tage for stærk fart . 
Dog kunne det hænde , at den forreste mand 
snublede eller trykkedes af høet , der foldede 
ham sammen , og slæden knuste ham og 
gled snelt som lynet over ham , og de , der 
styrede , måtte slippe deres tag og lade 
den flyve videre , til den væltede eller stupede 
over et svælg og knustes . Så løftedes 
liget op og blev båret ned i dalen , hvor 
den pludselige død altid ventes og altid 
frygtes , og et sted langs vejen blev der 
bygget et kapel eller i alt fald rejst en 
tavle med en billedlig fremstilling af begivenheden , 
som advarsel for andre om at 

være beredt , og med opfordring til forbigående 
om ved bøn at udfri den pinte 
sjæl af skærsilden . 
Sank solen bag nøderkogels Tind , rykkede 
alle i hus : kvinderne syde , spandt 
og vævede ; mændene gik i udhusene og 
huggede ved og puslede om kvæget ; ti 
endnu nogle timer varede dagen , den halvmørke 
dag , i dalen . Da forkyndte det røde 
skær , der lagde sig over alle toppe , Tind 
bag Tind , at solen var gået til hvile , og 
vesperklokken ringede med klare skingre 
toner natten ind ; alle bøjede hovedet , bad 
og takkede for dagen . De høje bjerge stod 
en stund som spøgelser i lange hvidgrå 
dragter vagt om dalen . Da hvælvede den 
sorte nattehimmel med tusinde grønttindrende , 
frostskælvende stjerner sig over alt , 
til en bleg lysning steg i øst og en regnbustribe 
randede bjergenes hvide linier som 
forbud om månen , der steg op og vældede 
sit smeltende , betagende lys over skove 
og strømme og kirker og huse , utydelig , 
dæmrende , lokkende . Inde i stuerne 
flyttede folk hen om den hvide lerovn , 
med ryggen op ad dens varme sider , mens 

husherren strakte sig på den høje , hyndebelagte 
bænk mellem væg og ovn . Eller 
mændene søgte hen i døren , hvor der altid 
var løse fugle forsamlede , der sang en vise 
eller fortalte en historie , når den røde 
vin eller den gule snaps blev skænket af 
en sortøjet , lattermild , kraftig glut . Der købslog 
de gamle om kvæg og kvinder , og 
under præstens ubestridte ledelse ordnede 
de menighedens anliggender . Men tidlig 
gik man til ro , og når der så lå fred 
over landsbyen og ild og lys var slukket , 
listede unge kraftige skikkelser sig hen ad 
gaden og stod under husenes vinduer , der 
åbnedes , og en sagte hvisken begyndte i 
den knagende kolde vinternat . Når så 
alt længe havde været roligt i huset , kastede 
han et reb op i luften , hun greb det og 
bandt det til vindusposten , han klatrede op 
derad , og når han nåde i højde med 
hende , favnedes han af et par trinde arme 
og en varm mund lagde sig på hans .---men 
for Josef santer eksisterede alle 
disse sammenkomster ikke . Han blev 
hjemme på sin lille gård og arbejdede . 

han forlod den kun , når han om morgnen 
tidlig sprang ned til messen . 
Men det store arbejde skred kun langsomt 
frem . Ti der kom mange afbrydelser . 
Han havde snart opdaget , at det kostede 
langt mere at fuldføre end , han havde tænkt 
sig , og fuldføres skulle det , ikke efter den 
oprindelige plan , men skønnere og større 
og rigere . Fattig Karl var han , og hjælp 
kunne han ikke vente sig fra nogen . Før 
havde der altid været et glas vin eller en 
schmarn rede for ham , når han forkortede 
en aften i stuen med sine sange og lystige 
historier og jagtæventyr . Da kunne også 
alle vente at få gengæld ; for havde han 
tjent nogle gylden , gav han dem hurtig ud 
til bedste for kammeraterne . Men nu var 
det anderledes . Ingen bød ham noget , for 
han bød ingen noget . Mistænksom og undrende 
så alle ham an , ingen forstod hans 
forandrede levesæt , og folk rystede på 
hovedet . 
Josef selv grublede på , hvordan han 
skulle få penge til at føre sin plan igennnem . 
De få blanke guldstykker , hans moder 
havde samlet og efterladt , lå urørt som en 

kostelig skat ; de skulle springe , men de 
rakte ikke langt . Men hvor der var en 
gylden at tjene , der var Josef altid rede . 
Og det var særlig i de gårde , hvor der ingen 
mænd var . Enlige kvinder skulle også 
have deres ved bragt til huse . Josef slæbte 
favn efter favn ned til dem , huggede det 
for dem og stablede det pyntelig op foran 
deres husdøre . De betalte ham med rede 
penge , for han ville ikke have andet , og 
gav ham kaffe ovenikøbet . Og de ældre 
enlige kvinder , som før havde tænkt og 
talt så ondt om Josef santer , skiftede 
mening ; der kom et godt forhold mellem 
ham og dem . så de anbefalede ham til 
andre , og snart blev det skik , at når der 
var et arbejde , der skulle udføres og betales 
med rede penge , blev han kaldt til , 
og alle undredes over hans opførsel , og der 
ymtedes om , at Josef santer beredte sig til 
at blive munk . 
Sådan var han også kommen til Theresas 
moders hus , og han viste Anna enken 
riml mangen tjeneste , for lethændet var 
han og altid vidste han råd . Så blev 
også hun venligere imod ham , skønt hun 

i begyndelsen havde behandlet ham med 
mistro . Therese selv talte han sjælden med . 
Han behøvede blot at se på hende , se 
hende slå øjnene ned og iagttage en tåre , 
der piblede frem under de lange sortevipper , 
føle hendes hånd skælve i sin , for at vide , 
at ingen yderligere erklæring eller løfte 
behøvedes mellem dem ; ti den nat , da han 
under dansen havde sat sin hat på hendes 
hoved , og hun var sunken halvt i knæ 
under byrden af den , var en trolddom 
faret i hende , der tvang hende mod ham . 
Han følte , at han kunne bie , og at det kun 
gjaldt ikke at skræmme . 
* * 
* 
penge ! Penge ! Det var bleven hans 
stadige tanke . Han lagde de snavsede 
Sedler hen ved guldet og langsomt øgedes 
summen . Da tog han ørnene , bragte dem 
til Innsbruck og solgte dem der . 
Han stak pengene i lommen . Alle de 
mange værtshuse , som han kendte så godt , 
hvor den røde vin og de smukke piger 
og de lystige mænd havde lokket ham . så 

tit , fristede ham ikke . Der , hvor dansen 
gik om aftenen og hvor lystigheden steg 
højest , der gik han ikke ind . Han knappede 
bukselommen fast over sine penge , tænkte 
på fremtiden og blev udenfor . 
Han gik gade op og gade ned i denne 
skønne by , hvor de grønne bjerge synes at 
stige ned i selve gaderne , hvor hvert eneste 
hus syntes ham et ejendommeligt skønt 
kunstværk , hvor Tage er belagte med guld , 
hvor buegange skærmer mod regn og mod 
sol , hvor gavle er udskårne og hugne med 
engle og helgene og zirater , hvor buede 
brogede karnapvinduer svæve let i luften , 
hvor prangende våbenskjolde med berømte 
navne hælde sig over indgangsdørene , hvor 
lamper brænde i kunstfærdig smedede 
skåle foran skønne madonnaer , hvor det 
klare kildevand ustanseligt vælder ud af 
marmorfontæner , hvor triumfbuer spænder 
med gyldne indskrifter over gaderne . Han 
så på alt dette , som han kendte så godt , 
på en helt ny måde . En ånd , han aldrig 
før havde kendt , var vokset op i ham . Han 
måtte betragte det alt sammen , undersøge 
og beundre . Sligt måtte han efterligne , 

måtte han også kunne gøre . Fra gaderne 
gik han ind i kirkerne . Han bøjede knæ , 
men når det var gjort , gik han fra alter 
til alter , fra mindesmærke til mindesmærke . 
Alene var han han med sine egne tanker , 
som han aldrig havde været det før . 
Og hvad var det ikke for kirker . Tæt 
lå de ved hinanden , i gader og på torve , 
i midten og i udkanten af byen . Der var 
små og der var store , men alle var de 
rige og pragtfulde . Højt stræbte røde eller 
sorte eller hvide marmorpiller op mod 
hvælvinger , der var belagte med guld , blev 
bårne af jublende engle , var beklædte med 
malede eller vævede billeder , som i strålende 
farver forkyndte Kristi historie , fortalte 
om Judith , om dronningen af Saba , 
om helgene , om paradisets glæder , dommedags 
gru og frygt . Lyset faldt ind gennem 
brogede ruder , og de farvede solstråler 
flimrede over sidealtrene , der bar undervirkende 
malerier eller relikvier eller guldindfattede 
glasskrin , hvori lå kunstige skeletter 
i gyldne og kniplede skrud . Mest 
strålende var dog højaltrene , der var byggede 
op af sølv og guld og marmor . I 

hofkirken var det en gylden sol og på 
alle strålerne legede sølvengle , prisende 
den altid hjælpende Maria , der var solens 
midte , og under purpurbaldakiner stod hele 
templer af sølv og guld med den korsfæstede 
og engle og hellige . Forgyldte 
lamper hængte ned foran solen , under 
hvilken hele dagen mænd og kvinder lå 
og bad , stille og andagtsfuldt . 
Men i en krog for sig selv hang det 
sande billede af frelseren , sådan som det 
opbevares i rom på den hellige Veronikas 
svededug , den hun rakte ham på hans 
sidste vandring , den tungeste nogen født af 
kvinder er gået på jorden . Ansigtet er 
fortrukket og hæsligt ; det er det blevet , fordi 
det væmmedes ved al menneskenes skændighed ; 
men når menneskene i al ydmyghed 
og anger tilbeder det hellige åsyn , da 
vil det atter på den yderste dag skinne 
forklaret og stråle i skønhed . 
Det passede underligt i al denne pragt , 
ydmygt og fattigt , men det passede til Josef 
santers stemning . Sådan følte han sig 
også . Han gik fra alter til alter , fra helligdom 
til helligdom . Han var i en stadig 

uro ; han ville efterligne det alt sammen . I 
denne dybe stilhed i det mægtige rum , 
når ingen vandrede om deri og dog mange 
bønner steg tyst op derfra mod himlen , 
følte han sin fattigdom og indså , hvor 
umuligt det var for ham at kappes med al 
den pragt og herlighed , eller at nå det , 
han stræbte efter . Hvor tog han evnerne 
og hvor midlerne ? Hvor ville ikke hans 
Madonna komme til at tage sig fattig ud . 
Han havde kun lidt guld og sølv og ædelstene 
at byde hende , der var så forvænt . 
Ville hun dog blot nåderig bøje sig ned 
imod ham og tage imod hvad han kunne 
give hende , han ville anspænde sine yderste 
kræfter for at gøre hende og hendes barn 
skønne . Han var på en gang tuld af 
håb og kraft og dog nedslået , fortvivlende 
svag . 
Han søgte bort fra al pragten og trådte 
ind i det store , firkantede , halvmørke kirkerum , 
der tjener som indfatning for kejser 
Maximilians grav . Der står i midten den 
sorte marmorkiste , på hvis top den store 
kejser hviler knælende mod højaltret , og i 
hvis sorte marmorsider de hvide reliefs er 

indfattede . I timevis kunne Josef stå med 
ansigtet trykket ind mod det kunstsmedede 
gitter for at undersøge et af disse skønne 
marmorbilleder , hvor scener af kejserens 
liv var fremstillede med den højst mulig 
raffinerede kunst . Han næsten stirrede sine 
øjne ud af deres sokker for at se nøje alle 
disse myldrende marmorfigurer , der som 
åndende og levende trænges ved siden af 
og bag hverandre i utallige skarer . Der 
var paver og konger og hertuger , riddere 
og landsknægte , præster og kardinaler og 
ryttere og skønne damer i hobetal . Der 
var ville slagscener , byers belejring og 
indtagelse , triumftog og fredslutninger , trolovelser 
og bryllup . Altid var kejseren 
midtpunktet for billedet ; hans stærke magre 
skikkelse i rustning og med den tredelte 
krone over det lange hår , med den store 
næse , de strenge øjne , den sammenknebne 
smallæbede mund og den hele alvorlige 
holdning , genkendtes overalt , var den end 
én blandt tusinde . Kejseren kæmpede i den 
vildeste slagtummel , han sad højt til hest 
og modtog de overvundnes hyldest , han 
vekslede håndslag med paven og kongen 

af Frankrig , han trolovede et sted sin søn 
med en mægtig prinsesse og ægtede andetsteds 
selv en anden . Med sværd og med 
kløgt havde han højnet det habsburgske 
hus , og med al en tyrolers loyalitet bøjede 
Josef sig for denne forherligelse af herskerhusets 
største skikkelse . 
Her var for ham det højeste nået af 
kunst . Disse skarer af enkelte figurer , 
fint udarbejdede til de mindste enkeltheder , 
udtryksfulde i stilling og minespil , disse 
mænd i skønnerustninger , i gejstlige kåber , 
i spanske kapper med sværd ved siden , de 
fuldendt dejlige , spænstige legemer , disse 
damer , ranke og stolte , i lange kjoler med 
store brusende ærmer , med kunstige hårsætninger , 
med brede ijerbesatte hatte lænkede 
hans øjne . Og der stod denne skønne 
sarkofag , bevogtet af to lange Rader figurer 
i bronze , mægtige mænd og kvinder , der 
holdt æresvagt om den døde kejser . Josef 
gik rundt om hver enkelt statue , seende 
på de pragtfulde , rigt udstyrede rustninger , 
som disse troens og magtens værgere bar . 
Der stod klodevig , frankernes første konge , 
tung og højtidelig , med langt bølgende skæg , 

og der theodorik , gotherkongen , tungsindig 
og mørk , og der den skønne og unge ranke 
ridderlige Arthur af England , med den frie 
holdning , det åbne ansigt og den lette 
brynje , med åbent hjelmgitter , og der stod 
kæmper med nedslagne vesir , men bag 
åbningerne i bronzen sås ansigtstrækkene . 
Han så på kvinderne i de lange , folderige 
juvelbesatte broderede dragter , med bønnebøger 
i de ringbesatte hænder . 
Alt dette bragte Josef i henrykkelse og 
fortvivlelse . Netop sådan var det , han 
ville gøre det , men hvor fandt han vejledning 
til at lære det , til at komme frem ? 
Alt hvad han selv havde gjort og alt hvad 
han kunne , var dog den rene dårlighed 
imod hvad han her så . En , der kunne 
lære ham at skabe slig , ham måtte han se 
at finde . Han vidste , at henne i det store 
hus på hjørnet , det med de mange sirater , 
der ved hvervinduesindfatning omgav skønne 
kvindehoveder , der vidste han bøde en berømt 
kunstner . Om han henvendte sig til 
ham . Han gik hen til huset og så op ad 
det . I et par timer vandrede han i nærheden 
af det , men han fik ikke mod til at 

gå op og banke på den berømte kunstners 
dør . Hvad kunne han vel vise ham , 
der ville bringe den mægtige mand til at 
tage sig af ham . Han ville vente , til hans 
Madonna blev færdig ; da stolede han på , 
at hans navn ville blive nævnet ud over 
hans egen Dal , og så ville han gå til 
den store mand , der ville modtage ham 
med åbne arme og lære ham . 
Han så ham vandre hen over torvet i 
sin blå fløjelsfrakke og han gik tæt hen 
til ham . Han ville dog tale med ham . 
Men da han var ham nær , svigtede modet 
ham , og han vendte om og skyndte sig bort . 
Så gik han igen ind i kirken og søgte 
håb og styrke ved den sorte sarkofag med 
de hvide billeder . 
* * 
* 
han drog tilbage til solden . Han havde 
købt sølv og guld til kroner for himmeldronningen 
og hendes søn , og røde granater 
til at fatte ind deri , og guldvirkede silkestukne 
atlaskeskåber til at hylle dem i . 
Farver bragte han også , de bedste han 

kunne få . Og så bar han indtryk med 
sig hjem , der heroppe i vinterstilheden og 
ensomheden blev til stemninger og planer 
og uro . Han havde vidst bestemt , hvorledes 
han ville forme sit billede . Det skulle 
være som det i umhausen , men skønnere 
og rigere , og så skulle det være som Madonna 
havde vist sig for ham i klippespalten , 
med en glorie i regnbufarver om det skønne 
hoved . Men nu var han kastet ud i ubestemthed 
og uvished . Hvad han havde 
trot var kunst , var det ikke længere for 
ham . Han ville fremstille noget andet og 
bedre . Madonna i umhausen og alle de 
andre kødfarvede , gullokkede og smilende 
gudsmødre var kun sjælløse dukker . På 
gravmælet i Innsbruck havde han i det hvide 
marmor set virkelige mennesker i tusindtal . 
Sådanne mennesker kunne altså kunsten 
skabe . Mennesker , der i den kolde sten 
levede og åndede og handlede . Han havde 
vel aldrig i livet set sådanne mennesker , 
så skønne , så rigtklædte , så kloge . Men 
han forstod , at der måtte gives slige ; ingen 
kunstner kunne skabe dem uden at have 
set dem . De levede vel altså derude , hvor 

han måtte hen . Han måtte se dem , de 
måtte vises ham , og når han havde set 
dem , måtte han have vejledning til at 
fremstille dem i det hvide marmor . Hvor 
var træ og farver og atlask og sølv fattigt 
i sammenligning . Hvad kunne han vel nå 
med det han havde og kunne . 
Han var mest tilsinds at opgive den plan , 
han havde formet , skyde den helt til side 
og skabe fra nyt . Uro og gæring var over 
ham , og han kasserede i dag , hvad han havde 
frembragt i går . Så drømte han om kunstnerliv 
og ry og hæder , om at komme bort 
fra de indsnævrende grænser , ud hvor der 
var stort og frit og herligt , om lykken og 
om kvinden , for hvem det alt sammen skulle 
ske ; for at vinde og holde hende skulle han 
frem . Men så måtte han udføre , hvad 
han kunne udføre , og lade den hellige Josef 
om resten . Og den hellige Josef ville tale 
med sin hustru , der for den hyldest , han 
viste hende , ville gengælde ham , og de 
ville begge gå til deres søn og tale med 
ham , og alle tre ville de råde og lede ham . 
Med en kraftig vilje rykkede han sig ud af 
drømmeverdenen os gav sig trøstig til arbejdet . 

med knivene formede han det hårde 
træ i en kvindes lignelse , hamrede sølvet 
og guldet ud i tynde plader , klippede det 
i spidser , bøjede det til fantastiske blade 
og blomster , der sluttede om slebne røde 
stene og byggede sig op til at danne kroner 
med kors og krans . 
Dog , som han sad ved arbejdet , stolt 
over hvad han havde udført , sikker på 
sejren og lønnen , kom der pludselig angst 
og forstemthed over ham og usikkerhed . 
Han var dog måske inde på en gal vej 
alligevel , der var måske intet nyt i hvad 
han gjorde , det samme kanske som de andre 
havde gjort , måske var det ikke engang 
så godt . Han var ikke selv dommer , og 
her var ingen til at vejlede eller dømme 
ham . 
Det havde været som en fest med lys 
og glans derude . Nu var lysene slukkede , og 
han stod som i den sorte nat . Han måtte 
lukke øjnene for at se skønhedens blus 
tændte . Han var rådvild , tillidsfuld og 
nedslået . Han følte kraft i sig til at udrette 
noget usædvanligt , og så lige på 
engang betog tvivlen ham , om det dog ikke 

var blændværk og indbildning . Så skød 
han sit arbejde fra sig og greb andre ting , 
men altid sad han med kniven i hånden 
og skar . Længslen efter at se mennesker , 
efter at tale og le kunne gribe ham . Men 
da steg billedet af en levende kvinde frem 
for ham , og han gik atter til sit arbejde . 

* 
nu var mariæ bebudelsesdag kommen . 
Han havde lovet kuraten , at til den tid 
skulle billedstøtten være færdig . Kuraten 
var bleven mere og mere utålmodig , da 
han så , at det trak længere og længere 
ud , ja , at der knap var begyndt rigtig på 
den . Han og Alois var de eneste , der besøgte 
Josef . Alois kom som vennen , for at 
bringe bud fra den lille verden derude . 
Præsten var den rådende , beskyttende , 
fremaddrivende . 
Præsten sad i Josefs lille stue . Han var 
misfornøjet og havde skændt . Aldrig blev 
arbejdet færdigt , altid var der ny planer . 
Josefs vankelmod bragte hans tålmod til 
at briste . Og Josef kunne slet ikke forklare 

eller undskylde sig . Han indrømmede , at 
der var kommen en underlig ubeslutsomhed 
over ham , som han ikke havde 
kendt før , men han ville helst tro , at den 
var til det gode , skønt han frygtede for , at 
den var tegn på , at han ikke duede til , 
hvad han havde påtaget sig . 
For at mildne præsten tog han frem et 
krucifiks , han havde udført , når han for 
uro og tvivl ikke kunne arbejde på sin 
gudsmoder . Han var stolt af sit værk , og 
det havde ligesom givet ham selvtillid . 
Præsten så på det et øjeblik med 
forbavselse , og Josef skottede i angstfuld 
forventning hen på ham ; han havde håbet 
på et bifaldsudbrud . 
Frelseren hang på korset , ganske ene 
og forladt . Døden var længst indtrådt efter 
svære smerter . Det ædle dejlige hoved var 
sænket og hvilede på den højre skulder . 
Farven var blågrøn på dødbleg grund . 
Munden med de dunkelblå , blodplettede 
læber stod let åben , som dvælede endnu 
det sidste suk , den sidste bøn , den sidste 
tilgivelse på den . Håret , det gyldenbrune , 
hang uredt , fastklæbet af sved mod 

pande og tinding . Uden krone , men med 
fine mærker af tornene på sin uskyldsfromme 
pande og med røde og blå strimer 
af svøbeslagene hen over brystet hængte 
han . Der var en gylden glorie om hans 
hoved , og ind i den stak hans arme , så 
at korset ikke sås . Heller ikke var hans 
legem synligt ; ti det var hyllet i et rødt 
klæde , der som en mægtig blodflom strømmede 
ned fra hans bryst , og i dets folder 
hængte alle symbolerne på martyriet . 
Der var over det hellige åsyn et udtryk 
af en overmenneskelig smerte , som 
var overstået , men ikke havde givet plads 
for noget andet . Om hele skikkelsen lå 
der højtidsfuld andagt og alvor . 
Med ufordugt forbavselse så kuraten et 
øjeblik på denne formastelige fremstilling , 
hvor Kristus hang på et kors , som ikke 
sås , dækket af en kåbe i stedet for nøgen . 
Derpå slog han hænderne mod sine lår 
og brød ud i en forarget og foragtelig latter . 
Og så blev han vred . Han skændte . Josef 
stod et øjeblik sønderknust , men så voksede 
trodsen op i ham , og han forsvarede sit 
værk . Præsten kørte op imod ham med 

selve skriften , der talte om den usyde 
kjortel , som soldaterne spillede om , og som 
frelseren altså ikke var bleven korsfæstet 
i , og han anførte profeterne , der havde talt 
om , at hans fjender skulle grave huler i 
hans fødder , men for at det skulle opfyldes , 
måtte naglegabene ses . Men da 
han så , at den gamle vildhed var ved at 
blusse op , blev han ligesom ræd for at 
kirken skulle miste både en sjæl og en 
prydelse . Han skiftede tone og formanede 
til at ændre figuren . Da Josef holdt på 
sit , forlangte præsten kun , at den ikke 
måtte komme frem , i al fald ikke før Madonnas 
billede var færdigt . 
Så talte de om det . Også her stod 
præstens meninger overfor Josefs . Kuraten 
ville have det som billedet i umhausen , 
men Josef ville have det helt forskelligt 
derfra . Han havde jo set Madonna selv og 
vidste , hvordan hun så ud . Derfor ville 
han have , hun skulle have sort hår , og 
dertil skulle alle de sorthårede piger i 
dalen bidrage , og præsten skulle udstede 
befaling til hver især om at klippe en lok 

af deres hoved . Præsten bekæmpede forslaget , 
men gav dog til sidst efter . 
Den næste søndag fortalte han da fra 
prækestolen om den ny prydelse , kirken 
snart ville få , talte opmuntrende og hædrende 
ord om Josef santer , og pålagde 
de unge kvinder at give ham en lok som 
deres skærv . Og da Josef efter messen gik 
fra hus til hus , blev han budt velkommen 
overalt , blev bænket og spurgt ud om sit 
værk , og han fortalte . Det var en Lise for 
ham engang igen at tale med mennesker . 
Han kom også til enken rimls gård . Han 
blev budt til sæde og beværtet , men han 
kunne ikke få noget ned . Der blev talt 
til ham , men halsen var som sammensnøret . 
Han viste de mange sorte lokker frem , 
han holdt i hånden , og fremkom med sit 
ærinde . Han så på Therese , der blev 
blussende rød og gik ind i sit Kammer . 
Hun kom ud derfra med en hel fletning , 
hun havde afklippet , og da hun gav ham 
den , brændte den som ild i hans hånd . 
Han blandede den ikke med hvad han 
havde modtaget i andre huse , men holdt 

den for sig selv . Og så bød han farvel . 
Ord havde han ikke vekslet med hende . 
Men det behøvedes heller ikke . Han følte 
sig sikker . 
Da han kom hjem til sin gård , var det 
mørk aften . Han lagde alt håret fra sig , 
undtagen den ene fletning . Den gemte han 
på sit hårede bryst , og den blev som en 
sviende glød , der tændte alt blodet i ham , 
jagede det gennem hans årer og bragte 
hans tindinger til at banke . Han lå på 
sit leje , hed og søvnløs , lykkelig og forpint . 
Tanker og længsler mylrede gennem hans 
hoved , planer og drømme og forhåbninger 
stredes og afløste hinanden i hans 
ophidsede hjerne , og det stak som med 
tusind nåle i hele hans legem . Først da 
dagens skær faldt ind gennem ruden , gled 
han fra drømmenes over i søvnens land . 
En sådan nat havde han aldrig tilbragt . 
* * 
* 
den næste dag var han urolig . Da han 
nærmede sig sit arbejde , syntes han , det 
var så håbløst og så ufuldkomment . Han 

kunne ikke holde tankerne fast , planer og 
ideer svandt bort umærkeligt ; og han følte 
sig så trykket , og tom . Som hans viden 
og evner ikke længer strakte til , sådan gik 
det også det stof , han skulle arbejde i . 
Det svandt ind , blev brugt op og kasseret . 
Længslen drev ham bort fra de stængende 
fjelde med den evige sne og stilheden og 
tomheden . Han måtte ned til Innsbruck 
igen for at få ny indtryk og ny materialer . 
Dog , hvor skulle han få midler fra . Det 
kostede og kostede , og han havde brugt alt . 
Penge var der ikke flere af . De tre køer 
havde han endnu tilbage ; han kunne skille 
sig ved de to , og mælken af den ene ville 
føde ham , til arbejdet var færdigt . Da ville 
han i en eller anden form få løn , ofrene , 
han havde bragt , ville blive ham erstattede , 
og savnene ville i lykken glemmes . 
Efter at have fået sin præsts tilladelse 
drev han sine køer mod byen . Hjemme 
lå sneen endnu mange fod højt ; men jo 
længere han gik . desto tyndere blev snelaget , 
og snart var det helt borte . Vejen 
lå i søl og ælte , men der var grønt græs , 
og på engene stod hvide og røde og gule 

og lilla anemoner , og den dunkelblå gentian 
kastede skær hen over fjeldsiderne . 
På en smal sti , der snoede sig skråt opad , 
og som de vævre bække rislede hen over med 
glans som stål i sol , stod han stille i betaget 
skuen . Ti det måtte synes ham , at 
guld og det fineste sølv og træ , der skinner , 
og indigoblåt og skarlagens stærke 
flammer og smaragder og granater , som 
man linder dem i smykker , havde måttet 
vige for skønheden og farvebrammen i 
dalens græs , og han måtte beruses af de 
tusind blomsters glød og Duft , der smeltede 
sammen i aftensvalen , når solen stod i 
brand bag bjergetoppe . 
Nede i Innsbruck , i den hvide by , dér 
var der helt forår med sommervarme , 
med skove i grønnende løv og frugttrær i 
rødmende blomstersne , med roser og røde 
begonier bag alle ruder og snerler hængende 
yppigt over alle balkoner , med gyldne kors 
luende i solglans . 
Atter gik Josef om i klostre og kirker 
og bøjede knæ for brogede madonnaer og 
for helgene i guld og sølv . Han lod øjet 
frydes ved spillet af solstråler , der faldt 

ind gennem gamle , malede , blydelte ruder , 
dækkende gulvene med skønneste mosaik . 
Han lagde atter med henrykkelse sin varme 
pande mod det kolde kunstsmedede jerngitter 
om kejsergraven og stirrede sig blind 
på de hvide marmorbilleder . Han fik øje 
på portrætet af kunstværkets mester , der 
med sin hustru hang her og skuede på sit 
eget livsværk , og det slog ham , at sådan 
ville han også komme til at hænge engang 
med sin hustru ved sit bedste arbejde , hvad 
det nu end måtte blive — et arbejde , der 
skulle være hæder og hyldest for de to 
reneste kvinder , og de tre skulle leve i 
verden , når de længst var døde . 
Han gik til dem , der stak kirkeklæder , 
og valgte en rod silkedragt til den hellige 
frue med broget rosenflor om bræmmen . 
Fattig på penge , rig på indtryk , på håb 
og kraft , ville han vende tilbage . Han 
havde aflagt sit sidste besøg i den halvmørke 
kirke og taget afsked med marmorbillederne 
og deres æresvagt af alvorsfulde bronceskikkelser . 
Han var gået et kort stykke 
ned ad gaden , da han så en mand med 
et billede på ryggen . Der var ingen 

farver på det , kun sort og hvidt , men 
ved synet af det gik der en skælven af 
henrykkelse gennem ham . Her var det 
uopnåelige , det der stræbes og higes efter . 
Kvinden legemlig og oversanselig , der kan 
favnes og elske i lange nætter , og er i 
solglans ren og uden plet , stigende til 
himlen med det underfuldt undfangne barn 
på sine arme , stirrende med dybe klare 
sorte enfoldige kloge øjne ud over verden , 
uden andet smykke end hendes egen og 
hendes barns ufattelige skønhed , uden anden 
krone på hovedet end hendes eget dejlige 
hår , og med de underskønne bløde lemmer , 
der sanses , men ikke ses bag det bølgende 
klæde , der hyller dem ind . 
På åben gade sank han på knæ 
foran denne åbenbaring . Der samledes 
folk udenom ham , og de så på bonden , 
der lå der , og gik hovedrystende videre . 
Manden , der bar billedet , grinede ad den 
gale fyr og gik bort med det . Men Josef 
havde dog set himlen åbne sig , havde set 
billedet af den elskede kvinde stirre på 
ham ud fra rammen , skønnere end hun 
havde vist sig for ham i nogen halwågen 

søvn . Sådan skulle hans dronning være , 
og som det på billedet var fremstillet , 
skulle det blive i virkeligheden , en pave 
skulle knæle på den ene side og en hellig 
kvinde på den anden , og de skulle tilbede 
hans værk , mens ud fra himlens skyr 
myriader af englehoveder med hånd under 
kind skulle titte frem og synge hans og 
hendes pris . 
Men himmeldronningens levende billede 
på jorden skulle hvile hos ham og være 
hans . 
* * 
* 
kirkeklokkerne havde uden Stans kimet 
til fest fra tidlig morgen . Dalen stod frisk 
og grøn med tusind brogede blomster i 
vårsolens skin ; græs og træer lyste med 
væde ; på fjeldtoppene lå den skære nyfaldne 
sne , men den svandt for solen , som 
man drager en dug af et bord . Vandet 
rislede ned ad alle skråninger i perlende 
bække , og rettenbach styrtede fra terrasse 
til terrasse , indenfor sine stensatte dæmninger , 
højt med sprøjt og skum og glans 
ned mod den grå ache . Bønderne havde 

fået den regn , de trængte til , og den var 
hørt op netop i rette tid for festen . 
Ti i dag gik den årlige procession til 
gurgler issø , for at bede om , at gletscheren 
endnu i år måtte holde , at ikke dens 
dæmning skulle briste under trykket af 
det bagved opstemmede vand , og hele dalen 
med dyr og mennesker , huse og afgrøde 
udsættes for ødelæggelse . 
Mens klokkerne kaldte , strømmede folk 
ind i kirken , og alle var de iførte højtidsdragter , 
der havde ligget hengemte vintren 
over i krydrede kister . Derfor fyldtes kirken 
med stærke lugte , da menigheden knælede 
ned for at høre messen læst . Unge 
mænd og kvinder trådte frem , og guds 
moder blev taget ud af glasskabet , hvor 
hun også havde stået gemt hen vintren 
over . To unge karle løftede hende på 
deres skuldre , fire mænd bar baldakinen 
over hende , og fra dens hjørner hang sølvsnore , 
som unge piger holdt i hænderne . 
Josef var af præsten og menighedsforstanderne 
kåret til at være den forreste af 
billedets bærere , og Alois fulgte ham . Nærmest 
efter gik alle dalens dydige møer med 

jomfrukrans om håret , som i to tykke 
fletninger var lagt rundt om hovedet  ; de 
strålede i deres brogede kortskørtede 
dragter . Så blev Madonna båren ud af 
kirken og bagefter et krucifiks . Derefter 
kom en rød silkebaldakin , båren af familjefædre 
over præsten , der var i sit festligste 
skrud , en storblomstret hvid silketalar med 
kostbare broderier ; han bar den gyldne 
monstrans , og hans hjælpepræster løftede fligene 
af hans kåbe . Nu fulgte røde kirkefaner , 
og derpå hele menigheden , mændene 
med blottede hoveder , kvinderne med 
store sorte bæverhatte og med rosenkransen 
stadig glidende gennem fingrene , mens læberne 
mumlede bønner . 
Da skaren var kommen nedenfor kirken 
mødte den et andet tog . Det var menigheden 
fra Langenfeld , der under anførsel af 
sin præst sluttede sig til søstermenigheden , 
for sammen med den at frembære sine 
bønner til afværgelse af ulykken . Langsomt 
skred processionen frem under klokkernes 
klang og under solens stråler , hen 
over spinkle broer , op forbi de fattige huse , 
hvor solen ikke når hen fra høst til vår , 

ind i slugten , som ache grå og buldrende 
presser sig igennem . Henad den smalle sti , 
højt oppe over floden , bevægede toget sig , 
og de gamle fortalte hinanden indbyrdes 
eller berettede de unge om ulykker , der 
var skete her i det trange svælg , om de 
mægtige stene , der havde løsnet , sig ved 
tøbrud fra klipperne deroppe , og var styrtede 
ned , snart rivende vejen med sig , snart 
dræbende en ulykkelig brændehugger , indtil 
de fandt ro i elven , hvor de stemmede op 
for vandet . Eller de fortalte om , dengang 
den store ulykke var sket , fordi de i nogle 
år havde forsømt at gå bodsgangen , og 
issøen var brudt ud en nat i forsommeren , 
og de vældige vandmasser med mægtige 
isblokke og uhyre mængder af gletscherdynd 
havde sprængt isvolden , med uimodståelig 
magt banet sig vej gennem dalen , bortrevet 
huse med trygtsovende mennesker , og på 
en time forvandlet Enge og marker til 
sandsletter og sumpe , velhavende folk til 
stoddere . Denne slægt havde ikke set en 
sådan ulykke , men vel andre slægter , der 
havde måttet forlade dalen , fordi de ikke 
længer der havde det , hvortil de kunne 

hælde deres hoved . Det var vel værd at 
bede gud afværge faren , og det var at friste 
gud at tænke på at indstille vandringen . 
Langs den smalle sti , der var indhugget 
i fjeldsiden , var der rejst altre , og når 
toget nåde et sådant , faldt alle på knæ , 
mens præsten steg op på altrets trin , bad 
og løftede monstransen , der funklede i solens 
skin , og velsignede den knælende skare . 
Da mængden havde rejst sig ved et alter , 
hørtes pludselig bag den et vældigt brag . 
Rædselsslagne styrtede alle på knæ igen , 
slog hovederne mod stengrunden og lod 
rosenkransen pile gennem de travle fingre . 
Kun præsterne og de , der bar de hellige 
ting , blev stående . En uhyre sten havde 
løsnet sig , og den rullede ned ad klippevæggen , 
rev store og små sten med sig , 
den hoppede og sprang som en byge af 
hårde tudser , fugtig jord sortnede lutten , 
det buldrede som om kanonskud blev affyrede 
og ekkoet svarede mange gange . 
Hundreder af store træer knagede og bragede 
under det voldsomme pres , knækkede som 
pinde , mens stenlavinen banede sig vej . 
Rædselslagne lå alle , kun præsten vendte 

sig mod de nedstyrtende masser , i den højre 
hævende monstransen , men med den venstre 
besværgende ulykken , og se ! da standsede 
lavinen . Vejen tilbage var bortreven , mange 
træer splintrede , ny hindringer lå i vejen 
for floden , men ingen var kommen til skade . 
Toget gik videre . Ved zwieselstein , hvor 
dalen deler sig , mødte det en fattig lille 
procession af de arme fåtallige menigheder 
fra vent og heiligkreuz , der med deres 
simple faner og unge præster ville bidrage 
deres til bønnernes bønhørelse . Op gennem 
gurgler dalen skred de , til de få elendige 
rønner om den faldefærdige kirke , som 
ligger på den grønne eng ved foden af en 
kreds af hvide gletschere , der som mægtige 
strømme af tusindårig is og sne kommer 
fra de høje grå tinder , der står alvorsfulde 
omkring . Den gurgler præst modtog sine 
embedsbrødre med Kys og tårer ; ti for 
ham i denne grufuld højtidelige ensomhed , 
hvor han intet andet selskab havde end de 
usle af naturen kuede bønder og flasken , 
var denne dag en dobbelt fest , fordi han 
da så mennesker , der var ham et bud om , 
at somren var kommen . Han førte toget 

til sin kirke , og her blev der læst en messe , 
hvorpå fanerne og helgenbillederne blev 
satte til side og folket lejrede sig om mad 
og vin på den grønne eng , hvor der endnu 
lå pletter af sne . Der var lystighed og 
løjer , sang og leg . De gamle talte om 
hus og gård , om køkken og husdyr og 
sogneanliggender , men de unge talte om 
gemsejagt , om Dans og om elskov . De 
gejstlige herrer gik ind i præstens hus , 
hvor der på trappen var bredt et bord 
for dem . 
Så spiste og drak de ; men da det var 
gjort , blev der givet tegn til at bryde op , 
og faner og helligdomme blev løftede ; 
præsteskaren gik foran . Solen skinnede fra 
en dybblå himmel ned på vajende faner , 
på kvindernes silketørklæder , hvide linned 
og brogede smykker , på mændenes brune 
ansigter og brune knæ , på deres knive 
og sølvknapper , grønne trøjer og skindbukser , 
og den skinnede på den hvide sne , 
der dannede en mægtig , storladen baggrund 
for hele toget . Da dette nåde den store 
gletscher , der skyder sin grå tunge langt 
frem i dalen og rundt , så den lukker for 

afløbet fra en anden bræ , hvorved den 
farlige sø dannes , gik kendte mænd foran . 
Ti isen var farlig at gå på , der var mange 
og dybe sprækker , og den hvide nyfaldne 
sne lå som et diamantbaldyret tæppe 
dækkende over dem . Med hakke måtte 
de prøve , hvor der var godt at gå . Ti 
stor ulykke ville det være , om nogen faldt 
i en af de dybe blå isspalter , hvor en 
frygtelig , uafvendelig død ventede ham ; men 
endnu større men ville det være , om nogen 
af dem , der bar de gudviede ting , snublede 
og faldt med den hellige jomfru eller med 
det allerhelligste . Da kunne ingen fare 
afvendes . 
Langsomt og usikkert passerede de den 
trange vej op over den lumske is , rundt om 
den farlige sø , til de nåde stenbordet , en 
granitflade , der har trængt sig ud i isen , 
og som selv denne ikke har kunnet skyde 
til side . Her blev der gjort holdt , et alter 
blev bygget og Madonna sat derpå . Kirkefanerne 
blev plantede i sneen og alle knælede . 
Mændene lå med de blotte knæ på 
isen , ti sneen var tynd og smeltede under 
deres varme hud . Alle bad og sang og 

slog kors , og præsterne messede og nejede 
sig og aflagde løfter til guddommen . 
De hvide bjerge stod højtidsfuldt stive 
og stille rundt om , seende undrende ned 
på dette mummespil . De kendte isens 
magt , og skønt de nu stod så rolige og 
ubevægelige og skønne der i dagen og 
solen , så vidste de , at om de en månelys 
nat lagde råd op om at overraske menneskene 
og lod isen bryde gennem dens 
naturlige dæmning , da hjalp ikke menneskeligt 
snille eller styrke eller bøn . Og 
da middagssolen stod over dem og vindkammene , 
der fra deres horizontale rande 
ludede ud over afgrundene , lagde grå 
slagskygger ned ad de rene sider , blev de 
gamle ærværdige fjelde kåde og begyndte 
at kaste med sneboldte , og for hver gang 
sneen skred , drønede og dundrede det fra 
alle de andre fjelde . Lavinernes larmen 
overdøvede menneskenes stemmer og kordrengenes 
spæde klokkeklang . 
Gudstjenesten var til ende , og atter 
vandrede processionen over isen , andagtsfuld 
og i bøn . Men ikke så snart var den kommen 
tilbage , før lvstigheden blev sluppen 

løs , snapsen og vinen kom frem , og dansen 
gik over engen . Flintebøssen viste sig på 
engang i mange hænder , kunstige springende 
hjorte skød som op af jorden , og skudene 
knaldede . 
I den månelyse iskolde sommernat gik 
flasken og bøssen og pigen fra hånd til 
hånd , og de gejstlige herrer sad i stuen 
hos den gurgler præst , hvis saftige historier 
skylledes ned med den hvide terlaner . 
De tænkte ikke længere på , at vejen 
tilbage var ødelagt ; de ville blive til i morgen , 
så fandt de vel vej . Men Josef og hans 
trofaste ven Alois tog Madonna på deres 
skuldre og bar hende bort . Lad kun menneskene 
blive ude på engen om natten ; guds 
moder måtte der skaffes husly , hun turde 
ikke blive borte fra sit hjem en nat . Så 
bar de hende da varsomt over det farlige 
sted , hvor der ingen vej var . Men Josef 
tænkte hele tiden på , at det var sidste 
gang , hun drog den vej . Næste gang blev 
det hans værk , der skulle føre hen til de 
hvide bjerge . 

Marie besøgelsesdag var kommen , og nu 
stod billedet færdigt . 
Fra fjern og nær var der kommen andægtige 
og nysgerrige til sølden for at 
være tilstede , når den ny gudsmoder blev 
båren ind i sit hjem . Aldrig havde dalen 
været så fuld af folk . Hvert hus havde 
gæster , og de havde sovet i senge eller på 
høet i laden , hvad der kunne gøres , for i 
sommernatten var det sjælden frost der . 
Præsten havde dagen før for sidste gang 
været hos Josef , og nu , da billedet stod 
færdigt , var han bleven mildere stemt overfor 
det og anerkendte , at det var bleven 
smukt , skønt han endnu holdt på , at Madonna 
havde gult hår . 
Josef selv havde ligget urolig , i angst 
og bøn natten over . Han stod ved målet , 
der skulle åbne vejen for ham til lykken . 
Han var faret op af søvne mere end engang 
for at se , om alt nu også var i orden , om 
hun endnu stod der , om hun ikke var falden 
om , om der ikke var ild i huset . Og da 
morgenskæret faldt ind gennem de små 
ruder , sprang han ud af sengen , iførte sig 
sine bedste klæder og ilede ned til fromessen . 

han kom til kirken , da de første 
klokkeklemt lød , og da han kort efter forlod 
den , fulgte de klangfulde toner ham 
helt op til hans gård . Det var for ham , 
at klokkerne uophørlig skulle lyde den hele 
dag . 
Da han lukkede døren op til sin stue , 
så han for sig Madonna , stående smykket 
i silkeskrud , med krone på hovedet , med 
stenbesat kors på brystet og med sit 
nøgne barn på armen . Det var ham , som 
om hun strakte det ud imod ham , og der 
løb en rislen af henrykkelse gennem hans 
hele krop . Hun forekom ham så ny og 
frisk og skøn , og dog så kendt , ti det var jo 
det ansigt , han havde drømt om i det hele 
forgangne år . Han så på sit værk med 
stolthed , med en følelse af , at der ikke var 
mange , der kunne gøre magen til det , og 
dog levede der på bunden af hans sjæl en 
hemmelig tvivl og frygt for , at nogen 
anden skulle tale nedsættende om det . 
Klokkeklangen blev på den fine køle 
sommerluft båren op til ham med festlig 
lyd . Han måtte pynte sit hus , feje og 
smykke det med grønt , før processionen 

kom . Men alt mens han gik med det arbejde , 
måtte han jævnlig se på sin statue , 
undersøge den i enkeltheder og betragte 
den som helhed , og stoltere og stoltere 
blev han over den , og mere og mere nagende 
blev tvivlen . 
Solen brændte varmt ned fra en skyfri 
himmel , duften fra granerne fyldte luften , 
og den ustanselige klokkeklang bragte den 
til at dirre . 
Alois kom op til sin ven . Han havde 
fra begyndelsen fulgt værket og kendte det 
med alle de forandringer , det havde undergået , 
og dog blev han overrasket over 
dets skønhed , nu det stod færdigt . 
Alois satte sig ned og fortalte om alle 
de mange mennesker , der var komne hid 
for at være med til festen , om al den 
lystighed , der havde været i dalen , dagen 
og natten før . Han sagde også , at han 
havde savnet Josef , men ingen anden havde 
gjort det , og at Josef havde handlet dumt i 
at mure sig inde med sit arbejde og spærre 
sig ude fra folk . Ti nu havde det dog 
vist sig , hvad han havde sagt før , at mens 
han var borte fra livet derude , arbejdede 

andre . Derpå fortalte han , hvordan iaftes 
enken riml havde kundgjort , at til efteråret 
bortgiftede hun sin eneste datter til den 
dydige yngling Sebastian Klotz . 
Josef fæstede sine store sorte øjne på 
vennen . Han troede , han spøgte . 
Men Alois bekræftede sine ord . Sebastian 
havde i den sidste tid trængt ind på 
enken , nu var der kommen rige frænder 
på begge sider til solden , der også havde 
trængt ind på hende , og som ønskede en 
dobbelt fest , nu de engang var her . Så 
havde de halvt tvungen Therese til at give 
sit minde . 
Josef forsøgte at holde sig tapper , men 
han måtte bide sig i den skælvende underlæbe , 
og så tlød tårerne ned ad hans 
kinder . 
Alois prøvede at trøste ham med forsikringen 
om , at han dog aldrig havde 
kunnet vente at vinde dalens rigeste pige ; 
men Josef satte sig tavs på en bænk foran 
Thereses kronede billede og så fortvivlet 
på det . Derpå lagde han hovedet i sine 
hænder , og , mens han hulkede højt , sank 
han helt sammen . Alois stod ved hans 

side og søgte at trøste ham , men snart blev 
der helt stille i stuen . 
Kun ind gennem den åbne dør tonede 
klokkernes kimen . Alois så processionen 
med en skare af præster , med kirkefaner , 
med bekransede jomfruer og syngende børn , 
med kvinder og mænd langsomt stige op 
ad den ujævne , smalle , stenede sti fra 
kirken mod skoven . Han sagde det til 
Josef , for at han kunne berede sig på dens 
komme . Men han blev siddende med hovedet 
i hænderne . Da så Alois den svære matrone , 
enken riml , gå stolt bag sit barn , 
der med nedslagne øjne og sin hånd i 
Sebastians bevægede sig langsomt frem . 
Han vidste ikke , hvad han skulle gøre . 
Han syntes , han måtte forberede Josef , og 
så sagde han ham det . 
Josef rejste sig langsomt og gik hen til 
vinduet . Han åbnede den lille rude nærmest 
døren — den eneste i stuen , der 
kunne åbnes — og så ud . Han blev bleg , 
men rettede sig rank , vendte sig om og 
stirrede en kort stund på gudsmoderen 
med beundring . Derpå bukkede han sig 

ned og tog en økse . Med nogle tunge slagkløvede 
han sit eget værk . 
Alois så til et øjeblik i målløs forfærdelse . 
Josef selv sank ned på bænken 
og lagde atter hovedet i sine hænder . 
Nærmere kom toget . Klokkerne dernede 
fra sendte stærke høitidsfulde toner op 
gennem luften , sangen blandede sig dermed , 
og klingren fra kordrengenes bjælder var 
som et skærende akkompagnement . 
Alois var lamslået . Han vidste ikke 
levende råd . Skulle han skrige ud , at 
Josef var slagen med vanvid , at djævlen 
var faret i ham i gudsmoders eget påsyn , 
eller skulle han søge at opholde toget . 
Klokkerne klang og sangen steg og 
fanerne vajede . Der var spænding at læse 
på alle ansigter , og præsten , der ellers 
så alvorlig ud , smilede velvilligt overlegen , 
nu følte han glæde og en smule stolthed 
over at have beskyttet og opmuntret Josef . 
Præsten stod alt ved døren , Alois ville 
hindre ham i at træde nærmere , men det 
var for silde . 
Forhøjningen , hvorpå Madonna stod , var 
bleven stillet lige foran døråbningen , for 

at den straks kunne ses af så mange som 
mulig . Nu stod kun det tomme stillads 
der , og de pragtfulde klæder og smykkerne 
lå på jorden , blandede med malede træstumper . 
Præsten stirrede et øjeblik forbavset på 
ødelæggelsen . Han så hen på Alois , der 
sky , med hatten i hånden , trykkede sig 
op mod dørkarmen . Han betragtede stift 
Josef , der stadig sad med hænderne for 
øjnene på bænken og ikke syntes at ænse 
hvad der foregik rundt om . Han begyndte 
at forstå og forstod ikke . Han vendte sig 
om mod toget bag ham og bød det med en 
håndbevægelse stanse . Selv gik han over 
tærsklen , og de nærmest stående trykkede 
sig rundt om ham , kiggede ind og skimtede 
noget af det forfærdelige , der var sket , og 
hurtigt forplantede nyheden sig gennem 
rækkerne , at en ulykke var hændet og 
Maria lå i gruset , sønderslået . 
Præsten talte til Josef og spurgte , hvorledes 
dette var tilgået . Vant til præstens 
myndighed rejste Josef sig , da han blev 
tiltalt , men han så trodsig på sin sjælehyrde 
og svarede ikke . Præsten forlangte 

atter at få besked om ulykken , og da 
Josef kun rejste sig endnu rankere og trodsigere , 
vendte han sig til Alois . Langsomt 
forklarede denne om , hvorledes han var 
kommen op til vennen , og hvorledes denne 
pludselig , da toget viste sig på skrænten , 
havde grebet en økse og splintret det hellige 
billede . For at skåne vennen tav han om 
årsagen til gerningen . 
Præsten hævede sig i sin fulde højde , 
og i strenghed fordrede han at vide , om det 
var sket med ondt forsæt , så det var en 
bespottelse af de hellige og en trods mod 
gud , eller om det var djævlen , der havde 
ført hans hånd og han selv stræbt imod . 
Under den skarpe tiltale lagde Josef hænderne 
på ryggen og tik et vildt udtryk over 
sig ; men han tav . Da forkyndte præsten 
kirkens ban over ham , den ulydige og genstridige , 
der havde spottet gud , på det 
groveste mishandlet hans uplettede moder , 
og begået en helligbrøde så svar , at der 
aldrig havde været hørt en lignende . Han 
undsagde ham kirkens trøst og støtte , og 
forbød ham at betræde kirken eller komme 
indenfor dens indhegning , indtil han havde 

angret og gjort en bod , som ville blive 
pålagt ham herefter . 
Josef stod ubøjet , da Alois veg fra ham , 
og præsten med hænderne strakte ud mod 
ham gik baglængs ud af døren . Han forkyndte 
menigheden , at en frygtelig ulykke 
var hændet og en tung synd begået , der 
kunne drage fordærvelse over sølden , så 
der i stedet for jubel , pris og glæde måtte 
være sorg og ruelse . 
Langsomt vandrede toget tilbage til 
kirken , mens klokkerne sendte deres gladeste 
lovsang ud i den solsitrende luft . 
Først da der pludselig blev stille , vågnede 
Josef til besindelse . Han så sig helt 
alene , og der var intet andet om ham end 
hans fire vægge og det fattige bohave , og 
så på gulvet lå stumper af bemalet træ . 
Han havde ikke før nu lagt mærke til , at 
præsten havde ladet de dyre silkeklæder 
og de kunstfærdig smedede smykker bortbære 
som tilhørende kirken . Hans hele 
rigdom var bragt bort . Raseri mod verden 
fyldte ham . Med foden sparkede han til 
en af træstumperne . Da vendte et sort 
øje sig opad og så på ham . Det var 

Thereses øje , der brændte ham lige ind i 
sjælen . Da smeltede han og sank sammen 
i håbløs fortvivlelse over sin gerning . 
Først nu stod det for ham , hvor ene og 
forladt han var . 
* 
* 
hjemmet var ikke længer stedet for 
ham . Alt , hvad han havde haft , havde han 
mistet . Med tomme hænder stod han uden 
venner . For ham var der ikke andet at 
gøre end at fortrække , når selv Alois veg 
fra ham . 
Med bøssen over skuldren drog han op 
i skovene ad vent til , og der blev han 
vedhugger . De ville karle deroppe tog 
imod ham med kyshånd . Han svang øksen , 
så splinterne fløj , han savede , så blodet 
stod i glød , og han trak stammerne ned 
til elven hurtigere end nogen anden . Gjaldt 
det at fløde træet , var han flink til at sætte 
stammerne i fart ; kom de ind i strømhvirvlerne 
og lagde sig påtværs af hinanden 

og blev indviklede i hverandre og stemmede 
op for vandet , sprang han behændig som 
et egern på de rullende tømmerstokke , 
ordnende og stødende dem fra med foden . 
Dygtig som arbejder var han , men hans 
elskværdighed og livsglæde var borte . Han 
hverken lo eller sang eller fortalte ; al hans 
livskraft måtte have afløb i hårdt slid . 
Pludselig kunne han så forsvinde i flere 
dage og ingen anede , hvor han var ; han 
fortalte det heller ikke , når han kom igen 
med en gemse slængt over nakken . Kammeraterne 
talte indbyrdes om , at den havde 
han hentet i kejserens revierer , men de 
spiste den uden at antyde deres mistanke 
for ham . De frygtede ham og følte det 
som en lettelse , når han var borte , skønt 
han aldrig gjorde dem noget ondt men 
bidrog mægtig til deres fortjeneste . Påholdende 
og begærlig efter penge var han 
også bleven . 
Engang var han borte i mange dage , og 
de troede allerede , de ikke skulle se ham 
mere . Da en morgenstund kom han gennem 
den frostkolde tåge krybende til deres 
fattige barkhytte . Han var såret og bleg , 

og levret blod lå udenpå hans trøje . 
Hvor han havde været , sagde han ikke . 
Men kammeraterne gættede , at han havde 
truffen kejserlige skovfogder eller bayerske 
grænsevogtere , og så anede de udfaldet . 
Kun undrede de sig over , at han havde haft 
kræfter til at slippe levende fra forfølgerne , 
men ikke over , at han ingen bøsse bragte 
med tilbage . 
Han lå i feber , rystende og svag , på 
et leje af grankviste , uden anden beskyttelse 
mod regn og sne og kulde end tag 
og vægge af bark , hvor røgen fra ilden 
skaffede sig udgang ved at sive ud gennem 
sammenføjningerne . 
* * 
* 
det var blevet efterår igen . 
Til den store flere dages fest , som enken 
Rimi gjorde i anledning af sin eneste datters 
bryllup , var der stævnet mange folk 
sammen . Der var vidtforgrenet rig slægt 
på begge sider . Og da de var samlede 
dagen før brylluppet , steg stemningen , og 
enkelte gamle bønder , der ellers til daglig 

holdt fast på skillingen , slog sig på lommen 
og skød sammen til et gilde i druen 
for de unge . 
Der mødte da alt , hvad der ikke var optaget 
af at brase og bage og brygge , unge 
og gamle . Ingen , der ville træde en Dans 
eller drikke et glas vin — når de da 
ellers havde anstændige klæder — var udelukket . 
De gamle bænkede sig ved storstuens 
vægge om bordene , mens de unge 
færdedes i midten af stuen eller på gange 
og trapper . Musiken var anbragt på en 
forhøjning og den spillede op . Med hænderne 
på mændenes skuldre eller i kvindernes 
sider dansede parrene ud . De sømbeslåede 
sko klaprede i gulvet , de kraftige 
næver klaskede mod hinanden , violinerne 
hvinede , latteren klang gennem 
rummet , og luften derinde blev tyk og grå 
og varm . Der var mange hvide Rader af 
tænder , som skinnede fra røde læber , og 
der var mange blinkende smil i øjnene . 
Der var lystighed og stemningen steg højt . 
Kun bruden , som i dansen gik fra hånd 
til hånd , smilte ikke en eneste gang . Hun 
havde helst været fri for at være med ; men 

moderen , der måtte blive hjemme og passe 
huset , havde befalet hende at gå . 
Alt som vinen steg i hovederne , voksede 
munterheden og trang til støj , og de adstadige 
runddanse forslog ikke længere . 
Musiken blev opfordret til at spille op til 
schuhplatt , og ved de første toner faldt 
parrene i række . 
Da viste Josef santer sig i højtidsdragt . 
Smuk og slank og med smil om munden 
kom han dansende ind over tærsklen . Der 
blev et øjebliks forlegenhed i stuen , men 
han lod , som om han ikke mærkede det . 
Der var ingen præster tilstede i aften , men 
der var så mange fremmede , og så blev 
det som ved en stiltiende overenskomst 
vedtaget at glemme hans brøde . Det var 
klart , at det var den gamle Josef santer , 
der var kommen igen , og at hvad der end 
havde trykket ham så længe var svundet . 
Mange unge vennehænder straktes ham 
imøde , og han greb dem og trykkede dem . 
Var der nogen , der kunne føre schuhplatt 
an , var det ham , og mere end en sagde det 
til ham . 
Så så han sig om i stuen for at vælge 

en , der kunne danse med ham . De unge 
kvinder trykkede sig lidt tilbage , slog 
øjnene ned og rødmede forlegent ; enhver 
ønskede , at han ville danse med hende , 
og enhver frygtede , at han skulle vælge 
hende . 
Som en sejrherre skred han hen mod 
brudeparret . Sebastian skulede til ham og 
stillede sig halft frem for Therese , der stod 
bleg og skælvende uden at vove at se op . 
Men Josef slog hånden ud og spurgte , om 
hun ville danse med ham for sidste gang ; 
ti nu drog han af landet . Da Sebastian 
hørte det , og da han så det blik , Josef 
sendte ham , ville han ikke modsætte sig . 
Therese lagde sin hånd i Josefs , og de 
trådte midt ud på gulvet . Alle stod i en 
stor kreds om dem , de gamle rejste sig 
fra deres bænke for at se til . Ti schuhplatt 
var yndlingsdansen og parret det 
smukkeste i dalen . 
Langsomt og adstadigt begyndte det . 
Hun holdt i sit korte skørt og drejede sig 
rundt , mens han bevægede sig udenom 
hende . Engang imellem slyngede han et 
muntert lille Vers eller en morsomhed ud 

til de omstående , og det lattermilde folk 
lo henrykt . Men musiken blev hurtigere , og 
de dansendes bevægelser øgedes med den . 
Hun drejede sig stadig i Kres på det samme 
sted , ligesom æggende viftede hun med 
skørtet ; der kom blod i hendes kinder og 
smil på hendes mund . Han trampede med 
de sømbeslagne sko i gulvet , så det dundrede , 
hoppede højt op i luften og slog 
benet over hendes hoved . Han gjorde kast 
med kroppen , og hurtigere og hurtigere bevægede 
han sig . Der kom mere Brod i 
versene , og vittighederne blev mere bidende ; 
de rettedes mod legemlige fejl og mangel 
på mod . De tog en bestemt adresse , og 
denne blev tydeligere og tydeligere . De 
omstående jublede deres bifald til . Så 
slog han en kulbøtte og blev stående på 
hænderne , og med hovedet nedad vandrede 
han fløjtende om Therese , der stadig viftede 
med skørtet , som om hun viftede køling 
til hans hede ansigt . Med et pludseligt 
kast stod han på fødderne igen . Så gav 
han et skrig fra sig , der lød som en trusel , 
og faldt ned på hug . Med det ene ben 
strakt vandret ud hoppede han rundt om 

Therese på det andet ; han lukkede øjnene , 
hvirvlede som en top , rullede som en kugle 
og gjorde alle de kaprioler . som en århane 
gør , når den om natten elskovssyg svirrer 
på jorden om den elskede hun ; han efterlignede 
den nøjagtig , som den i rusen glemmer 
sig selv , vakler og ruller sig , rejser 
fjer og basker med vingen eller slæber den 
skrattende hen ad jorden , lukker øjnene og 
udstøder gennemtrængende skrig . Men hans 
skrig , det var hånsvers , schnadahupfl af 
den allerværste slags , rettede mod Sebastian , 
der stod rasende og så til , mens de gamle 
begyndte at finde , at spøgen gik for vidt , 
og de unge jublede og lo . Pludselig i 
dansen , da Josef slog ud med armen , førte 
han lynsnart hånden op til sin hat og 
vendte århanefjeren , der prydede den . Da 
gik der et ryk igennem forsamlingen . 
Uventet og snelt , som det var kommen , var 
det ikke undgået en eneste i stuen . Det 
var en udfordring , og ingen tvivlede om , 
hvem den gjaldt , men enhver kunne sige 
sig selv , hvad udfaldet ville blive . Alles 
øjne var rettede mod Sebastian , men han 
syntes at være den eneste , der intet havde 

bemærket . Han var måske bleven lidt 
blegere og læben dirrede kanhænde lidt 
stærkt , da han skød den ind mellem tænderne , 
men han var åbenbart ikke tilsinds 
at tage mod udfordringen . Therese havde set 
Josefs håndbevægelse og var bleven dødbleg . 
Et øjeblik havde hun tabt pusten og 
var nær stanset i dansen ; men det skal være 
manden , der giver tegn til at holde op , og 
da han blev ved , som om intet var hændet , 
fortsatte også hun . Spændingen i stuen 
blev mere og mere trykkende . Ingen anden 
lyd hørtes nu end hans skos gungren i 
gulvet og gigernes hvin . Så stod han 
atter rank og ret . Han tog Therese ved 
hånden og snurrede hende rundt under 
sin arm . Hun blev mere og mere forpustet 
og var nær ved at segne , men han syntes 
ikke at kende til træthed . Med lynets 
hurtighed rev han hatten af sit hoved og 
plantede den på hendes , og da hun sank 
i knæ under bevægelsen , slyngede han sin 
kraftige arm om hendes liv og bøjede sig 
over hende og trykkede et brændende Kys 
på hendes læber . 
Et hyl af harme rejste sig i stuen . 

Sebastian var endelig sprungen frem og 
kredsen blev tættere om de to . Hun lå i 
hans ene arm og i den anden holdt han 
en blank kniv , mens han så udfordrende 
med et blik af tindrende had på Sebastian , 
der under vægten af det veg et skridt tilbage . 
Han frygtede dog en kamp . 
Men da Josef igen så ned på den 
elskede kvinde , lå hun slap i hans arm , 
hendes hoved hængte bagud , øjnene var 
lukkede , kinderne havde dødens bleghed , 
og armene hang slappe ned fra skuldrene . 
Han stod med et livløst legeme i sine 
hænder . 
Kvinderne trådte til og tog hende fra 
ham . Han var brudt og modstandsløs . Nu 
kunne enhver let have overmandet ham . 
Men forfærdelsen og sorgen var for stor 
til , at nogen i øjeblikket havde Sans for at 
lægge hånd på ham . Og pludselig mindedes 
alle , at han var jo i kirkens ban , og 
det uhyggelige ved begivenheden voksede . 
Derfor veg man fra ham som fra en befængt . 
Kvinderne bar Therese ind på en 
seng : men livløs blev hun liggende , efter 
at de havde løst hendes klæder . Der gik 

bud efter præsten , og han kom med sakramentet , 
men det var forsilde . 
Ingen svarede Josef på hans spørgsmål . 
Fortvivlet vandrede han i den månelyse 
nat op mod sin gård . 
* * 
* 
igen kaldte kirkeklokkerne , men der var 
ikke jubel i deres klang ; langsomt og sørgmodigt 
kom deres klemt . Ti de ringede til 
ligfærd og ikke til brudefærd . 
Enken rimls store hus var fyldt med 
folk , der var mødte for at ønske lykke til 
livet og var blevne for at vise deltagelse i 
døden . 
I den store stue , hvor der havde været 
dækket til bryllupsgæster , stod nu pragtsengen 
omgivet af høje lys . På den hvilede 
husets eneste barn , kold og hvid , i 
sin højtidsdragt . Jomfrukransen sad fast 
på det sorte hår , der i to tykke glinsende 
fletninger lå som en ring om hendes isse . 
På det blege ansigt tegnede de mørke 
bryn og vipper fine Buer , og mændene , der 
langsomt gik rundt om sengen , beundrede 

pigens skønhed , men kvinderne havde i 
deres sorg og klage mest øje for , hvor 
smukt hun var lagt ud i den korte klædeskjole 
med de brogede bånd , det hvide broderede 
lintøj og de mange smykker , dels 
husets , dels frænders ejendom . Hænderne , 
der var foldede over et kors på brystet , 
var små og bløde og viste , at Therese 
havde været skånet for strengt arbejde , 
og benene , der var synlige fra knæet , var 
sveje og langstrakte , og de små fødder i 
de fine sko var tegn på , at hun ikke havde 
behøvet at klavre om i fjeldene og vogte 
geder , som alle de undersatte kvinder i 
stuen . Therese havde været som en prinsesse 
i dalen , derfor var hun så rank og 
slank . Som en prinsesse lå hun til skue 
på ligsengen . 
Jordfæstelsen skulle ske med al pomp . 
Derfor var der skikket bud efter endnu flere 
præster end dem , der skulle have været 
til stede ved vielsen , og i flok med soldens 
kurat kom de ind i ligstuen . Den 
unge kvinde blev korset med olje , og derpå 
blev dødsvelsignelsen læst over hende . 
Så fjernede alle mændene sig . og kun kvinderne 

blev tilbage . Kvinderne løftede hende 
varlig af sengen og afførte hende smykkerne , 
som et for et blev fordelt til deres 
rette ejerinder , og afdrog forsigtig hendes 
højtidsklæder og det fine lintøj . Nøgen og 
hvid lå hun på sin moders skød , og hendes 
moders arm støttede for sidste gang det 
trætte hængende hoved , som med rette 
bar jomfrukransen , der skulle smykke hende 
på hendes færd . Det dejlige legem blev 
svøbt i lange hvide lin og lagt på en sort 
båre . 
Døren blev åbnet og atter fik mændene 
adgang . Alle tilstedeværende jomfruer fra 
syv til syvti år ordnede sig . Unge karle 
løftede båren højt på deres skuldre . 
Gejstligheden og den store skare mænd og 
kvinder fulgte efter . 
Langsomt gik de hen mod kirken , mens 
klokkeslagene så vemodelig drønede ud i 
den klare septemberluft . Der var virkelig 
sorg og deltagelse i solden den dag . Børn 
og gamle koner stod udenfor kirkegårdsporten 
og så til , da toget skred gennem 
den . Sørgeskaren gik , stadig med den 
skønne livløse byrde løftet højt foran , to 

gange ad den brede flisegang rundt om 
kirken . Efter anden omgang standsede den 
ved en nygravet grav , der var hugget ud i 
klippegrunden , og som alt havde tjent til 
sidste hvilested for mange slægtled . De 
hvide afgnavede knogler , der havde ligget 
i den til nu , var bleven taget op og lagt 
under altret i dødsmessekapellet , hvor ætter 
af soldnere lå blandede sammen i en stor 
bunke . 
Båren blev sat ned på jorden . Hele 
følget gik ind i kirken for at forrette dødsmessen 
og bede . Ganske ene lå den unge 
kvinde derude ved siden af det åbne hul , 
der gabede beredt til at modtage hende . 
Der var aldeles tyst . Klokkerne havde ophørt 
at ringe . Kun summet af bierne og 
duren fra den skummende rettenbach brød 
gennem middagsstilheden . Luften var så 
gennemsigtig og klar , ikke et vindpust 
rørte sig , og solen strålede varm ned på 
de mange forgyldte kors og indfatninger om 
de malede gravminder , der stod tæt ved 
hverandre som siv i en dam . 
Da hørtes bruset af orglet fra kirken . 
I det samme listede Josef santer sig ind 

på det fredhellige sted , hvor han ikke 
turde komme . Han havde ventet i angst 
og bæven udenfor kirkegårdsdiget , havde 
frygtet , at der mod sædvane skulle blive 
sat vagt ved båren . Denne stod ubevogtet , 
han listede sig hen til den , knælede ned 
ved den og bøjede sig over den . Han kyssede 
de kolde , foldede hænder og stirrede 
længe ind i det blege , skønne ansigt . Han 
græd , og en tåre faldt på hendes kinder ; 
han syntes , at en sitren gik hen over dem . 
Orglet forstummede , og præstens dybe 
baryton hørtes . Kordrengene ringede med 
deres skingre små klokker og menigheden 
mumlede bønner : Josef fulgte spændt tjenesten 
inde i kirken . Længe turde han 
ikke dvæle , men vanskeligt var det at løsrive 
sig fra det kæreste på jorden . 
Han hørte trin , og da han løftede hovedet , 
mærkede han , at han var bleven set . 
Men den , der havde beluret ham , var forsvunden 
igen , og han gættede , at han var 
gået for at melde denne ny helligbrøde . 
Hans kraft var brudt , hans mod og trods 
var borte . Han ville ikke stå imod , ikke 
udsætte sig for en kamp eller en ydmygelse 

eller forbandelse på dette sted . Han ville 
gøre bod , alt hvad der forlangtes . Han ville 
have trøst og fred og forsoning , men 
frem for alt ikke hårde ord eller kiv ved 
denne båre . 
Derfor trykkede han sit sidste afskedskys 
på de kolde læber , der var røde og 
svulmende som i livet , og gik med bøjet 
hoved , men hurtig op mod sit hjem . Men 
følget kom ud af kirken for at jage ham 
bort , for at hindre ham i at krænke dødsfreden . 
Og da de så , at han vandrede op 
ad bjerget , ville nogle sætte efter ham . 
Men præsten kaldte dem tilbage og bød dem 
være rolige . 
Alle samlede sig om båren . Tårerne 
lå endnu på hendes kinder og korset 
mellem hendes fingre var skudt til side . 
Der var ingen tvivl mulig længer . Han , der 
havde spottet og mishandlet guds moder og 
trodset kirkens ban , havde her i guds have 
villet krænke den døde . 
Præsten stod et øjeblik rådvild . At 
sænke liget ned i graven nu var voveligt . 
Ti dødsvelsignelsen , som var bleven læst 
over det , havde mistet sin hellighed , efter 

at den urene havde besmittet den døde . 
Men at udtale dødsvelsignelsen engang til 
var uhørt . Der måtte tid til at overveje 
sagen . Så bestemte han , at jordfæstelsen 
skulle udsættes . 
Han lod båren bære ind i det lille 
kapel i hjørnet af kirkegården , hvor dødsmesserne 
læses . Her foran altret , der dækkede 
over så mange henfarne slægters 
sammenblandede ben , og var prydet med 
et billede af de ulykkelige sjæle i skærsilden , 
indrammet af grinende hjerneskaller 
bag ståltrådsgitter , blev båren stillet . 
Døren blev låset udvendig fra . 
Præsten befalede to stærke mænd at gå 
op og holde vagt med ladte bøsser udenfor 
Josefs hus , for at hindre ham i at forlade 
det . Han kunne komme ved nattetid og 
skænde den døde , eller han kunne søge at 
flygte . Han måtte ikke have lov til at 
øve flere ugerninger , og han skulle straffes . 
Prøvede han på at gå ud , da skulle de 
skyde ham ned . Præsten tog ansvaret 
på sig . 
* * 
* 

det havde været en bevæget dag . Alle 
havde været optagne af , hvad der var sket . 
Råd var bleven lagt op om Josefs afstraffelse , 
vagten udenfor hans hus var 
bleven afløst . Til sidst var dog alle gået 
til ro og nu lå der fred over solden . 
Rund og blank gik månen hen over en 
hvidblå himmel , hvor enkelte blege funker 
tindrede svagt . Den hvide sne , der allerede 
havde lagt sig tilrette for vinteren langt 
ned ad bjergene , lyste i spøgelseagtig glans 
som en ramme om dalen . Rimdisen hang 
som det fineste sølvervævede flor over 
engene , i hvis midte den grå flod skød 
sig frem med blink som af leende , lyse 
pigeøjne . Den hvide rettenbach faldt i 
skumkaskader , og sprøjtet , der stod op fra 
hvirvlerne , funklede i månestrålerne som 
en søjle af diamantstøv . Husene stod med 
skarpe , silhuetagtige omrids og kastede 
lange sorte skygger over jorden . 
Kirken hvilede i fuldt lys . Murene stod 
hvide , og det slanke røde spir ragede lig 
en lanse med gylden spids op i den klare 
skøre luft . De mange forgyldte gravminders 
indfatninger skinnede , og de brogede farver 

på deres malerier stod end grellere end 
om dagen . Stråler faldt ind gennem de 
spidse kirkevinduer og gennem den smalle 
tilgitrede rude i dødsmessekapellet , og lagde 
en bævende krans af lys om den hvide 
skikkelse på båren . 
Da skæret gled ind på hendes ansigt , 
trak der en skælven af smerte hen over det . 
Therese havde ligget i timer og kæmpet , 
uden at kunne røre et lem . Som om 
centnertunge vægte lå på hendes bryst , 
følte hun sig trykket ned . Da lyset rørte 
hendes øjelåg , gjorde hun en uhyre anstrengelse 
og åbnede dem . Dog i rædsel 
lukkede hun dem straks igen . Hun havde 
set — hun vidste ikke hvad — men lig 
dødninge danse i månestråler . Hun følte 
sig isne helt igennem , og angstens tanker 
for hende gennem hovedet . Hvad var der 
sket ? Var hun død — var det sådan at 
være død — at være i det tomme rum og 
fryse ? Så lå hun stille et øjeblik ; men 
hun hørte intet og følte intet om sig uden 
kulde . Hun vovede at rejse sig op , støttende 
på albuerne . Hun åbnede atter 
øjnene . Det første , hun så for sig , var 

nøgne mennesker , der bønfaldende strakte 
hænderne ud gennem røde flammer . Var 
hun da også selv nu i de iskolde luer ? 
Det næste , hun så , var en række af 
grinende dødningehoveder . Helt fortumlet 
af gru faldt hun tilbage . Da mærkede hun , 
at hun var jo ikke nøgen som de andre , at 
hun var hyllet ind i noget , at hun lå på 
tremmer . En kort stund sank hun ned i 
usigelig angst . Men da intet rørte sig , da 
der blev ved at være fuldstændig tyst omkring 
hende , vovede hun atter at sætte sig 
overende , og så lukkede hun øjnene helt 
op . Hun begyndte skrækslagen at fatte , 
hvor hun var . Hun så de mange hjerneskaller 
bag ståltrådsgittre , de korslagte 
knogler på væggene , de grufulde malerier 
med syndernes pinsler og det bloddryppende , 
magre hvide legeme på det sorte 
kors . Den fule luft under hvælvingen 
stemmede for åndedrættet . Hun kendte 
stedet , der hvor hun som lille pige nysgerrig 
havde tittet ind , men som hun aldrig 
siden havde vovet at betræde selv ved solens 
skin . Og nu slog tårnuret . Hvert slag 
skingrede gennem nattens ro . Hun talte 

dem . De ville aldrig tage ende . Fire slag , 
skarpe og klingre , og så et lille ophold , 
før hele rækken af dumpe klemt bragte 
bygningen til at skælve . Det var midnatstimen , 
og hun var alene med alle de døde . 
Hun vidste , at de lå , alle de opgravede , 
afgnavede , hvide knogler , ikke en alen fra 
hende . Om de nu kom og greb hende og 
slæbte hende med sig ned — ned — ned — 
og hun syntes , hun sank dybt , uendelig 
dybt — og hun skreg for at værge sig , 
men gøs tilbage for sin egen stemme , der 
blev kastet ned mod hende fra hvælvingen 
over hendes hoved , og det lød som alle de 
dødes hånlatter . 
Hvad var det . hun havde på ? Et ligklæde , 
et lagen , der svøbte hende fra hoved 
til fod . Hvad skulle hun her ? Hun var 
levende mellem de døde . Hun sprang op 
og ilede hen mod døren , men snublede i 
det lange lin . Hun stødte sit knæ , men 
det brød hu sig ikke om . Døren lå i 
mørke ; hun famlede sig frem til håndtaget . 
Da var den låset . Den dør , der ellers 
altid var åben , dag og nat , var stænget , 
og hun var spærret inde , alene med alle de 

døde . Hun ruskede i den og brødes med 
den og spændte knæet mod væggen , men 
dens lås var stærkere end hun . Hun 
styrtede hen til vinduet , hvorigennem hvide 
strålebundter faldt , men det var tilgitret , 
og selv om hun kunne brække gitret løs , var 
åbningen for smal for hende til at krybe 
igennem . Derude var lys og luft og frihed , 
herinde var kval og vanvid . En hel 
nat i dette benhus alene ! Det kunne hendes 
forstand ikke bære . Når månen var 
gået ned og hun var svøbt i mørke og 
kunne støde til — — åh , hendes egne 
tænder klapprede i munden af frygt , når 
hun så på de tandløse grinende munde 
og de dybe , tomme øjenhuler omkring hende . 
Hendes råb nyttede intet , ingen hørte 
hende . 
Hun prøvede at pille naglerne fra låsen 
med sine fingre , men de sad fast og hendes 
negle knækkedes . 
I sin dødsangst kastede hun sig ned 
for Madonna og bad hende om hjælp . Men 
Maria stod med et sværd i sit hjerte og 
gjorde intet . 
Hun søgte om i krogene og fandt til sidst 

en spade . Da hun tog den fra hjørnet , 
hvor den stod , raslede en hjerneskal ned 
fra væggen og ramte hendes skulder , faldt 
derfra ned på klippegulvet og sprang i 
tusind stykker . Hun for sammen i forfærdelse . 
Med spaden bearbejdede hun 
låsen , til den gav efter , og døren sprang 
op . Hun for ud , løb hen ad flisegangen 
over de kolde stene , og den iskolde luft 
derude bragte hende til at gyse af kulde . 
Blændet af lyset efter mulmet , hvorfra hun 
kom , standsede hun et sekund . Da syntes 
det hende , som om de døde greb efter 
hende , og månedisen blev til ånder , der 
forlangte , at hun skulle knæle på deres 
grave og bede og stænke dem med vievand . 
Men hun løb i sit lange , hvide klædebon 
og standsede først udenfor kirkegårdsmuren . 
Hvor hun frøs . Frosten trængte ind 
gennem det tynde lagen og stak hendes 
hud som med spidse nåle . De blottede 
fødder på de skarpe stene smertede under 
gangen . Hun måtte hjem til sin moders 
hus for at få ly og lindring , trykke sig 
op til sin moders varme bryst og få forklaring 

på , hvorledes hun var kommen til 
at ligge i så kold en seng . 
Der var intet lys nogetsteds . Hun skælvede 
af kulde og for hvert trin , hun gjorde , 
skar de skarpe stene hendes bløde fodblade . 
Hun gik langs husenes månebeskinnede 
vægge , igennem de sorte skygger . 
Snart stødte fodspidsen på hårde sten , 
og snart brast den tynde knagende is på 
vandpytterne under hendes vægt . 
Forpint og rystende nåde hun moderens 
gård . Det store hvide stenhus lå for sig 
selv . Hun gik op ad trappen i gavlen 
og bankede på døren . Hun bankede en 
gang til . men der kom intet svar da hun 
bankede tredje gang , åbnedes en lille rude 
i vinduet nærmest døren — den eneste 
rude i stuen , der kunne åbnes . Moderens 
store , runde hoved viste sig i gluggen , men 
med et udråb trak det sig forfærdet tilbage . 
Therese bad så klagende om dog 
at blive lukket ind . men gluggen blev 
smækket i , og hun hørte moderen falde på 
knæ og anråbe Maria og alle helgene om 
bistand til at jage døde og genfærd bort . 
Therese bad så bønligen og fortalte , hvor 

hun frøs , men hendes klage overdøvedes af 
moderens bønner . 
Så blev der roligt på begge sider af 
døren . Therese var i fortvivlelse sunken 
ned på de hårde , kolde stentrin for at 
vente der , til morgensolen brød frem . Varme 
tårer randt ned ad hendes kinder og sank 
i hendes skød , hvor de blev til is . I det 
tynde lagen gøs hun af kulde . Hun vred 
sine hænder og begyndte igen at klage og 
bede , men hørte straks moderen påkalde 
alle helgene og besværge genfærdet at forføje 
sig bort . 
Hvor skulle hun gå hen ? Til sin brudgom , 
han der skulle have ægtet hende . 
Men ville han lukke op for hende ? Hun 
måtte have husly , hun kunne ikke udholde 
nattekulden . Hun vred sine hænder og 
så op mod det månelyse himmelhvalv . 
Pludselig stod hele scenen for hende , det 
sidste af alt , hvad hun kunne huske . Nej , 
hellere fryse ihjel under åben himmel end 
vende sine skridt til den kolde mand , der 
ikke havde turdet vove et slag for hende . 
Trøstesløs så hun sig omkring . Da fik 
hun øje på et lille rødligt lys oppe under 

skoven . Det gav hende håb . Det skinnede 
ud fra Josefs hytte . Han var altså oppe , 
og han ville dog måske ikke frygte hende , 
ikke vise hende bort . Hun kendte som om 
blodet , der syntes stivnet af kulde , igen 
rislede i hendes årer , ved tanken om , at 
han for anden gang havde vovet at sætte 
sin hat på hendes hoved , uden at den , 
der var hendes brudgom , havde hindret det . 
Josef ville give hende ly og varme . 
Oh ! hvor det smertede at gå den lange 
vej op ad den stenede sti , som det iskolde 
vand rislede hen over . Hendes fødder 
blødte og hun våndede sig . Hun var begyndt 
med at løbe , men hun måtte sagtne . 
Med bankende hjerte vandrede hun opad , 
ganske langsomt , trædende forsigtigt ; men 
fremad og opad måtte hun . 
Fra hytten var den hvide skikkelse , der 
vandrede i månelyset , bleven set , ikke af 
Josef , der sad med hovedet i hænderne 
foran ildstedet og grublede og sørgede og 
ikke engang vidste , at der var stillet vagt 
udenfor hans dør , men af hans vogtere . 
De stirrede sig næsten øjnene ud af hovedet , 
altsom skikkelsen kom nærmere , og da 

den bønfaldende strakte hænderne ud imod 
dem , betog forfærdelse dem , de kastede 
deres bøsser fra sig og hastede ned ad 
bjerget , springende som geder fra sten til 
sten . 
Therese standsede bedrøvet . Alle veg fra 
hende af frygt for hende , der var mere 
bange end nogen anden . Så ville vel 
heller ikke han , som hun nu søgte , modtage 
hende . 
Dog gik hun fremad . Hun var nu kun 
få skridt fra hans dør . Hun følte blodet 
rinde af fødderne . I spændingen foldede 
hun armene og trykkede dem ind mod det 
hvælvede bryst . Hun slæbte sig hen til 
dørtærskelen , der var i flugt med jorden . 
Hun segnede ned på en bred sten der . 
Og så bankede hun sagte og frygtsomt , og 
hun hviskedee klagende , at hun frøs . 
Josef , der sad ved ildstedet og stirrede 
ind i gløderne , hørte den elskede stemmes 
hvisken og sporede den sagte banken . Han 
gik hen og hikkede den lille glug nærmest 
døren op og kiggede ud . 
Som hun lå der på stenen , hyllet i 
det hvide lys . og hævede det blege ansigt 

med de sorgfulde , sorte øjne mod ham , 
stammede hun : 
„ Jeg fryser . “ 
Han svarede blot : „ Jeg kommer . “ 
Døren åbnedes . Han bøjede sig ned 
over hende og løftede hende op . 
„ Kom til mig . Jeg vil varme dig i min 
favn . Jeg vil skærme dig . Jeg vil bære 
dig bort over bjergene til frihed og lys og 
lykke og rigdom . Du , min elskede ! Du 
mest velsignede blandt kvinder . “ 
Dog , da han rørte ved hende , gled liglagnet 
fra hendes skuldre og jomfrukransen 
faldt til jorden . Om hendes dejlige bløde 
hvide uberørte legem lagde månens stråler 
sig i disen som en regnbuglorie . 
Henrykt ved skuet sank han på knæ 
og kyssede hendes blødende fødder . 
Så lukkede døren sig bag de to . — 
sølden , Tyrol . Somren 1893 . 


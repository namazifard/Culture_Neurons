Stuen vender ud mod torvet , der 
er så stort og så fornemt , at der 
ikke handles på det . 
Om dagen larmer vognene , men 
fjernt ; for huset , hvori stuen står , 
er trukket langt tilbage , og murene er 
tykke som et slots . Ved aften ligger 
torvet i tusinde lys ; om natten hører 
man fontænens rislen , som aldrig begynder 
og aldrig hører op , og råb , 
som ingen véd , hvad er , og ensomme 
trin , som kommer nærmere og går 
bort igen . 

stuen er løftet højt over torvet . 
Dens vindue er en dør , som fører ud 
til en balkon med mange , røde blomster . 
Når blæsten pisker dem , flagrer bladene 
helt over i fontænens bassin og gynger 
på vandet . 
Stuen er lang og dyb . 
Derhenne , hvor vinduet er , vælder 
lyset ind ad brede , brogede ruder ; 
men inderst , hvor kaminen rækker til 
loftet , er der al tid mørkt . 
Aldrig så nogen gardinet draget 
for vinduet . Men om så solen kunne 
skinne til stuens bund , ville den ingen 
tid se et menneske derinde . Om dagen 
er stuen død . 
Så sært ligger den i huset , at den 
ingen steder hører til . Det daglige liv 
går uden om den , og selv når hele 
huset står i lys , og hestene stamper 

i porten , og glassene klirrer , og musiken 
toner i de store sale , er stuens dør 
bestandig lukt . 
Ingen er nogen sinde trådt over 
dens tærskel uden dens herre og frue 
og den ældste tjener i deres brød . 
For stuen er husets sjæl og sagn 
og lønkammer . 
Dertil var den allerede bestemt af 
ham , som byggede huset , og så kunstig 
forstod han at indrette det , at ingen 
kunne falde på , at den var til , uden 
de som vidste det . Da så arbejdet 
var endt , bandt han bygmesterens tunge 
med en dyr ed og en vægtig pung , og 
manden holdt , hvad han havde svoret . 
Så smykkede bygherren huset så 
rigt , som det var muligt efter de tiders 
evne , med gyldenlæders tapeter og 
brogede ruder og kostbare tæppet fra 

østerland . Men han satte intet bohave 
derind før til allersidst . Da bragte han 
to prægtige armstole , som han havde 
ladet gøre i majland . 
Sælsomme så de ud . De gled så 
let over gulvet , at et barn kunne flytte 
dem , og var så store , at mennesker 
blev ganske små , når de satte sig i 
dem . Træværket var udskåret med 
fugle og dyr , hvis ansigter grinede 
forunderlig i mørke , men sluktes , når 
der kom lys . 
Da alt således var ordnet på det 
bedste , kaldte han en gammel tjener , 
som havde været i huset , fra han var 
barn , gav ham en nøgle til stuen og 
bød ham vogte den tro . Hver aften , 
når det skumrede , skulle han tænde 
lysene på kaminen , og sådan skulle 
han gøre det , om så han vidste sit 

herskab på rejse i fjerne lande . Hver 
morgen skulle han med egne hænder 
bringe stuen i orden . Ingen uden han 
selv måtte nogen sinde betræde den . 
Om aftenen på den dag , da han 
tog sit nye hus i besiddelse , førte han 
sin hustru ind i stuen , efter at han 
først havde vist hende al den anden 
herlighed . 
Hun så sig forundret om . Men 
han bragte hende til sæde i en af de 
store stole , satte sig selv i den anden 
og talte således til hende : 
» Mit hjerte  .  .  . dette Kammer 
er dit og mit og ellers ingens i verden . 
Jeg lagde det lønligst i huset , fjernt fra 
kontorerne , hvor vi arbejder , fra gangene , 
hvor vore folk går , og salen , hvor vi 
bænker vore gæster , ja , selv fra ægtesengen , 
hvor du sover ved min side . « 

hun tog hans hånd og kyssede 
den og så på ham . 
» Det skal være vor ægtestands 
tempel , helliget ved vor kærlighed , 
som er større , end noget , vi véd . Her 
vil vi bede til ham , som gav os hinanden . 
Her vil vi tale sammen frydefuldt 
og alvorligt , hver aften , når vore 
hjerter driver os dertil . Og når vi 
en gang dør , da skal vor søn føre sin 
hustru herind , og de skal gøre som vi . « 
Derefter skrev han det op på et 
dokument , sådan som det var sket , og 
de beseglede det begge med deres navne . 
Dokumentet gemte han i et hemmeligt 
rum i væggen . Da det således alt sammen 
var fuldbragt , lagde de sig på 
deres knæ og bad med hænderne foldede 
i hinanden enfoldig til gud , forinden 
de gik til sengs . 

de to er døde for længst . Men 
deres søn efterlevede deres vilje , og 
hans søn igen , og således fremdeles 
helt op til den tid , som nu er . 
Og om end rigdommen steg og 
sank i tidernes vekslende lykke , så 
blev det gamle hus på torvet bestandig 
i slægtens eje . For han , som 
var dens hoved , var alle tider sådan , 
at han værgede sit fædrenehjem . 
Stuen stod ukrænket , som det var 
bestemt , og dokumentet blev gammelt 
og gult i det hemmelige rum i væggen . 
Kun én gang i hver herres tid 
blev det taget frem , og det var den 
aften , han første gang førte sin unge 
hustru ind i lønkammeret . Så skrev de 
deres navn på det og forvarede det igen . 
Men det blev skik , at enhver af 
dem , som tog stuen i retmæssig besiddelse , 

smykkede den med et stykke 
bohave efter sin Sans og sit hjerte . 
Og sælsomme var de ting , som i tidernes 
løb flokkedes om de to store , sælsomme 
stole . 
Der var en af husets ejermænd , 
som var mild og munter indtil enden . 
Han satte sin hustru et æreminde i en 
kostelig , rigt indlagt rok , der snurrede 
lystig hver aften i mange , gode år 
og blev så stående med garn på 
tenen . 
Der var én , hvis tanker flakkede 
bestandig og havde aldrig ro , og hvis 
forstand sluktes , forinden han døde . Han 
skænkede stuen en kunstfærdig fremstilling 
af himmelbanen . Når man trykkede 
på en fjer , så lyste kloderne og løb 
deres evige veje , og han sad og legede 
med stjernerne til sin sidste dag . 

der var en anden , hvis hustru 
ræddedes for stuens store stilhed , og 
ikke kom der uden den ene gang . Han 
biede i fem år og lod så gøre en 
dukke , en kvinde , i legemsstørrelse , 
og pragtfuldt klædt . Han satte den på 
en stol ved vinduet , så lyset faldt 
på dens tomme ansigt . Men hans søn , 
som elskede sin moder , rykkede dukken 
tilbage , så den skjultes i gardinet . 
Der var én , hvis hustru havde for 
skik at synge , når hun var bedrøvet , 
og var det tit . Hun bragte et spinet 
med spinkle , skønne toner , der sang , 
som moderen synger sit barn i søvn . 
Klangen blev i tiden såre tynd . Når 
der blev spillet i stuen ved nattetid , 
lød det ud over det stille torv som 
nyn i luften , og ingen , som gik forbi 
kunne vide , hvad det var . 

der var også én , som lod sin 
hustru male og hængte billedet på 
væggen . Han brød sit ægteskab , og 
hans sønnesøn tog billedet bort . Men 
der , hvor det havde været , blev en lys 
plet , som ikke lod sig udviske . 
Han , som var husets Pierre på 
den tid , da det sker , som fortælles 
i denne bog , havde ingen ting bragt 
endnu . Men hans hustru havde stillet 
det op , der havde fanget hendes øje 
længst af alt , hvad hun havde set af 
kunst på sine lange rejser . 
Det var en krukke af urimelig 
form og stor og blank og bleg i farven . 
På dens side var afbildet en 
nøgen mand , som vred sig gennem 
torne . Den stod på et stenbord , 
som var hugget af et fjæld ved je- 
rusalem . 

sådan stod stuen . 
Hver aften , når det mørknede , 
tændte husets ældste tjener lysene på 
kaminen . Hver morgen , før nogen 
vågnede , ordnede han stuen med sine 
egne hænder og vandede de røde blomster 
på balkonen . Når det var vinter , 
strøede han krummer til spurvene , 
der flokkedes på balustret og skreg . 
Men han , som ejede huset , hed 
Cordt . Og hans hustru var Fru adel- 
heid . 

Cordt sad i en af armstolene ved 
kaminen og læste . 
Han var selskabsklædt og holdt på 
skødet sin klaphat og sine handsker . 
Han vendte bladene hurtig . Hvert øjeblik 
strøg han sit store hår fra panden ; 
hvert øjeblik så han efter Fru Adelheid , 
der gik op og ned ad gulvet med 
hænderne på ryggen . 
Hun var meget høj og slank . Hendes 
ansigt var hvidt som hendes hvide 
kjole . Hendes mund var meget rød , 
hendes øjne store og underlige . Hun 
havde blomster i håret og ved bæltet . 

» Du læser jo ikke , Cordt , «  sagde 
hun , mens hun gik med ryggen til 
ham . 
Han lukkede bogen og lagde den 
fra sig . Så drejede han stolen sådan , 
at han vendte ansigtet mod hende . 
Hans øjne var større end hendes og 
mægtigere , hans mund stærkere . 
» Du er så smuk , «  sagde han . 
Hun lo sagte og tog hans hånd 
og kyssede den . 
» Du er så dejlig , «  sagde hun . 
Hun gik igen . Han strakte benene 
fra sig og lagde hovedet tilbage i stolen , 
men fulgte hende hele tiden med øjnene . 
En gang imellem stod hun stille og 
rettede på sin dragt , lod fingrene løbe 
over spinetets tangenter og gik så 
gennem den åbne dør ud på balkonen . 
Han kunne ikke se hende fra sin plads , 

men hendes hvide kjoleslæb lå helt 
ind i stuen , og det så han på . 
Så kom hun tilbage , satte sig på 
armen af den anden stol og gyngede 
med benet . 
» Jeg kan ikke lide , du er i godt 
humør , Adelheid , «  sagde han . 
Hendes øjne skinnede . Hun så 
mod kaminen , hvor en brændeknude 
lå i gløder . 
» Du skulle drikke dig et glas vin , 
Cordt . « 
» Jeg kan ikke lide vin . « 
» Det kan jeg heller ikke . Men 
rusen . Den gør så let . Det bliver 
så dejligt alt sammen . « 
» Har du drukket ? « 
» Men Cordt da  .  .  . hvor falder 
du på det ? « 
» Fordi du er så let , og jeg så dejlig . « 

hun gik hen til ham og lagde sin 
kind på hans hår . 
» Nu må du ikke ødelægge det 
for mig , «  sagde hun .  » Du kan gøre 
det med et eneste ord , og det ville 
være stor , stor synd . Du siger , jeg er 
smuk , og jeg er glad , fordi du synes 
det , og fordi jeg skal ud med dig , og 
fordi du er smuk og min . Så er vi 
langt fra hinanden og nær ved hinanden 
alligevel . Så nikker vi til hinanden , 
som vi plejer , og véd , hvad vi véd . « 
Han gjorde sig lempelig fri for 
hende . 
» Sæt dig lidt , og snak med mig , « 
Sagde han . 
Hun kyssede ham og satte sig i 
stolen og glemte straks sit mismod . 
Hendes øjne skinnede som før . Han 
pirrede gløderne frem af asken og 

kastede et stykke brænde ind . De sad 
og så på , hvordan det fængede , og 
røgen omspændte det og bølgede . Hendes 
fod dansede på gulvtæppet ; han 
skyggede med fiånden over øjnene og 
forfulgte sine tanker . 
» I mine første studenterår var vi 
fem gode venner , som mødtes hver 
lørdag aften , «  sagde han .  » I reglen 
hos mig , for jeg havde bedst råd . Vi 
sad og drak vin til den lyse morgen 
og fulgte så hinanden hjem . « 
» Så var i vel fulde . « 
» Jeg ved ikke . Det var vi sagtens . 
Vi talte så højt og dybt . Vinen gjorde 
os større , modigere , finere . Næste dag 
var vi jo anderledes , mere tilknappede 
og kølige . Men vi kunne se hinanden 
frit i øjnene , for vi havde aldrig noget 
at angre . Det gjorde ingen ting , om 

vi havde ladet os rive hen . Vi kendte 
hinanden så godt og stolede på hinanden . 
 « 
Hun sad og så på ham , mens 
han talte , men sagde ingen ting . Han 
kastede mere brænde på ilden , helt i 
tanker , indtil hun tog et stykke ud 
af hans hånd og lagde det bort . 
» Du stikker jo ild på huset . « 
» Man skulle aldrig drikke vin med 
fremmede , «  sagde han .  » Man ruller jo 
dog ned , når man klæder sig af . Og 
det er jo det , man gør . « 
» Du siger det , som om det var 
drukkenskab , «  sagde hun . 
Han gav ikke agt på hendes ord , 
men blev ved : 
» Man knapper sig op , man viser 
sig frem . Se på deres øjne og deres 
smil . Jeg har haft det i mine egne 

øjne  .  .  . jeg har hundrede gange 
pludselig set dem nøgne alle sammen 
rundt om bordet . « 
» I det gode selskab , Cordt ? « 
» Hvor ellers ? « 
» Jeg forstår det ikke , «  sagde hun . 
» Jeg kender ikke de mennesker , du 
taler om . « 
» Du skal sammen med dem i aften , 
Adelheid . « 
Hun trak fortrydelig på skuldrene 
og trommede med sin fod på tæppet . « 
» Adelheid . « 
Hun så på ham , og hendes øjne 
var mørke og vrede . Han tog hendes 
hånd og holdt den fast i sin . 
» Jeg har set det i øjne , der så 
på dig , Adelheid . « 
Hun rev sin hånd til sig . 
» Det er så grimt , Cordt . « 

hun rejste sig og gik hen til balkondøren . 
Han så efter hende , og hans 
øjne tindrede . 
» Adelheid . « 
Hun stod med ryggen mod ham , 
lænet til karmen og knappede sine 
handsker . Han bøjede sig frem over og 
klemte hænderne fast om stolens arme . 
» Jeg har sét det i dine øjne , 
Adelheid . « 
Hun rørte sig ikke , sagde ikke et 
ord . Da hun var færdig med handskerne , 
samlede hun sit slæb og gik 
ud på balkonen . 
Majluften var kold , og hun gøs i sin 
lette dragt . Lygterne skinnede mat gennem 
tågen ; der kørte mange vogne 
over torvet . Hun kunne høre selétøjet 
ringle i porten ; tjeneren gik og 
trampede dernede . 

hun vendte sig om og stod i 
døren og så på Cordt . Han havde 
drejet sin stol mod kaminen . Hun 
kunne ikke se andet af ham end hans 
ene skulder og arm , hans store hår 
og så hans ben . 
» Vognen er der , «  sagde hun . 
Han rejste sig og gik hen imod 
hende . 
» Du må ikke være vred på mig , « 
Sagde han mildt .  » Jeg har det ikke 
godt . « 
» Er du syg ? « 
» Ja  .  .  . måske  .  .  . nej , ikke 
sådan . « 
» Ja , for min skyld kan vi gerne 
blive hjemme . Min glæde har du 
ødelagt . « 
» Har jeg ? « 

» Naturligvis har du det . Det var 
for dig , jeg gjorde mig smuk  .  .  . 
Det var dig , jeg ville til fest med . « 
» Var det ? « 
Han tog hendes hånd og trak 
hende hen til kaminen . 
» Sæt dig , Adelheid  .  .  . jo  .  .  . 
Blot et minut . Skal vi blive hjemme 
i aften  .  . . hente vin  .  .  . holde fest . .  . « 
» Ja  . . . du er i festhumør . « 
» Vær nu god , Adelheid . Du er 
min fest  . . . det véd du jo  .  .  . det 
véd du jo fra hundrede dejlige dage . 
Vil du som jeg i aften , så gør vi 
det . Og du er smuk for mig , og jeg 
for dig , og vore øjne skinner . « 
Hun så ikke på ham , men rystede 
på hovedet . 
» Jeg vil blive hjemme , hvis du 
ønsker det , «  sagde hun . 

de sad tavse . Lysene på kaminen 
viftede og dryppede i trækvinden . 
» Det er underligt , «  sagde han så . 
» Husker du den aften i London , Adelheid , 
da vi skulle på det store bal ? 
Da bad jeg dig blive hjemme , og du 
gjorde det og var glad . « 
Hun lagde sig langt tilbage i stolen 
med armene under nakken . 
» Jeg var ikke glad den aften , « 
Sagde hun . 
Han løftede hovedet og lyttede . 
» Jeg bøjede mig , Cordt , men jeg 
var ikke glad . Jeg spillede komedie 
for dig . « 
Hun mødte hans bilk . Hendes 
øjne var rolige og bedrøvede , og hun 
tog dem ikke til sig , mens hun talte . 
» Jeg var ond , Cordt . Jeg hadede 
dig . Jeg løj for dig . Jeg dansede på 

ballet time for time , imens jeg sad 
og holdt din hånd og lod så glad . « 
Hun lod sig glide ned af stolen 
og lå på knæ foran ham med hænderne 
foldede om hans knæ og ydmyge øjne 
på hans ansigt . 
» Se ikke så underlig på mig , 
Cordt . Sådan er jeg jo . Jeg elsker 
dig . Men jeg kan ikke leve , uden de 
andre  . . . uden at de sér det , sér min 
lykke . Jeg vil være smuk , og de skal 
forelske sig i mig , og jeg skal være 
din . Jeg bryder mig kun om at være 
smuk , når jeg er forelsket . Se ikke 
sådan , Cordt . « 
Hun knugede sig til ham og tiggede 
med sine øjne . 
» Jeg er jo ikke ond , Cordt —vel ? 
Jeg var jo dag og nat hos vores lille 
barn , da han var syg  .  . . ikke Cordt ? « 

» Jo , «  sagde han . 
» Ja  .  .  . det var jeg . Men jeg kan 
ikke altid være stille . « 
Han rejste hende op og gik gennem 
stuen med armen om hendes liv . 
De gik ud på balkonen . Der kom en 
vogn i skarpt trav over torvet , og 
lidt efter én til og en hel mængde . 
De kom rundt om fra gaderne , men 
for af sted i samme retning og forsvandt 
om et gadehjørne . Hovslagene 
klikkede mod stenbroen , lygterne 
skinnede på de blanke kalescher , kusk 
og tjener sad stive og sorte på bukken . 
» Kom så , Adelheid , «  sagde han . 
» Lad os tage af sted . « 
Lysene på kaminen brændte ned , 
og ansigterne på de store stole grinede 
i mørket . Da morgenen gryede , kom 

den gamle tjener og gjorde stuen i 
orden . Da det blev aften , tændte han 
lysene . 
Han gjorde det næste dag og næste 
igen og mange dage derefter . Solen 
stod op , og solen gik ned . Vandet 
plaskede i fontænen , lygterne lyste , og 
menneskene mylrede over torvet . De 
røde blomster strålede på balkonen , 
og hver aften faldt lyset gennem den 
åbne dør . 
Men sommeren gik , og der kom 
ingen i stuen . 

Fru Adelheid stod på balkonen . 
Hun plukkede de røde blomster og 
kastede dem ned over torvet . Hun var 
i lang , hvid kjole ; på gulvet lå hendes 
handsker og hvide Boa . Hun kom fra 
tteatret og havde kedet sig . 
Nu vendte hun sig om mod stuen . 
Cordt sad sammensunken foran 
kaminen og stirrede . Hun ville se 
hans ansigt og kaldte på ham . Han 
skød stolen tilbage og så hen . 
» Jeg tænkte på stykket , vi så , « 
Sagde han . 
» Ja , det var dumt . « 

hun trak den anden stol ud på 
gulvet , så hun kunne se krukken med 
den nøgne mand , der vred sig gennem 
torne . 
» Der var en tid , da jeg var træt 
af lovene , «  sagde Cordt .  » Jeg glædede 
mig , når digteren viste mig et ægteskab , 
som blev brudt i elskov . Jeg 
tænkte , menneskene voksede ved det , 
og der blev højere til himlen og 
grønnere på jorden . « 
Hun gøs igen og svøbte kjolen 
tættere om sine fødder . 
» Nu er jeg så træt af det ulovlige . 
Jeg væmmes ved disse fruer og 
deres elskere . « 
» Du er jo selv gift nu , «  svarede hun . 
» Hvad siger du ? « 
Han så op . Hun kunne se , at 

han ikke havde hørt hendes ord , og 
hun var glad ved det . 
» Der må vel være en konflikt , « 
Sagde hun . 
» Naturligvis . Det må der jo . Det 
er jo det . 1 gamle dage måtte de ikke 
få hinanden , og nu må de ikke blive 
sammen . « 
Hun sagde ingen ting , men lod 
sin hånd glide over krukken . 
» Alle disse utro koner har gjort 
elskoven mindre . Jeg kunne tænke mig , 
at en fin kvinde kvalte sin forelskelse , 
fordi hun ikke ville ud i det . « 
» Fordi hun var bange . « 
» Fordi hun var fin . « 
De sad en stund tavse og så på 
gløderne , der blev borte i den hvide Aske . 
» Tror du , der er mange , der gør 
det ? «  spurgte hun . 

han så op . 
» Tror du , der er mange utro 
koner ? « 
» Jeg véd ikke . Hvorfor skulle de 
ikke gøre det ? « 
Han støttede hovedet i sine hænder . 
Fru Adelheid legede med krukken . 
» Men jeg forstår ikke , folk gider 
gå i tteatret . « 
» Hvor skal de gå hen ? « 
Han skød sin stol tilbage , så han 
kunne se hende . Hun blev siddende , 
som hun sad og tænkte på ingen ting . 
» Adelheid , «  sagde han ,  » du ville 
nødig hjem i aften . « 
Hun lagde sig tilbage i stolen og 
så på sine hænder . 
» Å , «  sagde hun .  » Jeg havde lyst 
til at spise ude . « 
» Jeg ville så gerne talt med dig . « 

» Jeg tog jo også hjem , min ven , « 
Svarede hun og rakte hånden ud imod 
ham . 
Han så den ikke , og hun lod den 
falde . 
» Jeg ville helst blevet hjemme fra 
tteatret , Adelheid . « 
» Javel , «  svarede hun og trak ganske 
lidt på skulderne .  » Jeg forstod det 
ikke . « 
» Men så i tteatret forstod du 
det . Og så ville du dog alligevel 
spise ude . « 
Han bøjede sig over mod hende 
for at fange hendes blik . Hun sagde 
ingen ting og så ikke på ham . 
» Adelheid . « 
Fru Adelheid rynkede panden . 
» Jeg går nu ikke i tteatret for 
komediens skyld , «  sagde hun .  » Den 

morer mig ikke . Men det morer mig 
at se på dette hav af mennesker , høre 
det larme og stilne af igen . Jeg kan 
godt lide , når de klapper , og når der 
er ganske stille , mens de siger noget 
godt på scenen . Så synger det i mig , 
og jeg har det godt . « 
Han så et øjeblik på hende ; så 
lo han og gned sine hænder . Fru Adelheid 
drejede stolen om imod ham og 
så nær , at hendes knæ rørte ved 
hans . 
» Hvad er det så , du ville tale 
med mig om i aften ? «  spurgte hun . 
» Som ikke kunne opsættes , til tteatret 
var forbi ? som ikke kunne gemmes en 
time , siden jeg nu havde lyst til at 
spise ude ? « 
. Han så på hende og rystede på 
hovedet . 

» Var det noget ? Eller var du bare 
træt og tom , som jeg var det ?  . • • 
som de utro hustruer er det ? og de 
moderne digtere og  .  .  . alle ? « 
» Nej , Adelheid , «  sagde han .  » Nej . 
Det var ikke noget . Ingen ting . « 
» Jeg véd ikke , hvad du mener , « 
Sagde hun og kastede sig pludseligt og 
stærkt tilbage i stolen .  » Der er noget 
bag dine ord . « 
Cordt nikkede . 
» Du er ond mod mig . Hvad er 
der i det , jeg gør ? Vi lever ikke anderledes 
end andre folk af vor kreds , det 
jeg véd af . Vi rejser , går i tteatret , 
tager ud og sér vore venner hos os . 
Vi træffer sammen med morsomme 
mennesker , kunstnere  .  .  . alle dem , 
der er noget . « 

» Morer du dig al tid blandt de 
morsomme mennesker ? « 
Hun så lidt usikkert på ham . 
» Der er ikke noget al tid noget 
steds , «  sagde hun . 
» Nej , «  sagde han .  » Gud bedre det . 
Det er der ikke . « 
De sad tavse , hver i sine tanker . 
Så strøg han sit hår fra panden og 
sagde roligt : 
» Prøv på , om du kan forstå mig , 
Adelheid . Når man gifter sig og bliver 
moder , så plejer man at blive stille 
.  . . mere stille , mener jeg . Jeg mener , 
så er der sejre , man ikke kan vinde , 
triumfer , man ikke kan opnå  .  .  . 
Som man ikke bryder sig om . Man 
bryder sig ikke om dem , Adelheid , fordi 
man har uddybet sit liv  .  .  . fordi man 

er kommen én mand så nær , at andre 
mænds nærmelse er én ubehagelig . Så 
bliver man stille  .  .  . mere stille . Og 
stilheden er ikke tom , men rigere netop 
end det andet . « 
Hun så på ham med et underlig 
nysgerrigt glimt i de vrede øjne . 
» Er du jaloux ? «  spurgte hun . 
Han rystede på hovedet og slog 
med hånden . Men hun sprang op 
og stod foran ham med store , stolte 
øjne . 
» Da skulle du være det , Cordt , « 
Sagde hun .  » Du skulle være det . Jeg 
er din , og jeg elsker dig . Du vandt 
mig en gang , se til , du kan bevare 
mig . Kæmp om mig , Cordt . Jeg er 
ung , og jeg er smuk , og der er mange 
mænd i verden . « 
Han rejste sig sindigt og så på 

hende , så hun et øjeblik troede , han 
ville slå hende . 
» Du bliver seks og tyve år i 
næste måned , «  sagde han .  » Og for 
resten slås vi ikke i vor familie for 
at beholde vore koner . « 
» Cordt . « 
Hun satte sig uden at vide , hvad 
hun gjorde . Han så på hende , og 
hun så på ham igen . Hun kunne 
ikke lade være at tænke på , hvor høj 
han var ; og hvor han bar sine klæder 
frit ; og at hans ene skulder var lidt 
lavere end den anden . 
Så gik han hen i stuen , så hastig , 
at han var ved at snuble over tæppet . 
Han tumlede med den gamle rok og 
trak den ud på gulvet . Hun fulgte 
ham med øjnene . 

» Kan du spinde på oldemoders 
rok , Adelheid ? «  spurgte han . 
Hun foldede armene over brystet 
og så på ham . 
» Kan du ikke , Adelheid ? Kunne 
du ikke lære det ? Når jeg nu bad 
dig om det ? « 
Han trak rokken helt hen foran 
hende og stillede den , som om hun 
skulle bruge den med det samme . Så 
satte han sig i sin stol igen . 
» Tror du ikke nok , Adelheid ? « 
De så hårdt på hinanden . Så 
blev de bange og undselige og tog 
deres øjne til sig . 
De syntes begge to , de rakte hånden 
ud , men ingen af dem kunne se 
den andens . De havde en længsel efter 
at kaste sig i hinandens arme , men sad 
så stive som støtter . Deres læber 

skælvede ; men de så ikke på hinanden 
og vidste ingen ting om hinanden . 
» Jeg tænker på , hvor vi er bitte 
små i disse store stole , «  sagde han 
omsider . 
Hans stemme var rolig , og hun 
blev ganske rolig i det samme . Det 
var helt forbi ; der var stille i deres 
sjæle . Det var ikke nogen forsoning , 
for de mindedes ikke nogen strid . Deres 
blikke hvilte trygt i hinanden . 
De var gode , og de var venner . 
» Mon vi er mindre , end de , der 
sad her før os ? «  sagde hun .  » Anderledes , 
ja ; men mindre ? « 
De rejste sig begge to . 
» Meget mindre , «  sagde Cordt ,  » og 
meget mindre lykkelige . « 

de gik gennem stuen ud på 
balkonen , som de plejede , før de gik 
til ro . 
Septembernattens stjerner tindrede 
fra en høj himmel . De fleste lygter 
var slukkede , og der gik kun få 
mennesker over torvet . Langt borte 
sang en fuld mand . Lyden af vandet , 
der faldt i fontænen , voksede i stilheden . 
» Her er så smukt , «  sagde han . 
» Ja . « 
» Og nu er sommernætterne forbi , 
og vi har ikke haft dem . « 
Hun lagde sit hoved på hans 
skulder og lukkede øjnene . 
» Jeg tror ikke , der i hele verden 
er et torv , så smukt som dette , « 
Sagde han . 

» Jo  . . . i Florens  .  .  . « 
Han sukkede og førte hende ind 
i stuen . 
» Vi har rejst for meget , Adelheid . 
 « 
Hun gik rask over gulvet og 
åbnede døren . Han blev stående på 
balkonen . 
Det var alt sammen brudt op i ham 
igen . Han kæmpede mod det , men 
kunne ikke . 
» Kommer du , Cordt ? « 
Hun var udenfor i gangen , og 
kunne ikke se ham . 
» Gå kun  . . . jeg kommer lige 
straks . « 
Han tvang sin stemme så rolig , 
han kunne , men den lød helt unaturlig 
i hans egne øren . Han stod ganske 

stille og lyttede . Hun blev stående 
et øjeblik , som om hun betænkte sig . 
Så lukkede hun døren og gik . 
Han kunne høre , at hun gik hurtigt . 

den første sne var falden og lå 
på balkonen , fin og hvid , broderet af 
spurvenes fødder . 
De røde blomster stod indenfor i 
varmen og så kummerlige ud . Så 
var der sat et stort bord dybt inde i 
stuen med en lampe og en stabel 
bøger . 
Cordt kom tidlig . 
Han gik lige hen til bordet , satte 
sig og slog en bog op . Lidt efter stod 
han ved vinduet og så ud . 
Det skumrede . En våd og tåget 
aften med et tyndt , rødligt lys bag 

tågen og kolde fødder og dryppende 
Tage . Sneen på torvet var smeltet 
i sjap . Fontænen var tavs , dækket af 
bræder og granris . 
Han satte sig igen og læste . Han 
rejste sig , så på sit ur , gik hen til 
vinduet , vandrede op og ned ad gulvet 
og satte sig igen . Han tændte sig en 
cigar og lod den gå ud . Han gik sin 
vej og kom en time efter igen og 
begyndte forfra . 
Lidt før midnat rullede vognen 
ind ad porten , og fem minuter efter 
stod Fru Adelheid i stuen , høj og hvid 
med store øjne . 
» Har du moret dig , Adelheid ? « 
Hun kunne høre , han brød sig 
ikke om at vide det , og svarede ikke . 
» Jeg fryser , «  sagde hun . 
Hun trak sin stol tæt hen til 

kaminen , puttede sig op i den og satte 
fødderne på ildgitteret . 
» De spurgte efter dig , Cordt . « 
» Det gjorde de vel . « 
Han bladede lidt i sin bog , lukkede 
den så og trak sin stol hen ved siden 
af hendes . Han sad med hånden under 
kinden og så træt ud . 
» Har du i sinde at sidde hele 
dagen i denne stue , Cordt ? « 
» Nej . Men om aftenen . Når jeg 
ikke har andet for . Jeg elsker denne 
stue . « 
Hun lagde sine hænder hårdt i 
hinanden og lukkede øjnene . 
» Jeg hader den , «  sagde hun .  » Hvad 
ondt , der er mellem dig og mig , er 
kommen her . « 
Han sagde ikke noget til det , men 
rejste sig og gik hen til bordet efter 

en cigar . Det for i hende , da han 
smækkede kassens låg i . 
» Tager du med i morgen ? « 
Han rystede på hovedet . 
» Vil du afbryde al vor omgang , 
Cordt ? « 
» Nej , «  sagde han .  » Det vil jeg 
ikke . Men jeg har ingen lyst til al 
tage ud i denne tid . « 
» Hvad tror du , vore venner vil 
sige  ? « 
» Lad dem sige , hvad de vil . « 
» Tænker du ikke på , hvor ubehageligt 
det er for mig ? « 
» Å jo . Men jeg har ingen lyst 
til at tage ud i denne tid . « 
Han tændte sin cigar ved lysene 
på kaminen . Så satte han sig igen 
og røg rolig og så ind i ilden . Hun 
så til ham og sukkede . 

og uden at hun vidste , hvordan 
det gik til , og uden at hun ville det , 
blev hun pludselig blød om hjertet og 
fik våde øjne . 
» Er du ikke lykkelig , Cordt ? « 
Han så op og så længe på hende . 
» Nej . « 
» Og det er min skyld ? Fordi din 
kone er en pjanke , der skal i selskab 
hver dag ? « 
» Det er du ikke , Adelheid . « 
» Fordi jeg er et tomt , moderne , 
uroligt menneske ? « 
» Det er du ikke  « 
» Hvad er jeg da , Cordt ? « 
Han tog hendes hånd og kyssede 
den og smilte til hende . 
» Du er min hustru , Adelheid . Og 
vi har et lille barn , vi to , og skal måske 
have et til . « 

» Nej , «  sagde hun og tog sin hånd 
til sig .  » Nej , Cordt . Det var blot dum 
snak af mig . « 
Han sagde ingen ting . Hans hånd 
faldt slapt ned , og han blev mere bleg , 
end hun kunne huske , hun havde set 
ham . Hun blev bange for , at han var 
syg , og bøjede sig hen imod ham og 
kaldte på ham . 
Han så hende ikke , hørte hende 
ikke . 
Hun kunne ikke få øjnene fra 
ham . Hun tænkte , han kunne ikke se 
mere bedrøvet ud , om deres dreng var 
død . Hun følte det som en forfærdelig 
skam , at hun selv var glad over det , 
og hun var angst for , at han skulle se 
på hende . 
Så gjorde han det og læste hendes 
tanker . 

og hun blev ond og ondere , jo 
stærkere hun så ham sørge . Hun forstod 
det ikke , følte sig oprørt over det . 
Og da der ingen vrede var i hans 
øjne , blev det værre for hende endnu . 
Hun ledte efter et ord , der kunne få 
ham til at fare op og sige noget , lige 
meget hvad . 
Men han sad stille og tavs og 
vendte langsomt sit ansigt fra hende . 
Og hun kunne ingen ting sige . 
Hun rejste sig og gik hen til vinduet 
og stod der en stund . Så gik 
hun tilbage og satte sig i en stol . 
» Hvad tænker du på , Cordt ? « 
» På dig . « 
De sad igen tavse . 
» Adelheid . « 
Han sagde det ganske stille og 
mildt , men hun blev bange . 

» Jeg vil kæmpe om dig , Adelheid . 
Jeg vil kæmpe om dig , og det nye , 
lille barn skulle hjulpet mig . Nu må 
jeg kæmpe alene . « 
Hun mindedes dunkelt , at det ord 
var faldet mellem dem en gang , men 
forstod ham ikke . 
» Jeg vil sætte liv og lykke ind 
på at vinde dig , «  sagde han .  » Jeg 
vil tale med dig og tigge dig og slå 
dig . Jeg vil tage dig i mine arme 
og lukke min dør for dig og løbe 
efter dig og forlade dig . « 
» Og hvis du ikke vinder mig ? « 
» Jeg vinder dig . « 
» Men hvis ? « 
Hun så på hans mund , imens 
hun lyttede efter svaret . Det kom 
ganske roligt ; han så ikke en gang 
på hende . 

» Så vil jeg forkaste dig . « 
Fru Adelheid kneb sine øjne sammen 
og spærrede dem så vidt op . 
» Forkast mig hellere straks , Cordt . 
Hvis du da kan . « 
» Det kan jeg ikke . Vi har jo det 
lille barn sammen . Og vi holder jo 
af hinanden . « 
» Jeg véd det ikke , «  sagde hun . 
» Hvad er det , du ikke véd ? « 
Hun svarede ikke , rystede blot på 
hovedet . 
» Du skal have din frihed , «  sagde 
han .  » Tag ud , så meget du vil , mor 
dig , fyld huset med gæster . Vær glad 
og trist den hele dag igennem , som 
det falder i din lod . Rejs bort , hvis 
du har lyst til det . « 
» Og du vil aldrig med ? « 
» Så lidt som muligt . Derude vil 

jeg ikke kæmpe om dig . Der vandt 
jeg dig én gang , og jeg er ikke bange 
for dig  . . . sådan . Dér bryder jeg 
mig i hvert fald ikke om at vinde dig 
igen . « 
» Og så ? « 
» Og så skal du vide , at du hver 
aften kan finde mig her . Her bor jeg . « 
Han rejste sig og gik langsomt 
gennem stuen . Fru Adelheid lod sig 
glide ned på gulvet og lå der med 
kinden mod ildgitteret og stirrede . Hun 
mærkede , at han kom tilbage og stod 
ved siden af hende og gik og kom igen . 
» Cordt , «  sagde hun .  » Jeg kommer 
her aldrig . « 
» Det kan du gøre , som du vil . « 
Han satte sig og støttede hovedet 
i sin hånd . 
» Han vidste nok , hvad han gjorde , 

min stamfader , da han byggede den 
hellige ægtestands lønkammer i sit 
nye , rige hus  .  .  . højt over gaden , 
fjernt fra dagens gerning  . . . og 
nattens . Han skuede dybt og langt . « 
» Det er husets torturkammer , « 
Sagde Fru Adelheid .  » Jeg er sikker 
på , at mange kvinder har grædt bitterlig 
herinde . « 
Hun rejste sig halvt op og strøg 
sig over panden . 
» Jeg er bange , Cordt . Du vil mishandle 
mig . Jeg kan ikke det , du vil . 
Skal vi tale sammen et andet sted  .  .  . 
I din stue , Cordt ? « 
» Nej , «  sagde han .  » Her er vor 
plads . Her er vi skyldige at være . « 
Han stod op og satte sig straks 
igen . Hans øjne tindrede , mens han 
talte . 

» Her har de siddet alle sammen , de 
mænd , som har boet i huset , og deres 
kvinder  . . . i fryd og i kvide . Deres 
ansigter ser på os fra hver en krog , 
deres ord hvisker alle vegne  .  .  . Kan 
du ikke høre oldemoders rok ?  .  .  . 
Hører du ikke spinetet synge ? « 
» Jo , Cordt . « 
» Her bliver vore ord større og 
tungere i stilheden . Her bliver vi mægtige 
i vor kærlighed og vor vrede . 
Hvad vi kan , det kan vi her . De kunne 
noget , disse gamle , brede mænd og 
kvinder . « 
Hun rejste sig og stod foran ham , 
lænet til kaminen , høj og hvid . 
» De kunne holde hustugt , «  sagde 
hun . 
Hun så på ham , og der var 
trods og angst og vrede om hendes 

røde mund og i hendes underlige 
øjne . 
» Det kunne de , «  sagde han .  » Gud 
lønne dem derfor i deres grave . « 
Hun satte sig i den gamle stol og 
lagde armene om krukken , hvor manden 
vred sig gennem torne . Hun stirrede 
på mandens ansigt og syntes , hun var 
hos ham og følte tornene i sit kød . 
» Herinde var det også , vi to for 
alvor bandt os til hinanden , Adelheid . 
Den aften , vi satte vore navne på det 
gamle , gule papir derhenne i muren . 
Da forskrev du dig til denne stue , som 
du hader . Og når tiden kommer , 
går vor søn herind med den , der er 
hans lykke . « 
Han gik ud på balkonen og kom 
tilbage , hvid og våd af sne . Han bragte 
kulde med sig , og hun gøs . Tavs stod 

han ved kaminen og gik så på ny . Hun 
lyttede efter hans trin og ventede på 
et ord og kunne intet sige . 
Så gik hun hen til det gamle 
spinet og satte sig og sang : 
Lenore , dagen er grim og grå , 
jeg kan ikke bære dens tynge , 
jeg hører ikke dens klokker slå 
og ikke dens fugle synge . 
Lenore lille , min frue fin , 
så dejligt dit øje stråler . 
Lenore , skænk mig din gyldne vin 
af nattens duftende skåler , 
de blankeste stjerner på os ser , 
violerne blåner i vange . 
Lenore , kys mig , og kys mig mere , 
og kys mig tusinde gange . 
De spinkle toner sang i stuen , da 
hun tav . 
Hun lyttede , men kunne ikke høre 

hans trin . Han sad i en af de store 
stole og rørte sig ikke . 
Hun så lidt på ham over sin 
skulder . Så rejste hun sig og lukkede 
instrumentet med så megen larm , hun 
kunne . 
» God nat , Cordt . « 
» God nat . « 
Så blev hun meget rød og meget 
bleg og gik med vrede , våde øjne . 

Fru Adelheid frøs og havde rykket 
sin stol så nær kaminen , hun kunne . 
Det blussede og bragede derinde ; 
det røde skær brændte på hendes ansigt 
og hendes hvide kjole . Men hun 
blev ved at lægge brænde på og kunne 
ikke blive varm . 
Cordt sad i den anden stol og læste 
med bogen på knæene og hovedet 
støttet i sine hænder . Bogen var stor , 
med gule blade og gamle bogstaver . 
Mismodig så Fru Adelheid til ham . 
Hun fortrød , at hun var kommen op i 
stuen , og havde gået , om hun havde 

haft magt dertil . Så sukkede hun og 
så mod ilden med trætte øjne . 
» Adelheid  .  .  . hør en gang . « 
Han strøg håret fra panden med 
begge sine hænder og læste : 
» Men da budskabet nåde dronning 
ttyre , at Olav trygvasson var 
død , faldt hun i afmagt og lå længe 
sådan . Siden kom hun vel til sig selv 
igen , men var så sorrigfuld , at det var 
en ynk for hendes hofsinder at skue . 
Da dagen var omme , gik hun til en 
munk , som boede tæt derved og var 
viden om berømt for sin fromhed og 
hellighed . Ham spurgte hun , om et 
menneske syndede mod guds lov , når 
hun gav sig selv døden ; thi hendes 
herre og husbond var død , og hun 
ville ikke leve . Men munken svarede 
og sagde : visselig er det synd . Thi 

gud har givet os livet , og han tager 
det igen , når det tykkes ham ret . Da 
græd dronningen bitterlig , fordi hun 
måtte synde så svarligen . Men årie 
næste morgen kom hun igen og spurgte 
den hellige mand , hvor lidet det var tilladt 
at æde uden at fortørne gud . Og 
munken ynkedes over hende og sagde : 
om i åd et æble hver dag , da var 
det nok . Så lagde dronning ttyre sig 
på sin løjbænk og bød alle sine terner 
gå bort , for at hun kunne være ene med 
sin Kummer . Men den af pigerne , hun 
elskede højest , skulle hver morgen bringe 
hende et æble i den guldskål , hvori 
hun ellers fik sin morgendrikke . Sådan 
skete det også . Men da pigen på 
den niende dags morgen kom med 
æblet i guldskålen , var dronningen 
i himmerig hos sin husbond . « 

han lukkede borgen i ; hans læber 
bevægede sig , som om han gentog 
ordene for sig selv . Fru Adelheid så 
tankefuld mod ilden . 
» De kunne sagtens , de gamle , døde 
mennesker , «  sagde hun så .  » De havde 
al tid en hellig mand , til hvem de 
kunne gå i deres vånde . « 
Men Cordt rystede på hovedet . 
» Du forvansker krøniken , Adelheid , « 
Sagde han .  » Sådan er det jo 
slet ikke . Dronningen ville dø , og hun 
døde . Hun gik til munken for at fri 
sig fra synd og underkastede sig fromt 
hans bud . « 
» De havde da gud «  , sagde Fru 
Adelheid . 
» Det havde de . Den gamle , stærke 
gud holdt dem i sine hænder . « 

han rejste sig rask og stod ved 
kaminen . 
» Tror du på gud , Cordt ? « 
» Nej , «  svarede han .  » Det gør jeg 
ikke . Men jeg tror , han var der den 
gang . Og jeg tror , det var godt , om 
han var her nu . « 
» Det tror jeg også . « 
Han satte foden op på ildgitteret 
og foldede hænderne over sit knæ . 
» Gud er jo nok et steds . Og jeg 
er ikke bange for hans store ansigt . 
Får jeg det en gang at se , så sér 
jeg sagtens alt det , der var højt og herligt 
for mig i mine dage . Det , der 
gjorde mit blod rødt og min ryg rank . « 
Fru Adelheid smilte . 
» Mon det er den gamle , stærke 
gud ? « 
Hans blik strejfede hendes ansigt , 

og der var noget i det , som vakte hans 
vrede . Så gik han gennem stuen og 
stod igen ved siden af hende med de 
samme øjne . 
» Den gamle , stærke gud , «  sagde 
han .  » Selv kan jeg jo nok bjærge mig 
uden ham . Men jeg trænger til ham i 
mit hus . « 
Hun lagde hovedet tilbage i stolen 
og lo . 
» Ja vist , Cordt . Det gør du rigtignok . « 
Og hun blev ved* at le og sagde 
igen : 
» Så var det sagtens ikke sket med 
ham  .  .  . hvad var det nu , han hed , 
som stjal dernede på kontoret ? Tror 
du vel , Cordt ? Og så kyssede din 
kone hver morgen din hånd og spurgte , 
hvad hendes strenge herre befalede . « 

han gik op og ned og svarede ikke . 
Fru Adelheid forstod , at han ikke 
ænsede hendes udfald , fordi hendes ord 
var for små til hans tanker , og hun 
blev misfornøjet med sig selv og vred 
på ham . 
» Men for at vende tilbage til historien , 
så er der jo også Hagbarth og 
Signe , «  sagde hun .  » For ikke at tale 
om Romeo og Julia . Og Maria veczera 
. . . og Elvira Madigan . « 
Cordt blev ved at gå . 
» Jeg siger ikke noget imod det . 
Det er kønt . Og måske er det også 
sandt . I hvert fald er det rigtigt at 
holde ungdommen gode eksempler for 
øje . Men hvad nu dronning ttyre 
angår , så kommer det jo lidt an 
på , hvor længe hun havde været Fru 
trygvasson . « 

han så slet ikke på hende . Hun 
følte sig behandlet som et barn , hvem 
man ikke gider svare og hidsede sig op 
til bestandig større vrede , og ledte efter 
ord , der kunne såre ham . 
» Enhver forelskelse går jo over , « 
Sagde hun .  » Det er jo noget , man véd . 
De kan sagtens , som dør forinden . De 
tager sig smukt ud i historien , men det 
er ikke bevist , at de var bedre end vi 
andre . « 
Cordt gik . Nu stod han henne ved 
vinduet og så ud . Nu gik han igen . 
» Cordt . « 
Han stod stille foran hendes stol 
og så på hende . 
» Ved du , hvor længe kong Olav 
og dronning ttyre var gifte ? « 
» Hvad skal alt det til , Adelheid ? « 
Spurgte han . 

hun skød stolen tilbage og rejste 
sig op . Hun kunne ikke straks sige , 
hvad hun ville , men gik et skridt hen 
imod ham og satte sig igen og følte sig 
ganske magtesløs . 
Så var der noget i hans blik , som 
hjalp hende over det . Og hun rettede 
sig og så fast på ham . 
» Det skal sige , at du sidder her 
og mugner i gamle bøger og gammel 
snak , mens livet leves omkring dig . 
Med tiden vil dit skæg gro fast i bordpladen , 
og du vil ikke sige noget uden 
én gang hvert tiende år , og så er 
det så vist og dybt , at ingen kan 
begribe det . 
» Det har ingen fare , Adelheid , « 
Sagde han . 
» Men jeg vil ikke være dronning 
ttyre eller Signe eller nogen af dem , « 

sagde hun , og hendes stemme var så 
hård , at det gav et ryk i ham .  » Jeg 
vil være den , jeg er . Den , du forelskede 
dig i og tog i dine arme . Jeg står 
ikke i en bog . Jeg skal ikke læses om 
i pigeskoler . Jeg har ingen ting til 
overs for denne gamle , uendelige , grå 
kærlighed ud over døden . Jeg forstår 
den ikke , jeg tror ikke på den . Jeg 
vil have den vildene røde  .  .  . « 
Cordt havde vendt sit ansigt fra 
hende , mens hun talte . Nu så han på 
hende igen . 
» Har du da ikke den , Adelheid ? « 
Hun lagde sig tilbage i stolen og 
så på ham med et underligt blik . Han 
havde aldrig før set de øjne . Der 
faldt over dem slør på slør , til de 
var ganske dunkle , og så tændtes der 

pludselig et blink , som var borte i 
samme nu , og slørene faldt igen . 
» Jeg véd det ikke , «  sagde hun . 
Hun sagde det så sagte , at han 
netop kunne høre det . Han lyttede lidt , 
om hun ikke skulle sige mere . 
Så bøjede han sit hoved , så det 
store hår faldt ned over hans pande , 
og kastede det tilbage igen og blev 
meget bleg . 
» Ja så , «  sagde han . 
Han gik langsomt gennem stuen 
hen til vinduet og stod der med panden 
imod ruden . Og langsomt drejede 
Fru Adelheid sit ansigt efter ham og 
vendte det igen mod ilden . 
Hun syntes ikke , hun havde sagt 
det , og så i næste øjeblik hørte hun 
hans stille svar og så hans ansigt , der 

var så forfærdelig stort og hvidt . Hun 
vidste , at hun ikke havde ment det , og 
hun vidste , at det var sandt . Der var 
i hende et bittert nag over , at hun 
havde såret den , hun elskede , en sanseløs 
fortvivlelse over , at hun ikke magtedeat 
gøre det godt igen . 
Så sluktes det alt sammen i vrede 
over , at han havde lokket hende til at 
"sige det . Og vreden døde i en dyb 
og dulmende medlidenhed med hende 
selv . 
Hun så så dybt i sin egen sjæl 
som aldrig før og svimlede ved det , hun 
så . Hun blev greben af en vild og 
nysgerrig længsel og bøjede sig dybere 
over brønden . Så syntes hun , hun 
faldt , og greb så fast om stolens arme , 
at hendes knoer blev hvide . 

og bag ved rædslen var der fjerne 
fugle , som sang  . . . et grønt og 
gyldent land , hun aldrig havde set i 
sine drømme  .  .  . 
Cordt stod foran hende og rakte 
hånden ud . 
» God nat , Adelheid , «  sagde han . 
Hun satte sig over ende og så 
forvildet på ham . 
» Går du ? «  spurgte hun . 
» Nej . Men jeg vil bede dig gå 
til ro . Jeg bliver siddende en times 
tid endnu og læser . « 
Han satte sig og tog sin bog . Fru 
Adelheid rejste sig langsomt og gik over 
gulvet . 
Ved døren stod hun lidt og så 
på ham . Hans ansigt var så stille . 
Hun syntes , han var så langt borte . 
Hun tænkte på , om han ikke ville se 

op og sige god nat en gang til . Eller 
bare nikke . 
Men han læste og vendte bladene 
i sin bog . 

ilden i kaminen var ved at gå 
ud , og lysene var ganske små . Der 
var stille i stuen og stille udenfor . 
Cordt sad i sin stol . Han havde 
siddet der længe og ikke rørt sig af 
stedet , men grublet med fingrene begravet 
i håret og lyttet efter Fru Adelheids 
trin . 
Hun var hjemme , havde været 
hjemme hele ugen . Men i de sidste 
fjorten dage havde hun ikke sat sin 
fod i stuen . 
Cordt så på sit ur . Så rejste 
han sig og gik ud af stuen , ud af huset . 

lidt efter kom Fru Adelheid . 
Hun blev stående i døren , forundret 
over at finde stuen tom . Hun 
kaldte mod balkonen , men ingen svarede . 
Tøvende gik hun til vinduet og så 
ud . Der var ingen . 
Hun vendte sig hastig om for at 
gå . Så kom hun i tanker om , hvad 
den gang herop havde kostet hende , 
og blev ærgerlig over , at Cordt ikke 
var der . Men det var kun et øjeblik , 
så var hun lykkelig igen over at slippe 
for mødet . Hun følte sig lettere til 
mode , end hun havde gjort i mange 
dage . 
Nysgerrig så hun sig om . Hun 
havde aldrig været ene i stuen og syntes 
ikke , hun havde set den rigtig før . 
Længe stod hun foran de gamle 
stole , fortabt i beskuelse af de sælsomme 

ansigter i træværket . Hun 
kørte dem omkring på gulvet , stillede 
dem lige over for hinanden og ved siden 
af hinanden og satte sig i dem , som 
for at' prøve , hvordan det var . Hun 
kaldte frem i sin erindring , hvad hun 
vidste om dem , der havde siddet i dem , 
og morede sig ved at forestille sig , hvad 
den ene havde sagt og den anden . 
Så gik hun hen til himmelkuglen 
og så på den . Hun trykkede på 
fjeren , så stjernerne løb og lyste . 
Fornøjet så hun på det underlige legetøj , 
og da uhrværket standsede , satte 
hun det i gang igen . 
Hun trak den gamle rok frem og 
satte sig ved den og trådte den i gang . 
Lystigt snurrede hjulet i den »  stille stue , 
os mens det snurrede , blev Fru Adelheid 
hel munter til mode . Hun ønskede , 

oldemoder ville komme ind ad døren 
og rose hende , fordi hun var så flittig . 
Hun rejste sig fra rokken og stod 
midt i stuen og så sig om . Hun kom 
til at tænke på en gang , hun havde 
stået i et indisk tempel , og at hun 
undersøgte disse sære , gamle ting lige 
så roligt , som hun havde betragtet 
hinduernes helligdomme . 
Hun syntes , hun stod i et gravkapel , 
hvor gamle og interessante , men 
tåbelige fordomme og urimelig overtro 
stirrede hende i møde fra indfaldne 
mumieansigter . Hun følte ingen rædsel , 
fordi hun vidste , at det alt sammen var 
dødt og borte og aldrig kunne komme 
tilbage . 
Hendes blik faldt på den lyse 
plet på væggen , hvor fortættet havde 
hængt . 

» Stakkels Fru lykke , «  sagde hun 
højt .  » Du blev stængt ude fra templet , 
fordi din mand bedrog dig . « 
Og hun løftede sine arme i vejret 
i jublende glæde over , at hun var født 
i en blidere tid og levede endnu og 
følte det varme blod banke i sit hjerte . 
Fru Adelheid gik omkring i stuen 
og lo højt ved tanken om , hvor let 
hun havde brudt den gamle stues trolddom . 
Hun klappede de store stole på 
deres stive rygge og talte godt til dem . 
Hun havde hadet dem ; hendes blod var 
bleven til is , hver gang hun satte sig 
i dem . Nu var de to kønne , kostbare 
stole og ikke andet . 
Hun havde sønderrevet forhænget 
for det allerhelligste . Der var intet bag . 
Hun løb til vinduet og drog gardinet 
til side med et ryk . 

der sad dukken  .  .  . stiv og dum . 
Hun lagde sit ansigt til dens vokskind 
og kyssede den med sin røde 
mund . 
Nynnende satte hun sig ved det 
gamle spinet . Hun ledte efter en hymne , 
der kunne lovsynge hendes sejr over 
spøgelset . 
Men da hun slog de første toner 
an , blev hun pludselig bange . 
Hun fik en uhyggelig fornemmelse 
af , at der var nogen i stuen  .  .  . 
Hun sprang op , så stolen væltede , 
og så sig om . 
Der var ingen . 
Lysene var brændt ned på et nær , 
og der var sort i alle kroge . Nu 
blaffede det sidste lys op og kæmpede 
lidt og sluktes . 
Og så begyndte det rundt om i 

stuen at mumle og hviske , forræderisk 
og truende . 
Der nik mennesker over gulvet .  .  . 
O 
mange , tunge trin . Rokken snurrede , 
spinetet sang bag hendes ryg . Stjernerne 
løb og lyste , dukken rokkede 
hen imod hende . Ansigterne på de 
gamle stole løftede sig på lange halse 
og huggede efter hende og grinede 
sælsomt . 
Men manden , der vred sig gennem 
torne , råbte om hjælp  .  .  . hun 
hørte ham råbe . Han blev større  .  .  . 
Han kom nærmere  .  .  . hun så blodet 
dryppe fra hans nøgne lemmer  .  .  . 
Fru Adelheid sneg sig til døren 
med rystende hænder og bange øjne . 

Fru Adelheid lagde hænderne over 
Cordts bog . 
» Må jeg snakke lidt med dig , 
Cordt ? Må jeg sige dig noget ? Må 
jeg sige dig , at det er vanvid , det du 
gør . « 
Han tog hendes hænder bort fra 
bogen og så op . 
» Sæt dig ned , Adelheid , «  sagde 
han træt .  » Sæt dig i stolen der . « 
Men hun tog bogen fra ham og 
kastede den på gulvet . 
» Du er syg , Cordt . Du er bleven 
syg her oppe i denne forfærdelige stue . « 

» Har du ethusråd ? «  spurgte han . 
» Hvor kan du nænne at spøge 
med det . « 
» Det var en bitter spøg den , om 
det var en , «  sagde han .  » Men det 
var det ikke . Jeg tror på de gamle 
husråd . « 
Fru Adelheid satte sig i sin stol 
og stirrede hjælpeløst . 
» Naturligvis gør du det , «  sagde 
hun .  » Og på de gamle bøger og alt 
det , som ikke er mere . « 
Han sagde ikke noget , men gabede 
træt . 
» Og Vorherre skal sættes på sin 
trone igen , og jeg skal sidde ved rokken , 
og vi skal have det hellige ægteskab 
og hele den tyrkiske musik . « 
Cordt slog det ene ben over det 
andet og så på sine negle . 

» Ja  . . . det er jo mit program , « 
Sagde han rolig .  » Så noget nær da . 
Og du fremsætter det på din vante , 
kærlige måde . « 
» Cordt , hvor kan du nænne det . « 
Hun gyngede frem og tilbage med 
overkroppen ; hendes hænder lå foldede 
i skødet , hendes øjne var våde . Hun 
ville sige noget , men kunne ikke , fordi 
gråden brød i hende . Hun kunne ikke 
forstå , at han ikke hjalp hende . 
» Det går os galt , Cordt , «  sagde 
hun så . 
Og da han tav endnu , tog hun 
sig sammen med en kraftanstrengelse 
og talte med lukkede øjne , bestandig 
gyngende frem og tilbage . 
» Vi må jo lyde loven , vi blev 
fødte under  . . . ikke sandt , Cordt ? Vi 
er jo moderne mennesker  .  .  . begge 

to . Trætte , tomme mennesker , om du 
vil . Vi tænker og føler jo på en anden 
måde , end de gjorde den gang  .  .  . den 
gang de var sådan , som du kan lide 
dem . Og vi kan jo ikke skabe os om . 
Men vi kan være så lykkelige , som 
det er muligt-  . . . nu om stunder , sådan 
som vi er . Hvorfor skal vi ikke 
være lykkelige , Cordt ? « 
» Jeg er ikke lykkelig . « 
» Å , Cordt . « 
Hun lagde sine hænder i hinanden 
og byttede dem om og bøjede sig over 
dem , så hendes tårer faldt på dem . 
Så vendte hun sit våde ansigt mod 
ham og sagde stille : 
» Er jeg da ikke længer smuk , 
Cordt ? « 
Han stod op og kyssede hendes 
hvide pande . 

» Det er du , «  sagde han .  » Men det 
kan ikke længer hjælpe os . « 
Han gav sig til at vandre op og 
ned . Fru Adelheid græd stærkt og stille . 
» Du jager mig bort fra dig , Cordt , « 
Sagde hun lidt efter .  » Jeg vil så gerne 
sige dig det , mens det endnu er tid , 
når bare jeg kunne finde de rigtige ord . 
Vil du ikke sidde lidt ned , Cordt ? Det 
gør så ondt i mit hoved . « 
Han satte sig i stolen . Så rejste 
han sig og kastede brænde på ilden 
og satte sig igen . 
» Jeg er så bange for mig selv , 
når vi taler sammen , Cordt , «  sagde 
hun .  » Det er ikke blot det , at jeg 
bliver ond og siger noget , jeg ikke 
mener . Det gør jeg jo også . Men du 
er så god . Men du viser mig tanker 
i mig , som slet ikke er der , før du 

siger dem . Men så kommer de , og 
jeg synes , du har ret , og de har været 
der al tid . Det er så forfærdeligt , 
Cordt . « 
De sad tavse . Fru Adelheid lukkede 
sine øjne ; Cordt flyttede sig urolig i 
stolen . 
» Adelheid , «  sagde han  .  .  .  » Du 
sagde den aften til mig  . . .<< 
» Du må ikke sige det  .  .  . du 
må ikke . « 
» Husker du det , du sagde  .  .  . om 
den vildene røde kærlighed  .  .  . som 
ikke er den , du har ? » 
Hun tog hans hånd og trykkede 
den . 
» Det er netop det , «  sagde hun . 
» Jeg takker dig , fordi du var så god . 
Og ikke gjorde det grimt . Men det 
var ikke i mig , Cordt . Jeg vidste det 

ikke . Men så sagde du det  . . . og 
fik mig til at sige  .  .  . det , jeg sagde . « 
» Men så forstod jeg jo i det 
samme , at sådan var det . Og det 
gjorde så forfærdelig ondt i mig  .  .  . 
Lige straks . Men så blev det ligesom 
en hemmelig glæde i mig  . . . en 
hemmelig skat . Jeg syntes , jeg var 
rigere end før , jeg var ikke bange mere 
for det , der kan komme  . . . for det 
tænker kvinder somme tider på , Cordt , 
mens de er unge , at det vil blive så 
tomt , når det er forbi . « 
Han lyttede med ansigtet mod 
ilden . 
» Der er vist ingen mand , som kan 
forstå det , «  sagde hun . 
Og så lagde hun sig ned på gulvet 
med hagen på ildgitteret , og hendes 
øjne skinnede .  . 

» En kvinde er ung så kort , «  sagde 
hun .  » Og al tid er hun bange for , at 
det skal blive forbi . Kan du så ikke 
nok forstå , at når man pludselig aner , 
at der kan være noget , som er større 
end det største  . . . og når man så 
er bedrøvet og bange  . . . så kan det 
lysne op i én , at det ikke er forbi 
endnu . « 
Cort lo . 
» Det er en dårlig fornøjelse at 
være det største , når der er noget , deler 
større endnu , «  sagde han . 
Men Fru Adelheid rystede på 
hovedet . 
» Det er ikke sådan , Cordt «  , sagde 
hun . 
Han skød sin stol tilbage og gik op 
og ned , mange gange , og der var tyst 

i stuen . Så satte han sig igen ved 
siden af hende . 
» Det er sandt , hvad du siger , « 
Sagde han så .  » Men det var i dig , 
og jeg er glad over , at jeg har vist dig 
det . Jeg kunne ikke gøre andet , da jeg 
først havde set det . Jeg kan ikke gå 
og vente på , at en anden mand skal 
banke på den hemmelige dør i dit 
hjerte og præsentere sig som det allerstørste . « 
Hun lagde kinden på ildgitteret 
og så på ham . 
» Nej , Cordt , «  sagde hun stille . 
» Hvis det er sådan , så var det ikke 
sandt , hvad jeg sagde . « 
Han slog med hånden og rystede 
utålmodig på hovedet . 
» Ikke i dag og ikke i morgen , « 

sagde han .  » Men om et år eller to 
eller ti . Og sker det ikke , så er det 
jo bare et tilfælde . « 
Så flyttede hun sig nærmere til 
ham og lagde hovedet på hans knæ . 
Hun så op , om han havde noget imod 
det . Men han var borte i sine tanker 
og lagde ikke mærke til det . 
Hun havde det pludselig stille og 
godt . Hun var glad over , at hun havde 
fået det sagt . Hun syntes , det var kommen 
mere på afstand  .  .  . måske var det 
helt borte  .  .  . hun kunne slet ikke forstå , 
hvorfor han blev ved at tale om det . 
Og det , han sagde , om en anden 
mand var hende så fjernt og umuligt . 
Hun tænkte på det , som om det var 
et andet menneske , det gjaldt . 
» Jeg elsker dig , Cordt , «  sagde hun . 
» Og om der kom en gang en anden 

mand , og jeg elskede ham  .  .  . kunne 
jeg så gøre for det ? « 
Han rejste sig så brat , at hun 
måtte gribe i stolearmen for ikke at 
falde . 
» Nej , «  sagde han hånlig .  » Det 
kunne du jo ikke . « 
Han gik i stormskridt gennem 
stuen og gentog ordene tre-fire gange . 
Fru Adelheid stod op fra gulvet og satte 
sig i sin stol og lukkede øjnene . 
» Den mand , der faldt på det , har 
gjort en god gerning , «  sagde Cordt . 
» Ud ad den port slap en god stump 
af menneskenes magt til at leve . « 
Han kastede sig så hårdt i sin 
stol , at Fru Adelheid for sammen . Så 
sad han længe rolig , og hun var glad 
ved , at han tav . 
» Hvorfor skulle man ikke kunne 

tvinge sit hjerte , «  sagde han omsider . 
» Når jeg har hustru og barn , og min 
hustru er den , jeg selv valgte mig . Så 
træffer jeg en dag en anden kvinde , 
som vækker min attrå . Jeg træffer 
hende ved-en fest , hvor der er lys og 
vin og musik  . . . vi er ikke os selv , 
hun og jeg  . . . vi er anderledes stemte , 
end vi plejer  .  .  . der er gjort alt for 
at bringe os ud‘af den vej , vi vandrer 
de søgne dage . Men hvorfor skulle jeg 
ikke kunne vige til side , i trofast taknemmelighed 
mod det , jeg har . « 
Hun åbnede en gang imellem 
øjnene og lukkede dem igen . Hun hørte , 
hvad han sagde , men havde ingen fornemmelse 
af , at han talte til hende . 
» Hvem er det , som har sat elskoven 
udenfor lovene ? Hvis jeg får 
lyst til at slå et menneske ihjel , så er 

der ingen tvivl om , at det er et højst 
strafværdigt lune . Har jeg givet mit 
ord og tænker på at bryde det , så 
er jeg ingen gentleman . Men mit hjerte 
kan gøre , hvad det vil . « 
» Ja , «  sagde Fru Adelheid . 
Hun tænkte ikke noget ved det , og 
han hørte det ikke . 
» Der er jo mennesker , som har 
ret til at sende tusinder i døden , « 
Sagde han .  » Der er mennesker , hvis 
elskov slår i røde luer op til himlen 
og fortærer det stakkels husgeråd , der 
står den i vejen , og lyser over det hele 
land . Digterne synger om dem , og der 
brænder et vokslys for deres billede i 
hvert et fint menneskehjerte . « 
» Men om en mand leger Napoleon 
i store Brøndstræde , så hænger vi 
ham  .  .  . hvorfor skal så hvert andet 

fruentimmer have lov til at anse sig 
for en Heloise ? « 
Han sank sammen i stolen og 
stirrede . 
» Jeg véd det heller ikke , om de 
enkelte store blus kan lyse for de tusinde 
små lamper , de slukker . Mon nogen 
véd det , mon nogen kan måle det ? « 
Fru Adelheid rørte sig , og Cordt 
vendte sit ansigt derhen og så opmærksomt 
på hende . Hendes øjne var 
fromme og drømmende : hun smilte svagt 
som et søvnigt barn . 
» Og hvis det er sådan , «  sagde 
han med dæmpet stemme .  » Hvis det 
er sådan , , at jeg ikke kan tvinge mit 
hjerte  .  .  . « 
Han lod sine hænder falde tungt 
på stolens arme . 

» Hvis det er sådan , at elskoven 
gør mig glad og tryg , så jeg bygger 
mit liv på den , og min slægts liv 
. . . og den så kan slukkes , uden at 
jeg ved hvorledes og hvorfor , og jeg 
må søge mit barns moder i en fremmed 
mands seng  .  .  . hvorfor lader 
jeg så min kvinde gå uden slør på 
gaden  ? Hvorfor stænger jeg hende ikke 
inde , som tyrken gør det ? Eller hvorfor 
dræber man ikke moderen , når 
barnet er født ? « 
Han rejste sig og gik rundt i stuen 
og blev roligere , mens han gik . 
» Men sådan er det ikke , «  sagde 
han .  » Lad de store beholde deres storhed 
 .  .  . lad digteren besynge dem , og 
de små , moderne mennesker abe dem 
jammerlig efter . Og lad der al tid være 

kvinder , som ikke mægter at give sig 
mer end én gang , og mænd , der elsker 
dem . « 
Han stod ved kaminen og så gennem 
stuen . Der var stille alle vegne ; 
klokken slog to på kirkeuhrene . 
» Se , Adelheid , «  sagde han .  » Se , 
hvor livet går under loven . Hver 
dag anholdes den enes frihed som indgreb 
i den andens ret . Hver dag banes 
der en ny vej , som det er rigtigt at 
vandre . Blomst avler ikke blomst uden 
gartnerens vilje , dyrene vælger ikke 
længer selv deres mage . Men ingen 
kan tvinge sit hjerte , og menneskene 
parrer sig som hundene på gaden . « 
Ilden var brændt ud , da Cordt 
vågnede af sine grublerier . 
Han så , at Fru Adelheid sov . 

længe stod han foran hende , syg af 
medlidenhed med hende og sig selv . 
Så strøg han hende varligt over 
håret . 
» Det er nat  .  .  . Adelheid . « 

» Jeg ville ønske , vi ikke var gift , 
Cordt , «  sagde Fru Adelheid . 
Hun lagde armene korsvis over 
brystet og så på ham med dybe , 
mørke øjne . 
» Jeg ville ønske , jeg var din elskerinde . 
Om så det var forbi i morgen . 
Så var alt det stygge borte . Og angsten . 
Og det , vi har haft , ville være 
kønnere endnu . « 
Han stod ved kaminen og legede 
med nøglerne i sin lomme . 
» Så var din pande glat og dit øje 
stærkt , Cordt . For så bejlede du til mig . « 

han så op og sagde stille : 
» Bejler jeg ikke til dig , Adelheid ? « 
Hun sukkede og sagde ingen ting . 
Cordt satte sig i sin stol og tiden gik . 
» Hører du , hvad jeg siger , Adelheid ? « 
Spurgte han så . 
» Jeg længes efter , hvad du vil sige . « 
» Jeg så noget lignende som det , 
du der siger , i en bog forleden «  , sagde 
han .  » Jeg husker ikke , hvad den hed . 
Jeg kiggede i den  .  .  . netop på et 
sted , hvor forfatteren raste mod ægteskabet 
med dets tryghed og vaner og 
alt det der . Jeg har læst nøjagtig det 
samme i hundrede bøger , tror jeg . « 
» Ja  . . . de synger alle den samme 
vise , «  svarede hun .  » Det er ikke videre 
underholdende . Men det er vel sagtens 
sandt . « 

Cordt slog sagte sine hænder sammen . 
» Det er underligt , så digterne er 
fantasiløse nu om stunder , «  sagde han . 
» Man skulle tro , der var kun en halv 
snes kvinder til , sopi de alle sammen 
havde kysset og giftet sig med og var 
rendt fra . Mon ikke en af dem en gang 
skulle falde på at prise vanen . « 
Cordt rykkede sin stol frem og sad 
med hovedet i sine hænder og så ind 
i ilden . 
» Var jeg digter , ville jeg synge 
en sang til ære for den hellige vane , « 
Sagde han . 
» Ville du , Cordt ? « 
» Ja , ja  . . . det ville jeg . « 
Hun lagde sit hoved tilbage og 
lyttede efter stormen , som peb i skor- 
stenen . 

» Se nu en gang , Adelheid , to 
mennesker , som er slagne i hinandens 
arme af den stærkeste magt , der er i 
verden . For dem er der ikke dag og 
nat , ikke tid og sted . Al jorden dufter 
af violer . Deres glæde er angst , og 
deres angst er fuld af jublende lykke . 
Så ligger der et barn i hendes skød , 
og glansen i deres øjne er dybere . Og 
så går årene  .  .  . der bliver færre 
violer i verden , som årene går , Adelheid . 
Hun føder sine børn med smerte , 
og smerten arrer hendes kind . Børnene 
har suget hendes bryst ud ; hendes øjne 
er trætte af nattevagten . Den fremmede , 
som går forbi huset , ser kun den 
falmede kvinde . Men han , som drak 
sin rus af hendes unge øjne og kyssede 
hendes stærke bryst  .  .  . han ser det 
ikke . Han har vænnet sig til denne 

kvinde . Hun slukkede hans ungdoms 
længsel og gav ham en rolig lykke i 
stedet . « 
Han tav lidt . Så vendte han sit 
ansigt imod hende . 
» Han lever ikke i sin første længsel 
efter stevnemødets time , men søger 
trygt sit vante leje ved hendes side . 
Lempelig har vanen bundet de to mennesker 
sammen til en familie . — er det 
ikke kønt , Adelheid ? og godt ? « 
» Jo , «  sagde hun .  » Det er kønt , 
sådan som du siger det . Men det er 
ikke ungdom . « 
» Hvad er da ungdom , Adelheid ? « 
» Ungdom er ikke ro . « 
» Så skal man ikke gifte sig , før 
man bliver gammel , «  sagde Cordt .  » For 
ægteskab er ro . Dyb , mægtig , lykkelig 
 . .  . avlende ro . « 

» Det skulle man ikke , «  svarede 
Fru Adelheid .  » Og derfor ville jeg 
ønske , jeg var din elskerinde . « 
Hun så på ham , mens hun sagde 
det , og han så på hende . 
Så stod han op og lagde hånden 
på ryggen af hendes stol og bøjede 
sig tæt ned til hende . 
» Hvor vi er komne langt fra hinanden , 
Adelheid , «  sagde han . 
Og Fru Adelheid nikkede sørgmodig , 
og Cordt gik gennem stuen og 
stod igen ved kaminen . 
» Forgæves kalder jeg med alle stemmer , « 
Sagde han .  » Det hjalp mig ikke , 
at min stammefader byggede denne stue 
. . . til ingen nytte har hans arvinger 
aflagt deres vidnesbyrd herinde , slægt 
efter slægt . « 

der kom et vindstød og slog balkondøren 
op . 
Fru Adelheid for sammen og så 
der hen , mens Cordt gik og lukkede 
den . Så blev han stående ved himmelkuglen 
og trykkede på fjeren . 
» Jeg tænker så tit på den stakkels 
mand , som satte dette legeværk 
herop , «  sagde han .  » Han var et menneske , 
som ikke kunne nøjes med den 
kreds , hvori han gik . Så mistede 
han sin forstand og gav sig til at lege 
med stjernerne . « 
» For os moderne mennesker er det 
anderledes  .  .  . omvendt . Vi bliver gale , 
fordi den kreds , vi går i , er for stor . 
For os er stjernerne barnemad . Vi 
spiller bold med det , der er større . 
Vorherre tumler vi med , som det behager 
os  .  .  . hvis vi da ikke er voksede 

fra det legetøj . Vi tør ikke tale om 
elskov , og -vi smiler ad ægteskabet . Vi 
ringeagter mod og tror ikke på ærlighed , 
og dyden har vi hver sin mening 
om . « 
Hun hørte , hvad ban sagde , som 
man hører musik , hvor det ikke gør  , 
så nøje , om man opfatter teksten . 
» Så hænder det , at vi længes efter 
et fast punkt i vort liv  .  .  . et eneste 
blot . Noget , som ikke kan trevles op 
og diskuteres . Og noget , som ikke er 
forbi . « 
Cordt sad og flyttede sig i sin stol 
og kunne ikke finde hvile . 
» Hvis jeg skulle sætte noget herind 
i stuen , «  sagde han ,  » så blev det 
et lille , bitte hus  .  .  . langt ude på 
landet . Der skulle bare være en dør 
og to vinduer , og det skulle være aften , 

og røgen stige stille i vejret fra skorstenen . 
Det måtte være så lille , det 
være ville ; men man skulle kunne se 
på det , at der ikke var plads til tvivl 
derinde . Mand og kone gik ud og ind 
ad den dør , til deres dages ende . « 
Nu hørte hun , hvad han sagde og 
så på ham . 
» Det er det , mit ægteskab må 
være for mig , Adelheid . Om jeg havde 
haft et talent , så var det sagtens anderledes . 
Eller om jeg måtte arbejde for 
brødet  . . . Og jeg er ikke anderledes 
end andre mænd nu om stunder  .  .  . 
Ikke stærkere , modigere . Jeg véd ingen 
ting om gud , og jeg har ingen overvættes 
tro på mennesker . « 
Han havde dæmpet sin stemme og 
talte uden at se på hende . Men hun 
forstod , at han lyttede efter et ord fra 

hende , og hendes hjerte græd , fordi hun 
ikke havde noget at sige ham . 
» Mit faste punkt , «  sagde han så . 
Så tav han lidt . Men straks efter 
rejste han sig og stod med armen om 
ryggen på hendes stol og talte igen . 
» Det gjorde jo også noget , hvad 
jeg så hjemme . Fader og moder var 
så kærlige  . . . og så stærke . Jeg 
ser dem endnu for mig , når de kyssede 
hinanden efter middagen , hvor stort så 
selskabet var . Og jeg kyssede dem god 
morgen og god nat , lige til de døde . 
Og når fader og hans Broder mødtes 
på gaden , kyssede de al tid hinanden 
.  .  . Folk lo jo  .  .  . og det var så kønt . « 
Imens han talte , ledte hun efter en 
lejlighed til at afbryde ham . 
» Min slægtsfølelse har vel alle dage 
været alt for stærk , «  sagde han .  » Til 

disse tider . Og alligevel  . . . jeg havde 
en gang en kærreste  .  .  . « 
Han standsede i det . Fru Adelheid 
satte sig over ende og så på ham . 
Hendes øjne skinnede . 
» Eller et forhold , om du vil . .  . « 
» Det har du aldrig fortalt mig noget 
om , «  sagde hun . 
Cordt løftede sit hoved og så på 
hende , og hun tog øjnene til sig . 
» Der er ikke noget at fortælle , « 
Sagde han . 
Så sagde han ikke mere , men gik 
hen til vinduet og stod der . 
Og Fru Adelheid følte sig atter 
lille og uhyggelig til mode i den gamle , 
store stol . 

Cordt stod i døren og ventede 
lidt , men lukkede den så og gik hen 
til kaminen . 
Han var selskabsklædt og træt og 
bleg med vin i sine øjne . Da han 
havde siddet lidt , blev det ham for 
varmt , og han trak sin stol hen til 
balkondøren . Dér satte han sig og lod 
sine hænder lege med de røde blomster . 
Fru Adelheid så ham ikke , da 
hun kom . 
Hun gik langsomt og stod stille 
midt i stuen , da hun opdagede , at han 
ikke var ved kaminen . Hun blev forundret 

over det , men glemte det straks , 
glad som hun var , betagen endnu af 
aftenens fest , med sindet fuldt af muntre 
og behændige ord og lysene skinnende 
i sine store øjne . 
Hun satte sig ved spinetet og lagde 
panden mod tangenterne . Det sang i 
hende ; sagte slog hun foden mod gulvtæppet . 
Så ledte hun mellem noderne 
og sang : 
Lenore , mit hjerte er tungt . 
Dit er så frejdigt , dit er så ungt . 
Løs mig , Lenore , den sælsomme gåde , 
som aldrig jeg kunne råde : 
hvor springer de kilder , som frisker dit sind  ? 
I dalens dyb — på bjæfgenes Tind ? 
Løs mig den sælsomme gåde , 
luk mig i ungdommen ind . 
Lenore , mit hjerte er sygt . 
Dit er så mægtigt , dit er så trygt . 

lær mig jævnmodig på vejene træde , 
lær mig at le og at græde . 
Mit hjerte er ørkenen gold og bar , 
så sig du mig , du , som mit hjerte har , 
en kilde , der kan det væde , 
en sol , som gør himlen klar . 
Hun lagde den ene hånd på nodebladet 
og spillede med den anden og 
’ nynnede melodien igen . 
Så klappede Cordt i hænderne . 
Hun for sammen , og hendes hånd faldt 
tungt på claviaturet . 
» Hvor du gjorde mig bange , Cordt . « 
Han gik hen og stod ved siden af 
spinetet . Fru Adelheid så på hans 
ansigt og sukkede . Så stod hun- op , 
lagde noderne bort og gik hen og satte 
sig i en stol ved kaminen . 
» Kommer du ikke her hen , Cordt  ? « 
Cordt gik hen og bort igen og op 
og ned . 

» Sæt dig lidt herhen , «  sagde hun . 
» Hvorfor skulle jeg det ? «  spurgte 
han .  » Du er der jo ikke . « 
Hun så op og mødte hans rolige 
øjne . 
» Du er jo endnu der nede , hvor 
vore gæster flokkedes . Véd du ikke 
det , Adelheid ? Det var lutter tomme 
vogne , der rullede ud af porten . For 
hver en , du tog i hånden til farvel , 
bad du ham bønlig blive hos dig en 
stund endnu . « 
Fru Adelheid sukkede og foldede 
hænderne i sit skød . Han stillede sig 
op ved kaminen , så han kunne se 
hendes ansigt . 
» Jeg sad der henne ved blomsterne , 
da du kom ind , og så det hele . Du 
kom i Brus og glans med hele skaren 
.  .  . den skønneste af dem alle . Ved 

din side gik Mårtens , smidig og smuk . 
Længst borte kom hans hustru  .  .  . 
Hun , der har de trætte øjne og så pinligt 
et smil . Hun så ikke en gang 
efter , hvem det var , han bragte sin 
hyldest . « 
Hun rynkede panden og så vredt 
på ham . 
» Så bad han dig synge sangen 
endnu en gang , og de flokkedes om 
dig og føjede deres bønner til hans . . 
Du gik over gulvet  .  .  . din sikre , 
langsomme gang  . . . du går al tid 
ens , Adelheid  .  .  . som den , der ikke 
kan standses . Din hvide kjole bølgede 
efter dig ; der blev stille i salen . « 
Cordt tav lidt . Fru Adelheid lagde 
hovedet tilbage i stolen og lukkede 
øjnene . 
» Så sang du  .  .  . hans sang  .  .  . 

den samme , du sang for et øjeblik siden 
ved det gamle spinet  .  .  . ja , du hørte 
vel , jeg klappede , Adelheid ? Han stod 
ved siden af dig og så på dig  .  .  . 
Ærbødig , lykkelig . Og du så på ham 
for at læse i hans øjne , hvor dejlig 
du var . « 
» Hvor du kan gøre det ondt , « 
Sagde hun . 
Cordt bøjede sig ned over hende . 
» Se på mig , Adelheid . « 
Hun så på ham og blev bange . 
» Hvor tør du komme her op med 
dit følge ? «  sagde han .  » Her op  .  .  . 
Til mig  . . . i denne stue ? Se på mig , 
Adelheid . Er der ikke plads nok i huset 
endda ? Er der ikke hundrede huse i 
byen , hvor du kan lege legen , du 
elsker ? « 

Fru Adelheid rakte hænderne op 
imod ham . 
» Cordt . « 
Men hans øjne var store og strenge , 
og hun kunne ikke holde ud at se i dem . 
Så rejste hun sig op og stod foran 
ham med bøjet hoved . 
» Skal jeg gå , Cordt ? «  sagde hun 
stille . 
Han svarede hende ikke , men gik 
over gulvet . Og Fru Adelheid satte 
sig på kanten af den store stol , som 
om hun ikke hørte hjemme i stuen . 
» Ja  .  .  . Mårtens , «  sagde han . 
» Du var ikke venlig mod ham i 
aften , Cordt . « 
Hun sagde det for at sige noget 
og uden at tænke over det , men fortrød 
det i samme nu og så forknyt 

til ham . Men han slog med hånden 
og svarede rolig : 
» Såmænd var jeg så . Så venlig , 
som han ønsker det , og en hel del 
mere , end jeg mener . « 
Han stod ved kaminen og så ned 
for sig . Hun tog hans hånd og lagde 
sin kind på den . 
» Mårtens er ingen ting for mig , « 
- .sagde hun . 
» Nej , «  sagde Cordt .  » Ikke sådan . 
Ikke manden  .  .  . Mandfolket . Så vidt 
er vi ikke . Men vi er videre . « 
•  » Jeg forstår dig ikke , «  sagde hun 
sørgmodig . 
» Det er ikke en mand  . . . en 
god eller en slet mand , der bejler til 
dit hjerte og har vundet det eller vil 
vinde det . Mårtens er ikke min rival . 
Han elsker dig ikke , og han prøver ikke 

på at bilde dig det ind . Han lyver 
ikke . Det bruger man ikke nu om 
stunder , undtagen i de lavere klasser . 
Hos os ser vi sjældent så meget som 
skyggen af en skandale . Hvor skulle 
vi få den kraft fra , der kræves til et 
brud , en skilsmisse , eh flugt fra selskabet ? 
Det er soldaten , der fortæller 
sin pige , at hun er den eneste  .  .  . det 
er smedesvenden , som slår sin utro 
kærreste ihjel  .  .  . det er bondepigen , 
som går i mergelgraven , når hendes 
ven har sveget hende for en anden . « 
Han tog sin hånd til sig og foldede 
armene over brystet . 
» Mårtens er ingen Don Juan . Det 
er ikke hans lidenskab , der dårer kvinderne , 
ikke hans mandsmod og mandskraft , 
der vinder dem . Sin attrå bringer 
han til smågaderne , sin mad får han 

hos sin hustru . Han kan ikke elske . 
Kvinderne bliver hans , når han begærer 
dem , men han har aldrig været nogen 
kvindes . Hans øjne , hans ord , hans 
sange lovsynger kærligheden med en 
fortryllende , tungsindig træthed , som 
ingen kan modstå . Så lægger han sit 
hoved i hendes skød og fortæller hende 
om sine evige længsler og evige skuffelser . 
Han udleverer sig til hende og 
beder hende ikke forråde ham . Så 
elsker hun ham . Og hun er hans  .  .  . 
Så meget han vil . « 
Hun ville sige noget ; men Cordt 
rystede afvisende på hovedet , og hun 
sukkede og tav . 
» Han er ikke længer ung . Men 
det gør ingen ting . Han har aldrig 
været det . Hans ubegrænsede modtagelighed , 
hans evige beredthed gør ham 

ung i kvindernes øjne , som han er et 
fruentimmer i mændenes . Hans slappede 
sanselighed har gennemtrængt hver fiber 
af hans legeme og hans sjæl  .  .  . sådan , 
at den bærer hvert ord , hvert blik , 
hver tanke . Han er viljeløs og sød og 
syg og upålidelig . Han hungrer aldrig , 
og han er umættelig . Han sluger kvinder 
og spytter dem ud igen  .  .  . med 
syge længsler og mismodigt sind og 
ringere evne til at leve livet . « 
» Cordt  .  .  . Cordt  .  .  . hvad kommer 
han mig ved  .  .  . hvad kommer 
han os ved ? « 
Han så på hende og tav lidt . 
» Mårtens er gartneren i den have , 
hvor du plukker dine blomster , «  sagde 
han så . 
» Han er den største . Men han er 
bare en af tusinde . I hovedsagen ligner 

disse kærlighedens sportsmænd alle sammen 
hinanden . Skal jeg føre dem 
frem for dig ? « 
» Nej , Cordt . « 
» Jeg kan gøre det uden at krænke 
nogen ved navns nævnelse , «  sagde han . 
» Du kender dem alle . Du kender dem 
straks . « 
»  Cordt . « 
Men Cordt hørte ingen ting . 
» Du kender ham , om hvem vi alle 
ved , at han har mange elskerinder , endda 
vi ingen ting kan sige ham på i hans 
ansigt . Ofte får han en ny . Så har 
han en til  .  .  . det er det hele  .  .  . 
For han slipper aldrig de gamle . « 
» Nu er det nok , Cordt . « 
» Og han , som fortæller sine veninder , 
at han kun har elsket én kvinde , 

og det er hans moder . Har du lagt 
mærke til den rolle , moderen spiller i 
disse trætte mænds fantasier ? I deres 
bøger  .  .  . deres elskov ? Hun er symbolet 
på deres tømmermænd , deres 
kraftesløse anger . Hun skal dulme deres 
ormstukne tanker  . . . de hvisker hendes 
navn , når de kysser deres elskerinde . 
Jeg véd ikke , om fornærmelsen mod 
moderen eller mod elskerinden er den 
største . « 
Fru Adelheid ville rejse sig , men 
han gik i det samme så tæt forbi hende , 
at hun ikke kunne . Så blev hun siddende , 
træt og forpint , og han gik rundt 
i stuen og stod stille hist og her , imens 
han talte . 
» Det er disse mænd , vore hustruer 
tilhører , «  sagde han .  » Og de tager dem 

ikke bort , så vi kan sørge over dem 
og få os nye hustruer . De nøjes med 
at bide Toppen af det elskovens træ , 
vi har plantet i vor have , og lader det 
så stå og vantrives , som det kan 
bedst . « 
Fru Adelheid stod foran ham med 
våde øjne og skælvende læber . 
» Cordt . « 
Men Cordts ansigt var hvidt af 
vrede , og hun kunne ikke finde et ord 
at sige . 
» Morer jeg dig , Adelheid ? «  spurgte 
han . 
Hun gik tilbage til sin plads ved 
kaminen og satte sig igen . 
» Du slukker alle lysene for mig , « 
Sagde hun . 
Han gik over gulvet og talte 
videre . 

» En mands ærlige elskov er ingen 
ting mere , når en af disse herrer har 
sét på hans kvinde . Så er man degraderet 
til ægtemand  . . . en sløv og forladen 
person  .  .  . Ejermand til noget , 
der ikke kan ejes . Så er der vakt i 
min hustrus sind en længsel efter noget , 
som ikke er til . Hendes fred er bleven 
til kedsomhed , og den elskov , hendes 
ægtestand byder hende , til en tom vane . 
Hun resignerer . Og alle dumme bøgers 
dumme ord synger i hendes øre . Hun 
véd , at ingen elskov varer evig  .  .  . 
At ægteskabet er hæsligt . I hendes sjæl 
stiger utålmodige sukke , som gør hende 
dagen besk og natten glædeløs . Så 
veksler hun kærlighedens dukat i småmønt 
og klatter den bort , mens lysene 
skinner , og musiken spiller op . « 
Han lagde de foldede hænder om 

sin nakke og stod ved hendes stol og 
så hen for sig . 
» Adelheid , «  sagde han  .  .  .  » jeg 
begriber ikke , at de , der volder det , 
skal have lov til at gå frit omkring 
iblandt os . Og vi ærer dem som de 
mest udmærkede blandt mændene . « 
» Når vi ser et stakkels vanført 
menneske , gyser det i os  .  .  . ikke 
sandt , Adelheid ? Vi væmmes ved et 
ansigt fuldt af sår . Men disse spedalske 
stråler for vore øjne i en glans 
og en skønhed , hvortil der ikke er 
mage . « 
Han gik op og ned en stund , og 
tiden led , og der var stille i stuen . 
Så satte han sig i sin stol , der 
henne hvor den stod , ved balkondøren 
hos de røde blomster . 
Han var træt og lukkede sine 

øjne . En gang imellem åbnede han 
dem , når der rullede en vogn over 
torvet eller lød et råb . Så lukkede 
han dem igen og faldt hen i en døs , 
hvor al ting var nærværende og pinefuldt . 
Og så for han pludselig i vejret . 
Fru Adelheid lå foran ham på 
gulvet med kinden på hans knæ . Hans 
hånd var våd af hendes gråd . 
» Vær ikke vred på mig , Cordt . « 
Han så på hende , men sagde 
ingen ting . 
» Cordt  .  .  . når du sådan siger 
det  .  .  . så er det sådan  .  .  . også 
for mig  .  .  . Det er så kønt og så 
godt alt sammen  .  .  . « 
Han skød sin stol tilbage og rejste 
sig . 
» Vogt dig vel for , hvad du gør , 

Adelheid , «  sagde han .  » Jeg er ikke 
en modepræst , der hidser og beroliger 
dine nerver  .  .  . ikke en digter , der 
læser sit nyeste værk for dig . Jeg er 
din mand , der kræver dig . « 
Han gik over gulvet og kom så 
tilbage og strøg hende over håret . 
» Det er over os , Adelheid , «  sagde 
han sørgmodig .  » Gud hjælpe os . « 
Hun tog hans hånd og lagde den 
over sine øjne , så fast , at det smertede 
hende . 
» Om nu den gamle gud var 
til , så kunne vi lægge os ned på 
vore knæ og folde vore hænder i hinanden , 
som de gjorde , der byggede 
denne stue . Var det ikke godt , Adelheid 
 ? « 
» Jo . « 

» Jeg kalder på ham , Adelheid 
. . . Og på alt i verden , der er større 
end min evne  .  .  . Og på det lille 
barn dernede . « 

Fru Adelheid lå på gulvet foran 
sin stol og plukkede sine blomster itu . 
Cordt sad med hovedet støttet i hånden 
og så på blomsterne . 
» Blot du ville tale , Cordt  .  .  . 
Blot du ville spørge mig om noget . 
Hvorfor spørger du mig ikke om noget ? « 
» Hvad skulle jeg spørge dig om ? « 
» Spørg mig om , hvad jeg tænker 
på . Hvorfor jeg kom så tidlig hjem . 
Hvorfor jeg ikke har været her så 
længe . « 
» Jeg véd det jo alt sammen , Adelheid . 
 « 

hun foldede hænderne om sit ene 
knæ og gyngede frem og tilbage og så 
på ham med mørke , vrede øjne ; 
» Er der noget , du ikke véd , Cordt ? « 
» Nej . « 
» Det tror jeg heller ikke . Du kender 
ret og vrangt på al ting mellem himmel 
og jord . Du er aldrig i tvivl og 
aldrig i vånde . Du véd straks , hvad 
der er rigtigt , og hvad der er galt , og 
så går du hen og gør det rigtige . « 
Han rystede på hovedet og sagde 
ingen ting , og hun blev vredere . 
» Du alene véd det . Den , der ikke 
følger dig , er fortabt . Her er ikke plads i 
huset til andre end dig og dine tjenere . « 
Cordt bøjede sig ned over hende 
og løftede hende op i stolen . 
» Ti stille lidt , Adelheid , «  sagde han . 
» Og bliv lidt rolig . « 

men hun lod sig glide ned på 
gulvet igen og så trodsigt på ham . 
» Jeg vil ikke sidde i den stol , « 
Sagde hun .  » Aldrig mere . Jeg er ikke 
værdig til den ære . Du véd det ikke 
altsammen , Cordt . Du kender mig 
ikke . « 
Han strøg hende over håret med 
begge sine hænder og tvang hendes 
hoved tilbage . 
» Så vis mig dig , «  sagde han . 
Hun gjorde sit hoved fri og hendes 
øjne blev våde . 
» Du må ikke være god imod mig , « 
Sagde hun .  » Du kender mig ikke . Jeg 
er ikke den , du tror . « 
Så lagde hun sit hoved på stolen 
og sagde stille : 
» Jeg er så bedrøvet , Cordt . « 
» Du bliver glad igen . « 

» Det gør jeg nok , «  svarede hun . 
» Men jeg bliver al tid bedrøvet . « 
Hun tog den ødelagte buket og 
lagde den på stolen og sin kind på 
den . Så lukkede hun sine øjne . Cordt 
så på hende , så træt hun så ud , og 
de sad længe tavse . 
» Her er så koldt , «  sagde hun så . 
Og atter faldt stilheden over stuen . 
» Cordt . « 
Fru Adelheid satte sig med ryggen 
mod stolen og stirrede i ilden med 
underlige øjne . 
» Cordt  .  .  . véd du  . . . at somme 
tider , når jeg er gladest  .  .  . ude  .  .  . 
Så er det , som om jeg hørte små børn 
græde . « 
Han sad stille . 
» Jeg hører små børn græde , Cordt . 
Når jeg danser  . . . og somme tider , 

når jeg synger . Og i tteatret  .  .  . 
Når der er mange lys og mennesker , 
og jeg er glad  . . . så kommer det så 
tit . Så hører  .jeg små børn græde  .  .  . 
Langt , langt borte , men sådan , at . jeg 
tydelig kan høre det  .  .  . jeg kan ikke 
lade være at høre det  .  .  . Cordt  .  .  . 
Véd du , hvad det er ? « 
» Ja , jeg véd , Adelheid . « 
Fru Adelheid så på ham og vendte 
så igen sine øjne mod kaminen . 
» Somme tider kommer det anderledes , « 
Sagde hun .  » Når jeg hører et 
barn græde  .  .  . når der virkelig er et 
barn , som græder  . . . et fremmed barn , 
som ikke kommer mig ved , som jegslet 
ikke kender  .  .  . jeg behøver ikke 
en gang at sé det , Cordt  .  .  . men 
så kommer jeg til at græde . « 

hun tav lidt . Så vendte hun sit 
ansigt imod ham og spurgte : 
» Véd du , hvad det er , Cordt ? « 
Og han så rolig på hende og 
sagde igen : 
» Ja , jeg véd , Adelheid . « 
» Jeg véd det ikke , «  sagde hun og 
rystede stille på hovedet .  » Jeg elsker 
vores lille dreng og er lykkelig , når 
jeg har ham . Ikke sandt , Cordt ? « 
» Jo . « 
» Men han har det meget bedre hos 
gamle Marie . Hos hende holder han 
mest af at være . Han rækker efter mig , 
når jeg kommer . Men når jeg så har 
haft ham lidt , vil han til Marie igen . 
Han er jo så lille endnu . « 
» Ja . « 
» Somme tider vil han ikke på 

nogen måde kysse mig . Gamle Marie 
vil han al tid kysse . « 
» Når hun dør en gang , vil vi 
sætte en sten på hendes grav , «  sagde 
han .  » Og på stenen skriver vi : det 
var hende , børnene i huset kyssede . « 
Fru Adelheid lagde sine foldede 
hænder under nakken og så op i loftet . 
» En gang , du fortalte mig om din 
moder  . . . det er længe , længe siden , 
Cordt . Den gang talte du så tit om 
hende  .  .  . hvorfor gør du aldrig mere 
det ? « 
» Jeg tænker kun på dig . « 
Hun flyttede sig nærmere til ham 
og lagde sit hoved på hans knæ . 
» Må jeg ligge sådan , Cordt ? « 
Han strøg hende over håret og 
lod sin hånd blive liggende på hendes 
skulder . 

» Det er så godt , «  sagde hun . 
Cordt så på hendes hår og strøg 
over det igen . Hun lukkede øjnene og 
puttede sig op til ham . 
» Her er så stille , «  sagde hun .  » Nu 
vil jeg sove . « 
Men så blev hun urolig på ny . 
Hun rejste sig halvt op og lå på knæ 
med hænderne foldede i skødet . Hendes 
hår havde løsnet sig og gled ned over 
hendes skulder . Hendes øjne stirrede 
i ilden . 
» Du fortalte mig , at din moder 
hver aften klædte dig af , da du var 
lille , «  sagde hun .  » Og hver morgen 
klædte hun dig på  . . . al tid . « 
» Det gjorde hun . « 
» Du sagde , at hun så tit kom for 
sent i tteatret  .  .  . eller hun rejste 
sig fra bordet , når der var selskab . 

og din fader var så vred på hende 
for det . « 
Han nikkede . 
» Jeg synes , din fader havde ret , « 
Sagde hun .  » Jeg synes det var underligt 
af din moder  .  .  . ikke rigtig  .  .  . 
Ikke rigtig naturligt . « 
Cordt strøg sit hår fra panden , 
men sagde ikke noget . 
» Jeg kunne godt mærke , du ville 
have mig til at gøre det samme . Men 
jeg kunne ikke gøre det . Jeg kan ikke 
gøre det så godt som gamle Marie , og 
jeg kan ikke forstå , at det skal være 
nødvendigt for at være en god moder . « 
» Så fortalte du mig også , at en 
aften , da din moder måtte bort , skres 
du , lige til hun kom hjem . « 
» Ja . « 
» Men hvis nu din moder havde 

været ligesom jeg , og gamle Marie havde 
klædt dig af hver aften  .  .  . så havde 
det jo været hende , du havde skreget 
efter . « 
» Det havde det , «  svarede han . 
» Men det var godt for mig og for 
moder , at det var hende . « 
» Jeg forstår det ikke , «  sagde hun . 
Men så løftede hun sit hoved og 
så på ham med store , stolte øjne . 
» Jo  .  .  . jeg forstår det , «  sagde 
hun .  » Jeg forstår , at det er trygt og 
godt for en mand at vide sin hustru 
lænket til sit barns vugge . « 
» Det er det , Adelheid . « 
Han så rolig og bedrøvet på 
hende , og hendes trods var brudt i 
det samme . 
» Hvor du siger det sært , «  sagde 
hun .  » Cordt  .  .  . « 

så lagde hun atter sit hoved på 
hans knæ , og de var tavse en stund . 
» Jeg husker den aften , jeg skulle 
på mit første voksne bal , «  sagde hun 
så .  » Der kom en dame og friserede 
mig . Jeg var så højtidelig , og damen 
var så snaksom . Hun sagde til mig , 
at jeg var smuk , og at jeg nok snart 
blev gift ; derfor skulle jeg skynde 
mig at danse ; for når man først var 
gift , kunne man ikke danse mere . Jeg 
spurgte hende , hvad hun mente med 
det , og sagde , at jeg kendte mange 
gifte damer , som dansede . Hun fortalte 
mig så , at man kunne nok , og 
der var mange fine damer , som gjorde 
det . Men så dansede man sine børn 
ihjel , og derfor var det en stor synd . « 
Han flyttede sig i stolen . Hun 

løftede sit hoved og lagde det igen på 
hans knæ . 
» Tror du , man kan danse sine børn 
ihjel , Cordt ? « 
Han svarede ikke , men strøg hende 
over kinden . Men hun skød hans hånd 
bort og vendte sit ansigt om og så 
på ham . 
» Tror du det , Cordt ? « 
Han nikkede . 
Så rejste Fru Adelheid sig med 
besvær fra gulvet og stod foran ham . 
Langsomt løftede hun hænderne og 
pressede dem mod sine tindinger . 
Cordt sprang op og tog hendes 
hænder fast i sine og drog hende til 
sig . Men hun rev sig løs , og hendes 
øjne stirrede stift mod hans og så 
ham ikke . 
» Adelheid . « 

» Det er dine og mine børn , Cordt 
. . . de små børn , som græder , når 
jeg er glad  . . . de børn , som døde , 
fordi deres moder dansede  .  .  . « 
» Adelheid . « 
Hans stemme var så blød , og hans 
øjne så milde . Hun stirrede i dem og 
så det tindre i deres bund . Hun forstod , 
at det jublede i ham , fordi han 
troede , han havde hende , som han ville . 
Han rakte sine hænder ud imod 
hende , og hans øjne og hans tavse , 
skælvende mund sagde hende tusinde 
kærlige ord . Hun stod stiv og kold og 
så på ham på samme måde . 
Og da hans hænder rørte ved hende , 
veg hun fra ham og skød stolen langt 
tilbage , som om hun ikke kunne få 
plads nok . 
» Du forstår mig ikke , «  sagde hun . 

hun gik gennem stuen hen til balkondøren 
og stod der . Så kom hun tilbage 
til kaminen , hvor han havde sat 
sig og så på ham , som om han var 
en fremmed mand . 
» De små børn , som græder , «  sagde 
hun .  » Hvad græder de for ? « 
Han løftede sine hænder og lod 
dem falde ned på stolearmene . 
» Hvad græder de for ? «  sagde hun 
igen .  » Fordi de ikke er kommen til en 
verden , som lukkes for dem i samme 
nu , de ser dens skønhed ?  .  .  . fordi de 
ikke fødes til at dø ? « 
Hun gik igen og kom tilbage og 
satte sig i sin stol med et anstrengt udtryk 
i ansigtet , som skulle hun forklare 
noget for en , der var tungnem . 
» Det nytter ikke noget , «  sagde hun . 
Hendes stemme var hård . Hun 

gyngede frem og tilbage med overkroppen , 
og hendes tanker jog efter ord , 
hvori hun kunne sige det sådan , at det 
én gang for alle stod fast og ikke kunne 
raisforstås . 
Så faldt hendes blik på Cordt , som 
han sad der ved hendes side , sammensunken 
og træt med slukte øjne og slappe 
hænder . Hun så , hvor hun gjorde ham 
fortræd . Hun ville gøre det ugjort og 
godt , og gråden brød i hende . 
»  Cordt . « 
Hun tog hans hånd , og den lå 
død i hendes . 
» Kan du ikke hjælpe mig ? « 
» Nej , Adelheid . « 
Så slog hendes stemning atter om . 
Hun skød sig frem i stolen og foldede 
armene over brystet . 
» Så må jeg hjælpe mig selv , « 

sagde hun .  » Hvor skulle du ogsåkunne 
det , du gamle  .  .  . gamle mand . « 
Han svarede ikke , rørte sig ikke , 
så ikke på hende . 
» Du gamle mand , «  sagde hun igen . 
» Som længes efter ro og fred og slet 
ikke andet . Så giver du det ud for den 
bedste lykke , som er nemmest og billigst 
og kan bruges i huset . « 
Cordt havde rejst sig over ende i 
stolen . Hans hænder lå knyttede på 
hans knæ , hans øjne flammede . 
» Så sætter du hende , du elsker , i 
din moders stol  . . . din bedstemoders 
og din oldemoders stol  .  .  . « 
Han fløj op og stod foran hende 
med hænderne i siden og fast sammenkneben 
mund . 
» Ti stille . « 

Fru Adelheid for sammen og så 
sky til ham . 
» Sådan har du ikke lov at tale 
til mig , «  sagde hun . 
Han satte sig igen , og hun lagde sit 
hoved tilbage i stolen med ansigtet 
vendt bort fra ham . Hun var så træt , 
kunne ikke finde de ord , hun ville , 
sagde det al tid anderledes og i en 
anden tone , end hun tænkte det . 
Og mens han faldt i ro ved siden 
af hende , tænkte hun klarere , end hun 
plejede , og syntes ikke , der var andet at 
gøre end at sige det værste . Så knyttede 
hun hænderne for at gøre sig stærk og 
lukkede sine øjne i , mens hun talte . 
» Du skal vide det , som det er , Cordt . 
Det er sandt alt sammen , sådan som du 
har set det , og sådan som du sagde det . 
Jeg har løjet for dig , Cordt . Jeg løj i 

mine ord  .  .  . jeg løj , hver gang jeg 
kom herop og sad hos dig . « 
Nu så hun på ham . Han løftede 
med anstrengelse sit hoved og mødte 
hendes blik . Så vendte han ansigtet 
bort igen . 
» Du lyver nu , «  sagde han . 
Hun åbnede munden og lukkede 
den igen , så tænderne slog sammen . 
Så foldede hun hænderne i skødet 
og bøjede sig over dem og græd . 
» Jeg véd det ikke , «  sagde hun . 
Cordt stod op og gik over gulvet , 
langsomt og træt og uden tanker . Fru 
Adelheids tårer faldt i hendes skød . 
De var i stuen , hver for sig , uden 
forbindelse , uden fornemmelse af hinanden . 
Deres hjerter var døde , deres 
tanker lammede . De var ikke længer 
to mennesker , som elskede hinanden og 

kæmpede for at få det godt , ikke en 
gang to , der var vrede eller sorgfulde , 
fordi de skulle skilles . De var blot to , 
som skulle dø for loven , og hvem tilfældet 
havde spærret inde i det samme 
rum , men som ellers ikke havde noget 
med hinanden at gøre . 
Cordt var den , der først kom til 
besindelse . 
Han stod ved ryggen af hendes 
stol , og det var duften af hendes hår , 
der vækkede ham . Han bøjede sig dybere 
over hende og mindedes , hvem hun var . 
Han så på hendes hænder , der var 
våde af tårer , og hans hjerte græd 
med hende . 
Så vidste han i det samme , at 
han måtte spare sin ynk , om han ville 
bevare hende . Og som han vidste det , 
sluktes det øjeblikkelig i fuldkommen forståelse 

af , at hun var tabt for bestandig . 
Han satte sig i sin stol og ledte 
efter de ord , som skulle siges . Han 
følte sig som skuespilleren , der skal 
aflevere stykkets sidste replik , mens 
folk allerede er i færd med at gå , 
fordi opløsningen er kommen og spændingen 
forbi . 
» Adelheid , «  sagde han . 
Han kunne ikke sige mere . Hun 
forstod , hvad der skete i ham , og sluktes 
som han og græd stille . 
— — — og natten skred . 
Hun lå igen på gulvet , hvor hun 
lå før , med kinden på hans knæ . Flun 
talte  .  .  . hurtigt , afbrudt , uden at bryde 
sig om , hvad hun sagde , blot hun fik 
det alt sammen sagt . 
Cordt støttede hovedet i sin hånd , 

og hans store hår faldt ned over hans 
pande . Han lukkede øjnene og åbnede 
dem igen , hørte , hvad hun sagde og 
glemte det igen , svarede en gang imellem 
og vidste ikke andet , end at det var 
forbi . 
» Der er andre mænd for mig end 
du  .  .  . det er sandt  . . . det er sandt 
altsammen  .  . Å , Cordt  .  .  . må jeg 
sige det , så ondt som det er ?  .  .  . Og 
du vil være god  . . . du forstår , at 
det ikke er sådan  . . . at det ikke er 
utroskab  .  .  . « 
Hun knugede sine hænder sammen 
og rystede fortvivlet på hovedet . 
» Jo  .  .  . jo  .  .  . det et utroskab , 
Cordt  . . . det er det  . .  . Det er det , 
fordi det er dig  . . . og fordi jeg nu 
forstår det . Må jeg sige det , Cordt 
.  .  . må jeg sige det  .  .  . « 

» Jeg elsker attråen i deres øjne 
. . . jeg er nysgærrig efter den  .  .  . der 
er ingen ting i den , der fornærmer mig 
.  .  . jeg er lykkelig ved den , jeg vil 
selv vække den  .  .  . « 
» Sådant noget siger man ikke til 
sin mand , Adelheid . « 
Hun så på ham . 
» Til hvem skal jeg da sige det ? « 
» Sådant noget siger man ikke . « 
» Å  . . . jo  . . . jeg siger det . 
Jeg skal sige det . Fordi du er den , du 
er . Og du har jo også spurgt mig om 
det , Cordt  . . . du så det og ville 
værge mig  .  .  . derfor viste du mig det 
.  .  . ikke sandt ? « 
» Jeg vidste ikke , hvad det var  . .  . 
Nu véd jeg det  .  .  . jeg lyver ikke 
nu  .  .  . men jeg vidste det ikke , før 
du sagde det . Og det er ikke blevet 

grimmére for mig  .  .  . det drager mig 
mere  .  .  . Cordt , Cordt  .  .  . det er 
kønnere . « 
Hun gemte sit ansigt i hænderne 
og græd , så hun ikke kunne tale . 
» Og det er værre endnu , Cordt .  .  . 
Det er værre , end jeg har sagt det .  .  . 
Hvorfor jager du mig ikke ud  .  .  . å , 
om du var død , Cordt  .  .  . hvorfor skal 
du være så bedrøvet , og hvorfor skal 
det være mig , der gør det . « 
» Når du forkaster mig , så sker 
der mig kun min ret . For jeg véd , at 
det er dig , jeg elsker  .  .  . Jeg véd det 
nu , som jeg aldrig vidste det før  .  .  . 
Du er den mand , som er bestemt for 
mig  .  .  . « 
Hun greb i hans klæder og rejste 
sig halvt , så hendes hvide ansigt var 
tæt ved hans . 

» Cordt  .  .  . kan du ikke vente på 
mig , Cordt  . . . jeg kommer jo  .  .  . « 
Så slap hun ham og sank sammen 
på gulvet . 
» Nej  .  .  . nej  . . . jeg kan ikke 
det , du vil . « 
Han rejste sig op og stod foran 
hende og så i ilden . 
» Det er din vilje , der er syg , Adelheid , « 
Sagde han . 
Han gik gennem stuen og stod ved 
balkondøren og så ud . Så kom han 
igen og satte sig i sin stol . 
» Du véd , hvor herligheden er . Du 
véd , at den var min og din , om du 
kunne række den . Men du kan ikke . 
For dig er der intet perspektiv i livet 
‘  . alt er dig lige nær og lige fjernt , 
lige småt og lige stort . Du er som 
Mårtens og de andre . Du hører dem 

til , fordi din vilje er veg som deres . 
Du bliver som de . « 
» Nej , Cordt . « 
» Jo . Du er som de . Du er kvinde , 
og du er fin , og derfor ræddes du for 
sølen . Men du er deres . Du og jeg 
er dødsfjender . Var du den , hvem min 
søn havde valgt til sin hustru , da måtte 
jeg grue for hans lykke . « 
» Og du havde lykken , som du 
søger  .  .  . nej , som den er . Du satte 
bægeret for din mund , da du var ung 
nok til at tåle vinen og gammel- nok 
til at vide , at den var god . « 
Han strøg sit hår fra panden og 
så sig om i stuen . 
» Der er ingen ting at sige til det . 
Tiden har født dig , og tiden tager dig . 
Der var ingen mening i at sætte dig i 
den gamle stue . « 

» Nej , Cordt . « 
» Men du er klog , og du er fin , 
og du har set dens store , stille skønhed . 
Og en gang vil du se , at lykken lå 
i landet , hvor du var , og du drog ud 
for at finde den i fjerne verdener . « 
» Ja , Cordt . « 
» En gang vil du se det . Men så 
er det for sent . Så er årene gåde . 
Så er strengene i det gamle spinet forstummede 
af rust , og rokken falden i 
pinde , og ilden slukt i kaminen . Så 
er din fantasi forvirret og angst som 
fuglen , der flagrer bestandig mod ruden . 
Din tro er tabt , og din blufærdighed 
bleven ukysk . « 
Han rejste sig og gik over gulvet 
til balkondøren . Fru Adelheid lå med 
kinden mod ildgitteret og lukkede øjne . 
Der var så stille i stuen som aldrig 

før . De følte' det begge to og følte det 
som stilheden , når smerterne stilner af , 
før døden kommer . De havde hørt op 
med at stampe mod det overmægtige , 
det uafvendelige , og de var så trætte , 
at de ikke længer tænkte på nederlaget , 
de havde lidt , men blot smilte ud 
i freden , de havde vundet . 
.  .  . Og natten skred . 
De sad igen i de sælsomme , gamle 
stole og så mod gløderne , der sluktes 
i kaminen . Lysene var ved at brænde 
ned . 
De var så milde begge to og så 
stille . Det var år , siden de sidst stod 
mod hinanden . Deres ansigter var rolige , 
deres øjne klare og sørgmodige , når 
de så på hinanden , men uden længsel , 
uden vrede og bitterhed . 
Og de så på hinanden , og de 

talte sammen  .  .  . om det , der var 
forbi . 
Ordene havde ikke mere nogen 
bråd . Han holdt hendes hånd i sin 
og trykkede den som en god vens . Hun 
strøg en gang hans hår fra panden , 
som hun ville gjort det ved et barn . 
» Om nogen så os sidde her , ville 
han ikke forstå , hvad der er hændt os , « 
Sagde Cordt . 
» Nej . « 
» Og om han havde hørt hvert ord , 
der faldt imellem os i denne stue , ville 
han måske sige , vi var tåbelige narre 
begge to . « 
Fru Adelheid rystede på hovedet . 
» Det er godt , der ikke er hændt 
os mere , «  sagde hun . 
» Jeg véd det ikke , «  svarede Cordt . 

så slap han hendes hånd og rettede 
sig i sædet . 
» Somme tider synes jeg , det var 
nemmere , om der var en gerning , der 
skulle tilgives , «  sagde han .  » Noget , der 
kunne glemmes . Så var det jo ikke 
forbi . « 
» Det er ikke forbi , «  sagde hun . 
» Det er glippet mellem os , fordi jeg 
ikke holdt det mål , hvormed jeg skulle 
måles . Men vores dreng der nede lever , 
og han kan vinde sig en hustru , som 
kan sidde i den gamle stue med 
ære . « 
» Nej , «  sagde Cordt .  » Den gamle 
stues løndom er ude . Den passer ikke 
i tiden , som er , og mindre endnu i den , 
som kommer . Vor søn skal ikke sé 
sin lykke briste her . « 
Og lidt efter pressede han sin hånd 

hårdt imod tindingen og sagde så sagte , 
at hun netop hørte det : 
» For det er strengt at gøre sin 
egen lykke ringere . « 
.  .  . Lysene sluktes  . . . et for et . 
» Det er sent , Adelheid , «  sagde han . 
» Vi må vel gå . « 
» Ja , «  sagde hun . 
Men ingen af dem kunne gøre det . 
De så på hinanden og blev siddende , 
i de samme tanker , bange for 
at ende denne stille nat , efter hvilken 
der skulle komme onde dage . 
Så gik det sidste lys ud . 
På bordet brændte Cordts lampe 
endnu , men det var , som om al ting 
forrykkedes i stuen ved dens skær . Der 
var mørke , hvor der før var lys , og 
store skygger på væggen . 
De følte det begge som noget 

uhyggeligt og rykkede uvilkårlig tættere 
til hinanden . 
» Syng for mig , Adelheid , «  sagde 
han . 
Hun gik til spinetet og satte sig og 
så på tangenterne . 
» Syng den sidste af lenore-sangene . « 
Hun så over skulderen , men kunne 
ikke se udtrykket i hans ansigt . 
Så sang hun : 
når døden kommer , kommer du 
— du livets røde lys , Lenore . 
Og døden dør i samme nu 
for dine glade øjne store . 
Så er jeg dødens ej , men din . 
Og ingen tårer , ingen klage — 
læg blot din røde mund på min , 
og tag din sjæl tilbage . 
Så har jeg set for sidste gang 
min elskerindes øje stråle , 

og hvad jeg syndede , hvad jeg sang , 
de andre veje må og måle . 
Men du vil stundom tænke på , 
når natten falder for din rude , 
blufærdige violer blå , 
som duftede derude . 
Cordt stod bag hendes stol , da 
sangen var til ende . Hun mærkede det 
ikke , men sad med hænderne på tangenterne 
og gentog sagte de sidste 
strofer . 
Han så på hendes hår og hendes 
hænder og på den hvide kjole , der lå 
over hendes skulder og hendes skød . 
Han vidste som aldrig før , hvad han 
havde tabt , og at han aldrig ville vinde 
det tilbage . Hans hænder skælvede , 
hans øjne brændte . Han syntes , han 
måtte dræbe hende og sig selv . 
Så sagde han hendes navn . 
Hun så op og så på ham . 

hun glemte det alt sammen , sansede 
ikke andet end ham . Han så det i 
hendes store , underlige øjne og på 
hendes røde mund . 
Og hun sprang op med et råb 
af lykke , og han tog hende i sine arme 
og bar hende bort . 

lysene på kaminen var tændte , 
og skæret fra balkondøren faldt over 
torvet , som det havde gjort hver aften , 
siden huset blev bygget . 
Der ude lå torvet i tusinde lys . 
Vognene larmede , men fjernt , for huset 
var trukket langt tilbage , og murene var 
tykke som et slots . 
Og alt som timerne randt , og det 
blev nat , stilnede larmen af , og man 
hørte fontænens rislen , som aldrig begynder 
og aldrig hører op , og råb , som 
ingen véd , hvad er , og ensomme trin , 
som kommer nærmere og går bort igen . 

inde i den tomme stue stod Cordt 
ved kaminen . 
Han stirrede på de steder , hvor 
de sælsomme gamle ting havde stået , 
som havde sét hans slægt vandre gen- ' 
nem stuen . 
Han mindedes hver enkelt , hvad 
han havde bragt , og så til den plet , 
hvor det ikke stod mere . Han lukkede 
øjnene og så det alt sammen på sin 
plads igen  .  .  . Spinetet sang  .  .  . 
Fru Adelheids hvide kjole raslede over 
tæppet . 
Han tænkte på ham , som havde 
bygget huset og stuen og nævnt den 
som husets sjæl og sagn og lønkammer . 
På alle dem , som efter ham havde ført 
deres hustru her ind  .  .  . på den dag , 
da han selv for første gang stod i 
stuen . 

og han gik hen og åbnede det 
hemmelige rum i væggen , som gemte 
det gamle , gule dokument , hvor hver af 
dem , der tog stuen i besiddelse , havde 
skrevet deres navn og deres hustruers . 
Han læste bygherrens beretning i 
dens stærke enfoldighed . 
Og da han havde læst den og læst 
den igen , slettede han sit og Fru Adelheids 
navn og gik og lod døren åben 
efter sig . 


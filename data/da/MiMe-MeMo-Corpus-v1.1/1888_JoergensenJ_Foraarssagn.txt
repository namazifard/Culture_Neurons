I . 
Det var et stort , bredt , grødebugnende land . 
Et land , der fladede sig frem fra synsrandens solblå skovmure i lange bølger af grøngrå havre 
og gul rug og engbund og brakjorders brune . 
Et hegntavlet land med gærdebræmmede vejes 
støvhvide streger — med pletter af bøndergårdes 
lysende længer og rudeøjede gavle . Et stille , solhedet 
land under tusinde lærkesanges rislen — 
et land med langvejslyd og længsler vide af led . 
Og landet løb ned mod matblåt vand i bløde 
bankefald , der skyllede stiernes hvide bånd og 
tjørnenes kratpletter og de bindingstærnede huse 
sammen i dalskålens bund til en by . Med solrøde 
Tage og skyggeblå gavle og skorstenes smalle 
røgvimpler lå den dernede om to grå blyspir 
og trykkede sig sammen i havernes grønne løvpuder 
og mumlede spæd larm og vage lyd op 
mod det store , tyste land . 
Men bag bystrimlen gik jorden fed og enggrøn 
ned mod sundets smalle sølvbånd og skød 
sig ind under vandet s .om nøgen stenbund og 
dukkede op på den anden side i slæb af lange 
agerbølger og med tunge skove på sin ryg . 
Og spejdede blikket videre ud , så lyste der bredt 

solhvidt hav bag , og længst borte drog sig en 
tågeblå strime , og dér var verdens ende . 
Der lå et gammelt hus på møllergaden nede 
i den lille by . Et højt magert hus med det nathuespidse 
tag dybt ned over de små , grønbrillede 
vindusøjne og med sin brede karnap-hage 
støttet på en svalegangs sindige stolper . Mellem 
to af de piller løb en gammel trappe op til første 
sal og ind gennem en dør , hvis øvre karm bar 
ordene - » Soli deo gloria^ i blegede guldbogstaver . 
Til siden for karnappen gabede en bred 
vognport med en grågul rendestensflod ud igennem , 
som kom tværs over gårdspladsens stubbede 
stenbro fra værkstedbygningen bagved . Dér hvinede 
save , og høvle skurede , og luften lugtede af 
fyrreplankers harpiks , og gulvet lå strøt med 
savsmul og spåndynger og bræddefliser . Og 
vinduerne dér så igen bag slør af grønt hyldeløv 
ud i en stor , vild have med brede frugttrær 
over græsfrodige plæner , med buksbom om snørklede 
gange og med lysthus af siren og af guldregn 
og bede med buske af roser . 
Der kom en dag en mand gående ude fra 
det store land med de brede , stille marker . Han 
havde mange mile bag sig , og da han nåde bydalens 
rand , standsede han og smed sig op ad en 
græsskrænt . Dér lå han med ranselen under 
nakken og kunne ikke se andet end blå luft og 
to lange græsstrå , der korsedes og skiltes i luften 
lige over hans øjne . Og hans tanker gik hjem 

til landsbyen — til de gamle , hvis vrede fulgte 
ham på vej  .  .  . Mqn hvad nyttede nu det ? 
Man skulle se sig om i verden — man skulle 
slå sig frem til at blive noget , før ungdommens 
år randt fra én — — han rejste sig , tung og 
stærk , og gik ned mod byen med de vinkende 
vejrmøller og kirkernes blanke fløje . 
Og han kom op gennem de soldøde , middagshede 
gader , hvor hans fodtrins lyd drog 
blege ansigter frem bag husenes toppede ruder , 
og han nåde det gamle sted med  « sofa deo 
Glorias over salsdørens karm . Ud ad porten 
kom sang og fløjten og Hamres slag og hvinende 
savlyd . Og han gik derind og tingede sin 
tyveårs krop i lære . 
Så stod han og sled derinde i det lave værksted , 
som hyldeløvet for vinduerne fyldte med 
/ 
svalt mørke , store runde solstænk dansede i . 
Men ude i havens friske skygge , hvor fugle 
sang og græs blinkede , der gik husbonds datter , 
syttenårsslank , med lige skuldre og lav barm 
og brede hofter , der rundede sig blødt og langt . 
Og svenden åbnede sit vindue og fløjtede og tralled 
sine bedste viser , mens smulet stod fra hans sav 
som skum fra et kværnhjul . -og så kunne det 
hænde , han fik et hastigt blik , når hun gik hans 
vindu forbi med forklædet fuldt af gule , jordede 
kartofler eller et bundt lange gulerødder og en 
dusk persille i de stærke , røde hænder . Til sidst 
hilste de hinanden med et nik og et  » Goddav « 

og den hilsen voksede til samtaler ud og ind 
gennem vinduet . Men så begyndte de andre 
svende at lægge mærke , og de to blev enige om , 
de kunne vist snakke i bedre ro en anden tid 
på døgnet . — 
og så begyndte den gamle snedker at undre 
sig over , hvor hans datter kunne være så silde og 
så tit . En juliaften med månedis og jasminduft 
over haven traf han da de to sammen nede i 
hyldelysthuset . Og svenden blev jaget på porten , 
og tøsebarnet fik Hugg . Men ud på høsten 
hviskedees det i byen , at Anne Marie var kommen 
grædende til sin far og havde sagt , nu måtte 
han dog tage sin fordums svend til svigersøn . 
Sligt er ikke nemt at vide , men det er sikkert , at 
der stod bryllup i snedkergården ved kyndelmissetid . 

og årene led . 
Den gamle døde og hans svigersøn tog hus 
og værksted og have i arv efter ham . Og han 
begyndte med at ældes og hans kone også og 
deres børn voxed til og spredtes over al verden . 
Kun den ældste søn blev hjemme og passede bedriften . 
Ham var det , der fik faderen til at sætte 
sit kistebundssølv i jorder — Enge nede langs 
åen og agre på bankerne oppe om byen . Og 
han købte kør og lod dem græsse i maén og 
heste til at drage agrenes grøde i hus , og han 
byggede stalde og lader . 
Og så døde forældrene , og sønnen var alene 

i gårde . Men længe blev han ikke ved at 
gå ungkarl . Hans morbror — rige Christian 
brygger i Bagergade — havde en datter . Ikke 
ganske ung — og ingen skønhed — og vist lidt 
svagelig — men Jens snedker fride alligevel , og 
Jens snedker fik ja . Konen døde et år efter 
brylluppet , da hun bragte lille Ingeborg til verden . 
Så lagde Jens snedker flor om sin hat , og det 
bar han sit liv til ende . En gammel pige styrede 
huset — selv havde han nok med sit værksted 
og sine jorder . Efter konens død havde han 
fået sig en bænk øverst på salstrappen , hvorfra 
han kunne se over bytagene ned til engmaen 
og til agrene ude ved den solbrune skovmur . 
De lange sommeraftener så man ham 
sidde deroppe med pibe i mund og et krus 
tyndtøl ved siden . Dér røg han så time efter 
time bort , mens drengene hujede og lo nede på 
gaden , og koner og piger stod i passiarende 
klynger på trappestenen lige overfor , og svalerne 
kredsede højt oppe i den aftenblege luft og 
skreg . Først når tiklokkens dirrende bedeslag 
var døde , og sommernattens halvmørke sænkede 
sig over sovende gader , over engene , hvor mosekonen 
bryggede , og over de fjerne , hvide veje , 
hvor en vognrullen blegnede bort langt ude — 
først da rejste den gamle sig , bankede sin pibe ud 
og gik ind .  . 
I dette hus , hvor alle Stuer var så stille , 
med fint sand over de hvidskurede gulve og stive 

stole langs væggenes malede paneler , voxed Ingeborg 
til . Hendes legeme blev stort og svulmende , 
men over hendes laden lå der en lød af sky 
indadvendthed , som mindede om moderens svagelig 
stilfærdige puslen . Sin megen fritid — for borgerskolens 
smule lektier var hurtig lært — sad hun 
mest i haven og læste hvad fremmede bøger , 
hun kunne fange ind . Faderen var glad ved at 
se hende så fjern tra de andre halvvoksne tøses 
drengerend og gav hende gerne en bog til foræring 
om højtiderne . 
Blev Ingeborg så træt af at læse , gik hun 
over i værkstedet og stillede sig op ved en høvlebænk 
og gav sig til at se på , hvordan spånerne 
krummede sig op langs jærnet og væltede ud oventil 
som en rede gule snoge og løb ned mod gulvet 
i lange , snode bændler . Eller hun krøb op på 
den gamle holstener ovre i vognskuret , satte sig 
til rette i et hjørne af agestolen og gav sig så 
til at drømme om kørsel langt af led — ud 
gennem alle /eventyrriger , bøgerne meldte om . 
Hendes egne ture gik sjælden videre end 
på høstvogn til faderens marker eller med høkarren 
ned i maén . Der kunne hun ligge time 
på time i en hegnskygge og se op i den blå 
himmel , til der blev helt fuldt af bitte hvide runde 
prikker , som mylred og gled og krydsedes i myretravl 
vrimlen . 
— Ingeborg blev konfirmeret og kom ud for 
at lære husholdning . Der var andre unge piger 

på gården , og Ingeborg omgikkes dem daglig 
et helt år igennem . Men det var al tid , som 
havde hun ikke hjemme i deres verden — de lo 
så højt og så meget , og havde hundred ting 
at hviske med hverandre om og fnise ad . Og de 
var lystige — tog hinanden om livet og legede 
og løb . Ingeborg stod og så til — disse unge 
kvinder bevægede sig så let og så rapt — hun 
turde slet ikke være med . Hun følte sig så gammel 
— så kejtet og tung — af at se på dem . 
De lange sommeraftener listede hun heller op på 
sit Kammer og lagde sig ud ad vindvet og hørte 
på frøernes kvækken i Enge og de glade råb 
fra haven og køernes fjerne brøl ud over de 
mørknende marker . 
— så kom Ingeborg hjem fra landet og 
gik og læste fransk hos gamle frøken Lacour 
i jomfruklostret udenfor byen . Lige hvor landevejen 
begyndte med sine brede grøfter og sin 
stive poppelallé lå et lille lavstammet hus . Stråtagskalotten 
sad det langt ned over de små 
grønne vinduer , der så ud , som om de stirrede 
efter noget langt borte . Dér hode gamle a-i-s 
fisker med sine sønner , som også fiskede . Det 
morede altid Ingeborg at kigge det hus ind i de 
matte øjne og se op til svalerne under tagbrynet . 
Men en skønne morgen , da hun kom forbi og 
ville sende det sin vante hilsen , havde det lukket 
sin ene glug vidt åben , og midt i det sorte gab 
sad en ung fyr med solbrun hud og blanke øjne 

og blankt , sort hår . Ingeborg fik hurtig blikket 
til sig , men da hun gik hjem , kunne hun dog 
ikke dy sig for at se ind — og ganske rigtig sad 
han der igen og stirrede . Og det blev han ved 
med både i dage og uger . 
Hvordan de to så fik hinanden i tale , véd 
man ikke med sikkerhed , men folk gætter almindelig 
på et skovbal . At de traf hinanden , er 
bestemt nok . Og han fortalte om , hvordan der 
var inde i varmen — om hajer og flyvefisk — om 
morild og måneskin over det store hav — om 
bådtogter op ad ville floder , hvor  » Alligeters « 
Gled af sted i vandskorpen , og kæmpeslanger 
dinglede fra hældende trær — om tordenvejr og 
» Musketter «  og ananas og bananer og konkyljer 
og kolibrier  .  .  . 
Og hun hørte til , og han måtte blive ved at 
9 
fortælle . Og en måneds tid efter det første 
møde gik Anders — for han hed Anders ligesom 
faren — op til gamle Jens snedker på trappen 
og anholdt , med mange zirlige vendinger fra formularbogen 
hjemme på hylden , om Ingeborgs 
hånd . Og Ingeborg forsikrede , hun måtte have 
ham til at fortælle for sig hele livet igennem . 
Så holdt Jens snedker brylluppet for dem . Det 
første barn , de unge fik , var en søn , og han blev 
kaldt op efter morfar . 

i . 
Det første , Jens kunne huske af sit liv , var , 
at han gik sammen med en høj , hvidhåret mand 
i lang skødefrakke ud ad en landevej . De havde 
nylig været i grøn , sval skygge , syntes han , men 
nu var det alt sammen hed , hvid sol , og der stod 
støvede burrer i grøften . Han havde været glad 
ved at gå med den høje mand , og han knugede 
en pilefløjte i hånden . Han blæste ikke på 
den — han var falden i tanker over noget , 
bedstefaderen nylig havde sagt , noget med ordet 
» Børn «  i . Det ord var så underligt , syntes han 
— der var noget ved det , som mindede ham om 
en halvmåne . 
En anden gang gik Jens hen ad en smal 
hvid sti mellem høje gule kornvægge . Han var 
alene og kunne ikke se ud over kornet . Solen 
skinnede hedt , og det sang højt oppe i den blå 
himmel . Så drejede stien om bag et hegn af 
lave pile , og en mand i'grå klæder og morgensko 
kom imod ham og smilte , og Jens gav sig 
til at løbe hen mod manden . 

der var en aften , det var sort og silde . 
Moderen og han havde været ude sammen — nu 
lå Jens i sin knirkende kurveseng og tænkte tilbage 
på den lange , lave stue med de små 
grønne ruder , hvor han nylig havde siddet . Der 
havde været mange mennesker og meget at spise , 
men ingen havde let eller snakket højt — blot 
svag mumlen omkring i krogene . Udenfor på 
gaden havde det været så ravende mørkt , at 
man ikke kunne se sine egne hænder , selv om 
man holdt dem lige for ansigtet . Hele vejen 
hjem havde Jens haft en frygtelig fornemmelse 
af , at der listede nogen efter dem . 
Så kom moderen ind til sengen og bøjede 
sig ned over ham . Jens syntes , han kunne mærke , 
hendes næse var våd af tårer , og sagde så 
for at trøste hende : 
— å mor , jeg har moret mig så dejligt i 
aften ! 
Og moderen sagde til pigen , der gik og tog 
tæpper af sengene : 
— herre gud , det lille skind , han har moret 
sig til sin bedstefaders begravelse ! 
Så kom der noget med en trappestige , han 
stod ovenfor og ikke turde gå nedad , skønt 
moderen stod ved foden og nikkede og lo — og 
der var en mørkningsaften inde i stuen med 
kakkelovnsflimmer ud over gulvet og lange 
skyggestrimer efter stolefødder og bordben . 
Og moderens billede atter og atter . Lyse 

formiddage med brede varme solflager over det 
oliebrune gulv sad hun og stavede med ham 
henne ved det lille bord med det filerede tæppe 
og frugtskålen , hvis glasfod gnistrede grønt og 
rødt i solen . Når han løb nede i haven og 
legede sine enlige lege med slotte af hærdnet 
dynd og snavsede vandpytter til søer og broget 
kisel for kvæg og kræ , så klirrede lågens 
krampe med ét , og så kom hun , smilende og 
stor , i blåstribet bomuldskjole , med kaffe og 
snegl på en tallerken . Da skolen begyndte , 
var det hende , som fik ham rusket vågen de 
kolde , tidlige morgener , og som klædte ham på 
og pakkede tornystret og stak madbundtet i hans 
frakkelomme . Og når han svingede bort om 
hjørnet , så måtte han altid vende sig og hilse 
tilbage og få det sidste glimt af hendes store , 
milde ansigt derinde bag blomsterne i vindvet . 
En gang imellem blev Jens sat på en stol 
ved bordet og fik et stykke papir foran sig , 
hvorpå moderen førte hans hånd med pennen . 
Det var  » til far «  . Og oktobernætter , når det 
buldrede og smældede løs udenfor med storm og 
regn , kunne han vågne ved at høre mor græde . 
Så fik han at vide , det var også for  » Far «  — 
og han trykkede sig tæt til hende og bad hende 
dog holde op — ellers kom han også til at 
græde . Og moren kyssede ham og sagde , han 
var en god dreng , men han kunne mærke , 

tårerne blev ved at trille ned langs hendes næse , 
der lå op mod hans kind . 
En vinteraften , de lige havde fået lampen 
tændt , hændte det så , at døren gik op , og en 
mand kom ind med sne i kager over den tykke , 
blå kavaj og blinkende dråber i det store , 
brune skæg . Hele stuen blev kold af ham , 
syntes Jens — men mor sagde , han skulle kysse 
ham — for det var far . Og far tog ham op 
på skødet og lavede papirsbåde og generalhatte 
af aviser og så havde han konkyljer og 
røde bønner med til ham og grønne biller og 
udstoppede fugle , der lyste som gløder mod 
lyset . Men det varede aldrig længe , så forsvandt 
far igen . Og dagene efter græd mor 
altid meget . 
Men én gang kom faderen hjem og så underlig 
træt og gulhudet ud og legede ikke med Jens 
som ellers . Og han rejste ikke mere — men 
moderen græd alligevel . Og der begyndte at 
komme fine herrer med alvorlige , skæggede ansigter 
og briller over næserne , og de ville tale 
med mor og far . 
Ude på skolen spurgte de andre drenge 
ham , om det var i den spanske sø eller på 
Guinea , hans far havde gjort havari — men Jens 
vidste ingen ting . En dag , han stod ude i køkkenet 

og så på gamle Anes opvaskning , tog 
han mod til sig og spurgte , hvad far havde gjort , 
siden han aldrig kom ud at sejle mere . Men Ane 
så bare hen til ham med sine grå , rødkantede 
øjne og sagde , at det skulle han ikke spankulere 
over — han ku såmmen tidsnok få at vide , 
hvådden de sad i’et . 
Fra den tid gik Jens og var bange for 
faderen . Når mor — som så tit gik på — 
kom hjem sent på eftermiddagen efter timers 
fravær og faldt ned på en stol i al overtøjet 
og sad og stirrede ned for sig med halvlukkede 
øjne og fremskudt mund , så måtte Jens altid 
hen til hende . Så begyndte hun at stryge ham 
over håret — hurtigere og hurtigere — til hun 
med ét brast i høj , stønnende hulken . Og så 
kom Jens også , til at græde , og moderen tog 
ham ind til sig og kyssede ham med tårebitre 
læber . Men hørte de trin ude på trapperne , 
rejste moderen sig ilsomt og begyndte at tørre sine 
egne og drengens øjne . 
Jens turde heller ikke sidde nede i stuen , 
når faderen var der . For enten begyndte han 
at spørge ud om , hvad det var , Jens læste — det 
var vel da noget til skolen ? Traf .det modsatte til , 
sagde han altid , det var ikke værd at sidde og 
fordærve sine øjne med det skidt ! Selv sad han 
helst henne ved vinduet og så ud på den 
mørke gade med sit store , sorthårede hoved i 
de brede , brune hænder . Timelænge kunne han 

sidde og tie for så med ét at fare op i ville , 
leddeløse udbrud mod alle de rige redere , der 
bare tænkte på at fylde deres egen vom og bj-ød 
sig Pokker om en stakkels sømand — mod de 
fede kulgrosserere , der ikke undte en fattig 
stodder et fjerdingkar til givendes af deres store 
lagere — mod sjoverne nede ved broen , der 
trængte alle andre til side , hvor der var arbejde 
at få , skønt de bare drak fortjenesten op 
i bajer og brændevin — —  » men en ærlig mand , 
der vil tjene lidt til sin familie , ham er der ingen 
plads til , når han ikke forstår at gå og snakke 
de store efter munden — — « 
Jens blev altid uhyggelig til mode , når faren 
var sådan . De sad jo der så rart og fredeligt 
i deres lille lyse , lune stue — der havde ikke 
været anden lyd end raslet af moderens strikkepinde 
og det sagte knæk , når Jens vendte bladene 
i sin bog — nu kom alt dette som en stor , 
sort stormflod og skyllede nat og kulde ind 
over dem . 
Men moderen sagde bare : 
— ja herregud , lille far , det nytter jo ikke 
noget , at sige alt det til os — vi kan jo ikke 
gøre for det ? Så for faderen op med store armfagter 
og ivrige ord — og så kyssede Jens 
godnat og listede op på sit Kammer . 
Jens’ værelse var oppe i gavlen med vid 
udsigt over byens krusede virvar af røde tagflader 
og hvide skorstene og kalkede gavle med 

sorte vinduspletter — over haverne , som løb ud 
os' ind som løvbrusende flodarme om husenes 
stejle klippeøer — over et glimt af sandet bag 
et tæt mastegitter — og rundt om alt de brede 
hegndelte marktavl med de tre popler ude på 
vejrmøllebanken og græsholmeskovens lange , 
murskarpe kam . 
Dér kunne Jens sidde i fred og læse — og 
dér sad han også sin meste tid . Lærerne 
lånte ham af deres bogskabe — sagnbøger og 
romaner , digte , rejsebeskrivelser og populær 
videnskab . Af romaner var det gooper , som 
blev tygget mest . Jens fulgte  » Læderstrømpe « 
Gennem alle hans bevægede livs aldre , som man 
følger sin barndoms bedste ven . Han sejlede 
i  » Hjortedræbers «  . Kano på glimmerglassøens 
morgenblanke vande — han kæmpede i fællig 
med ham mod huronerne på hudsonsflodens 
klippeør — de sørgede tilsammen , falkeøje og 
han , ved chingackgooks forkullede lig , og hans 
bitreste drengetårer faldt på den gamle fældejægers 
grav i den øde præri . 
Om aftenen stod han tit nede i haven og 
så mod vesthimlens sære guldrandede skyrids 
og længtes bort til den stille sø mellem Amerikas 
fjærne bjærge — til susquehannahs tungsindige 
vande og de store urskove , hvor den sidste mohikaners 
vagtbål var tændt . 
Også i de andre bøger drog alt fjernt 
og underligt . Stj ærnety der visdom og guldmagerdrømme 

— hieroglyfgemt mystik og kabbalas 
cifre , der giver magt over engle og troner 
og fyrstendømmer . Jens slugte begærlig al denne 
frugt , der smagte så forbuden og dog var 
groet i verdens ældste og helligste tankehaver . 
Og denne tunge tumlen med forestillinger , han 
vidste , ingen af de andre drenge anede , og 
ideer , de intet kendte til , den løftede ham op 
som på bjærgetinder , hvor gud Herren talte 
med ham i ildsluer . Når han gik ned for 
at spise til aften efter slig læsning , trådte han 
uvilkårligt langsomt , som var der en sid talar 
om hans ben , han let kunne snuble i . 
Som lille havde Jens altid tænkt sig gud i 
en høj alvorlig vorherremands lignelse med langt 
skæg og vinger på ryggen og en ligkiste højt 
i bærende hænder — som billedet i h . C . 
Andersens eventyr . Den gud døde under Jens’ 
teosofiske grublen —r og af hans lig udvælded 
tågevage æon-væsner , der sejlede fjerne og 
store gennem rummet som mægtige sjælfyldte 
skyr . Men også de drog længer og længer ind 
i natteødet , og tilbage stod kun en knugende 
fornemmelse af noget vældigt deroppe i det høje . 
I stjernetætte avgustnætter , når Jens stod 
ude og så op mod himlen , som blinkede med 
blå , blanke øjne og lyste med dynger af guldsæd , 
så kunne det pludselig være , som om hele 
det tankespind , der hang så lavt og trygt over 
dagligdagens liv , revnede fra øverst til nederst , 

og fra det store sorte derude bagved pustede 
bundløs gru og klam uhygge ned over drengen 
og gården og huset og hele den lille fyenske 
by med alle dens syvtusind sjæle . 
For det flakkede med ét frem for Jens , at 
den verden , hvori han og alle andre stedtes , den 
tilværelse , hvori alt levende var bunden — han 
selv og hans mor og faderen og tante Else og 
tante mine — og præsten og kongen og alle 
mennesker i alle riger og lande — den var den 
allereneste , som var til — der var ingen over 
den — den var intet forhæng ind til noget — 
den var ingen drøm , der ville rinde bort med 
den lyse dag — den var Vorherres ramme alvor 
— den eneste jord med den eneste gud i verdens 
eneste himmel  .  .  . 
Og den rædsel kunne snige sig midt ind 
blandt dagens travleste timer — i pludseligt ? , 
lydløst sæt kunne dens marebyrde vælte sig stentung 
over hans bryst . Mest var det sén høstes , 
i eftermiddagsgråvejr , na>ir Jens sad ved sovekammervinduet 
på faderens gamle grønne skibskiste 
med lektiebøgerne i den hvidmalede vinduskarm 
og skulle læse . For så ville blikket altid 
vige ned i den nøgne have , hvor  .dø våde trær 
stod sorte og tynde mod kold skyluft — og så 
var den frygtelige fornemipelse der igen , til Jens 
kke vidste sit levende råd for knugende vånde . 

ude på skolen sagde de , at Jens ingen 
rigtig dreng var . Han legede aldrig med i frikvartererne 
men stod henne for sig selv i et varmt 
hjørne og solede sig og spiste sit smørrebrød . 
Dér kunne man altid finde ham , hvis ikke én eller 
anden ondskabsfuld kammerat havde fået fat i 
ham og var ved at  » gøre ham gal «  . Når nogen 
drillede Jens , blev , han nemlig hidsig — slog og 
bed og rev om sig — til jubel for de andre . 
Lærerne syntes godt om ham . Han kunne 
for det meste sine ting og vidste meget , de andre 
ikke kendte besked på . Men nummer ét blev 
han aldrig — bestyreren sagde , han læste for 
mange romaner . 
Udenfor skolen kom han ikke sammen med 
nogen . Han var bange for kammeraternes hele 
leven — deres tumlende slagsmålslege , deres 
roture og kapsvømning , deres banden og rygen 
tobak . Og hjemme drev man ham ikke ud . 
Moderen var altid ængstelig for , at han skulle 
» komme noget til mellem alle de ville drenge « 
— og faderen brummede ét :  » Ja , pas du bare 
dig selv og lad alt det rak til kammerater være ! « 
En gang havde duksen , som han sad ved 
siden af og som plejede at være skikkelig mod 
ham , fået ham med  » ned bag lunden «  , hvor 
hele skolen plejede at gå i vandet de lange 
varme eftermiddage . Jens fik da også ydertøjet 
af , men da han skulle kaste skjorten og uldtrøjen 
og virkelig for alvor ud i det våde , 

dønnende vand mellem alle de andre hvide 
drengekroppe — så sled han sig løs med ét , 
samlede sit tøj , rev det på sig oppe i krattet og 
løb hjem . 
Når han gik ud , var det altid alene og altid 
til græsholmeskoven . Der havde han vandret i 
lysgrøn vår under friske bøgehvælvinger og følt 
sig løftet som på vinger af al den sarte lød , 
der bredte sig endeløst over ham og om ham i 
gyldengrøn solglans . Hede junidage havde han 
ligget i en buskskygge over saftigt græs og stirret 
sig øjnene fulde af vand mod den solblændende 
himmel og følt sig så kirkehøjtidelig mellem 
græshoppernes strengespil og biernes orgelbrummen 
og fuglenes lyse fløjtekvidr . Og når 
høsten kom , så drog han på opdagelsesfærd 
langs stille bækkeløb gennem skyggeskumle slugter 
og ud over brede skovsletter , hvor de rødgule 
strå glimtede gyldent i den sene , synkende sol . 
Omgikkes han således kun lidt med sine 
kammerater , kendte han endnu mindre til småpigerne . 
Han kunne ikke danse — og foragtede 
følgelig alle , der gik på bal . Han vidste , at de 
andre 12—13-års drenge løb efter tøsene på 
gaden , når det var mørkt , men det fyldte ham 
blot med nidkær asket-harme . Og han ækledes , 
når han hørte , med hvor rå ord og hvor sjofle 
grin de talte om disse samme piger . 
Men . om aftenen , når han vel var i seng 
og havde bedt sit fadervor og følte sig varm og 

hyggelig , så lå han og drømte sig al elskovens 
rosenrøde lykke til . I nøgen dejlighed kom de , 
ungdom efter ungdom , og sank i hans begærende 
arme — og han nød dem , én for én , i langsom 
dvælen og sugede dem ud og slap dem ned i 
deres skændsels nagende flammer . Til han blev 
træt og led , og angeren kom , og han lovede sig 
selv og sin gud , nu skulle det være den sidste 
gang  .  .  . 
En septemberaften , der var skolebal , havde 
han fået billet forærende — d . v . s . Tilskuerbillet , 
til at stå på bænkene langs væggen og se . 
Jens ville helst været fri , men det var én af 
lærerne , der havde spenderet , så han måtte af 
sted . Moderen havde givet ham stadstøjet på 
— blåt med gule ankerknapper — og vandkæmmet 
ham . Jens kom ind i den store midterkorridor 
— der stod bestyreren på en stol og 
var ved at hænge kulørte lamper op . Den tykke 
hr . Nielsen rakte ham dem — nu var der ikke 
flere på bakken . Bestyreren stod ned igen og 
gav sig til at børste stolesædet , idet han sagde : 
— så , nu blev her da en bitte lysere . 
— nå , de siger også  » Bitte «  — de er 
efterhånden bleven en god Fyenbo , sagde hr . 
Nielsen og lo , så spyttet drev ud i det sorte 
tykke skæg . Og så lo bestyreren med — en 
lang , glad latter , så han måtte stå stille og 
ryste færdig . 
Jens listede forbi med kasketten i hånden . . 

på skolen plejede bestyreren ellers aldrig at le 
— gik bare om og så fortrædelig ud med sin 
cæsarprofil og sin svære dobbelthage . 
— nå , det er ret , du også kommer med 
•en gang , sagde hr . Nielsen og gav Jens et fornøjet 
puf i maven . Jens sagde ikke noget — 
sænkede bare hånden med kasketten dybere 
endnu . 
Ovre i dansesalen — til daglig gymnastikhuset 
— var der pause . Jens kom ind mellem et 
snakkende og leende Mylr af damer og herrer og 
et Brus af stive kjoler og en raslen af vifter . 
Hvert øjeblik strejfede han en nøgen arms varme 
hud . Jens blev ved at bore sig frem — ikke for 
at nå på plads , i det hele taget ikke for at nå 
nogen steder hen — bare blive ved at gå her , 
hvor alle disse unge , bløde arme var — — . Så 
vendte en ung pige sig med ét om mod ham — 
en høj , køn én med lange , mørke lokker ned 
over skuldrene . Hun målte ham blot op og ned , 
trak på munden og drejede sig atter mod sin 
kavalér . Jens så hende sige noget til ham — 
og luskede hurtig bort i mængden , veg i knæene 
og med bankende puls . Kort efter spillede musiken 
op og dansen begyndte . 

Iii . 
Det var årie på foråret . 
De grønnende marker var endnu fugtige af 
tøvandet , og den sidste , smudsiggrå snestump 
lå endnu og drev bag et gærde , men hylden 
brød , og bøgen knopped og vintergækkene stod 
i runde klynger nede i de sølede haver ,’ hvor 
efterårets sortbrune løv lå og muldned bort . 
Og ude i skoven hvidnede der anemoner 
langt ind mellem vædesorte stammer , og på sydvendte 
bakkehæld stod kodriveres bleggule kraver 
med de orangefarvede svælg og duftede stimer af 
violette og hvide lærkesporer . Og den bløde 
mosegrunds sorte fløjl var gyldenstænljt af ranunkler 
og af store , saftsvulmende kabbelejer , som 
blinkende skovbække mumlede forbi , og oppe over 
de røde , harpixlakerede kvistes Mylr af løvbrudsnære 
knopper stod himlen skinnende høj og 
sendte en klingende regn af lærketriller ned gennem 
en luft , der var lydt af den første solevarme . 

Jens sad ene hjemme og læste for åbnede vinduer 
og nedrullet gardin . 
Det var eftermiddag — hen ad firetiden . 
Han kunne høre , hvor fuglene skogred og 
hujede nede i det store pæretræ , og hvor snedkersvendene 
ovre i baghuset sang og fløjtede , og 
hønsene nede i gården kaglede og klukkede og 
galede , og naboens børn hvinede og råbte i tumlende 
lege . 
Han vidste , at nu gik de andre drenge og 
drev kødsel ude på de solhvide gadesten — 
eller hoppede til måne på grusvejene omme bag 
byen — eller smittede og klinkede oppe mod kirkegavlens 
store granitkvadre . 
Men ind til ham sneg sig kun en fattig solstrime 
for hver gang , gardinet bovned sig ud fra 
karmen i vinddraget — en tindrende støtte af 
lysstøv , der gjorde skrivebordspladens farver 
lyse og blanke , gnistrede i blækhusets glasfacetter , 
strejfede et par guldstrimede bogrygge henne på 
reolhylden — og så sluktes , idet gardinet sugedes 
tilbage og slog ind mod karmranden med et 
smæld . 
Jens lod bogen smække ned mod bordet . 
— det var ikke til at holde ud heller . Nu 
havde han læst to lange timer og vidste knap , 
hvad der stod på lektiens første side . Det var 
ham umuligt , virkelig . komplet umuligt at holde 
sine tanker samlede om bogen — nu , da'solen 
skinnede så varmt som aldrig før på denne side 

nytår — nu skulle han sidde her og lære beviser 
og læresætninger og undtagelser og Ramser 
— mens han kunne høre hendes stemme derinde 
i nabohaven som en klar flamme op over 
alle de andres — — 
Jens trak en af bordskufferne ud og fik fat 
på en lille sort brevmappe med messinglås . Den 
åbnede han — ledte et papir frem af mappens 
skjulteste rum — og læste højt : 
jeg sad derinde på skolen 
med bøgerne i færd — 
jeg kunne ikke læse 
for mindernes hviskende hær . 
Resten mumlede han sagte . 
Under digtet stod en række data . 
— å ja , nu var det snart år siden alt 
sammen ! 
Sidste forår var det , han og Anna havde 
leget nede i haven langt ud på de stille halvdunkle 
aftner , til duggen faldt i plænernes græs . 
Og svalerne holdt op med deres skrigende kredsen 
i den lyse luft — til det sidste solskær var slukt 
bag træernes mørke kronevifter , og stjærnerne 
tændtes , og Anna og han , hede og åndeløse , 
sagde hverandre de mange godnat . 
Sidste sommer var det , de havde siddet sammen 
hede middagstimer igennem under det vedbendtættede 
lysthus , hvor kun enkelte solblink sivede 

ned , mens haven udenfor dirrede under et spind 
af lys — mens hvide kålsværmere og humlebier 
med brede ordensbånd og hvepser i gul 
stribede uniformer surrede om og sugede honning , 
og stimer af summende myg og svirrende fluer 
for frem og tilbage med små iltre sæt som guldfisk 
i glas . 
Der var en gang , de kom ned i den mørke 
brændekælder sammen — hun skulle hjælpe ham 
med at bære sand op — så satte hun sig på 
hans skød og slog armene om hans Hals i kåd 
vildskab------men han skød hende lempelig fra 
sig — sæt far kom og så dem ! Næste gang , 
de var dernede , længtes han alligevel efter , at 
hun skulle gøre som sidst . Men Anna holdt sig 
rolig — og Jens gik og fortrød . 
Og der var en forårsaften , de kom gennem 
mølleslugten , oppe fra spaserestien over o vinehøj . 
Solen var nede . Myggene summede i store sværme 
over den smalle vejstribe , som borede sig frem 
mellem høje tjørnkronede skrænter . Anna og han 
gik til midt på livet i et Mylr af ville , blegbladede 
roser , af rødstænglede brombærranker , 
af grønne snerleslyng med hængende blomstertragte , 
af kandelaberblomstrende dueurter og lange 
ranunkler og skabioser med de sovende hoveder 
ned mod brystet og gyldenblomstret perikon og 
cikoriens blegblå stjærner . Ude fra den store , 
skjulte verden kom lyden af spredte , råbende 
stemmer og af børnenes leg i Enge . En ko 

brølede oppe fra Marken , og de hørte en tøjrepæl 
blive slået i . Så glammede en hund et 
steds langt borte , og fra byens kirketårne slog 
klokken ni med sitrende slag . Hvert øjeblik 
standsede Anna for at plukke blomster , og med 
alle hænder fulde nåde de ned mod åen . 
På vesthimlen lå endnu et stærkt guldskær , 
der blødt gled ud i rødblå , bleggrønne og 
sølvlyse toner . Helt oppe i den rene glasluft 
hang enkelte brandrøde skyflosser , men bakkekammens 
silhuet af trær og huse og hegn ridsede 
sig mørk mod stålhvid himmel . Den lille skov 
ved vandmøllen stod med vage , sortgrønne rande . 
Foran den en stor , ubevægelig havremark som et 
grøngråt vand , en mand vadede igennem meden 
ko efter sig . Det blev mere og mere stille . 
Henne fra møllen hørtes et vindue blive lukket , og 
en vogn kom knirkende og skrabende ned ad den 
høje grusvej . Helt foran lå stille , halvlys engjord 
med lange blege tidsler under et væv af 
tynd , hvid em . Flaggermusene begyndte deres 
lydløse flugt nede over åen , der som en matlys 
strime mumlede og skvulpede sig frem gennem engrandens 
hviskende sivskove ind under store hældende 
pile . Det duftede fra spaserestiens blomstrende 
løn , og fra de flade , skyggebrune haver 
langs åen , hvor folk endnu gik og vandede , slog 
muldlugten op . Og over det alt hvælvede sig en 
matviolet himmel , hvor de første rødgyldne stjærner 
stod tændt . 

så var de kommen op gennem gaderne , der 
lå stille og dunkle . I de åbne døre sad mænd 
og røg piber og snakkede — piger og karle 
fjasede på gadehjørner og i Portrum — nu og 
da hørte Anna og Jens inde fra en skumringsdunkel 
gård pumpeslag og plasken af vand og 
træskos klapren over stenbro . 
Endnu længe efter at klokken i vor frue 
havde ringet titimen ud over byen med malmrungende 
slag , sad de sammen på gadetrappens 
stenfliser og snakkede og lo i forlegen glæde ved 
hinanden , til det blev tomt i strædet , og stilheden 
om dem kun nu og da brødes af fjerne genlydende 
trin eller hundeglam langt borte eller en 
vogns døende rullen vidt ude i vejene . Så 
åbnede Annas mor vindvet lige over dem og 
råbte , nu måtte hun ikke være nede længer . 
---------men hen på somren var bruddet sket . 
Det kom sig af , at Anna havde begyndt at underholde 
sig med banevogterens Theodor , som indfandt 
sig om aftenen og forærede hende æbler — hvad 
Jens ikke havde råd til — og stod og passiarede 
inde i forstuen . Det havde Jens bebrejdet hende 
— og så var hun bleven fornærmet — og så 
hilste de ikke på hinanden , næste gang de sås , 
og de begyndte at undgå hinanden , og til sidst 
puffede Jens Anna i rendestenen , når hun kom 
imod ham på fortovet . 
— — — Jens havde lænet sig tilbage i 
stolen , mens alt dette drev hans tanke forbi . 

28 
det tyngede så sært for brystet , og der sad 
gråd i halsen . Papiret lå endnu foran ham 
på bordet , og gardinet stod stadig og smækkede . 
Han bøjede sig frem og skrev under alt det andet : 
nesstm maggior dolore 
che ricordarsi del tempo felice 
nella miseria . 
* # 
* 
Jens sad og så ud ad klassevinduet . 
Ud over den grønne plæne lige nedenunder i 
skolens store slagskygge — over taxbuskene og 
de høje , harpixbladede popler på den anden side 
den brede grusgang , som kom ud ad skoleporten 
— ned i den hvide , solstegte gade med det lille , 
kalkskinnende hus lige overfor , hvor en hvid kat 
sad i vinduet og lugtede til en gyldenlak i blomst . 
Fra huset gled hans blik langsomt til siden — 
ind over det skimmelgrønne stakit — ind i haven 
bagved , hvor violette syringer og hvide — tunge og 
duftberusede — hang slapt over buskenes silkeglatte 
bladehjerter , og hvor guldregnen stod med sin 
levende drypstenskuppel , hvis lød er sart som 
sommersolfaldets bleggyldne glans . Der var ingen 
ovre i den have andre end træerne og den varme 
vind , der pustede i løvet , og de store guldbrune 
bier , som lignede svirrende gnister . Men dybest 
inde gik blikket frit ud mellem stammerne og så 
de grønne og gule marker ligge som Skaktavl 
bagved med jagende lys og jagede skygger hen29 


over — så de støvhvide veje , der smeltede bort 
i den hededisede himmelrand , og fjerne skoves 
bjærgblå kamme og længst ude en bondegårds 
lysende længer som et hvidt punkt . 
Jens sad og stirrede på det punkt . 
Det var så underligt at tænke på den 
bondegård derude ! Tænke sig , at dér langt ude 
over de hvide veje , hvor han kunne sé vognene 
krybe som langsomme biller — dér blev heste 
vandet ved en knirkende post midt på en græsgrot 
gårdsplads , og der stod kør og gumlede i 
mørke , kølige stalde , hvor kun en enkelt gul solstrime 
listede sig ind ; der gik mennesker i store 
tomme lader og i loer med stampet lergulv , 
hvor høstængets duftende masser hang ned fra 
oven . Og rundt den stråtækte gård lå vide , 
solvarme marker med gult , valmuspættet korn og 
lærkesang højt oppe i den skinnende himmel . 
Og når det så mørknedes derude ! 
I skumringen leger børnene på den store 
gårdsplads — men karle og piger forsvinder i 
hviskende par ned mod engene . Og øje på øje 
lukkes , og der tændes stjærner over den sovende 
gård . Kun nu og da rører en af hestene sig i 
drømme , eller en due farer op med et pludseligt 
skrig for atter at falde til ro . Så bliver der 
fred . Nede over engene står en sø af hvide 
tåger , og grønne sankthansorme lyse i det 
duggvåde græs . Fuldmånen står op . Vejpoplerne 
kaste svage skyggestrimer ud over den 

brede støvflade , og åløbets vande glide med 
sølvskæl mellem dunkle bredder . Og der er 
ingen anden lyd i den sovende natur end vandets 
hemmelighedsfulde Klukken og mumlen og 
en hunds korte , skarpe anslag langt ude i den 
månedæmrende  .  .  . 
En rutsjende lyd — et bums — et til — 
og endnu et . 
Jens for op — alle hans bøger lå på gulvet , 
og lange harreskov trak en lineal til sig under 
bordet og begyndte at gnide sine lår i kaglende 
latter . 
— begynder den gamle krybbebider dernede 
nu også at sparke ud ? 
Hr . Frandsens røde ansigt lo ned over klassen 
med små blå øjne bag stålbriller og gule , 
brede tænder . Hele klassen lo med . 
Jens sad og var rasende . Han mærkede det 
kippe så småt i mundvigene og blev endnu 
mere rasende . 
— Jens er ved at græde , sagde duksen , der 
sad ved siden af ham . Men hr . Frandsen bad 
ham lade lille Jensine være i fred og hellere 
gå ud og hente en mursten til at tørre hendes 
øjne med . 
Klassen lo igen — langt og bragende . 
Så kom Fogh op og kunne ikke kje ne me 
louerais pas* . Jakobsen kom op og kunne det . 
Vilmann ovre ved genbobordet havde klistret en 
lap papir på ryggen af en flue og sad nu og 

3i 
foreviste den som  » den store havskildpadde fra de 
maskarenske ør «  mod en godtgørelse af en bukseknap 
pro persona . 
Så ringede det længe og lystigt ude i korridoren . 

alle bøger smældede i , og der blev en skratten 
med penalhuse og klapren af bogbærere og råben 
» Skal vi føl’s ad hjem ? « 
— næste gang til passé défini — skreg hr . 
Frandsen ud gennem tumlen med eftertryk på 
første stavelse i begge ordene . 
Så forsvandt han , og bag ham væltede drengene 
ud i korridoren , ud gennem skoleporten . 
Dér deltes den brede flod og sivede bort til begge 
sider i små grupper . 
Jens gik længe og drev om i klasseværelset , 
inden han fik sine ting samlede . Så gik han 
langsomt hjemad — langsomt , for ikke at indhente 
nogen af de andre . 
Det summede endnu i ham af harme . Den 
ene hævnplan efter den anden dansede forbi . 
Han — teosofen — mystikeren — grint ud af 
denne plebejerhob — denne sværm  » Kakodæmoner «  , 
hvem intet var helligt ! ! ! Men de skulle en 
gang komme til at fortryde det ! ! De skulle 
komme og krybe for ham , skulle de — alle de , 
som i dag havde lét med hån — — de skulle 
kende , i hvem de havde stunget — — 
og der strøg ham noget forbi om begfakler 
og musik på torvet og flag i alle gader 

som den gang , prinsesse thyra’ holdt 
• bryllup  .  .  . 
* 
❖ 
der lå en underlig lød af længsel over alt , 
Jens tænkte sig og drømte det forår . En sær , 
vag længsel og et vegt , tungt vemod , der bar 
bort på svalevinger gennem aftenblå luft — 
ind over stille skumringsmarker , hvor høet duftede 
og græshopper sang og månen stod rød og stor 
over sorte skove . 
Og alle de drømmefugle stimede sig tæt om 
Annas navn og om døde dages månebløde mindeglans . 

i sagtelig sorg drev Jens alle deres veje rundt 
fra forrige vår . Og der sang vemodige folkeviser 
gennem luften , når han stod på bankerne 
oppe bag byen og stirrede ned mod hendes hus , 
hvis gule gavl med de sorte bindingsværkstærner 
steg spids og sollys over grønt haveløv og blinkede 
op med et luende rudeøje — — 
hinaus in das land und weiter , 
vielleicht gar uber die se — — — 
voruber , ihr schafe , voruber — 
dem schæfer ist gar zu weh  .  .  . 
Og med grådtungt mod drog han ned gennem 
mølleslugten , hvor slåentornen nu lå i 

fygende sne af blomster , og ind under åstiens 
lange allé af kastanjer , der løftede de blanke 
knoppekærter mod silkesart solluft . 
Hele eftermiddage kunne han holde til deroppe 
i bakkerne — vandrende og hvilende . Først 
når græsset duggede og luften svalede og Emmen 
steg over Enge , gik han hjemad . Så mødte han 
folk , der kom fra arbejd med værktøj over 
bluseblå skuldre — bøndervogne rullede forbi •— 
og i en landsbykirke langt ude ringede de solen ned . 
Hjemme holdt han mest af at ligge sine aftener 
bort på bænken nede i hyldelysthuset — ligge 
på ryggen og stirre mellem de grønne blade op 
i den blege himmel . Og mens de kredsende svalers 
skrig og de sagtelig puslende lyd af river 
og vandkander og stille passiaren rundt i de mørknende 
haver fyldte hans øre , lå han og skrev 
Annas navn i luften — gang på gang — skrevet 
og slettet og skrevet på ny : 
dér blev han , til det var helt nat , og moderen 
råbte fra vinduet , at han skulle komme op og i 
seng . Så rejste han sig , træg og uvillig , og 
vandrede op ad den lange buxbomrandede gang 
langs blomsterrabatten og kartoffeljorden — ind 
over gården , hvor hans trin skræmte hønsehuset 
op af drømme — og satte så bagdørens 
krampe i efter sig med et sidste fortrydeligt blik 
ud til den lyse forårsnat . 
Men Anna kom tilbage i nattens drømme . 
Når det var så dunkelt i skove og så 

stille — næppe et Sus af vind gennem mørke 
kroner og næppe et månestænk dryppet på 
fløjelssort bund — — så havde han lagt sin 
arm om hendes myge liv — brystet steg og 
sank mod hans fingerender . 
Langsomt  .•  .  . langsomt  .  .  . langs vand , som 
mumler og skvulper  .  .  . men det er ikke at se 
uden i månestriben — dér vugger det blankt som 
sølv i bløde , flydende flager  .  .  . 
Og en nattergal synger et sted — fløjtelyd 
som tordenregns tunge dråber og gyldne jubeltriller 
som kornmod langs himmelens rand  .  .  . 
Så bøjede han ned sit hoved — hendes læber 
søgte hans mund — der rislede ild over — — — 
Jens for op fra sine puder . Sengen lå i 
uorden . Han blev siddende halvt over ende og 
så sig om . 
— bare drøm igen ! 
Dér stod jo det gamle røde klædeskab ovre 
og grinede med sin halvåbne dør , og den lange , 
brunfrakkede bornholmer stirrede hånligt hen på 
ham med sit store , hvide kyklopøje , og dens tiktak 
dryppede ned gennem tavsheden som skovl 
på skovl med muld over hans drømmes kiste . 
Gennem det tynde bræddegulv kunne han høre 
den sagte , durende snorken nede fra , og udenfor 
vinduet lå natten lys og stille med havens trær 
i fine rids mod den sølvblege himmel . 

Iv . 
Det var på en bænk i æbletræers skygge . 
Ude over den sollyse have summede fluer og 
flagrede sommerfugle , og det kvidrede oppe i det 
grågrønne løv . Jens sad og så på bladeskyggernes 
sagte flimren nede på den brune 
jord og op over Annas kjole og hænder , helt op 
på halsen og kinden . Inde i huset bagved var 
der to stemmer , som talte sammen for åbnede 
vinduer , og en hane galede langt borte . Ellers 
stille — solhedt sovende stille . 
Jens og Anna var gået fra byen tidlig på 
eftermiddagen . Hun havde været så frisk og fin , 
da hun kom ud ad sin gadedør i den opkrampede 
stråhat og jaket’en med stålknapperne . 
Da de vel var nåde om hjørnet , begyndte hun 
at trække et par sorte , filerede halvhandsker på 
— de var ellers kun til om søndagen , sagde hun 
og så smilende på ham . Mad var der i en lille 
spånkurv , hun gik me'd i hånden , og som han 
endelig ville bære . Men det fik han ikke lov 
til —  » det passer sig ikke for en herre «  . 

men ude på den solhede landevej havdehan 
måttet tage hendes jaket over armen . Varme 
i hovederne nåde de endelig klostret — der 
skulle de besøge Annas tante . De kom gennem 
en lang , kølig korridor med gulv af gule mursten 
og dybe vinduer og løvgrønt lys ind over hvidkalkede 
vægge . For enden af korridoren stod 
der åbent ind til et lavtloftet værelse med en 
gammel kruset og pibet dame i , som ikke kunne 
rejse sig af sin stol . Så kyssede Anna hende 
på de runkne læber , og den gamle sagde  » Ih 
— herregud — ih — herregud — er det dig , 
lille Anna — er det dig , lille Anna «  , og bad dem 
sidde ned . Og Anna fik lov at gå hen i dragkisteskuffen 
og hente en karaffel frem med kirsebærvin , 
og så skænkede den gamle for dem i 
små , grønne glas . 
— kærrestens skål , lille Anna — havde 
hun sagt og let , så de røde , nøgne gummer 
kunne ses . Jens havde givet sig til at se ud 
gennem vinduets små ruder , der vrængede og 
vred alt havens solgyldne grønne og alle blomsterne 
og de hvide sommerfugle derude sammen 
i en broget hvirvel af lys og farver . 
Så skulle de udenfor . 
Den gamle havde betydet dem , hvilke buske 
de måtte spise af og hvilke ikke , men  » Skidt 
være med det «  , sagde Anna , da de først var 
kommen derned . Så havde de stået side om 
side og spist snese på snese af bær og spyttet 

skaller ud , til jorden var plettet af rødt og gult 
som ved løvfald . De prøvede ribsene en overgang 
— så dejlig store og røde og gennemsigtige 
som en menneskefinger mod solen . Men 
Anna erklærede , at de var alt for skrækkelig sure 
— og så kastede hun en hel håndfuld i hovedet 
på Jens . 
Og der begyndte en lystig krig med buske 
til skanser og bær for skyts og røde spor over 
Annas kjole og jenses lysstribede kadettøj . Til 
han samlede modet sammen og brød gennem 
kugleregnen ind bag fjendens volde og fik Anna 
fast om de runde arme og rystede hendes hænder , 
så de saftige kastevåben røg til alle sider . 
Hun drejede sig rundt for at slippe ud fra hans 
tag , og han kom til at stå bag hende . Hendes 
lyse , leende ansigt bøjede sig tilbage mod ham , 
og han kunne skimte halsens hvide langt ned 
under kjolen . 
• Jens blev stående med blikket nedover dette 
hvide , der gik under i bløde skygger . Han følte 
sig med ét så lang og grim og kejtet , som han 
stod der og holdt om hendes arme og stirrede . 
Og så kom han til at fryse , og der samlede sig 
noget som hæshed i halsen . Jens slap langsomt , 
og Anna gik langsomt foran ham hen til bænken . 
Ingen af dem sagde noget . 
Og nu havde de siddet der en lang tid og tiet . 
Jens tænkte tilbage på , hvordan han var 
bleven udsonet med Anna . 

en aften for knap en måned tilbage havde 
der været opløb nede på gaden — en tysk 
Matros , som var fuld , med en bunke hujende 
drenge efter sig . Jens gik og så , til og Anna 
gik og så til . Så havde Jens listet sig til at 
stå lige bag Anna . For han havde mødt hende 
flere gange i den sidste tid og hilst meget ærbødigt 
og fået små nik til svar . Og nu — 
for et par dage siden — en aften , hun var ude 
at gå tur med sin moder , havde både hun og 
moderen gengældt hans  » God aften «  . 
Så vovedejens sig til at spørge ,  » om Anna 
forstod alt det , den fulde tysker brækkede af sig . « 
Anna vendte hovedet halvt — 
nej , hun forstod det ikke . 
Om han skulle oversætte det for hende ? 
Og uden at vente svar begyndte han . 
Anna lyttede efter , alt mens de fulgtes ad 
ned gennem gaden . Jens stødte hvert øjeblik 
skosnuden mod en brosten eller løb nogen på 
ærmet . Til sidst var de alene bagude . Og de 
stod længe ved Annas dør og snakkede om 
spøgelset , der gik ude i Bagergade om aftenen , 
og om amtmanden , der var falden igennem ved 
sidste rigsdagsvalg . Jens havde ikke øjnene fra 
hendes pandehår under den lille , brede hatteskygge , 
fra næsens fine svajning og den røde 
mund med de korte , fulde læber . 
Så havde han været derinde en aften , og 
de havde leget sammen  » som i gamle dage «  . 

og de havde været nede i kælderen og båret 
brænde op , og dér havde Jens listet sin arm om 
hendes liv og trykket hende lempelig til sig . 
Kysse hende vovede han ikke . Men om aftenen , 
da han vel var i seng , lå han og reciterede for 
sig selv : 
» Ja ! Pris for den , der stundom dog har lagt 
sin arm omkring et smækkert liv og følt 
et hjertes slag mod sine fingerspidser — « 
Og så havde det svulmet gennem ham som 
i en knop mod løvspring , og han havde fornummet 
det , som om brede porte blev slået 
åbne for ham fra muggen klosterluft ud mod 
livets lyse skove , og som ventede lykken derude 
i bøgegrøn silke og skarlagensol . 
— skal vi så ikke spise , spurgte Anna — 
hun havde siddet og pakket maden ud . 
Jens kiggede forstyrret hen på hende — og 
tog så det stykke frikadellemad , hun rakte ham 
på sin flade hånd . 
Siden gik de ned til stranden . 
Anna havde nær snublet på den gamle hulslidte 
trappe ned over skrænten og måtte støtte 
sin arm til Jens’ skulder . Jens gik stille og stolt 
og førte hende , og hun lod armen ligge til helt 
hen på bænken . Dér satte de sig , inde i brinkehs 
skygge , og spiste af jordbærrene , de havde 
plukket kurven fuld med oppe i haven . 
Ud for dem lå sundets brede blegblå vand , 

der løb op mod den skyggeviolette sandkyst i 
flade , sprøde bølger . Tåsings runde banker 
løftede sig ovre på den anden side i tynd solrøg 
— gule af rug og grønne af Enge . Ind langs 
landskyggen løb en strime sitrende sølv , og en 
jagt gled langsomt midt ad sundet for store , 
brunrøde sejl . De kunne høre folkene gå derude 
på dækket . Så var der nogen , som råbte 
langt borte — en ankerkætting raslede ned med 
kvækkende larm — og fjerne åretag — og 
vandets bløde kluk i strandens singels . 
I de samme dage blev Jens budt ud på 
landet til fødselsdag . Der var en kammerat , 
som fyldte fjorten år , og faderen — den Terndrup 
præst — havde givet ham lov at invitere 
hele klassen . 
Hjemme hos jens’es kom indbydelsen ikke 
helt belejligt . F'or Jens’ støvler var lige bleven 
sendt over for at gøres i stand — de var helt 
såleløse — og han måtte gå i gymnastikskoene 
så længe . Det var jo sommerdage . Men nu til 
denne tur måtte han ha ordenligt fodtøj på 
—- de skulle gå hele den lange vej . 
Så tog mor det franske sjal om sig og gik 
over til skomagerens og hørte , om det havde 
lange udsigter med støvlerne . Det plejede nemlig 
altid at drøje noget længe — skomager 

Jakobsen gav sig så gode stunder med fodtøjet 
fra jens’es hjem . 
Nej , hun kunne ikke få dem med — men i 
morgen tidlig skulle de ganske bestemt være 
i stand . 
Og Jens lagde sig med bønner til Vorherre 
om godt vejr og nye sko næste dag . 
Morgenen kom med hed sol og høj sommerhimmel . 
Klokken ni skulle klassen samles ude 
ved jærnstøber vinges . Jens var færdig til at 
gå klokken halvni — i kadettøj og med et 
ganske rent tørklæde om halsen . Han gik nemlig 
altid med hvide lommetørklæder i steden for 
flipper . 
Men skoene manglede stadig . Jens lå ud 
ad vinduet og kiggede — ingen at se . Den 
forgyldte viser oppe på tårnurets broncerte Skive 
drejede sig som en langsom vejrmøllevinge — 
fem minutter over halv — tyve minuter i — mon 
den skomagerdreng dog aldrig kom — et kvarter 
— ti minuter — det var da også en evig 
tid med de støvler — man burde ikke unde 
Jakobsen sin søgning længer — sådan et smøl 
— synes du vel , mor ? 
Moderen sagde ikke noget . Men da klokken 
slog ni , og Jens endnu gik lige barsokket om , 
så hun et øjeblik op fra stoppestrømpen — 
— sådan er det altid , når stakler skal i 
himmerig , min dreng — — det bliver ikke sidste 
gang , du får det at mærke — 

i det samme kom der trin op ad trappen . 
Endelig ! 
Jens for til døren og lukkede op . Men den , 
der stod udenfor , var én i fine , sorte klæder og 
med blanke , spidse sko på fødderne . Jens 
stirrede betuttet på ham — — nå — å — det 
var jo duksen — 
— skal du ikke med , må jeg spørge ? Alle 
de andre er kommen  .  .  . 
— værsågod og træd’ nærmere , råbte 
moderen ud gennem døren — hun havde hørt , 
hvem det var . 
Duksen kom da indenfor og hørte om  » Jenses 
malør «  . Så satte han sig og ventede med en 
stund . 
Klokken otte minutter over hel kom en dreng 
i skødskind og bluse langsomt daskende op ad 
trappen med støvlerne . Jens rev dem af hånden 
på ham , pressede fødderne i dem — det 
sved svært over tæerne — og de to drenge 
travede af sted . Nede fra gaden kunne Jens 
høre moderen klirre med vinduet deroppe , men 
han turde ikke vende sig og kysse på finger , 
som han plejede . Duksen skulle ikke ha det at 
gøre nar ad også . 
Hele Bagergade ud gik Jens alligevel og var 
i dårligt humør , fordi han ikke havde fået hilst . 
Han tænkte sig moderen siddende alene deroppe 
ved vinduet — og se ned efter ham — og glæde 
sig sådan til at få hans sidste farvel — og 

holde et nik og et smil rede til ham — — og 
så hendes skuffelse og sorg , da han svingede 
om hjørnet og blev borte uden så meget som 
at se sig ----og hun sad alene tilbage 
på stolen deroppe ved vindvet — og blev ved 
at se ned på det hjørne med den høje stentrappe 
ind ad karetmagerens dør og gaslygten 
som en galgearm ud fra muren — 
Jens gik og blev underlig om mundvigene og 
kunne ingen ting sige . 
Ude ved jærnstøberiet traf de kun en lille 
klat af klassen . Resten var allerede vandret i 
forvejen med fødselsdagsbarnet . Men når de 
skyndte sig , kunne de nok indhente dem . 
Så gik marschen ud ad den lige landevej . 
De andre drenge gik i brede rækker og fortalte 
pigehistorier og sagde uartige ord . Et par røg 
— cigaret eller shagpibe . 
Jens havde fået duksen hen' for sig selv . 
Ham kunne man i det mindste snakke med uden 
at få råheder for hver anden sætning . Det 
var også underligt med alle disse stygge udtryk , 
der var dukket op i verden nu for et par år tilbage . 
Da Jens var lille , hørte han aldrig noget 
til dem . Men så havde han en sommerferie 
været ude på landet hos en onkel , og der gik 
alle kå tene og sagde sådan noget til ham . Og 
hans to fættere var akkurat ligedan — og de 
lo alle sammen så ækelt til . Jens kom grædende 

til sin mor og klagede sig . Men moderen 
slog det hele hen . 
— er det noget at bryde sig om ? Sig du 
bare det samme igen , som de siger til dig ! 
Jens tav stille . Moderen måtte sikkert ikke 
kende de ord — ellers kunne hun aldrig have 
rådet ham sådan . I hvert fald skulle Jens 
ikke ha’ noget af at følge det råd . 
Men siden den ferie havde der hængt pestluft 
over verden . Alle de grimme ord derudefra 
landet var med ét alle vegne . De blomstrede 
på gader — i klassen — på legepladsen — 
som følfod og fandens mælkebøtter . Jens kendte 
knap betydningen af dem , men han måtte se 
sig om , blot han tænkte dem indvendig . Og at 
tage et af de ord i sin mund måtte være som at 
gå uden benklæder på gaden , 
vejen løb over en høj dæmning med grøn , 
kratplettet eng daldybt til begge sider , og Jens 
og duksen gik og snakkede om , hvad de ville 
være . Duksen , der var dygtig i fysik og geometri , 
talte om at blive civilingeniør — anlægge 
jærnbaner i Indien som Jules vernes helte . 
Hellere missionær på sydspidsen af kaplandet , 
sagde Jens . Han var bleven underlig hidsig af 
at gå og høre på al den rå drengepludren og 
følte trang til at skille sig langt ud fra dem , til 
at befæste svælgende dyb mellem sig og dem . 
Det svarede duksen ikke noget til , og så gik 

de begge to tavse .en stund . Jens’ stemme havde 
dirret , da han sagde det om kaplandet — han 
måtte få sundet sig lidt . Udenfor et hus , de 
kom forbi , stod et halvvoksent pigebarn med lang 
gul pisk ned ad ryggen . 
— sikket dejligt hår ! 
— hvorfor siger du hår ? Sig  » Lokker «  ! 
Du skal være poetisk , sagde Jens og lo lidtkort 
efter begyndte han igen : 
— jeg læste forleden et tysk digt — det 
hed  » An Adele «  — der er sådan noget med 
lokker i — om aftenen nede i et lysthus — 
hvor digteren og hans elskede hviler arm i arm 
— og hendes lokker ringle sig om hans Hals . 
Jens måtte gøre et ophold for at få vejret . 
— du ! mon — mon kærestefolk virkelig 
— virkelig bær sig sådan ad sammen ? 
— hvordan ? 
— jo — hviler i hinandens arme — og — 
og er sådan som i digtet — — 
'— nåda ! Duksen lo . — du kan tro , jeg 
kom en aften i mørkningen ind i dagligstuen , 
og der var ingen andre end min søster og hendes 
kæreste , men da de hørte mig , fik de frygtelig 
travlt med at komme op henne fra sofaen , og 
Marie begyndte at nynne — — — der står 
også noget i konversationslexikonnet om det , 
sluttede han . — 
Jens gik og tav betaget . 
Så kærligheden var virkelig sådan — så 

nær og tæt og favntagshed — og alle disse forlovede 
mennesker , han så hjemme på gaderne , 
de oplevede altså dette — disse unge kønne 
piger , der lo så glad i dagens lys og havde så 
frejdige øjne , de sneg sig med brændende kinder 
mørkets veje til nattedulgte stævnemøders syndefulde 
elskov — 
der skød noget stridt , vildt op i Jens — han 
fik lyst til at fare voldelig med én af disse unge 
kvinder — dænge hende til med smuds og hån 
— flænge hendes jesabel-legem med nidkære 
hænder og lade hundene æde hendes kød  .  .  . 
Med det samme svingede de af fra den store 
landevej — ned ad en kløftsti , der helt nede 
løb mellem to møddingspøle ind gennem præstegårdens 
port . 
Hele drengeflokken blev straks sat til middagsbordet 
— sød suppe og oksesteg . Jens tog to 
portioner eftermad og kom således til at sidde 
ganske alene og gøre støj med kniv og gaffel , 
mens alle de andre så til i tavshed . Det 
var et forfærdeligt stort stykke — og så mange 
kartofler — og så megen sauce at dyppe op 
— — og kødet var næsten ikke til at skære for 
sejhed , syntes Jens . Og så svedte han så 
voldsomt — han måtte hvert øjeblik tørre panden , 
snart i lommetørklædet og snart i servietten . 
Endelig fik han det da hugget i sig — præsten 
bad bordbøn , og de unge gik udenfor . 
Først nu opdagede Jens , hvordan de unge 

piger så ud , han havde siddet til bords med . 
De var tre , blonde og unge alle sammen . De 
kendte duksen og et par andre , lod det til , for 
dem slog de sig straks sammen med og forsvandt 
i retning af kroketplænen . Lidt efter hørte 
Jens høje smæld og skingre råb og latterlyd 
dernedefra . 
Resten begyndte på at lege røver . Tykke 
Hald fik fat i Jens , lagde armen om hans skulder 
og begyndte at stryge ham over kinden . 
— sød lille dreng ! Køn lille dreng ! Yndig 
unge ! sagde tykke Hald . Klassen samlede sig i 
kreds om dem og lo . Men Jens sled sig bort — 
ned gennem en nøddegang — ind i en høj kastanjeallé , 
hvor jorden lå plettet af blegrøde blomster . 
Ingen fulgte efter , og Jens begyndte at gå langsomt . 
Han følte sig så inderlig forskudt af dem 
allesammen — af de glade kroketmennesker med 
de lyskjolede unge piger , der naturligvis lo ham 
ud for hans grimhed og kejtethed — af præsten 
og præstefruen , der måtte anse ham for en ubehøvlet 
ædedolk — — 
men så var søen der — ollerup sø måtte 
det være ! Blå og kruset kom den ovre fra de 
store skove på den anden side og løb op mod 
breddens sand i små , tynde bølger . Der lå en 
hvidmalet båd og skrabede mod en plankebros 
pæle . Jens gik derud og lagde sig i forstavnen 
med ansigtet lige i vejret . Det var ganske stille . 
Kun vandets sørgmodige Klukken ind under båden 

og et sagte Sus fra havens høje trær . Nu og da 
kunne Jens høre kammeraternes råben oppe om 
gården og ude i markerne . Til sidst blev den 
helt borte . 
Jens gik ikke op , før der blev kaldt ad ham 
til aftensmad . På vejen gennem haven mødte 
han præsten , som gik frem og tilbage i den brede 
kastanjeallé , slobrokklædt og med en lang pibe 
dinglende ned fortil . 
— hvadfornoget ! Har de ikke været med 
ude og køre hø ind — råbte han , da han så Jens . 
Jens lo , rystede på hovedet , tog sin hue af 
og skyndte sig forbi . 
Ud på aftenen satte den ene af døtrene sig 
til klaveret . Tusmørket steg til nat , men der 
blev ikke tændt lys . Jens sad henne i en krog 
på en rørstol og lyttede til denne musik , der 
blev ved at vælde ud gennem skumringen — mere 
og mere blød og vemodig . De andre sad og 
småpassiarede — den yngste af præstedøtrene lo 
hvert øjeblik , men dæmpet . Til sidst rejste hun , 
der havde spillet , sig op og gik hen til glasdøren 
ud mod haven . 
— nej se — nu har vi måneskin . 
Alle stimlede sammen om vinduerne . 
— å , hvor de får yndigt vejr at køre 
hjem i , udbrød så den yngste til duksen . 
Søsteren havde lukket døren op og forsvandt 
ud på trappebalkonen . 
Der var én , som foreslog at danse . Lysekronen 

i den store sal blev tændt — møblerne 
kørtes ind langs væggene — præstefruen satte sig 
til pianoet og slog de første lystige akkorder an . 
Jens måtte udenfor — ud til hende i måneskinnet . 
Sagte listede han den glasklirrende dør 
op . Et ansigt med blonde pandekruser og store 
blå øjne vendte sig langsomt mod ham og drejede 
sig langsomt bort igen . Jens gik forbi uden at 
hilse — ned ad trappen — ind over den store 
plænes græs , der var vådt af dugg . 
Dér standsede han . De høje kastanjer stod 
tætte og tunge af mørke mod den måneblå lu ft 
og langt ude flimrede søen som en smal strime 
blegt sølv . Nu og da luftede det i løvet , og ud 
gennem dansesalens åbnede vinduer kom lyden 
af slæbende trin over sandet gulv . 
Om lidt klirrede glasdøren deroppe . 
Hun var gået ind . 
Men Jens blev , til præstens charabanc rullede 
op for at befordre drengene hjem . De tre unge 
piger stod på trappestenen og viftede farvel , 
lige til vognen blev borte i porten . Duksen begyndte 
et hurra for præstefamilien , og man svingede 
med huer og lommetørklæder . Jens var én 
af de ivrigste til at vifte , og jo længer han blev 
ved , des gladere følte han sig , som om hvert slag 
med lommetørklædet bragte ham denne stille gård 
og den unge blonde pige i måneskinnet et fodsbred 
nærmere . 
Hele vejen hjem sad de andre og fortalte 

historier — alle sammen om kvindfolk og alle sammen 
fulde af rå ord . Især var fødselsdagsbarnet 
uudtømmeligt . Kusken grinte gryntende 
efter hver fortælling — én gang sagde han med 
sin fede bonderøst : 
— ja den Peter det har nu alletider været en 
slemme dreng etter tøsene . 
Så lo de alle sammen . 
Jens havde vendt sig fra dem , så godt den 
trange plads tillod — vendt sig ud til de brede 
marker , der var grå af den synkende kvartmånes 
lys . En svag Duft af nyslåt hø brød 
nu og da gennem seletøjets smørelselugt , og 
frøernes gurglende kvækken løb som en stille 
rislen nedenunder hestetrampet og hjulenes skuren 
over vejskærverne . 
Ude i synsranden lå en lang , sort skystribe 
— næsten som en drage , med gab og vinger 
og klør . 
Og lidt efter lidt formede Jens’ tanker sig til 
en bøn — en bøn i nidkærhed og had — en 
bøn til den almægtige om at lade sit lyn udgå 
af hin skydrages mund — at lade ild nedfalde af 
himlen at fortære denne vognfuld ugudelige , som 
den fordum lagde Sodoma og gomorra øde for 
deres synders skyld  .  .  . 
— Jens sidder og synes , vi er uartige , råbte 
tykke Hald i det samme . 
Jens svarede ikke — bad blot endnu stærkere 
og hedere end tilforn . 

men dragen sank langsomt sammen ; da de 
rullede ind ad'vestergades lange kastanjeallé , var 
der blot en blå skybanke tilbage . 
& * 
* 
resten af sommeren var helt Annas . 
Mest mødtes Jens og hun om aftenen — sad 
på gadetrappens brede fliser og pludrede og lo . 
Ovre i genbogården , hvis store sorttjærede port 
stod åben , blev der hugget brænde og postet 
vand . Ned langs strædet stod folk i dørene og 
røg piber og passiarede . Daglejere kom forbi i 
gadespærrende Rader , der fyldte luften med tung 
træskolarm . Mælkevognen raslede op over de 
toppede brosten og gjorde holdt udenfor spækhøkerens . 
Så dukkede madammen frem af kælderhalsen 
og løftede de hvidskurede , jærnbundne bøtter 
ned med sine nøgne , flæskerøde arme . Og så 
mylrede tjenestepigerne sammen fra hele nabolaget 
med klirrende blikspande og stod i leende 
og snakkende klynge om den lave dør og ventede 
på at komme til . Og duerne fløj hjem med 
smældende vingeslag , svalerne hvinede højt oppe 
i den blege himmel , langt borte var der råb af 
legende børn , og alle skorstene røg . Men ude 
over bytagene stod stille skove og marker med 
hvide veje . 
Jens var ulykkelig , når han en enkelt aften 
ikke traf Anna . 


så vandrede han rundt alle de gader , hankunde 
tænke at finde hende , til det blev helt nat , 
og alt håb var ude . Og kom hjem og satte sig 
op på gavlkamret i den højryggede lænestol og 
følte , hvor hans pande var hed som i feber , og 
hvor det sved under øjelågene . Eller han måtte 
ned i haven , ned til sin gamle bænk under hyldetræerne . 
Dér lå han og stirrede op i luften og 
var tung om hjertet og syntes , at det var forår 
endnu og Anna og han uvenner . 
— — sommermarkedsdagen kom . Aftenen 
i forvejen havde gøglerne slået deres telte op 
nede ved havnen , og omme på torvet rejste 
købmandsboder sig i lange , lige Rader . 
Jens vågnede tidlig . Bare det nu ikke regnede ! 
Han for hen og slog de sammentrukne 
Gardiner fra hinanden . 
Nej — genbotaget skinnede lyserødt i solen , 
og skorstenene røg op i blå luft . Nede fra 
gaden kom lyd af mange stemmers summen og 
kobrøl og fårs brægen . Jens gav sig knap tid 
til at drikke morgenkaffe , så opsat var han på 
at komme ud . 
Straks ved det første gadehjørne sad der en 
kone med et bord foran sig fuldt af honningkager 
og røde sukkerbrødshjerter og kirsebær i 
Knipper og i kræmmerhuse . Og op ad gaden 
kom der flere . Og alle købmændene havde dørenevidt 
åbne , og vinduerne lå fulde af brandgule 

lommetørklæder med Frederik den syvende og 
kejser Napoleon på . 
Op mod torvet voxte mylret — bondemænd , 
der røg dårlig tobak , og svære kvindfolk i 
grønne bomuldskjoler og bønderdrenge med runde 
hatte og tykke , stift foldede vadmelsklæder . Og 
lirekassemænd — og én , der solgte gummiballoner 
— og en italiener . , som blæste sækkepibe 
og kunne fløjte som en nattergal . Et sted 
var der stillet jydepotter og stentøj ud over hele 
fortovet — et andet havde en bødker fyldt op 
med ballier og spande og skovle og stripper og 
trillebøre . Markedspladsen selv var bare vild 
tummel af trompettuden og pibehvin og trommedundren 
og råbende menneskestemmer . Folk puffede 
til hverandre og snakkede højt og svedte , og 
luften lugtede af honningkager . 
Jens gik og ledte efter Anna og kunne ikke 
finde hende . Til sidst fik han hovedpine af al 
heden og alt buldret og viklede sig ud af trængslen . 
Han ville ind på kirkegården og sunde sig lidt . 
Dér var ingen . Blot morgensval luft og lange 
gyldne strimer sol gennem ahornløvet og over 
gravenes blinkende græs . Det duftede fra de 
mange , højstammede roser , hvis blomster hang 
tungt over jærnhegnene , og fra buskenes gulhvide 
jasminkløvser og hyldeskærme . 
Men da Jens kom gående ned ad den høje 
midterallé , hvor lønnens grønne vingefrugter lå 
som døde insekter over den sorte jord , var der 
med ét en stemme , som kaldte . 

og så stod Anna midt inde mellem gravstederne 
og lo og vinkede med sin rive . Jens 
måtte endelig hjælpe hende — ellers fik hun aldrig 
de gange skuffet færdig . Så lagde Jens sig ned 
og begyndte at grave de værste løvetandsplanter 
op med sin lommekniv — bladet var brækket og 
rustent i forvejen — og Anna tog saksen og gav 
sig til at kappe vildskud af ligusterhækken . Og 
de hentede vand sammen henne ved posten , og 
Jens måtte hjælpe Anna med at dykke — det 
var sådan en svær kande . Til sidst blev bede 
og gange pænt revne •— der kom friske blomster 
i den lille underkop midt , på graven — og så 
var de færdige . Vandkanden blev afleveret til 
graveren — riven og skuffejærnet tog Jens . 
Så fulgtes de ned gennem gaderne . 
Jens fortalte om sin eksamen , han nylig havde 
været oppe til , og som var gået så godt . Det 
vidste Anna — mor havde talt om det forleden 
og sagt , at han nok var en af de flinkeste derude . 
Anna havde også været til eksamen og fået 
bedst i dansk stil , meget bedre end Olga Jensen , , 
som ellers altid gik og var så vigtig , fordi hendes 
far var lærer ude på realskolen og kongelig — 
hvad var det nu , det hed  ? 
De havde nået det snævre kattesund , der 
førte om til torvet . 
— en kold bajer i o øre , læste Anna på et 
skilt . Tænk , hvor det er billigt . 
Og lidt efter : 

— det er også en frygtelig hede i dag man 
blir virkelig helt tørstig — 
Jens sagde ingen ting til det . Han gik og 
tænkte på , at Annas mor havde rost ham . 
Så var de ved døren . Jens blev stående 
og så hende blive borte om trappens første sving . 
Ved middagsbordet hjemme sagde moderen , 
at han var en rigtig tør , gammel fyr . Jens 
smilede stille — 
hun skulle bare vide  .  .  . 
Om aftenen var der koncert i  » Kristiansminde «  , 
og Jens gik derud . 
Luften var lummer , og oppe over de stenstive 
løvmure hang sort , overskyet nathimmel . 
Musikpavillonens røde lysring nåde kun kort ud 
i mørket — her og der hang en lampe og osede 
i et lysthus . På den store grusede plads foran 
det bindingsværks gæstgiversted spaserede folk 
langsomt op og ned — hilsende og konverserende . 
Inde i skovskumringen mødte Jens det ene par 
efter det andet , og langt inde mellem stammerne 
var der lyd som af vandes rislen og hviskende 
stemmer . 
Han fandt Anna henne ved musikken sammen 
med sin mor og en lille søster . Da hun fik øje på 
Jens , lagde hun langsomt hænderne om på ryggen , 
med fladen udad , og spillende fingre . Og 
så stillede Jens sig bag hende og tog disse små 
bløde hænder mellem sine og strøg over dem og 

klappede og trykkede dem varligt . Sådan blev de 
stående længe . Der var ingen , som lagde mærke 
til dem . 
* * 
* 
kort efter blev det bestemt , at Jens skulle til 
København og tage artium . Formående folk i 
byen havde skaffet ham en friplads og ville sørge 
for det nødtørftigste underhold . Faderen syntes 
ikke om de udsigter , men det blev alligevel . 
Aftenen før rejsen skulle være , gik Jens og 
moderen en tur . Anna kom netop ud i sin 
dør , som de gik forbi -— hun skulle over efter 
mælk . Jens havde ikke talt med hende siden den 
aften i skoven , men nu skammede han sig for 
moderen og turde knap se til hende . 
Så gik han forbi uden at hilse , veg i knæleddene 
af benauelse . Lidt nede vendte han sig 
og så tilbage — da stod Anna endnu på trappestenen 
og stirrede efter ham . 

v . 
Det var midt på en dag i juni . Luften lå 
lige hed inden og uden de åbnede vinduer , hvis 
florsgardiner hang stive og ubevægelige , og solen 
bagte på genbotagets røde tegl . 
Jens sad og repeterede til artium — oldtidens 
historie . Han kunne høre folk tale inde 
hos naboens , og kanarifuglen i buret udenfor 
anden sal sang , så det sitrede efter . Så plaskede 
det nede ved posten og skramlede med 
ballier . Der var nogen , som gik med træsko 
over gårdens toppede sten , en dør blev åbnet 
og smældet til igen , og der løb trin op ad en 
trappe . Så dundrede en vogn forbi ude . på 
gaden , det hamrede langt borte , og en damper 
tudede . 
Jens for sammen — han glemte nok helt , at 
han skulle læse . Han så i bogen for at finde , 
hvor han var gået i stå . 
— slaget ved issus — — um — um — 
arbela og gavgamela —• -— holdt bryllup med 
Roxane — dér var det ! 

han huskede , hvordan dette kvindenavns sære 
klang havde båret ham bort til den gamle perserstad 
med portvogtergriffene og de reliefvæggede 
sale . Havde ledet ham over gulve af mosaik 
gennem hal bag hal inderst ind , hvor . Brudekamrets 
luft var tung af vellugt , og sølvlamper 
kastede blegt lys over lejet , hvor feltherrefyrsten 
hvilede nøgen i den dejlige perserprinsesses nøgne 
arme  .  .  . 
Sådan gik det hvert øjeblik , når Jens skulle 
læse . Tankerne ville altid smutte bort mellem 
linjerne som firben gennem murrevner . Tit kunne 
han sidde hele timer og ruge over et eneste 
punktum . 
Men ude i skolen troede alle , han var et flidsmønster . 
Bestyreren havde udtalt det i hele klassens 
påhør , så Jens var bleven hed i hovedet 
derved . Han vidste jo med sig selv , at havde 
han blot faret lektierne én gang over , gad han 
ikke se til dem mere , men skyndte sig ind i sin 
morskabslæsning . Når både lærere og kammeo 
o 
rater så den dygtige i ham , var det jo blot , fordi 
han ejede så megen spredt viden , de andre ikke 
kendte til . 
Det havde ellers taget tid , før Jens blev 
hjemme herovre . Han var kommen til København 
med et dårligt øje — der var faret noget 
kulstøv i det under vejs på jærnbanen . De 
første dage måtte han gå om med et lommetørklæde 
skrås over ansigtet . Det gjorde ondt , 

hver gang han rørte øjelåget , og den stærke 
avgustsol skar svært . Værten gik rundt med 
ham og ville vise ham seværdigheder — Jens 
kunne huske en stor park med gnistrende sol 
over løvet og et slot i blånende dis — men 
al ting svømmede ud i tårevrængede billeder . 
Og han fik hovedpine af gadebuldret og den 
megen hede mellem de høje huse . 
Den første morgen , Jens skulle på skolen , 
kom han for sent . Korridorer og trapper lå 
øde og tomme — ud fra klasseværelserne kom 
nu og da en skrigende lærerstemme eller lyd af 
stavende børn . Jens gik trappen til ende , helt 
op til bestyrerens dør på tredje sal . Så forsigtig 
ned igen og gennem en korridor ud i 
gården . Der stod en post lige ved døren — 
den satte han sig op på og begyndte at tromme 
med hælene mod dens træhylster . Han følte 
sig så forglemt af al verden , som han sad der , 
og havde egentlig mest lyst til at gå fra 
det hele . 
I det samme kom der nogen ovre fra den 
anden fløj af skolebygningen — Jens kendte , det 
var bestyreren . 
— nå — det er dig , som sidder her og 
holder musik — sagde han blot .' 
Jens var hoppet ned og begyndte på noget 
undskyldende . 
Men bestyreren svarede ikke — gik bare i 
forvejen med sin brede , runde ryg . Jens luskede 

efter , fire trapper til vejrs og ind gennem en 
bælmørk gang , hvor han strøjfede tøj til begge 
sider . Med ét lukkede bestyreren en dør op — 
råbte ind gennem den  » Her er den nye mand « 
— skød Jens frem foran sig — og trak så 
atter døren til bag ham . Jens stod i et lille rødt 
værelse og missede mod det stærke , hvide dagslys . 
Ovre langs den ene væg havde en række 
unge mennesker rejst sig — høje , slanke fyre 
med blege ansigter og smukke profiler . Så kom 
en lang herre med hængende hår og tynde , 
hængende arme frem mod ham og bad ham tage 
plads ovre ved vinduet . Jens havde nær snublet 
over sine egne bén på den korte vandring over 
gulvet , men sat ned blev han da . De andre 
stod heller ikke op længer — de sad og hviskedee 
med hinanden og så over på Jens og lo . Den 
lange herre havde taget plads ved et bord midt 
i stuen . ét af de unge mennesker lænede sig 
oyer mod ham og hviskedee noget , hvorpå den 
lange lo , slog de magre hænder ned om stolesædet 
og gav sig til at rokke frem og tilbage . 
— man skal ikke skue hunden på hårene , 
sagde han lidt efter så højt , at Jens kunne 
høre det . 
Jens følte sig ilde til mode . Hvad kom nu 
hans udseende dem ved ? Hvad ret havde de til 
at tale hånligt om ham og le ad ham  ?--------se 
om de så meget som spurgte til hans dårlige 
øje — det gjorde netop så ondt . Og de kunne 

jo dog se , der var noget i vej med det ! — — 
bare han vel var hjemme igen ! 
— — — nu havde Jens gået to år derude 
på skolen , men rigtig forligt med den var 
han ikke bleven . Lærerne havde jo nok opdaget , 
at han var et nemt hoved , men det kunne endnu 
den dag i dag godt falde den lange med hængehåret 
ind midt i en time at råbe : 
— sid dog ikke og se så ulidelig dum ud , 
Jens ! 
Så lo hele klassen , og Jens knugede næverne 
sammen , til neglene skar i kødet , og fik rykninger 
om mundvigene . 
Og gymnastiklæreren — en stor , tung krop 
med et lille hoved uden nakke — var altid så 
frygtelig rå mod ham . Det var som alle fine 
tanker i verden var døde , syntes Jens , når han 
stod der og måtte tage mod alle disse underofficersord 
fra en mund , der stank af toddy . 
Når sligt kunne ske , var der ingen gud til og 
ingen retfærdighed — Jens kunne ligeså godt 
straks gå ud på Langebro og springe i vandet 
— så var det hele overstået . Hele vejen hjem 
efter slig en time gik han og luskede så vanæret 
langs husene med munden fyldt af en ram , 
utilpas smag . 
Kammeraterne kaldte ham "idiory] ? — manden , 
der havde alt sit for sig selv . Om vinteren gik 
han ned på pladsen i frikvartererne , som skrevet 
stod i skoleinstruxerne , i steden for at trodse 

bestyreren og blive oppe . Han ville aldrig med 
på deres små skovture — som plejede at ende 
på  » Bakken «  — eller deres vinteraftens-gilder , 
hvor der splejsedes til toddy og tobak . En 
gang for et par måneder tilbage havde de trængt 
stærkt ind på ham — han måtte dog en gang 
lære lidt af livet at kende ; det var dumt altid at 
sidde sådan indemuret ; de ville jo blot ha lidt 
uskyldig morskab , drikke et bæger sammen og 
ryge et par cigarer -— han kunne jo være så 
sober , han ville , bare han gik med . 
Men Jens værgede standhaftig for sig — til 
sidst næsten vildt , som en kvinde , der kæmper 
mod sin forfører . Og det var med asketisk 
jubel i hjertet , at han endelig mærkede dem 
trække sig tilbage , som Sankt Antonius så fristelserne 
fly over ørken . Den aften , gildet stod , 
sad han hjemme og læste  » Faust «  . 
Der kom • aldrig nogen ud at besøge Jens , 
og han bad heller ingen . Han var jo så angst 
for , at nogen blot skulle ane , hvordan han boede 
i det gamle hus derude på Kristianshavn . Først 
den stejle snævre trappe med de bølgeslidte trin 
og trærækværket , hvis staver var brune og glatte 
af menneskealdres hænder . På alle afsatser 
tøj til Tørring eller gamle sække eller klipfisk 
og skinker . Alt det fyldte luften med sin lugt , 
og ud fra de åbne køkkendøre trappen op kom 
mados og kulrøg , petroleumsdunst og strygelugt 
og lugt af mennesker . 

værelset var helt oppe på tredje sal . 
Et lille lavt rum med skråtag i den ene 
ende og en bredbringet skorsten frem fra længdevæggen . 
Den meste plads var ellers optagen af 
et stort gult klædeskab , der stod og rokkede på 
tre ben , og en gammel brun kommode med en 
dynge papir og bøger over . På væggen lige 
for døren en lille tætstoppet reol , halvt hvilende 
på sengekanten , halvt på en stabel træklodser . 
Under den lå fuldt med støvede papirer og boglaser 
uden samling . 
Langs vindus væggen stod seng og bord — 
begge lige dunede og tilstøvede af kulfnug . Over 
dem stirrede de to grønrudede vindusfag ud i en 
snæver gårdskakt . Der var køkken ovre på 
den anden side brønden , og over køkkenet en 
hullet tagrende og et rødt tegltag og flere Tage 
og gamle , spidstakkede skorstene og længst tilbage 
en svær , gul brandmur med lidt himmel over . 
Der var som et evigt gråvejr i det Kammer . 
De lange , slidfyldte læsetimer igennem , når Jens 
måtte sidde og stave sig igennem glade grækeres 
glade elskov og æventyrfærd over vinblåt hav 
og fjerne fremmede bjærge , grøde der en følelse 
op i ham af udlændighed i tom grammatikvidens 
støvede vrængverden . Han havde jo egentlig 
slet ikke noget at gøre med denne artium . Han 
ville hundred gange heller være bleven hjemme , 
hvor Anna var , og de stille sommeraftener var , 
end trave dette to-års ridt gennem klassisk ørk 

med et halvt dusin utrættelige kameldrivere i 
hælene . Hvor han hadede dem med deres evige 
hujen om  » en god eksamen «  ! 
Det var mest ud på natten , når han havde 
slæbt sig træt og led på alle de tunge sprogblokke , 
at den følelse kom over ham . Så vidste 
han ikke bedre at dulme med end krybe op ovenover 
på loftet , stikke hovedet ud ad taglugen 
så langt han kunne og give sig til at se op mod 
den mørke , stjernetætte himmel med Karlsvognens 
og Orions kendte tegn . Så kom der over ham 
noget af det , han havde følt som barn , når han 
stod nede i skolepladsens hjørne og så hjem 
mod det røde tag og gavlvinduet langt ude over 
havenes grønne hav af løv og vidste , at under 
det tag gik mor nu omkring , mor med sit store , 
gode ansigt , mor , der holdt af ham som 
ingen anden i verden . Og så måtte han altid 
blive deroppe , lige til han fik snue af nattekulden 
og måtte skynde sig ned og gå i seng med 
en ,strømpe om halsen . 
Men stærkere og stærkere tog det ham bort 
fra bøgerne og læsningsarbejdet . Tog ham ud i 
det gryende forårs milde , mørke nætter , hvor 
elskende par hviskedee og lo langs stadsgravens 
blanksorte vand , ogjorden lå nøgen , syntes han , 
nøgen og hed og givende sig hen som et uhyre 
kvindelegem under den sorte himmels favntag . 
En påskedag i April tog han med dampsporvognen 
til skoven . 

i villahaverne langs vejen solede hvide vintergække 
og blå Krokus sig op mod sydvendte 
mure , og de første lærketriller fyldte luften over 
Charlottenlunds vissengule strandmarker . Ude i 
dyrehaven var ikke mange mennesker . De få , 
som stod ud sammen med Jens , søgte han bort 
fra . Han drev alene og langsomt ind i den lune 
sol under de nøgne , røde kroner og lyttede efter 
sine egne trins raslen gennem løvet og deres 
døen bort i bløde mospuders våde lydløshed . 
Helt længst inde satte han sig med ryggen mod 
et træ . Rundt  .om blot rød skovbund og grå 
stammer og stammer bag dem og stammer helt 
ud i blå dis . Og alle tav de . Der var ingen 
lyd i luften uden et vissent blads raslen nu og 
da og et hanegal langt borte . 
Jens sad og rodede i det tykke , våde løvdække 
og fik så fat i en spæd surkløverplante 
og i én til . Dem gav han sig til at tygge på . 
De smagte mest af muld — han havde nok taget 
rødderne med . Men han blev ved at tygge 
alligevel . 
Og så var det med ét , som en bølge 
af noget tungt og vældigt gik over ham som 
blæst over dønnende korn og bøjede hans hoved 
og fyldte hans sjæl som et sejl' i storm . En 
rullende bølge af noget , der havde suget al bladfaldets 
ramme jordduft og al det muldnende løvs 
våde spirefylde i sig og som nu bar ud over 

hededirrende sommermarker mod tæt , purpurtunglykke . 

siden kunne det tit bæres Jens for , at en 
flig af det purpur strøg ham snelt forbi — men 
vovede han så at vende sig , var det der aldrig . 
Det kunne summe for hans øre med lyd 
som insektsangen hjemme i den middagssovende 
have langt langt borte . 
Det kunne stryge gennem gadernes kvalme 
luft som en Duft af violer , der bar bort til grønne , , 
solfyldte sommerskove . 
Det kunne gå forbi , ungt og raskt og smidigt , 
med blanke øjne og bløde læber , og betage 
alt hans blod og sortne for hans blik , så 
han længe efter ikke vidste , hvor han trådte . 
Men al tid var det så fjernt . 
Jens sad al tid som bag et gitter , bag et 
klostervindus stænger og kunne se ud i en stor 
have , hvor der dryssede blegrød blomstersne over 
brede græssletter , og solen gik gylden gennem 
svalende løv , og der spillede musik , og spasered mange . 
Lapse og borgerfolk og soldater og et Mylr af unge 
piger , hvis unge friskhed gjorde ham syg  .  .  . 
Men de sorte øjne og de blå øjne så ham ikke 
derinde bag gitret — de havde travlt med at 
smile til de elegante vårfrakker og glacéhandskerne 
og de stive flipper . Og så kom der 
underlig dobbelttydige smil om alle disse kvindelæber , 
og de hviskedee og fniste til hinanden , så 
Jens måtte skamme sig derved  .  .  . 

og op af hans attrås hede muld skød så 
et giftigt had som røde svampe — et nidkært 
flammehad , der sænkede alle disse syndersjæle 
i have af brændende svovl og evige luers 
pine — — 
men længslen løftede sig atter , vagere og 
lempeligere end før , usikkert som flyvende sommers 
spinkle tråde . 
Det lå jo dog derude , det store fjerne . 
Det lå der som røde aftenskyr i stille 
himmel , og den synkende sol drog sin guldsti 
ud derimod . 
Men søgte han at gribe drømmenes vage 
tåger i fast form , så klædte de sig al tid i 
hjemmets bløde banker og sommerkvældens 
lød derud over og Annas fine barneansigt og 
mørke øje . 
Timer igennem kunne Jens så sidde og blive 
borte i minderne fra den gang og grave stadig 
fler og fler frem af glemslen . En stump vej 
mod skumring med dunkel græskant og høje , 
mørke popler mod guldhimmel . En solhede middag 
i lysthuset med afskårne roser over den 
grønne bordplade og summende bier om den 
rødtblomstrende busk udenfor og Annas hænder , 
der flettede kranse , og et lille ar ‘i hendes pande , 
han havde siddet og set på . Hver ny mindebid , 
han sådan fik for dagen , var som et kostbart 
vasefund for en oldgransker . 

sidste sommer havde han været hjemme — 
fire korte ferieuger . 
Han var rejst med så store håb . Hans 
første gang havde været ned i haven for at 
se , om Anna ikke som sædvanlig gik derinde 
i de ribshegnede gange . Men han så ingen . 
Han mødte hende heller ikke på gaden . Sådan 
gik otte dage — han turde ikke spørge . Rent 
tilfældig fik han at høre , at hun slet ikke bøde 
derinde længer men var flyttet helt ned i den 
anden ende af byen . 
Jens syntes med ét , hun blev så umulig at 
nå . Og . han havde heller ikke nogen rigtig 
god samvittighed — han var jo rejst uden at 
sige hende farvel . 
Endelig mødte han hende en aften nede 
i dronningemaén . Han opdagede hende ikke før 
lige tæt ved . Hans kinder blev med ét brændende 
hede — knæene gav sig under ham — og 
det var , som en tung hånd tog ham om hjertet . 
Han stirrede stift på hende uden at kunne røre 
en fiber i sit ansigt — stirrede på den lille , 
lige næse , de mørke øjne under de svære bryn 
og det lille hvide ar i hendes pande , som han 
kendte så godt — — 
så var hun forbi . 
Og han , der ikke havde hilst ! 
Han vendte sig . Hun havde også drejet 
hovedet men tog det nu hastig til sig igen og 
skyndte sig videre . 

Jens blev stående og så efter hende , til 
hun blev borte om et hjørne af Alleen . 
Så gik han hjem . Hans knæ var helt vege 
endnu , og det var , som han flyttede benene gennem 
vand . 
Hjemme lå han i vinduet hele aftenen og 
hørte på svalernes hjemlige hvinen højt oppe i 
det blegnende blå . Moderen kom hen og ville 
snakke med ham ; han kunne knap svare . Det 
eneste , han havde lyst til , var at krumme sig 
sammen , krumme sig helt rundt i sig selv — og 
skrige . 
Resten af ferien blev blot den gamle vandren 
rundt i sorgtungt savn ad alle de kendte 
veje . For hvert håb var jo ude . Han havde 
selv i kejtet dumhed knust sin lykke . 
Han mødte Anna et par gange endnu , inden 
han rejste , men hun så ikke til ham . 
Langt ind i de lyse sommernætter lå Jens 
i sit vindue og tænkte disse samme tanker om 
og om igen . Han kunne høre den sagte susen 
fra træerne oppe om kirketårnet , der stod sort 
og stort mod bleggrøn himmel . Så kunne der 
gå nogen et steds i de halvmørke gader , og en 
hund gøede langt borte . 
Altsammen som den gang ! ' 
kun hans lykke var død — for evig død ! 
Å , om han dog kunne glemme — — som 
hun allerede havde glemt ! 

nej , det blev bestemt ikke til noget med 
læsningen i dag ! Han var også helst fri — 
endda eksamen begyndte om tre dage ! 
Han måtte ud . 
Han måtte være alene med grøn jord og 
blå himmel . 
Jens tog sin hue , entrede ned ad trapperne , 
tog et Spring over gårdspladsen og ind i en 
lang , mørk gang . For enden af gangen lyste 
gadens sol gennem den åbne dør , og luften slog 
varm og blød imod ham . 
Og Jens gik . 
Bort fra de rumlende gader — over grøngrå , 
rådne kanaler — forbi glaciet , hvor han 
plejede at spasere om aftenen , og ud ad den 
brede skyggede allé med havegemte villaer til 
begge sider . 
Snart lå byen bag ham i blålig hededis 
med solluende ruder . Lidt efter lidt dykkede den 
dybere og dybere i solrøgen — nu stod kun et 
par slanke spir og en klynge rygende fabrikskorstene 
over jordranden — til sidst var Jens 
alene med den støvhvide , solbagte vej , der løb 
lige ind i den skinnende himmel . Helt ude i de 
yderste sving krøb en sort prik langsomt af sted 
— ellers var der intet menneskevæsen at øjne . 
Til begge sider blot grønne Enge og Duft af 
kløver og Duft af kiddike fra vintersædens gulspættede 
marker . Blot Duft af høet , der lå på 
skår , og usynlige lærkers sang ned over dette 

7i 
havblik af tavshed og fred . Fra hvidtlysende 
bondegårdes længer langt ovre kom nu og da 
et ubestemt råb , et hanegal , et slag med en 
økse — underlige lydfugle , der vakte Jens til 
længsel mod det fremmede fjerne , hvorfra de 
var fløjet ud . 
Så lagde han sig i grøftekantens græs med 
armene ud til begge sider og ansigtet i vejret . 
Det var så køligt at ligge i , dette høje grønne ; 
på hænderne føltes det som en hel fugtighed . 
Han kunne ikke se andet end et par slanke strå , 
der vippede svagt med de dræende aks , og en 
enlig myg , der dansede højt oppe i den blåhvide 
himmel . Og der var ikke andet at høre end 
lærkernes evige tonerislen og det svage Sus fra 
vej poplernes blade . 

vi . 
Jens var kørt fra København tidlig om morgenen 
— i sommerdagens første , friske lys — 
med sin flunkende studenterhue fra madam ttrane 
i klareboderne på hovedet . 
Han havde naturligvis været alt for tidlig på 
banegården af bare frygt for at komme for sent 
til toget . Lidt efter at han var kommen , blev 
der lukket et billetkontor op . Han turde ikke 
gå derhen straks — sådan første mand — ; han 
gik lidt frem og tilbage i vestibulen med sin 
vadsæk i hånden og ventede . Så begyndte 
der at komme folk . De stillede sig op henne 
ved billethullet , og Jens sluttede til bag dem . 
En politibetjent kom hen og sagde noget til ham , 
som han ikke forstod . 
— vabbehar ? 
— ska’ di med ør-toget , syntes han , politimanden 
sagde . 
Jens troede , det var jargon for korsørtoget og 
skyndte sig at sige ja . Ingen skulle mærke , han 
ikke var med på populære udtryk . 

så rykkede han langsomt frem i queuen — 
nu hørte han sin formand tage billet . 
Det var til Hillerød ! Så var det dog ikke 
korsørtoget ! 
Jens snode sig ud ved siden og hen til betjenten . 
— undskyld , hvad ménte de egentlig med 
ør-toget ? spurgte han og hilste med den nye hue . 
— ør-toget ? Den store , svære mand grinede . 
H elsingørtoget , sagde  jeg . Ska’ di til Helsingør 
eller Hillerød eller nogen steder den vej ? 
Jens stod og havde Mas med at få huen til 
at sidde — han havde taget den ved skyggen i 
steden for oveni . 
Nej — han skulle til Fyen . 
— ja , så er det ovre ved det andet kontor 
— der bliver lukket op lige nu . 
Endelig fik Jens sin billet ; så skulle han 
have vadsækken indskreven . 
Det varede længe . 
Hver gang han stak sin billet frem og nævnede 
sin fødebys navn med den brøsigste røst , 
han kunne opdrive , var der altid en anden , som 
trængte sig frem og blev ekspederet først . Endelig 
kom en lille gråskægget drager og slæbte hans 
vadsæk hen til vægten og tog hans billet . Jens 
syntes , det varede en evig tid , inden han fik garantisedlen . 
Bare manden ikke helt havde glemt ham . 
Han stod nok så ugenert og passiarede ind gennem 
kontorvinduets luge og havde slet ikke 
travlt . Der var et lokomotiv , som peb . Sæt , 

toget nu kørte , mens Jens stod her . Og hans 
billet galdt naturligvis ikke til næste tog . Og 
Jens havde ikke penge til en ny . Eller sæt , drageren 
beholdt vadsækken . Sligt kunne godt tænkes . 
Så skulle man ha’ politivrøvl og møde i 
retten som anklager og slet ingen sommerferie 
få ! Og hjemme ville de stå og vente på perronen 
— gå derned til tog efter tog — men 
han kom ikke . Å , hvor de ville ængste sig ! 
Han var vis på , mor ville tænke sig det værste 
— og græde for ham . Han kunne ikke en gang 
telegrafere hjem  .  .  . 
— værsgo , sagde drageren . 
Jens tog billet og garantiseddel — han var 
endnu helt borte i det , han havde stået og tænkt . 
Så fik han den lange røde strimmel stoppet i 
portemonnæen og gik med billetten i munden forbi 
dørvogteren ind gennem ventesalen , ud på den 
skyggekøle perron , hvor toget holdt med gabende 
døre . 
Så var de kørt . 
Det første stykke vej havde Jens siddet og 
læst i petit-senns  » Maksimer «  , som han lige havde 
købt sig — de havde for resten lét så ubehageligt 
i den boglade , de lange kommisser — Jens var 
sikker på , de havde lét ad ham . 
Der var et par andre mennesker i kupéen — 
en gammel herre med en Avis — nogen børn — 
Jens så ikke videre på dem . Han vidste ikke 
en gang , om der var fuldt eller ej . 

læsningen blev han snart ked af . Så bøjede 
han sig frem for vinduet og gav sig til at sé ud . 
Tjørnehækkene langs skinnevejen smuttede forbi 
i endeløs følge , snart lavt nede , snart oppe på 
høje skrænter . Ude bag dem drejede det store 
brede land sig af sted — snart med kør i Enge , 
snart med dybe kornagre , der glinsede blødt som 
silke i solen , snart stille grønne skove med solspæt 
over svale skovveje , der drog Jens ind mod 
ukendte , underlige verdner . 
Det var et iltog — de holdt ikke før 
Ringsted . 
— fem minutters ophold ! 
Jens stod ud et øjeblik . Han turde ikke gå 
bort fra kupéen men blev stående ud for den 
og stirrede ned ad banelinjen . De blanke Skinner 
løb lige frem — forbi stationens langbenede vandtønder 
og signalstængerne — længer og længer 
ud , tættere og tættere sammen , til de svingede om 
bag en solblå skovkam . Telegrafstængerne med 
deres brede rær , hvor porcellænsklokkerne sad 
som duer på pinde , flimrede frem og tilbage i 
hededisen . 
Så kørte de videre — ned mod Korsør . 
Det sidste stykke vej sad Jens i rædsel — 
han huskede bæltturen sidst , hvor'han havde ligget 
søsyg ud ad en bænk på dækket og bedt gud 
hjælpe sig ud af dette ‘grøngrå havs vold , der 
gyngede skibet , så han kunne se himmelranden 
stige og dale ude over rælingen . 

men i dag lå vandet blankt og stille -— 
stille som en mølledam — og den store færge 
gik støt og hurtigt over de brede , glatte vande 
med sølvskum agter og lange , svagt riflede 
bølgefolder ud til begge sider . Alle passagerer 
var på dækket — kahytterne stod tomme 
og svale med solflimmer over det gulmalede loft 
ind gennem de åbne koøjne . Jens gik ude agter 
og så på mågeflokken , som fulgte skibet — 
store , kridthvide fugle , der lyste i solen og skreg . 
Langt ude i synsranden lå pletter og striber af 
blå landdis og spejlede sig i havblikket . 
Før Jens vidste det , løb damperen langs 
Knudshoveds flade marker og stenede strand , der 
skinnede hvid i middagssolen . 
Ved Nyborg var Jens mellem de sidste til at 
komme fra borde ; der var sådan en trængsel 
om landgangsbrædtet , at han ikke havde mod til 
at puffe sig frem . Da han endelig kom op til 
toget , kunne han ingen plads finde . Langt om 
længe så han på sit ilfærdige løb langs perronen 
en kupé med kun to i — et par unge 
flotte herrer med kulørte slips og snode overskæg . 
Men i det samme Jens ville til at stige 
ind , blev vogndøren smældet til for næsen af ham . . 
— vi skal ingen drenge ha’ ind her — kom 
det oppe fra vaggonvinduet med en leende overmodig 
røst . 
Med sitrende stemme spurgte Jens en konduktør , 
 » om der ingen plads var til ham «  . 

konduktøren snakkede færdig med et par 
kolleger og trak så af med Jens . Helt bagude 
fandtes en kupé med kun syv i — der blev Jens 
stoppet ind . Men denne gang var det ikke ved 
vinduet . 
Efterhånden havde ahe de små landstationer 
fået tømt kupéen for dens bondeindhold , og Jens 
blev ene tilbage . 
Og nu holdt de ved Sørup station . 
Jens fik hovedet udenfor . 
Perronens gulv af hvide fliser lå i hed sol . 
Henne ved klokken , hvis blanke messing lynede i 
solen , stod stationsforvalteren og passiarede med 
togføreren — lange Nielsen med de to røde 
whiskers . Omme i stationsgavlens skygge lå en 
lille have med stikkelsbærbuske og et par bistader . 
Bag den kom et risgærde med nogen 
brede pile og en høj , grøn havremarksbanke op 
mod blå , hvidskyet sommerhimmel . Alt var 
stille — kun de to jærnbanemænds passiar og den 
svage susen fra lokomotivet . 
Så slog den ene af de to blåfrakkede et 
slag på klokken , og den anden fløjtede , og så 
peb det forude , og toget gled langsomt i gang 
— ind i en gennemskæring med høje gule grusskrænter 
op til begge sider . 
Jens lå og ventede på , at det gule skulle 
holde op . Og da det endelig tog slut , og toget 
fri og glad snode sig ud på en lang , høj dæmning , 
så lå hele hjemlandet åbent for ham med 

byen i daltragtens bund og det blå , smalle vand 
og skovenes bankebårne kamme i blå solrøg . 
De kørte langs kapelvejen med dens store 
rugmark og alle de små kartoffelhaver og kirkegårdens 
mur af grønt med poppel-minareter længst 
ude — over Langestræde , hvor et par hvidhårede 
unger lå i grøftens græs — de skar Brogade , 
hvor folk stod langs kæden og ventede og så 
op til vaggonvinduerne — og så var perronen der . 
— alle stiger ud , råbte konduktøren og lukkede 
op . 
Jens kom også ned fra vognen og begyndte 
at kigge omkring men kunne ingen opdage , han 
kendte . 
Så med ét hørte han stemmer lige bag sig : 
— der er han ! Der er han ! 
Og der var nogen , som tog fat i ham . 
Det var moderen og de to små søstre . 
Jens så , de lo over hele ansigtet men kunne ikke 
rigtig få sig selv til at le . Det blev blot til noget 
stramt om mundvigene . De var mindre , end han 
havde tænkt sig , og deres ansigter stod som bag 
en tåge . De kyssede ham . 
— er far ikke med ? 
— nej , han går jo aldrig nogen steds mere . 
Men tante mine og tante Else sidder inde i ventesalen . 

Jens syntes , folk samlede sig om dem . Han 
blev underlig forlegen ved sig selv — på morens 

vegne — hans studenterhue måtte genere hende , , 
syntes han . 
Og så at tromme hele familien sammen for 
den smule hjemkomsts skyld ! 
Han gik i forvejen med sin vadsæk . Han 
syntes , alle gadens huse var så lave , at han 
godt kunne kigge over dem , når han stod på tær . 
Eftermiddagen gik nede i haven . 
Efter aftensmad lavede moderen kaffe , som 
de drak i hyldelysthuset . Jens svarede kort og 
knapt på alle de mange spørgsmål og skød de 
små bort , der ville ride ranke hos ham . Han 
er træt af turen , mente moren ; lad os ikke plage 
ham . Så fik Jens lov at sidde i fred og spise 
kaffen med sin ske og fylde sig med aftensvalernes 
skrig og den stærke duggkolde Duft fra 
hyldens store , hvide blomstflager . 
Lidt over ti gik de op — Jens måtte 
trænge til hvile efter den lange rejse . Så blev 
de små klædt af og kom i seng , og Jens var 
inde og kysse godnat . Siden fandt han sig en 
plads ved dagligstuevinduet , der stod åbent ud 
til gården og haven . Lidt efter kom moderen 
med en stol og satte sig lige overfor . Jens blev 
ved at se ud i den lyse sommernat , hvor alt stod 
så kært og kendt med bløde rids — vaskehusets 
lange tagflade og sandskuret og den lave , 
firkantede brændestabel og savladet og huggeblokken . 
Vandet dryppede plaskende fra den 

8o 
utætte posttud nede i gården , en fårekylling 
peb , og der gik nu og da et Sus gennem havens 
mørke trætoppe . 
— ved du , vi har været ved at sælge huset , 
Jens , sagde moderen så med ét . 
Jens så op . 
Det vidste han ikke . 
— jo — det er jo gået så svært tilbage 
for os , véd du nok . Og din far bliver gammel 
snart , og der er så meget at betale på huset , at 
vi syntes det var bedst , om vi kunne blive det 
kvit . Men da de så begyndte at måle op nede 
i haven — for dér ville de også bygge — og 
det gamle pæretræ skulle hugges om — så 
kunne jeg ikke bære det over mit hjerte . Dernede 
har jeg jo gået og leget i min barndom — 
og din bedstefar før mig — og hans far igen 
-----og så skulle vi bort herfra , og fremmede 
rykke ind i vort sted . 
Hun tav lidt . 
— og så tænkte jeg også , det ville bedrøve 
dig , Jens , om vi gjorde det ; jeg véd jo , du 
holder så meget af den have . 
Jens sad og kunne ikke svare . Hvert ord , 
han tænkte sig frem , så så koldt og dødt ud 
for ham . Han var så veg til mode , og gråden 
sad ham i halsen . 
Og om århundreder , tænkte han , vil der 
måske sidde to mennesker på denne samme 
flet — en moder med sin søn — og tale om 

samme ting i samme ord . Og alle , der nu lever , 
ville være gravlagte og glemte — Jens med og 
hans moder — og det ville være , som de aldrig 
havde levet på jorden , og ingen ville nævne 
deres navne . Men sommernatten ville stå lige 
lys og stille over havens mørke trær , og vinden 
gå gennem løvet i sagte susen  .  .  . 
Det varede længe , før moderen rejste sig og 
kyssede ham til godnat . 
— gå nu snart op ; du sidder til sidst og 
bliver forkølet her . 
Men Jens blev siddende længe endnu . Sommernatsluften 
lå som en tynd dis over de dunkle 
haver . Op fra det sovende løv kom blød sang 
og sagtelig latter og musik langt borte . 
Langt om længe listede han op på sit gavlkammer . 
Vindverne stod vidtåbne , og nede i 
den halvlyse gade var glade kvindestemmer . Ude 
over byens vage tagdynge med hvide pletter af 
gavle og skorstene stod græsholmeskovens langelig 
dragne skyggerids mod gyldenbleg luft . 
Så lukkede Jens sit vindue og lagde sig til 
sengs i mindevemod og tung længsel : 
det med husets salg havde han glemt . 
Det var søndag morgen . Vor frues malmklokker 
ringede , og Jen ? sad nede i havelysthuset 
og læste . Inde om ham var frisk skygge , 
men i åbningen ud mod haven glødede snebærbuskenes 
blade i guldgrøn sol og svirrede fluerne 

frem og tilbage som hvide gnister . En fugleskygge 
svippede over den sollyse gang , der løb op 
mellem blomsterbedets lyse rosenbuske og det 
frønnede , hældende stakit . Oppe , hvor haven 
endte , stod et ungt , blankløvet pæretræ i espalier 
mod et højt tremmeværk . Derbag lå gården , 
mørk og kølig i husets skygge . Der kom stemmer 
og klaprende træskotrin deroppefra ; en barnerøst 
pludrede sagte inde fra nabohaven , og der blev ' 
banket tæpper et steds længer borte . 
— die nacht war lang , die nacht war kalt , 
es waren so kalt die Steine — 
es lugt aus dem Fenster die blasse gestalt , 
beleuchtet vom mondenscheine . 
Jens gentog verset en gang endnu — langsomt 
og smerteligt . 
For sådan havde det jo været i går aftes . 
Gaderne hvide af måneskin — og det store , øde 
torv , hvor hans trin vakte genlyd , og hans 
skygge krøb- sammen for hans fødder som en 
sky hund . Og timers langsom slentren nedenfor 
Annas vinduer i forfængeligt håb om at fange 
blot et glimt af en skygge over et gardin . Til 
månen havde drejet sig , så den fyldte hele 
gaden med bleg klarhed , og glimtede i alle ruder 
med kold ståltindren , og han måtte hjem . 
Jens bladede om bag i bogen og fandt et 

stykke papir med sin egen håndskrift . Han 
læste med sagte stemme : 
— så vandrer jeg atter den gamle vej 
op over de bølgende banker , 
mens nattergalen sætter musik 
til mine vemodige tanker . 
Mit hjerte drømmer så sært og sårt , 
mens al naturen sover — 
der vugges i natten en vemodssang 
på mindehviskende vover . 
En drøm om en småfugl , der pipper glad 
og kvidrer på alle kviste — 
Anna — du dræbte mit unge eiv , 
så lidet derom du vidste — — 
hjemme havde de ikke megen fornøjelse 
af Jens den ferie . Han stod sjælden op før 
til frokost , og efter frokosten skulle han straks 
» ud at løbe «  , som faren sagde . Og over middag 
gik han også igen , for først at komme 
hjem mod aften . Og så skulle han altid ned i 
haven og ligge på bænken og se op i lysthusets 
løv , til det blev helt mørkt . Snakke kunne 
man knap få ham til . Somme tider , når moderen 
havde fået ham op og troede ham vel i 
seng , hørte hun ham liste ned ad trapperne igen 
og ud ad gadedøren . Men inden hun kom til 
vinduet , var Jens borte om hjørnet — hun hørte 

blot hans trin dø bort langt nede i den månehvide 
gade . 
Når hun havde tid , foreslog hun gerne 
sønnen , at de skulle gå en aftentur sammen . 
Jens lod aldrig til at blive hverken glad eller ked 
over forslaget . Men moderen gik alligevel ind og 
tog sin grå flavelock på , og så spaserede de 
af sted , mest ned til sundet . Jens havde moderen 
under armen og måtte gå lidt langsomt . En 
aften mødte de præsten — han hilste venlig og 
råbte i forbigående : 
— nå , deres søn vokser dem nok snart 
over hovedet ! 
Moderen lo og nikkede og så op til Jens . 
Da de kom ned til vandet , var aftenrødens 
guldstrøg allerede svundne bort i den bleggrønne 
himmel inde over land . Luften duftede af hyld 
og føltes som fin svaling over kinderne . Sundet 
lå blegt og blankt over mod Tåsinges skumrende 
banker og hvide huse , der spejlede sig med lange 
strimer . Henne på brohovedet gik et par unge 
piger op og ned og snakkede , og man kunne høre 
folk tale ude på vandet . 
Jens og moderen satte sig på en bænk nede 
ved bolværket . 
— hvor det er stille ! sagde moderen . Det 
minder mig altid om den gang , jeg var ung pige . 
Jens svarede ikke . Han havde ingen ro på 
sig — det var , som om han ikke kunne nyde 

rigtig , når der var nogen med . De gik snart igen , 
skønt moderen nok ville have siddet lidt endnu . 
Nede ved jærnbanen mødte de Anna og 
hendes forældre . 
— du må da hilse på Fru Klavsen , Jens ! 
Jens så dem ikke før nu , han var lige nær 
ved , og blev som sædvanlig veg i knæene og 
syntes , luften var så tung at flytte benene i . 
Da de gik forbi , hørte han Anna sige : 
— nu har han fået studenterhue på — 
og så Fru Klavsen hilse med et stille nik . Anna 
fik han slet ikke set . 
Den aften låjens længe oppe i sit gavlvindu og 
lyttede til fårekyllingens klynk ud over den månehvide 
gade . Der stod tre mandfolk nede under 
den utændte lygte på hjørnet og snakkede sammen . 
Langt borte i byen er latter og højrøstet 
tale . Så giammer en hund højt , og genlyden 
giammer svar mellem de tavse huse . En rotte 
farer pibende over gaden , og en hvid kat lister 
sig langsomt frem i den smalle husskygge . Der 
er nogen , som lukker døre et steds , og det klirrer 
med vinduer . Så bliver der pjasket med vand 
henne i gaden . De tre under lygten siger godnat , 
og deres fodtrin dør langsomt bort hver sin 
vej . Det bliver stille . Blot en sort pudel kommer 
luskende forbi — dens klør klirre mod sten* 

broen . Til der langt ude fødes en durende 
vognrullen — den vokser sig nærmere — nærmere 
endnu — glade stemmers sang og hestenes 

trampen og hjulenes knirken over skærver og 
grus bliver til at høre — de må snart være inde 
på byens stenbro . Men så vender lyden — 
viger ud ad igen — fjærnere og fjærnere bort — 
nærmer sig et minut med stærk raslen — flygter 
atter , svinder bort og dør udover det sovende 
lands månehvide veje . 
Jens lå og tænkte på mødet i dag og på 
en aften forleden , de også havde truffen hende . . 
Det havde været ved musikken ude i skoven . 
Anna gik sammen med en anden ung pige , . 
En i lysegrå kjole og mørkblå Jaquet — 
selv var hun i blegrødt . Begge bar små stråhatte 
med smalle , ombøjede kanter . Jens og 
moderen havde siddet ved et bord og ingen ting 
haft at drikke . Anna drak kaffe — hver gang 
hun førte koppen til munden , så Jens hende i 
profil — den fine næse , mundens fyldige læber 
og barmen , der rundede sig ung og fuld under 
den tynde kjole . 
Om lidt kom et par unge herrer hen og 
hilste og fik lov at sidde med ved bordet . Jens 
kunne høre dem vrøvle og le men ikke skælne 
ordene . 
Det blev mørkere og mørkere . Værten kom 
ud og hængte sine lamper op — gamle blikkander 
med væge ud gennem tuden . De lyste 
rødt og osende over den brune bund og de tykke 
grå stammer . Foroven kiggede dagens blå 
endnu ned mellem bøgekronerne . 

så blev der et stort latterbrag henne ved 
det andet bord . 
— tag den op ! Tag den op ! 
— en oldenborre ! 
— fy , smid den væk ! 
— nej , den skal straffes for sin uartighed ! 
— hvad er’et dog ? 
— brænd den med cigaren ! 
— ja , brænd den — — 
— brænd den på bagkroppen -- der har 
den sine åndehuller ! 
Det sidste kom fra Annas veninde . 
— skal vi gå , Jens , spurgte moderen . 
Jens skottede hen til det andet bord . Han 
ville helst blive lidt endnu , sagde han . 
Moderen fulgte hans blik . 
— nej — det er alt for sent for mig at være 
ude længer . Tag du nu pænt og gå med . Jeg 
synes såmænd , du har været nok omkring i dag . 
Alt det lå Jens og tænkte på . 
Javist havde moderen ret , da hun forleden 
sagde , at Anna var en flane og en skabedukke , 
der rendte med hvem det skulle være--------men 
det var jo Jens det samme . Om hun blot ville 
lege med ham et flygtigt minut , til tidsfordriv i 
en ledig stund , så ville han gå med dertil — 
blot et ord af hendes mund ville være salighed 
for ham . Han var jo uløseligt i hendes vold — 
i hendes vold , som nu gik ude i denne hvide 

nat med en andens arm om sit liv o" lod si<r 
o o 
kysse af andre læber — — 
å gud også , at hans ungdom skulle rinde 
så uhjælpelig lykkeløst hen ! Havde skæbnen 
virkelig lukket ham ude for evig fra den livsens 
paradishave , hele hans sjæl higede så tungt imod ? 
Altid se til — altid gå ensom forbi — mens 
lykkelige par fandt sammen på tusmørkets tyste 
veje og arm i arm vandrede ind i den glødende 
nat — — — altid lige sky og plump og uden 
mod til at gribe et greb efter lykken ? Og denne 
lyse sommernat skulle komme igen år efter 
år , og år efter år finde ham lige ulykkelig 
og lige ene — ene i månens kolde lys — ene 
i denne nat for lykkelige sjæle  .  .  . 
Der gik en sky for månen , og det ruskede 
koldt i vinduets hvide Gardiner . Og Jens rejste 
sig for at gå i seng . 
En aften , Jens kom hjem , gik hans søstre 
nede i haven og legede med en ung pige . Jens 
opdagede hende , da han var halvt nede i gangen , 
og var i sin forlegenhed lige ved at vende om . 
Men så havde han ikke mod til at gå hele det 
lange stykke tilbage med hendes øjne på sin 
ryg og sin flytten-ben . Der blev ingen præsentation . 
De små kom bare løbende og bad ham 
lege med . 

Jens sagde  » Ja «  uden at se ned til dem — 
hans øjne var ved den unge pige . Et blondt 
hoved med pandekruser — mørke øjne — og 
et ungt legemes bløde former under en tynd , 
sort kjole . Han blev hed blot ved at tænke sig 
tage om hendes runde arme i legen . 
Og så begyndte de igen på tagfatten op 
og ned i den lille have — sprang over rabatterne 
og skændtes — for det var snyderi — og løb i 
de små gange mellem urtebedene , hvor far 
havde forbudt det . Klokken var over ti , da Jens 
og småpigerne fulgte ptancisca ud til gadedøren . 
— har de ingen tøj at tage  på , spurgte han . 
— ne — ej — ved de ikke det — jeg er 
jo herinde ved siden af hos gamle andrésens . 
Derfor er det , jeg så nemt kan svippe ind og 
slå en lille leg af med børnene . 
— ja , Jens , det er akkurat ligesom den gang 
med Anna , sagde den ældste . 
Da de kom op , var faderen vred — han 
havde set dem trampe i  .gulerødderne . 
Mor gik og slog sengene op . 
Til sidst sagde hun : 
— du kan tro , far , Franciska er stolt over 
at have leget med studenten i aften . 
Og lidt efter :   . 
— hun er virkelig , hvad man plejer at kalde 
en køn pige . 
Det blev ikke den eneste gang , Jens traf 

Francisca . Hun kom tit ned i haven inde ved 
siden af , og Jens begyndte at holde sig mere 
hjemme end før . En eftermiddag så han hende 
ude i skoven til koncert , men da var hun med 
andrésens . Somme tider mødte han hende også 
på gaden og sagde goddag og fik et glad 
nik igen . 
Så en silde aften i Avgust , Jens gik ned 
for at ligge lidt på sin bænk , så han noget 
mørkt stå bøjet over et bed inde i nabohaven . 
Han standsede ud for stedet . Nu rejste det 
mørke sig — det var én med kjole på . 
— er det dem , Franciska , spurgte han sagte . 
— ja- jeg går og spiser gulerødder ! 
Hun lod slet ikke overrasket . 
— får jeg én med ? 
— det kan de godt . Vent bare lidt , så 
skal jeg skylle den til dem . 
Hun løb ned ad gangen , ned mod bækken 
bag havehegnet . Han så hende dukke ned ad 
trappetrinene , og der kom en skvulpende lyd . 
Det varede længe . 
— værsåartig ! 
Han var langsomt gået gangen ud og stod 
nu helt nede ved bækken , ludet ind over stakittet . 
Hun satte sig på en bænk lige indenfor , drejede 
hovedet halvt , så hun ikke vendte nakken til 
ham , og gav sig til at spise . Jens gnaskede også . 
— smager den dem ? 
— dejligt ! 

Jens stod og så på det hvide , der lyste i 
mørket og var hendes ansigt og Hals . Han var 
ikke rigtig fast i knæene . 
— hvor gammel er de , Franciska ? 
— seksten år . 
De tav lidt . 
— og de ? 
— snart atten . 
— tænk ! hele to år ældre ! 
Atter tavshed . Jens havde langsomt listet 
sin arm om hendes Hals — nu lå hans hånd 
helt nede på hendes bryst og steg og sank med 
hendes åndedræt . 
Hun flyttede lidt på hans hånd , men sagde 
ikke noget . 
Jens turde ikke røre sig . 
Med ét raslede det stærkt i løvet ved siden 
af dem — Franciska for sammen med et lille 
råb og knugede sin kind mod hans . Han følte , 
den var hed og klæbrig . 
— å gud — hvor jeg blev forskrækket . 
Hvad kan det dog ha’ været ? 
— en vandrotte , mente Jens . Han ville 
sige , at dem var der nok af nede i bækken , men 
dristede sig ikke til det — r’et havde allerede 
voldt ham bryderier nok . ‘ ' 
om han kyssede hende ? Virkelig , for ramme 
alvor kyssede hende — som man kyssede i bøger 
og digte . Hvor det måtte være underligt ! Jens 
følte sig helt stor og stolt — her stod han og 

havde en dejlig kvinde i sin arm og kunne kysse 
hende , hvad øjeblik han ville . 
Men hun ville blive vred ! Å , hun ville blive 
vred ! Rejse sig — og græde — og løbe sin vej 
— og han skulle aldrig se hende mere . 
Nej , det var for meget at tabe ! 
Så stod han også så ubekvemt med de 
stakitstaver i maven . Blot han i det mindste sad 
ved hendes side på bænken derindenfor . 
Men Jens blev , hvor han var . Alt var bleven 
stille . Nu og da kun en brudt lyd af stemmer 
langt borte eller en låges knirkeri under løvet . 
Stjærnerne lå som tågetætte dynger guldkorn 
•over den sortblå himmel , og nu og da ridsede 
et stjærneskud sin guldstreg ned mod havekronernes 
nattevage rand . 
— Franciska ! Franc-i-i-ska ! kaldte det med 
ét oppe fra huset . 
Og Franciska rev sig hastig løs og raslede 
op mellem havegangens buske . 
— ja — nu kommer jeg  .  .  . 
Jens nåde slet ikke at få sagt farvel . 
Han hørte klinken falde til oppe ved lågen 
— hurtige trin over gårdens sten — og en 
gammel stemme , der spurgte , hvad hun havde 
bestilt nede i haven så længe . En dør blev 
lukket , et vindue klirrede og smældede i , og alt 
var stille . 
Jens var i haven næste aften ved samme 

tid . Der var fremmede oppe — tante Else og 
tante mine — men han var løbet alligevel . Blot 
ingen nu kom ned for at hente ham ! Men der 
gik et helt kvarter , og Franciska viste sig ikke . 
Jens begyndte så småt at blive modløs . Hun 
var naturligvis ked af ham — så fæet han vist 
havde været i går . Ja , han havde sikkert været 
meget dum i går ! 
Men Franciska kom . 
Denne gang lod hun til at blive forbavset 
over igen at træffe ham her , og om at sidde på 
bænken var der ikke tale . 
De stod og tav begge to . 
— hvad mon klokken kan være , spurgte 
så hun . 
Jens havde nylig hørt den ringe ti , men 
nægtede alligevel at vide noget . Nu skulle han 
se på sit ur , sagde han . Men aftenen var 
allerede bleven for mørk — det var ham umuligt 
at skælne tallene på skiven . 
Og han rakte den lille , hvide plade frem mod 
hende . 
Hun nærmede sig langsomt og satte sig så 
ned for i ro og mag at tyde cifrene . Urkæden 
var kort , så Jens måtte bøje sig frem over hende 
og over stakittet . 
— et kvarter på elleve . 
Så puttede Jens uret til sig igen . Og Franciska 
blev siddende . Og ligesom i går lagde 
han armen om hendes Hals , og hun drog sig" 

ikke bort . Og han begyndte sagte at vugge 
hendes hoved frem og tilbage i sine arme — 
ind mod sig og ud igen . Og han mærkede , hvor 
blodet løb hedt og hastigt , og læberne blev 
tørre , og det sitrede i mundvigene , og hele hans 
ansigt var som overprikket af fine nåle . 
Men endnu vippede det i ham mellem bange 
tvivl og vild voven  .  .  . 
Til der med ét blev en drejen rundt inde i 
hans hoved , og hans øjne ikke så længer , og 
han mærkede sin arms muskler drage noget blødt , 
varmt op mod hans læber  .  .  . 
Så var der til sidst en stemme , der sagde 
som langt nede under en dyne : 
— slip mig , slip dog , de kvæler mig jo — 
men hans Kys blev ved at fyge ned over 
hende , over kinder og mund og nakke , til hun 
med ét skød ham fra sig . 
— fy , hvor kan dog det falde dem ind ? 
— å , de må ikke være vred på mig , 
Franciska , men jeg skal jo rejse i morgen  .  .  . 
Hun svarede ikke . 
— og når jeg så kommer igen , så er de 
her måske ikke mere — eller de er forlovet — 
eller gift måske . 
— hvorfor i al verden tror de dog det ? 
— å , der er vel altid en eller anden , de 
bryder dem om ? 
— nej — jeg véd ikke — jeg fordrer så 
meget — 

— fordrer ? 
— ja — den , jeg vil ha , skulle være lidt 
mere end  .  .  . end sådan  .  .  . 
Han havde draget hende til sig igen og kyssede 
blødt hendes venstre kind . 
— jeg vædder alligevel på , at de er* forlovet , 
inden året er omme — — 
— jeg vædder nej — 
— om hvor meget ? 
— hvor meget ? Å — en flaske champagne , 
for eksempel . 
I det samme rejste hun sig og rakte ham 
sin hånd . 
— hvorfor går de ? Er de vred på mig ? 
— jeg tør ikke blive længer for Fru andrésen . 
— jamen — er de vred på mig ? 
Hun svarede ikke . 
— de må ikke være vred på mig — det 
kan jeg ikke tåle . 
— jajada , siden de siger sådan — 
og hun bøjede sig hastig ned mod ham og 
kyssede i mørket hans næse . 
Så raslede hun af sted op gennem haven og 
blev borte i den sorte , tordenvarme nat . 

vil 
Jens sad på den bagerste bænk i det store 
avditorium og ridsede i bordpladens sorte lak . 
Foran ham rad efter rad af bøjede rygge og 
hoveder , som ludede over opslagne bøger . Dagslyset 
kom ned fra det høje vindue i en bred , bleg 
strime , der lagde mat glans over de mange 
hårede nakker . Længst oppe , hvor skyggerne 
atter tætnede sig sammen , var professorens grå 
stubmarksansigt med skæggets tynde pilehegn 
om randen . 
Jens havde været oppe og havde oversat 
dårligt og havde ikke vidst , hvad herakles’ 
sønner hed . I den anledning havde professoren 
erklæret , at det var absolut nødvendigt at 
vide for enhver , der ville give sig af med klassiske 
studier , ja , at det udgjorde en hovedhjørnesten 
i filologiens forgård . Nu sad Jens og 
skammede sig og så på professorens lange Hals , 
der for fra den ene side til den anden , så den 

97 
gamle , gule hud slog frem og tilbage i løse folder 
som slappe sejl om en mast . 
Udenfor vindvet stod vintersorte lindekroner 
mod frostblå luft , og der var sén sol over bibliotheksfa^adens 
røde murstenstinder . 
— vil hr . Strøm fortsatte ? 
Strøm var en høj ung "mand med mørkt 
hår og meget røde læber . Jens fandt ham køn . 
Som sædvanlig oversatte han fejlfrit og vidste , 
hvad herakles’ sønner hed . 
Ja , han var lykkelig ! Smuk og klog og klædt 
i pænt tøj ! Hvem der var hafn ! 
Eller hvem der blot var fri for denne latin ! 
Hvad skulle Jens med latin  ? Ja , bestyreren havde 
rådet ham til at  » kaste sig over sprog «  — og 
lærerne sagde det samme — og hjemme mente 
de , det kunne føre til pæne embeder — og han 
vidste ikke noget bedre selv . 
Men nu sad han i det med forpligtelse til at 
tage en eksamen om et vist antal år . 
Skønt det var ham det ligegyldigste af alt , 
hvorfor der stod konjunktiv og der infinitiv , og 
hvordan romernes comitier var indrettede , og 
hvad år catul havde skreven et digt om sin 
kærestes tamme spurv . 
Det var ham umuligt at kappes med alle 
disse mennesker , han så her for sig og- om sig , 
følte han . De var begejstrede for disse støvede 
sager og disse skændsmål om tødler — de halede 
tappert ud efter examensmålet , mens han blot 

listede langs rendebanens mur og søgte en smutdør , 
der førte ud og førte hjem  .  .  . 
Professoren smældede sin bog sammen og 
løb over gulvet med en underlig museagtig hurtighed . 

timen var ude . 
Jens ventede med at gå — han ville ikke 
trænge sig ud mellem alle disse mennesker , der 
vidste , at det var ham , som ikke kendte herakles’ 
sønner . Han blev stående og lagde sine bøger 
sammen og tog dem fra hinanden igen og ordnede 
dem på ny for at vinde tid . Endelig var 
han ene tilbage og kunne komme bort . I gangen 
mødte han portneren med den langskaftede lysetænder 
i hånden . 
Udenfor faldt mørket . Der var en let tåge 
i luften , og rødgyldne gasblus skød et efter et 
frem af den violette skumring og ridsede gadernes 
forviskede linjer op med ild . 
Jens gad ikke gå hjem . Hvad skulle han 
dér ? Sidde ved vinduet og se ud på de mørknende 
Tage mod den matte himmel og føle den 
lange aften og den lange nat rulle frem mod sig 
som et stort , trøstløst øde . Og til sidst tænde 
lys og i trist ensomhed sætte sig hen og forberede 
sig på Ciceros fire og halvfjerdsindstyvende 
brev til sin gode ven atticus , der for nitten hundrede 
år siden sad og drak gylden falerner på 
en marmorveranda ved det blå Middelhav og 
var født med at kunne latinsk grammatik . 

Jens blev gående på gaden . Det blev 
mørkere og mørkere , og der kom mange unge 
piger imod ham og forbi . Og hvert af disse fine 
ansigter med mørke øjne og blodrød mund gled 
bort som noget , der egentlig hørte ham til med 
rette , men som en ond heks hindrede ham i at 
nå . Hvert af disse hvide ansigter , der vippede 
som skumblomster over den mørke menneskeflod , 
havde bud til ham fra en lykke , der levedes så 
milefjærnt , at hans bange blik næppe nåde dens 
bræm , en solfaldsgylden , tågeblå lykke , der 
hidsede hans blod i brand . Til andre øjnes kolde 
overmod vakte alt hans had til sig selv , så han 
i afsky vendte sig fra alt sit eget og skreg op 
mod den tilværelse , der for evig havde vist ham 
ud fra lykkens guldsale i håbløs nat . 
Jens var ved ranchs hjørne . 
Han blev stående og så ned ad Østergade . 
Dér turde han ikke vove sig ind han havde 
allerede nu en fornemmelse af , at alle folk lo ad 
ham , endda han løb alt det , han kunne , gennem 
vrimlen . Der stod en slank , ung pige under 
uret og så sig om . En flotklædt herre med 
stokken op af den ene lomme gik langsomt forbi 
hende , drejede næsen lige ind mod hendes ansigt 
og gav et sagte smæk med læberne . 
Jens misundte ham og begyndte så at drive 
tilbage . 
Gennem Vimmelskaftet og Nygade og Frederiksberggade , 
til han helt ude blev ene med det 

i oo 
sløjfede voldsteds furede jord og nøgne trær . 
Inde over byen slog blodigt lys op bag de mørke 
husmasser , men nede ad Kallebodstrand til lå alt 
i blågrå skumring . Kun her og der en fjern 
lysprik , eller en skorsten sort mod natteluften . 
Der gik trin ude i mørket , men ingen var at se . 
Nede ved ridehuset kom en række ryttere tavse 
ud . Hestehovene slog ikke , og der blev ikke talt . 
En for en red de bort — op ad voldgaden . 
Jens gik videre ud i mørket , hvor lygterne 
trykkede sig tættere og tættere sammen . Ind gennem 
en lille snæver gade med provinsbrosten , 
hvide katte listede om på . En gammel kone 
hinkede forbi , og ovre på det andet fortov gik 
et par unge piger og snakkede . 
— og han dansede med mig hele tiden  .  .  . 
Og så kan du tænke dig  .  .  . 
Resten blev borte i hvisken . Langt oppe i 
gaden hørte Jens dem le højt , så det gav genlyd 
mellem de stille huse . 
Så stod slottet der og stirrede på ham 
med sit Mylr af tomme øjenhuler — gråt og 
stort og koldt mod himlens røde . Der kom trin 
henne i buegangene , og en vogn rullede forbi 
ude på pladsen . En vejvild hund luskede hen 
til Jens , snusede om ham og labbede videre med 
ludende hoved og sænket Svans . 
Så kom vandet . De sortblå bølger skvulpede 
langs færgebådene og indunder den flade 
flåde . Ovre på kajen var alle lygterne tændte 

og sendte dryppende luerødder ned i vandets 
mørke . Inde fra dampmøllen kunne han høre 
akslerne skrige i store , genlydende rum . 
Han standsede på broen og så ud . Intet 
uden skummelt vand og røde lyspletter og længst 
nede Langebros snor af guldperler . En sort båd 
roede lydløst ind i natten . 
Og Jens fik en underlig lyst til at blive ved 
med at gå — ud gennem byen — gennem forstæderne 
— de yderste kaserneblokke forbi — 
langt ud ad øde veje , hvor ensomme hjulspor 
løber mellem nøgne , tågedryppende trær — forbi 
dunkle bøndergårde , hvor ingen aner ham og 
hans sorg — en pilgrimsgang efter rosers Duft 
og lyse nætter , under hvis sølvvinger umulig lykke 
blunder — — 
men Jens gik hjem . 
Han måtte ind gennem butikken for at få 
hængt sit tøj . Der lugtede af læder og skomagerklister . 
En svend sad bag disken og slog 
pløkker i . 
— jeg skulle sige fra madammen , at der stod 
mad til dem inde i stuen , sagde svenden . 
Jens gik ind . Der var sød grynsuppe på 
bunden af en terrin , og et par skiver fed flæskesteg , 
som havde stået sig kolde ,  . Han satte sig i 
den voksdugs sofa og begyndte . 
Ude fra køkkenet kom en spids stemme . 
— du kan sige , hvad du lyster , men det er 
ved gud for galt , Jespersen ! Her skal man stå 

på pinde fra morgen til aften for sådan en 
dreng , ja , mere regner jeg ham ikke 
en tyk stemme mumlede noget . 
— javist ! Nej herefter skal han værsgo få 
lov til at børste sine sko selv . Sådan en bilder 
sig ind , han kan gå rundt og møge sig til , og 
man andre så skal skrabe skidtet af efter ham 
— — sådan en stodderunge vil gå og spille 
fin — — 
Jens kunne ikke få mere af det kolde fede 
ned . Han sad og følte sig uhyggelig til mode 
under denne skrigende stemme , han kendte så 
godt . Og han måtte den vej ud for at komme 
op til sit Kammer ! 
Endelig tog han mod til sig . Madammen tav , 
mens han sig gennem det smalle køkken . 
Manden sagde ingen ting , og Jens skyndte sig blot . 
— der sér du ! Gud véd , hvad sådan en 
hvalp bilder sig ind ! hørte Jens bag den lukkede 
dør . Han satte i løb op ad de stejle trapper 
for at slippe for mere . 
Oppe på værelset var alle vinduer lukkede , 
og der lugtede af seng . Han smækkede op ud 
til de sorte Tage og den kolde luft . Og satte 
sig så på værelsets eneste stol med det løse 
sæde og lagde albuerne ind over bordet . Foran 
ham stod petroleumslampen og stank . 
Han havde løbet om hele dagen og endda 
ikke bestilt det guds gran . Først været på universitetet 
og købt ansøgningsblanketter — så 

fyldt dem hjemme i hast og huj , for i morgen 
var sidste indleveringsdag — ledt efter flidsseddel 
og anbefalinger , der naturligvis lå gemt på 
bunden af den skuffe , han sidst ledte i — løbet 
ud på Østerbro efter en attest fra en lærer — 
endelig købt konvolut , skrevet udskrift , sat frimærke 
på og fået det hele i en postkasse . 
Efter det havde han været så træt , at han 
mest lystede at lægge sig ned i de gule gadepytter 
og lade sig køre flad af arbejdsvognenes 
tunge hjul . 
Men han var gået på forelæsning i steden . 
Og i morgen var der en sæk , som skulle på 
posthuset , og han skulle gøre en visit og skaffe 
blæk og en pennevisker — — 
og sådan gik alle hans dage , og de ville 
blive ved at gå sådan . 
Han havde længtes så meget mod Franciska . 
I efterårets månenætter følte han atter hendes 
hede kind mod sin , og hans fingre sansede igen 
den unge barms korte ånden , og hendes læber 
knugede sig mod hans som hin fjerne aften i Avgust . 
Og mindet om hende kom , blødt som bladefald 
og stille som visne sivskoves susen , når 
han gik sine dage bort ude i østre anlæg og 
så på trækronernes mange lød — sølvgråt og 
blågrønt , rustrødt og kastanjebrunt , vissenblegt 
og citronskingrende . Og der hang fine guldkniplinger 
over birkernes hvide silkestammer , og ahornbladene 

faldt på den sorte sti som store gule 
sneflager . 
Så var han kommen hjem i julen . 
Straks den første aften havde han truffen Franciska 
på gaden og fået at vide , at hun var ene 
hjemme anden juledag . 
Kort efter frokost gik Jens derind og bankede 
på . Han hørte hende famle med nøglen 
mod døren , før hun fik den i og kunne dreje om . 
— å , det er dem , sagde hun — forbavset , 
syntes Jens . 
Der lå en sær , fugtig glans over de sorte 
øjne , og brynene buede sig fint , og kinder og 
læber brændte i dyb glød . Der stod en svag 
vellugt om hende , og den sorte kjole sad tæt 
over arme og bryst . Jens mærkede , hvordan 
vejret var ved at gå fra ham , og han måtte 
stille sig op mod væggen og stemme foden mod 
gulvet , for at hun ikke skulle blive vår , hvor han 
skælvede . Det var ham umuligt at huske , hvad 
de havde • sagt hinanden , men til sidst havde han 
taget hende om livet og kysset — han vidste ikke , 
hvor eller hvor længe . Så opdagede han , at der 
lå en stol væltet på gulvet , og at hun stod 
lænet mod en dørstolpe og sagde med klagende 
røst : 
— hvorfor er de dog sådan mod mig — 
hvorfor er de sådan ? 
— fordi jeg holder af dem ? 
— nej , det gør de ikke — så var de 

ganske anderledes . Å , der er heller slet ingen , 
som bryder sig om mig  . . . 
Hun stod og så på gulvet . Håret var i 
uorden , og hun var ildrød . 
Han greb hendes hånd og strøg den kælende . 
— tror de da ikke , jeg gør det ? 
Hun rev hånden til sig . 
— nej , de gør ikke . Det er blot flygtighed 
altsammen . Men se de at få dem én ovre i 
København til at kysse sådan og ikke mig . 
Han kunne se , at hendes mundvige sitrede . 
Han begyndte igen at tale godt for hende . 
Han tog hendes hånd mellem sine og kyssede 
og klappede . Han drog hende langsomt til sig 
og kyssede hendes mund . 
Men hun vred sig ud fra ham . 
— nej , ikke mere  .  .  . ikke mere . 
Jens tog sin hue og gik . Da han lukkede 
gadedøren efter sig , havde han alligevel en mærkelig 
stolt fornemmelse . Folk kom gående fra 
kirke , og han syntes , de alle sammen så på hans 
mund . Luften var høj og blå . Han måtte ud 
i de store vintertavse skove . 
Siden havde han været derinde et par aftener , 
han vidste , hun var ene . Sneg sig til . hende med 
hamrende hjerte og blodet hedt- af ville drømme 
dm Kys og favntag under skumringens lune skygge . 
Men hun tændte altid lys for ham og bad ham 
sætte sig ind i stuen og vente — hun var optaget . 
En aften kunne han ikke holde det ud mere 

men fulgte efter ud i køkkenet . Hun bad ham 
ikke gå igen , men gav sig rolig til at vaske op . 
Jens stod i en krog henne ved huggeblokken og 
så , hvor hun gik frem og tilbage , ung og fyldig , 
med runde arme . 
— så de holder virkelig ikke en smule af 
mig mere , Franciska , brød han endelig tavsheden . 
— holde af dem ? Men hvor falder de dog 
på det ? sagde hun tørt . 
Jens vidste ikke , hvad han skulle svare . Han 
stod lidt og hørte på tallerkenernes klirren og 
lampens sagte kogen . 
— ville de også have svaret sådan i 
sommer ? 
— i sommer ? Hvorfor skulle jeg have svaret 
anderledes i sommer end nu ? 
Så vidste Jens ikke mere . 
Han nærmede sig langsomt Franciska . Og 
med et hurtigt tag fik hans ene hånd lampen 
slukket , mens den anden søgte Franciska . Men i 
det samme følte han sig tvungen tilbage af en 
arm , der var stærkere end hans — han fik et 
stød for brystet — og sad med ét på køkkenets 
hårde murstensgulv . 
Så samlede han sig op'og luskede ud gennem 
korridoren . Franciska fulgte med og låsede 
døren bag ham . 
Og så var også det forbi , og der var ikke . 
En gang noget at længes efter . 

Jens flyttede sin stol hen til vinduet og gav 
sig til at sé ud . I nabogårdens baghus blev der 
tændt lys på tredje sal — Jens kunne se helt 
ind i stuen gennem de to små fag vinduer . 
Der lå noget hvidt i en stor krammet bunke ud 
over et bord i stærkt lys som fra en lampe med 
skærm . Nu var der en hånd og en kvindearm 
i sort , stramt ærme , som for hen over det . Jens 
lænede sig bedre ud ad vinduet , men der var ikke 
mer at opdage . Hånden og ærmet kom igen 
én gang til men blev så helt borte . Til sidst forsvandt 
lyset derovre — helt tilbage i værelset 
lå en smal bleg strime som ud fra en dør på 
klem . 
Jens lukkede vindvet . Han havde ingen lyst 
til at tænde lys — hvad var der at tænde lys 
for ? Han måtte ud at gå — se mennesker — 
bare ikke være ene med sig selv . 
Nede havde disen tætnet sig til tåge . 
Langs bolværket lå skibene i mørke rids 
mod den blege tågevæg . Vandet kom sort og 
skvulpende ud under det tætte hvide og med det 
stemmer fra usynlige både ude på kanalen . 
Inde om kajens lygter steg tågen op som 
klamme dampe fra en mægtig vandkedel , pustedes 
gennem gaslysets brede vifte 'og blev borte i 
natten ovenover . 
Jens skyndte sig gfennem Torvegades meget 
lys og mange mennesker . Han turde ikke gå 
langsomt — han forekom sig selv så kejtet og 

latterlig , at han måtte løbe for ikke at blive sét . 
Og dog hørte han dem fnise bag sig — alle de , 
han længtes imod så tungt men aldrig skulle 
vinde i eje — alle de , der ejede bløde legemers 
skønhed og fine profiler . Der skulle være mørkt 
i denne gade — mørkt , så han ukendt kunne 
bøje sig over et af disse unge kvindehoveder , et 
af dem , det første , det bedste — bøje sig mod 
det og knuge det til sig i Kys — — alle de 
små , blege ansigter — og alle de hvide nakker 
med opstrøget 
før han vidste det , var han ude på den 
anden side broen . Han standsede under en lygte . 
Lyset faldt på grøfterandens våde , visne græs 
og det nederste af en våd , sort stamme . Lidt 
fremme slugtes allétræerne af døn hvide tåge . 
Det dryppede fra nøgne grene , og der sjappede 
skridt forude . Jens kunne skimte et vagt rids 
som af et sidt overstykke langt nede i alléen 
under en lygte . 
En kvinde ! 
Jens’ hjerte begyndte at banke , stærkere og 
stærkere . Tilsidt rystede han som et damperskrog 
for stempelslagene . Og han gik — ud mod 
det vage kvinderids i tågen . 
Han nåde hende hurtig og passerede forbi . 
Det var et fint ansigt , mørkt hår , svagt røde 
kinder . 
Han lod sig atter drive bag hende og begyndte 

at gå langsomt . Hun lod ikke til at have 
travlt . 
Sådan gik de længe . 
Jens var mange gange på nippet til at gå 
hen og hilse , men i det afgørende øjeblik dukkede 
der altid nogen frem — en gammel kone , et 
par kærestefolk , en vogn ude på vejen . 
Ved køhiersvej drejede hun af . Der stod et 
postbud på hjørnet — lige under en lygte — 
rød som ribs midt i alt det tykke hvide . 
Han lettede kasketten . 
— god aften , frøken , det er da en evighed , 
siden man har set dem . 
— nej , er det dem selv , Petersen ! Nå , så 
det synes de  ? 
Jens gik forbi de to . Hendes stemme var 
blød og klingende . Han blev ved at gå videre 
op ad vejen , som blev mere og mere sølet . Et 
steds inde til venstre var der store , glødende 
pletter i tågen , og en durende maskinlyd kom 
ud derfra . Til sidst vendte han og gik tilbage , 
mødte hende igen — alene — og fulgte atter 
efter et langt stykke . Endelig samlede han sig 
sammen til at gå hen på siden af hende . 
— må jeg ikke følge dem hjem , frøken ? 
Han tog huen af men kunde'ikke få hovedet 
vendt om mod hende , så stiv i nakken var han . 
— de følge mig hjem ! 
Jens så på hende nu — det fine ansigt 
blev hvast og hånligt som stemmen . 

— Pas de dem selv ! Hvad bilder de dem 
ind ? Hva’ fa’n render de og bisser her bag efter 
mig for ? 
Jens gik og lagde mærke til sig selv , mens 
hun sagde dette . Han fandt , at han var forbløffet 
— at han ynkede sin egen dumhed — og at han 
kom til at tænke på Schacks fantasterne . Iøvrigt 
kom det hele ham ikke videre ved . 
— bisser ? sagde han så meget sagtmodigt . 
Hvad mener de med det ? 
— ved de ikke det ? 
— nej . 
Intet svar . 
— kanske postbudet kan sige mig det , sagde 
så Jens . 
— de er nok vittig ? 
— så ? Er de ? 
Jens følte det nu , som når han i sin barndom 
var oppe at skændes med søstrene . 
Der kom intet svar . Jens begyndte at få 
en bitter smag i munden . Og hans sko trak 
vådt , mærkede han . 
— skal de langt ? 
— ja . 
Pavse . 
— så er de måske bange for , at jeg skal 
blive træt ? 
— de ? ja , det bliver de vist . 
— det er dog pænt af dem at være så 
•omhyggelig for mig — — — godnat , frøken ! 

Jens lagde sit allerblødeste tonelag over 
ordene . 
— god nat . 
Så vendte han om . Et stykke nede kom 
et par arbejdsmænd ud af tågen med skovl og 
hakker over skuldrene . De hilste , og han besvarede 
deres  » Godaften «  med høj og venlig røst . 
Jens gik lige hjem . Han mødte mange unge 
piger , men vovede ikke at sé til dem . De var vel 
alle som hun derude — hun , der nu sad hjemme 
i sin stue og fortalte om den lange , dumme fyr , 
•der havde villet følge hende , og som hun havde 
kostet fra sig . 
Og sæt strøm eller en af de andre havde 
sét ham rende efter hende ! Jens blev helt hed ved 
tanken . Han så dem liste sig efter ham og 
puffe hinanden på albuerne og le , da han blev 
vist af — — 
han kunne ikke få dem bort igen . Hver 
gang , han havde tænkt vejen tom og mørk ind 
under tågen , kom de igen , stillede sig bag et 
murhjørne , i en porthvælving , på en gadetrappe 
og stod og lyttede , mens Jens sagde de usalige 
ord om og om igen  . . . 
Hjemme fandt han gadedøren åben , skønt 
klokken var godt over ti . Den' stod på klem , 
og indenfor , på trappetrinene op til den lange 
gang , snublede Jens over' noget langt mørkt . Der 
kom en stor , hvid plet frem i det sorte , og- en 
1 5 o 
mandsstemme sagde 

— god aften . 
— god aften , svarede Jens og gik hurtig op 
ad trinene — hans knæ var ikke rigtig sikre . 
Ovenfor vendte han sig — nu syntes han , der 
var to hvide pletter , og mens han gik ned gennem 
gangen , var det , som en kvinde lo sagte 
bag ham . Udenfor gårddøren blev han stående 
og lyttede . I begyndelsen var der ingen ting at 
høre — hans hjerte bankede også så stærkt 
endnu — men lidt efter lidt kom der ud af stilheden 
lyd af Kys og latter og kælne ordklange . 
Og så tav det alt sammen med ét , tav under en* 
sær , skælvende stønnen , der slæbte sig så kort 
og tungt og fik Jens til at ryste og hedede hans 
kinder , som stod han bøjet over en ild . Og 
pludselig med kvihderøst : 
— nej , de må ikke , jeg skriger  .  .  . De 
må ikke  .  .  . 
Intet svar . Blot samme tunge stønnen . 
Og intet skrig . Kun til sidst en stakåndet 
mandsrøst : 
— din lille , søde unge ! 
Jens kunne ikke flytte sig . Tågen var bleven 
til regn , der sivede ned over ham , men han blev 
stående . Og inde fra gangen kom stadig lyd 
af Kys og sagtelig latter og fortrolig hvisken . 
Klokken havde lige slået halvtolv , da han hørte 
trin gennem gangen . Han veg over i den 
åbentstående kælderhals og så derfra først én 
og så én til liste sig over gården . Og så gik 

Jens op . Hans hænder rystede , så han knap 
kunne klæde sig af , og stuens luft lå som tør 
hede mod hans ansigt . 
Det varede længe , før han faldt i søvn . 
— så var det dog sandt , alt det onde , 
skomagermadammen forleden havde sagt om Klara 
ovre fra baghuset . For det havde jo været 
hende — han kendte stemmen og hendes gang . 
Den lille , kønne Klara med de mørke øjne og 
det runde bryst . 
Jens havde nu og da stået og snakket med 
hende de sommeraftener i gadedøren . Men hun 
havde altid haft travlt og skullet op — undtagen 
når soldaten ovre fra tredje sal var der ; så 
blev hun altid nede . Men så gav hun sig bare 
af med ham , og så gik Jens ind . 
En aften havde hun været i sin lille , lyse 
forårsjaket — hun skulle ud og gå tur . 
Jens havde bedt , om han måtte gå med , og 
havde fået lov . De var gået Torvegade ud og 
om langs stadsgraven . Jens havde ikke sagt 
meget — hans stemme slog klik hvert øjeblik , 
og så for der kuldegysning efter kuldegysning 
gennem ham , til tænderne klaprede i hans mund . 
Hun havde til sidst spurgt , om han  . frøs . Han 
havde svaret  » Nej «  og stukken tungen mellem 
tænderne for at holde dem i ro . Til sidst lykkedes 
det ham , og han prøvede at konversere lidt . 
Nede på glacivejen var Klara begyndt , at gå 
langsomt , og han fulgte trit — så tæt ind til 

hende , han kunne . Han kunne mærke hendes 
arm mod sin og hendes hoftes bevægelser , hver 
gang hun tog et skridt . 
Jens vidste ikke , hvor længe de gik sådan . 
Alt udenom drog forbi som lange , vage tågestrimler . 
Der var ikke andet til end Klaras lille , 
fine ansigt og overstykket , der rundede sig ud 
over hendes barm og blev borte bag den , og så 
grusvejen , de gik på . Et sted løb en lille , brun 
sti ud fra den , op over den grønne vold . Jens’ 
tanker fulgte den — ned på den anden side , 
hvor der måtte være godt at sidde i det 
høje græs . 
— skal vi ikke gå derop ? spurgte han så . 
Der er mere ugenert . 
Hun så langt derop over , lo og gik videre . 
Jens turde ikke tale tiere om den ting . 
— kommer de ikke ned igen , spurgte han , 
da de stod ved gadedøren . 
— å jo — om en halv times tid måske . 
Og Jens blev stående og ventede , både en 
halv time og en hel . Der begyndte at dryppe 
regn , og henne fra tysk kirke- ringede klokkerne 
kvartér efter kvartér ud , til alt håb var slukt . 
Så listede Jens op og skulle til at læse . Men 
hvert øjeblik sneg hans tanker sig fra bogen , og 
hvert øjeblik fablede hans øre om lette trin over 
gårdens sten , og så måtte han til vindvet og se 
ned . Men der var ingen . Oppe i den mørketunge 
natteluft klynkede fugletrækket vegt og fjernt . 

og nu havde han , denne store , rå soldat , 
holdt hende i sine arme , gjort hende til sin — 
holdt hende i sine favnende arme — sine arme , 
der knugede hendes ungdom til sig — holdt hende 
i sine arme  .  .  . 
* * 
næste morgen vågnede Jens til mat , regngråt 
dagslys , og han vendte sig i sengen og 
sov videre . Op på formiddagen vågnede han 
igen , og der var det samme skidne lys skummelt 
og blegt ind over kammeret , og han kunne høre 
regnen risle i tagrenden udenfor . Jens lå og 
lyttede efter og så hen på sit ur i vinduskarmen , 
hvordan sekundviseren drejede sig , og den lange 
viser drejede sig , minut for minut , fem minutter 
efter fem minutter , til sidst et helt kvarter  .  .  . 
Så faldt han lidt i blund igen og drømte , at 
Klara stod ude på hjørnet af køhiersvej i en 
rød frakke , og at han tog mudder op- fra vejen 
og ville dænge hende , men så sagde hun  » Nej , 
de må ikke — jeg skriger — de må ikke «  og 
for hen og tog ham om armen med sine små , 
faste hænder . 
Og så vågnede Jens , og der var gået fem 
minutter til , og klokken var snart halvelleve . Der 
havde været forelæsning' klokken ti  . . .  . 
— fro—kost ! skingrede en gammel fruentimmerstemme 
nede i trappen . 

Jens vendte sig en gang endnu — slog dynen 
til side — slog den til igen og puttede armene 
ned — fik så endelig benene ud på gulvet og 
strømperne fat . 
Nede i den lave skomagerstue havde der 
ikke været lukket vinduer op for det dårlige 
vejr . Luften var tung af sengenes svedstank , og 
på frokostbordets smudsiggrå halvdug stod en 
halv gammelost , en champagneflaske med øl og 
en assiette fedt med mærker af mange knive 
mellem krumkamme , hæklede stykker og krøllede 
numre af  » Avisen «  og telegrafen «  . Jens 
slugte bare sin kaffe og gik så i sin gamle 
sommerfrakke , som også gjorde tjeneste om 
vinteren . 
Udenfor regnede det stadig , koldt og tæt . 
Der stod gult vand i de hulede fliser og over 
gadens sten . Folk mk forbi med våde parao 

plyer , og store , tunge vogne sprøjtede af sted 
gennem sølen . 
Jens gik langsomt og ligegyldigt . Han havde 
ingen steder at gå hen , og hjemme hos ham 
selv blev der ikke i orden før hen ad halvét . Han 
var nødt til at være på gaden , og han havde 
heller ikke noget derimod . For inderst i ham var 
en underlig vag forestilling om , at når han blot 
blev ved at gå , måtte det til sidst munde ud i 
et sted , hvor der var varme og grønne blade .og 
lige med et skød dette sære håb sig sammen 
i en fast tanke — Franciska var i byen , Franciska 

stod ude på strandvejen og ventede ; dér 
måtte han ud . 
Så gik han . 
Bort fra byens lange grå husrader gennem 
den kolde , tætte regn ud , hvor den opblødte vej 
begyndte . Fællederne lå grønne og øde ud 
mod den gulblege synsrand , der strimedes stålgråt 
af brede byger . Så kom der store forladte 
haver med sort løvspættet jord og sorte 
våde stammer og sorte kanaler . Og til den 
anden side kystengene i rugende gråt mørke 
og havet sortgråt og himlen ,som et stort blindt 
øje over det alt sammen . Jens blev ved at gå 
ud ad gangstiens gule lerælte og for hver gang 
der kom en kvindeskikkelse mod ham , troede han 
det var Franciska . Men det blev aldrig til andet 
end en gammel bondekone . 
Tilsidst var han ved Charlottenlund . 
Han gik ind i skoven . Der var alt endnu 
mere mørkt og skummelt . Jens fulgte en nøgen , 
jordbrun sti langt ind gennem filtret , løvløst krat 
frem til en grøft med lange , visne stængler op 
fra bunden . Der satte han sig i det våde , sortbrune 
løv og gav sig til skiftevis at se på sine 
sølede sko og på den mørke mur af visne risbøge 
ovre bag grøften . 
Og der sneg sig langsomt en tung uhygge 
over ham , som sad han der og ventede på noget 
ræddeligt , noget stort og stygt , som skulle komme 
lydløst listende ud fra buskenes våde kobberløv 

eller nærme sig bagfra , uden at han anede det , 
og med ét gribe ham i skulderen og knuge ham 
bagover ned og knuge ham til døde  .  .  . 
Men han blev siddende under uhyggen og 
stirrede . 
Og regnen raslede og dryppede , og himlen 
stod kold og bleggrå over de mørke , nøgne 
toppe . 

Viii . 
Det blev aften . Oppe over husenes Tage 
var endnu et mat dagskær , men i gadens lange 
dalstrøg samlede skyggen sig til skumring . Enkelte 
butikker havde allerede tændt lys . Den lune luft 
var fyldt med lyd af sporvognes hjulskuren og 
bjælderinglen og dønnet af mange fødder og 
mange munde . 
Jens drev langsomt ind ad byen til . Han 
følte sig stærk efter aftensmaden og rettede sig i 
den lange overfrakke . Hans tanker var endnu 
farvede af dagens skyløse vårhimmel og blide 
sol . Han havde ingen ønsker andre end at blive 
ved med denne fredsommelige gliden frem langs 
fliserne gennem menneskestrømmen , som veg og 
åbnede vej for ham og lukkede sig i hans kølvand . 

så strøg en rank ung pige tæt forbi ham — 
lige i et konditorvindus skarpe lysvifte . Han 
så blot hudens matte bleghed og et par store 
blanke øjne under pandehåret , der var mørkt , 
men han vendte straks . 

hun var ikke kommen ret langt . Ud ad 
Vesterbrogade gik det — ned ad værnedams vej en 
og op ad gamle Kongevejs mørke fortov . Jens 
så , at hun havde en lille , spids hat , jaket med 
grå skindkanter , og at kjolen var lidt for kort . 
Da de var kommen den sidste butik forbi , og 
vejen lå tom og mørk langs de sorte villahaver , 
gik Jens på siden af hende og hilste og tilbød 
sit følgeskab . 
Hun vendte hovedet om mod ham og mod 
lygtelyset . Munden så smal og alvorlig ud , men 
øjnene lo og videde sig ud . 
— men jeg kender dem jo slet ikke . 
— og jes kender heller ikke dem . Det kan 
vel gå lige op . 
Så lo hun og begyndte at gå langsommere . 
Jens anstrengte sig med sin snakken  , og hendes 
latter fulgte taknemlig hvert morsomt ord , han 
fik frem . Så var hun ved at snuble over en 
sten og bad om hans arm . Men han tog hendes 
i steden og trykkede den til sig og hviskedee forpustet 
i hendes øre , at hun var sød . Men hun lo 
med sin svage latter og svarede , at det mente 
han jo slet ikke . 
— nå , nu skal de have tak . Her bor jeg . 
Hun standsede ved et højt , hvidt hus med 
alle vinduer mørke og blanke . Han blev ved at 
holde hendes arm . 
— allerede — å , hvor det er kedeligt . Skal 
vi ikke spasere et lille stykke til ? 

— er det ikke for sént ? Jeg véd ikke rigtig . 
— bare lien til vejen dér ? 
— jajada , men lad mig så få deres arm 
rigtig — så tror folk , vi er forlovede . Ellers 
kan de let falde på , at de er én , jeg lige har 
truffen . 
Så gik de hen til vejen . Dernede var alle 
lygter slukkede . Jens ville  » blot tre skridt til «  . 
— ne—ej ! Jeg er et lysets barn og hader 
mørket ! 
Og hun lo og drejede ham rundt og trak 
ham tilbage til den høje stentrappe . Så lukkede 
hun sin dør op , vendte sig om mod ham og bød 
sin hanskeklædte hånd til godnat . 
— skal jeg virkelig ikke sé dem mere ? 
Spurgte Jens . 
— se mig mere ? Hvorfor skulle de ikke 
det ? Jeg går tit her på gamle Kongevej . 
— ja , sådan ! Men vil de ikke møde mig 
— i morgen aften , f . Eks . 
— tante passer sådan på mig . 
— på søndag aften da ? 
Hun svarede ikke . Han tog ' hendes hånd 
og lod sine fingre glide op under ærmet . 
— forstår de ikke , at man gerne vil træffe 
sådan en sød ung pige som dem igen ? 
Så lo hun . 
— jo , det begriber jeg udmærket . Lad os 
sige søndag . Men det bliver ikke mere end et 
par minutter . 

Jens lettede hatten til et sidste farvel og gik 
så ned ad vejen . Han kom hvert øjeblik i 
rendestenen eller ind mod villahavernes våde 
stakit . Hans tanker steg , lette og sølvskinnende , 
som luftbobler gennem vand . Dette var hans 
livs vidunderligste eventyr . Dette var paradisets 
port og guds sted , hvor himmelstigen 
skulle stå . Dette var alle hans drømme og alle 
minder om Anna og Klara og Franciska i fint 
kød og blod . Nu kom den forårets fagre tid , 
han ventede så længe  .  .  . 
Og over ham løftede lindene deres sorte , 
knoppetætte grene mod grå natteluft . 
Det var søndag aften , og Jens gik ude ved 
den lille villavej og ventede . Han var kommen 
et kvarter før tiden . Skumringen lå endnu som 
blå em over havernes kuppelby , og omnibussens 
lygte var det eneste lysende på hele gamle 
Kongevej . Ellers tynd mørketåge med vage 
menneskerids , mest unge piger , der skyndte sig 
og havde hvide papirspakker dinglende ned fra 
håndleddet . 
Jens vidste ikke sikkert , hvordan den unge 
pige fra i forgårs så ud , og det gav et sæt i 
ham , hver gang én kom gående lidt langsomt . 
Men de gled forbi alle sammen , og klokken blev 
over otte . Jens begyndte at gå længere og længere 
ned ad vejen og være mistrøstig . Til hun 
med ét stod deroppe ved hjørnet og så sig om , 

og han kendte den spidse hat og skindkanterne* 
og skyndte sig til hende . Og hun fik øje på 
ham og kom ham i møde med et alvorligt lille 
nik , og han fik hende under armen , og de gik 
ned ad vejen . 
Så tog hun en lille rulle papir op af den 
højre lomme og begyndte at skalle det ene lag 
Avis af efter det andet . 
— hvad har de dér ? 
— det ser de jo ! 
— papir bare ? 
— ja — jeg sagde til tante , at jeg gik over 
til min veninde på enghavevej — og så måtte 
jeg jo have et ærinde til hende . 
Hun lo og smed hele pakken fra sig . 
— hvor de er kær ! 
Jens bøjede sig ned over hende , men hun 
skød ham bort og blev alvorlig . 
— hvis de vil gå med mig , må de være 
ordenlig . Jeg går kun med pæne herrer . 
Jens holdt op med at trykke hendes arm 
og begyndte omhyggelig at lempe sine lange skridt 
efter hendes . 
— de er vist vant til at gå med damer ? 
Jens svarede ikke . 
— nå , de vil ikke være ved det . Men jeg 
kan netop godt lide detk — de går så rart — 
og man støtter sig sådan på dem . 
— de har nok også deres erfaringer . 
— å ! Der kommer en hel del unge herrer 

hjemme hos tante — mest studerende — omme 
fra landbohøjskolen . Og så morer det mig at følges 
med dem , når jeg falder over dem på vejen . 
De var nået ned til Frederiksberg allé , hvis 
lygterader smalnede bort gennem mørket og løb 
sammen langt ude i gule gløddynger . Helt nede 
ringlede en rødøjet sporvogn frem , og inde mellem 
træerne sad to på en bænk og kyssedes . 
Så ned ad en lille vej med regn våde haver 
bag bladløst grenespind . De standsede ud for 
et stort oplyst villavindu med skygger af bladplanter 
over gardinet . Et klavér lød . 
— sådan et sted skulle vi bo sammen . 
Hun svarede ikke men gav et lille hop over 
en afløbsrende . 
Og de gik videre , mens aftenen led . 
Forbi beværtningshaver med karusselmusik og 
brede trækroner hvide af flakkende gaslys . Ned 
ad pilealléens våde asfaltfortov , hvor en lille pige 
fulgte efter et langt stykke og klynkede  » Violer , 
herre ! Violer ! «  over den store runddel , hvor 
sporvognsheste blev spændt fra og kuske gik 
rundt mellem de gule vognkolosser med lygter , 
der lagde firkantede duge af blegt lys over pladsens 
våde grus . Til de kom bort på øde veje , hvor 
der ingen lyd var uden omnibussens fjerne 
duren og klagende fugleskrig højt oppe i den 
sorte himmel . 
De gik og fik lidt at vide om hinanden — 
navne og fødebyer og livsskæbner . Hun var 

urmagerdatter og fra Randers ; herovre havde hun 
ikke været mere end et Års tid . 
Et sted på grundtvigsvej var der lys højt 
oppe i et rødt , vedbendgrot tårn . 
Jenny pegede derop . 
— der bor en veterinær oppe , som kommer 
hos tante . Han har sådan et nydeligt værelse . 
Jens svarede ikke . Han kunne ikke lide , at 
Jenny kendte de vinduer og vidste , at det værelse 
var nydeligt . 
— og hvor bor så de ? 
— i danmarks^ade . 
— nr ? 
— 17 , anden sal . 
— det kan være , at jeg kommer ned i 
deres gade en af dagene . Så svipper jeg op 
og sér , om det er sandt , de siger . 
— ja , gør det . — Jens blev helt befippet ; 
det var sagt så åbent og ligetil . — men lad 
det så være en dag , jeg er hjemme . 
— nej , hvorfor det da ? Ja , hvis tante ville 
gå med — eller min veninde — 
Jens sagde ikke mere .  .han havde nok været 
grådig . De gik lidt og tav begge to . 
— men du gode gud ! hvad mon klokken er . . 
— straks ti . 
— og jeg , som ingen gadedørsnøgle har ! Nej , 
så længe har jeg aldrig spaseret med nogen før . 
Ugedagen efter var det stille gråvejr med 

grødeluft over knoppetætte villahaver . Mod aften 
sænkede det grå sig  « lavere og lunere — der faldt 
store sorte dråber i villavejenes hvide støv — 
luften svaledes og lugtede som vanille — til sidst 
var jorden helt brun og fast af væde . 
Da Jens hen ad syv stod på hjørnet af 
værnedamsvejen under café Osbornes vinduer og 
fulgte minutviserens gang på det store ur lige overfor , 
var alt drivende regn og flade regnsøer 
over fortovet og folk forbi under blanke paraplyer . 
Jens stod og lod sig gennembløde , mens 
viseren derovre drejede sig både fem og ti minutter 
over tiden . Men da et kvarter var gået , 
begyndte han at tvivle . At han også havde 
kunnet tro , hun ville trodse sligt et vejr for 
hans skyld . 
Han vendte sig for at gå hjem . 
Og fik så øje på hendes lyse kanter langt 
nede i gaden . Hun gik hurtigt , i små trip og 
med blikket i brostenene . Først helt henne ved 
ham så hun op med et smil , der ikke var det 
ringeste overrasket . 
— gud , hvor de er våd ? Har de ventet 
længe ? Jeg så dem helt oppe fra hjørnet ! 
De drev indad mod . Byen . 
— hvor skal vi egentlig hen ? 
—  » Nationall «  naturlig . 
Jens havde aldrig været i  » National «  men 
sagde så flot som mulig : 
— ja , det havde jeg også nærmest tænkt . 

da de kom derind , var der ikke lukket op 
endnu . 
— så må vi i cirkus , sagde Jenny . 
» Cirkus varieté «  gav ingen forestilling i aften . 
Og  » National «  begyndte først om en halv time . 
Der var ikke andet for end at stå i porten og 
vente . 
— vi har rigtignok ikke held med os , sagde 
Jens , da de var bleven stillet op foran et cigarvindu , 
som åbnede sig ud i portrummet . 
— nej — og det er endda min fødselsdag . 
— deres fødselsdag ? Og det siger de først 
nu ! Jeg gratulerer . 
— hvor gammel , tror de så , jeg er ? 
— atten år , sagde han langsomt . 
I det samme smilede Jenny ind i butikken . 
Jens så derind og fik øje på en sortskægget 
herre , der stod bag disken og lo ud til hende . 
Han tog hendes arm for at gå , men hun  » ville 
se på det tossede mandfolk lidt endnu «  . 
Endelig blev klokken otte . De gik over en 
mørk , asfaltlagt gård og fandt en dør , hvorpå 
der stod  » Indgang «  . Indenfor den var en garderobe , 
hvor de ville af med deres tøj , men damen , 
som sad dér , meddelte dem , at de måtte have 
billetter først . De gik videre og kom ind i et 
stort , halvmørkt rum ,(  fyldt af borde og stole . 
En mand gik og tændte gasblus langs den ene 
side , og lyset glimtede mat på forgyldte søjler , 
der steg op og blev borte i mørke . Ovre til 

den anden side lyste det bredt ud gennem store 
glasdøre . 
— vi skal vist den vej ! 
De skramlede af sted i dette øhav af borde 
med strittende stole om . Endelig nåde de ind , 
hvor lyset kom fra , ind i en anden stor sal med 
gaskroner højt oppe under et dekoreret loft . 
Henne i et hjørne stod nogle opvartere — ellers 
var der ingen . 
— skal vi sætte os derovre ? Jens nikkede 
hen mod de store buevinduers gulbrune trækgardiner . 

de satte sig i gang , kom fra hinanden mellem 
stolene og nåde endelig hver sit bord ved hv^r 
sit vindue . Jens blev stående , tog hatten af , 
lagde den på marmorpladen og sagde 
— det var her , jeg mente . 
Jenny havde allerede sat sig ; så rejste hun 
sig igen og kom langsomt hen til ham . De så 
ikke på hinanden , og ingen af dem sagde noget . 
Jens prøvede på at få hende om livet , , men 
kunne ikke for stoleryggen . En af opvarterne 
rømmede sig , så det rungede . 
Og tavsheden voksede sig bredere og bredere 
mellem dem og lå til sidst som et hav , hvis fred 
Jens ikke turde forstyrre . Blot opvarteren ville 
rømme sig igen — det var dog en Art indledning . 

for han burde jo byde hende et eller andet . 
Chokolade , limonade — sådan noget var det vel , 

damer drak . Når mor i sin tid havde fremmede , 
fik de chokolade . Men han kunne ikke få det 
ud . Ordføjning efter ordføjning blev formet og 
atter brudt i tankerne , men tavsheden blev ved 
at ligge der lige urørlig . Og Jenny blev ved at 
sidde og sé frem for sig , alvorlig som sten . Til sidst 
havde Jens mest lyst til at løbe fra det hele , 
tage sin hat og skynde sig ud gennem døren og 
gå i regn og mørke gennem våde gader og ad 
øde veje  . . . 
Glasvinduerne ind til nabosalen var efterhånden 
bleven lyse , og der kom folk fra gaden 
forbi , hvor de sad , hen til tælleapparatet , der 
tyggede menneskeklumperne itu med små , knækkende 
bid . 
Så rejste Jenny sig . 
— vi kan vist godt gå ind nu . 
— program , herre ! 
Jens måtte op med en tiøre , og Jenny tog 
den lange papirstrimmel og gik foran ham ind i 
den store sal , hvor der nu var fuldt lyst , og alle 
stole på benene . 
— vi skal vel ovenpå ? Hernede er det jo 
ikke til at sidde — mellem alle slags — 
Jens anede ikke , hvad  » ovenpå «  var , eller 
hvordan man bar sig ad med at komme der , men 
sagde ja . I det samme opdagede han en glasdør 
med en bred trappe bagved . Han gik i forvejen 
og lukkede op for sin dame ; her måtte det 
sikkert være . 

oppe fandt de sig en loge lige midt for — 
en lille trang bås med brune plydsstole og brun 
plydsbrystning . En høj mand med gråt skæg 
og en messingrulle på maven ligesom en sporvognskonduktør , 
kom hen og rev to gule lapper 
af sin billetstrimmel . 
— man betaler aparte her , sagde Jenny kort , 
da Jens så spørgende på hende . 
— halvtreds øre , sagde manden . 
3 o 
Jens betalte , og de satte sig . 
Nede var der kun folk på de forreste stole , 
og langs logerandene sås en fire—fem ansigter . 
Men rundt om var der lyd af knirkende døre 
og trin over bræddegulv , og nede i orkestret 
stod musikerne og smældede med violinkasser og 
satte nodestole til rette . Contrabassen havde 
fået det store grønne klæde af sit instrument og 
begyndte nu at stryge og skure og stryge , og 
violiner peb , og fløjter pippede højt og lavt , og 
der steg til sidst en skratten og skrigen og kaglen 
som fra et marked . Til dirigenten , der havde 
puslet stille ved sin nodepult , med ét vendte sit 
ansigts fede øjenlåg og gule preusser-snurbart 
ud mod publikum og sendte det første musiknummer 
gennem salen . 
Jens var glad for musikken — den friede ham 
fra at konversere . Han vidste stadig ikke , hvad 
i al verden han skulle finde på at tale med 
hende om . 

— nu kan vi jo beskue menneskenes børn 
lidt , sagde han , da musikken var ude . 
Jenny lo . ‘ 
Jens var stolt over , at hun lo . Det så ellers 
så dumt ud at sidde her på første række i 
» National «  med højtidelige ansigter . Han ville 
have det som de andre par rundt om , der hviskedee 
og lo i ét væk — han måtte se at finde mér 
morsomt . 
En opvarter for forbi . Jens kom i tanker 
om , at han ingen aftensmad , havde fået , og 
Jenny vel heller ikke . 
— vi skulle vel ha’ noget at spise og drikke  ? 
— tak , jeg er ikke sulten . 
— jamen jeg ér skam . Så . må de forbarme 
dem og spise med for selskabs skyld . 
Så smilede Jenny , og Jens følte sig vel til 
mode og kiggede rundt efter en opvarter . Han 
fra før var naturligvis borte , og der var heller 
ingen anden at øjne . Jo , ovre i den anden side 
af logerækken , men det var for langt at råbe . 
Men oppe mellem bænkene bag dem skinnede 
noget hvidt frem . 
— opvarter ! 
Jens sad lidt og ventede , men det hvide forsvandt 
igen i mørket . ‘ først den næste lykkedes 
det at fange . 
— må jeg få sex’ stykker smørrebrød og 
to halve bajere . 

— seks stykker smørrebrød ! Gærne , herre !' 
hvad ønsker de på ? 
Opvarteren støttede den ene hånd modjennys 
stol , med den anden pillede han koket ved skulderservietten . 
Den smalle mund under det lyse overskæg 
smilede forekommende , de blege øjne søgte 
Jenny . 
— hvad de selv vil . 
— gærne , herre . Skal det være rugbrød 
altsammen ? Måske et par stykker surbrød ? 
— det er skam mig det samme . Men de , 
frøken ? 
Jenny vred med munden : 
— blot jeg får et stykke surbrød med . 
Roquefort , er jeg ligeglad . 
Opvarteren smilede og forsvandt . I det samme 
revnede tæppet bag orkestret på midten og veg 
bort til begge sider . 
En herre i kjole og sorte trikots og hvid 
vest med guldkæde' over kom ind fra en dør i 
baggrunden . Munden så bedrøvet ud , næsen 
var en stor , rød Klump og panden , furet som en 
skoleplads efter regnskyl . Men med et kom der 
blankt lys i øjnene , læberne krusedes lystig , han 
klaskede hånden mod låret og begyndte så 
at synge . 
— hvad hedder han ? 
Jens så på programmet . 
— nr . 5 . Hr . Messer feldo . 
— er det fransk , han synger ? 

Jens sad lidt og hørte efter . 
— nej , tysk . 
» Viele mædchen gehen zum tteater , 
viele knaben haben keinen vater « 
Kom det bekræftende dernedefra . 
— forstår de noget af det ? 
I det samme skød en bakke sig klirrende ind 
mellem dem . 
— værsågod , herre ! 
Opvarteren tog flaskerne og trak dem op . 
Jens sad og så på maden ; den var voldsom fin . 
Kød , der var rødt som et blad i høst og linnedhvidt 
kød med brune geléstrimler og svovlgule 
æggeskiver med irgrøn lød om randene og tynde 
skiver af en lerfarvet ost og noget andet noget , 
der var smulret ud som knapost , men lignede lav 
i farven . Og så en tallerken til hver , og knive , 
og servietter af silkepapir med priskurant på og 
platdemenage og saltkar og glas — der var næsten 
ikke plads til  ,det alt sammen . 
I det samme bragede det nedefra med håndklap 
og banken af stokke . Tæppet havde lukket 
sig , men måtte atter gå til side for hr . Messer 
feldo . Den sang hørte Jens imidlertid slet ikke , 
så optagen var han af at skænke øllet op og 
skære smørrebrødet over . 
Efter aftensmaden ‘ ville Jens have noget til 
at skylle ned med . Jenny mente ikke , det behøvedes , 

men så alligevel efter i priskuranten ogfandt 
til sidst , at rødvinstoddy kunne være passende , 
— puh , hvor her er varmt . 
Hun knappede jaketen op , så den hang løst 
om hendes ranke legem . Jens sad og så på 
hagens gliden ned mod halsen , på det runde 
bryst og de fyldige Armes fine føjning til skuldren . 
Så fik han armen ind under hendes og lagde sin 
ene hånd i hendes skød . Han tog hendes fingre 
mellem sine og trykkede dem . De vaskeskindshandsker 
var ikke helt rene , så Jens . Hans anden 
hånd lå handskeløs og gulbleg af varmen på 
rækværkets røde plyds . Han syntes , den tog sig 
ud og spillede med fingrene , for at Jenny skulle 
lægge mærke til den . 
Så kom toddyen , varm og mørkerød i store 
glas . 
Og så foreslog Jens , at de skulle drikke dus , 
og Jenny havde ikke noget imod det . 
Nede på scenen var akrobater , der snurrede 
rundt i Reck som vejrmøllevinger og stablede sig 
op til babelstårne og spillede fjerboldt med hverandre 
og fangede tunge jærnkugler i deres nakkehuler 
med klaskende smæk , der fik Jenny til at 
fare sammen . Og der var en fransk sangerinde , 
som larmede for et helt messingorkester og blev 
kaldt ind gang efter gang og galopperede ud igen , 
smækkende med hovedet som en hest , der vrinsker . 
Og messer feldo kom igen , og mens han sang , 
stod han og drejede sin næse helt lang og spids 

i35 
— trykkede den sammen til en flad lap , der hang 
ned for munden — og blæste den så med et 
smæk op mod panden , hvor den slog sig fast som 
en hank på hans røde ansigt . Jens og Jenny 
lå bagud over stolene af latter , og folk hujede 
som indianere . 
Jenny så på programmet . 
— skal vi ikke gå ? Her er så hedt , og 
der er bare den kedelige ballet tilbage . 
De rejste sig . 
— opvarter , pst ! 
— sådan kalder man ikke på pæne steder , 
sagde Jenny , slå med kniven på glasset . 
Så kom han , og Jens blev af med sine 
6 kroner og 62 øre — skomageren fik så vente 
til næste måned — og gav en tiøre i drikkepenge . 
Opvarteren så hånlig op og ned ad ham 
og sagde et meget ironisk tak . 
Da de gik gennem døren nedenunder , vendte 
Jens sig og så tilbage over den sorte menneskeslette . 
Scenen var åben , og en hel mængde 
nøgne ben og korte skørter hvirvlede rundt i 
stærkt hvidt lys . 
Udenfor regnede det ikke længer . Natteluften 
slog frisk og fugtig mod dem , og fortovsfliserne , 
de gik på , lå våde og blanké med brede guldbånd 
under gaslygterne . 
Hvor var det , 'de  .  .  . Du boede ? 
Danmarksgade 17 . 

— å , det er jo ikke langt . Så går jeg 
med hjem og sér , hvordan du bor . 
Jens slap i befippelse hendes arm . Hun ville 
med ham hjem ? Hvad mente hun ? Var hun af 
den slags  .  .  . 
De kom forbi Petersens passage , der gabede 
skummel og øde . Jens var lige ved at løbe sin 
vej , løbe fra hende og ned i mørket og stilheden . 
Men de nåde alligevel hans port sammen . 
Den stod på klem — han lukkede den vidt åben 
og stillede sig op ved den i et ærbødigt buk , han 
ikke ret tænkte over . Hun standsede imidlertid 
udenfor og så tvivlrådig ind . 
Jens fik atter mod . Nu ville han netop have , 
hende med op . Han trængte ind på hende . 
— jajada , siden de bér så pænt . Men jeg 
går straks igen . 
—= det må du selv om . Men du kan jo nok 
se , at du er ventet : porten stod åben . 
— hvor de vrøvler  .  .  . De er somme tider 
så fjantet . 
— så det mener du , din lille søde  .  .  . 
De stod i den mørke port , og han tog hende 
om livet og kyssede . 
— nej , slip — ellers går jeg ikke med . 
Løb nu i forvejen og se , om der ingen er på 
trapperne . 
Der var ingen . Jens lukkede entrédøren og 
sin egen dør op og vinkede så ad hende . 
- kom nu , men sagte  .  .  . 

så stod de inde i det lille , natmørke værelse . 
Gardinernes frynsebræmmer og vinduskarmens 
blomster sås sorte mod de matlyse ruder . 
Han kyssede hende igen . 
— nej , lad mig dog være , jeg bliver virkelig 
vred . Se heller at få lampen tændt . 
Lidt efter sad de-i sofaen , han med armen 
om hendes liv , hun med de handskedækte hænder i 
skødet . Hun værgede sig ikke mere mod hans Kys . 
Han kildrede hende i mundvigene og under hagen , 
og hun snappede efter hans fingre med sine små 
kattetænder og lo . 
De sad længe . Han kaldte hende  » sin søde , 
dejlige pige «  , og hun blev ved at påstå , at det 
» bare var noget , han sagde . Han holdt slet ikke 
af hende — hun så helst , han tog sit tøj og 
fulgte hende hjem — hun ville gå og aldrig 
komme igen mere «  . 
Alligevel slog klokken to fra mathæuskirken , 
før de stod ved venindens dør ovre på enghavevej , 
hvor hun skulle være i nat . 
— hvad mente du med , at du ikke ville 
komme op til mig mere ? spurgte Jens alvorlig . 
Hun lo . 
— å , hvor du er dum . Noget skal man jo 
finde på at sige . 
Og hun lagde armene om hans Hals og 
Kyssede ham — et blødt , fugtigt Kys . 
— så ! nu bliver du stående her nedenfor 

138 
trappen , til du hører , jeg er kommen ind . Godnat 
og tak for i aften ! 
Hendes skridt løb op ad fem , seks trapper 
og standsede så . En gangklokke klingrede stærkt 
og længe . Så tavshed , der bar et sidste svagt 
godnat ned til ham . Og lyd af en nøgle , der 
blev drejet om , en dørs knirken og en forsovet 
stemme : 
— er det dig ? 
— ja- 
døren blev lukket . 
Udefra vejen så Jens , at der var lys i to 
vinduer på tredje sal . Så drev han hjem i 
stille , regnsval nat . Himlen var grålys ; der 
måtte være måne bag . 
. Jenny plejede at komme om aftenen , lige 
når Jens havde fået sat sig til sit arbejd . Så 
trippede raske fjed ilsomt gennem korridoren — 
det bankede varligt på hans dør — og Jenny 
skød sig ind i værelset . Så kravlede Jens op fra 
sofaen og kom hen og kyssede hende og knappede 
den stramme jaket op , at hun kunne få armene 
om hans Hals . Bagefter vendte hun ryggen til 
og bad ham tage ved , og han sled i de snævre 
ærmer , til han brækkede neglene . Men hatten 
ville hun ikke lægge —  » så pjusker du mit hår 
altfor meget «  . 
Timelænge kunne de sidde i sofaen sammen . . 
Og Jens kyssede hendes blege ansigt , hvis 

hud var sval som en sommernat , og knugede 
hendes bløde legem i sine arme og lagde sit 
hoved til hvile mod det runde bryst , der sank 
og steg under det tynde liv . Og hun sad og 
strøg over hans hår og sagde intet , men så 
stille på ham med store , brune øjne og veg , 
mørkerød mund . 
Andre aftener var hun lystig og ville ud — 
i panoptikon og cirkus og national . Jens solgte 
bøger for at få penge og kom endnu senere op 
end ellers 
— hvor skal vi hen i morgen ? spurgte Jenny 
sådan en aften , de fulgtes ud ad Vesterbro . 
— i morgen ? Liar du fri fra forretningen i 
morgen da ? 
— du er nok ikke vel ! Om jeg har fri 
påskedag ? 
Så det var påskedag i morgen . Det vidste 
Jens slet ikke noget om . Ja , så måtte de naturligvis 
i skoven . 
Og så stillede de ved det første klampenborgtog 
— Jenny helt rødprikket i ansigtet af den 
skarpe morgenluft , og Jens med nyblækkede rande 
på overfrakken . 
De kom op ovenpå . Havde ikke meget at 
tale om , men sad arm i arm og så ud over 
forårsjorden . En gammel herre lige overfor kiggede 
venlig på dem . 
De spiste frokost på strandpavillonens altan 
— meget smørrebrød og høje glas med skummende 

øl , der lagde guldflimmer om alle tanker . Bagefter 
gik de ned på dampskibsbroen og satte sig . Solen 
bagte — der var lærkesang højt oppe i den hvidblå 
himmel — og havet lå bredt og blåt med 
hvide sejlpletter helt over mod Skånes violette 
strime og hveens gule grusklinter . Blodet løb 
så varmt i Jens — havet lo så bredt op mæ ?tigt 
— lærketrillerne dryssede ned som en regn 
af sølv . Jens måtte have armen om Jenny og 
kysse hende for havets åsyn . 
Så gik de op i skoven . Flakkede udenfor 
al sti og vej mellem de grå bøge og dyngede 
løvet op for sig i raslende bølger , som dampere , 
der sætte sø . Samlede agern og bog , som de’ 
spiste , og grankogler , som Jens måtte stoppe sine 
lemmer helt puklede med , og fandt de første 
skovsyrers spinkle grønne . Og Jenny løb fra 
Jens , og Jens satte efter og nåde hende , og så 
tog de hinanden om livet og løb videre over 
bakker og brune Dale . 
Men helt inde nåde de en bred , græsgul 
slette , hvor luften stod lavt over de visne tuer 
og flimrede i solheden som spind af flyvende 
sommer . Der holdt de hvil . 
Og han lå og så på hendes ansigts stærke 
profil og det ranke legems linjer mod den lysende 
solluft . Lå med armen om hendes liv og kyssede 
hendes mund og tilbad i forelskede ord hendes 
brune pandepur , de store øjne og kindernes 

i4i 
broncelød og det opstrøgne nakkehår , der glimtede 
gyldent i solen . 
Og ud fra den brune skovmur kom bogfinkens 
sang og solsortens fløjt og den første skovdues 
sommerbløde kurren , og der var råbende stemmer 
langt borte i den store stilhed og fjern klokkelyd , 
der dirrede spæd og spinkel i den tyste luft under 
den store , solblå himmel . 
De måtte tidlig hjem — Jens havde ikke 
råd til middagsmad derude . På ørstedsvej 
skiltes de , trætte og støvede , Jenny lidt utilfreds 
over at turen allerede var omme . Jens gik hjem 
og lagde sig på sofaen og sov . Da han vågnede , 
var det mørkt . Han følte sig tør i halsen , havde 
lidt snue og var bedrøvet . Det tyktes ham , som 
der lå lange tider mellem formiddagen i skoven 
og nu . Han kom til at længes , så han fik 
hjærtebanken , og gråden steg til halsen . Han 
gik hen til vinduet og lagde sig ud af det . Over 
genbohuset stod to store stjærner , Jenny havde 
siddet en aften og sét op til og funden så sære 
med deres evige blinken . Det var den aften , han 
havde spurgt , om de ikke var kærrester , og hun 
havde svaret : — nej , vi er blot to tossede menneskebørn . 

og der lå en grankogle i karmen ; den tog 
Jens og lugtede til , og så huskede han den stille , 
fjærne solkrog , hvor den havde ligget i græsset . 
Der var en ugle , som skreg , og et steds henne 

i gaden spillede de — vegt og vemodigt . Jens 
var nær ved at græde . 
— det er skrækkeligt , så længe det er lyst nu . 
— skrækkeligt ? 
— ja , måtte vi ikke dér rende hele st . Jørgenssø 
rundt , før det blev mørkt nok til , at du 
kunne gå med herop . 
— véd du noget ? 
— nå ? 
— madammen så mig . 
— hun var der jo ikke . 
— jo , hun kom ud i korridoren med det 
samme , jeg lukkede døren her op . 
— ja , hvad så ? 
— nej ! Og hun bar sig desuden så pænt 
ad . Straks hun opdagede mig , trak hun| sig 
ind igen . 
O 
— ja , det var net . 
— hvad er det , du står og maser med , 
dreng ? 
— appelsinerne . 
— det er skam sandt . Den bavian af en 
frugthandler , der kaldte mig  » lille frue «  . 
— gud give , du var det . 
— hvis ? 
— min . 
Jens’ stemme sitrede lidt . 

— det bli’r jeg aldrig , sagde Jenny alvorligt . 
— — har du en tallerken ? 
Jens gik hen og tog underkoppen fra vandkaraffel ! . 

— vi behøver vel ikke at tænde lys ? 
— nej ! Det er jo næsten lyst endnu . Og 
vi kan også nok finde munden i mørke . 
Jens kyssede hende . 
— så , sæt dig nu og spis . Skallerne smider 
jeg i din vandkande ; det parfumerer . 
— hvor du ryster , sagde Jenny lidt efter . 
De var færdige med appelsinerne og sad nu tæt 
sammen i sofaen . 
Jens svarede ikke . 
Han havde lempelig listet knap ved knap i 
hendes kjoleliv op , og for hver skælvede hans 
fingre stærkere . Jenny sad tavs og værgede sig 
ikke mod hans Kys over Hals og barm . Blot et 
øjeblik vendte hun sig bort , men straks mod ham 
igen — hun havde hældt noget stærkt duftende 
over sit linned . 
— om nu mor så mig , sagde hun så . 
Og atter tavshed . Ude i køkkenet klirrede 
madammen med opvaskningen , og en sporvogn 
ringlede forbi oppe på gamle Kongevej . 
Til Jenny med et vred sig -fra ham — for op 
af sofaen — over gulvet — hen til dørhængslet , 
hvor hendes tøj hang . - Jens kom efter , men hun 
stødte ham voldsomt fra sig . 
— så slip dog — lad mig gå — 

men Jens løb frem og tilbage foran hende i 
små trin , alt mens han holdt for døren . 
— du må ikke gå sådan fra mig — gå fra al 
vor kærlighed og lykke — det kan du ikke mene 
— du kan ikke , Jenny — du må tilgive — jeg 
kan ikke undvære dig — nej , du må ikke gå 
fra mig — det kan ikke være forbi alt sammen så 
brat — hører du ? — så svar dog — å , tilgiv 
mig , hav medlidenhed med mig — Jenny ! 
Hun svarede ikke , tog blot hårdt om hans 
hånd , der dækkede dørgrebet . 
— kan du virkelig ikke tilgive ? Er der intet 
håb ? Må jeg ikke i det mindste skrive til dig ? 
Blot skrive til dig — forklare dig — — — eller 
bare følge dig hjem denne eneste gang endnu ? 
— tag frakken på da og kom . 
Jens listede stille tøjet på sig , ydmygt og 
omhyggeligt . Hun var allerede nede ad trapperne , 
så han nåde hende først i porten . Han ville 
tage hendes arm , men hun rev den til sig . 
Så sluktes den sidste dagstrime for Jens . 
Jenny gik til , så han næsten havde møje 
med at følge . Og hvert skridt bar ham nærmere 
mod denne skilsmisse , der var ramme alvor . Der 
kom ved denne tanke en rædsel over ham , som 
skød en ubønhørlig jættehånd ham nærmere og 
nærmere ud mod randen af et svælgende dyb , 
hvorfra ingen redning var at finde . Så begyndte 
det at regne . Jens gik og så ned på 
de fedtede fliser , der blinkede i lygtelyset med 

mange små prikker , og han blev ved at minde Jenny 
om det , der var dødt , og at bede for sin lykke . 
Tilsidst sagde hun knapt og hæst : 
— de kan godt lade være med at gå der 
og skabe dem  .  .  . Havde de virkelig holdt af 
mig , havde de ikke budt mig det , de bød mig 
— — men de tror , fordi jeg er ung og uerfaren 
og har ladet mig lokke op af dem , at de så 
kan være uforskammet mod mig — — men det 
vil jeg sige dem , at at holde af én , som ikke 
holder af én igen , det kalder jeg for narrestreger 
— — 
Jens så hen på hende . Det blinkede vådt 
i hendes øjenhår og ned over kinden . 
Men hun blev ved at gå uden at sige et 
ord mere . 
De nåde døren på enghavevej . I entréen 
sagde hun godnat uden at række ham hånden . 
— får jeg dig aldrig at se mere ? 
— nej . 
— må jeg heller ikke skrive dig til ? 
— deres breve vil blive sendt dem uåbnede 
tilbage . 
Stemmen var tør og formel . 
— så har du heller aldrig brudt dig om 
mig , råbte Jens og løb udenfor . Dér brast han 
i hulken , så han måtte støtte sig mod den 
hårde cementmur — hqrte så trin nede i vejen 
— løb et stykke , stadig grædende — kom i 
tanke om , at sådan et løbende og grædende 

mandfolk måtte tage sig løjerlig ud — bøjede 
om i en Sidegade , hvor blæsten huggede en hel 
hagl af grus imod ham , forbi en klirrende gaslygte 
—  » i gaslygten ruderne klirre «  , citerede 
han ved sig selv — endelig tilbage igen , op og 
ned udenfor Jennys hus , stadig mumlende  » Å 
gud , å gud , hvad skal jeg gribe til , hvad skal 
jeg gribe til . « 
Tilsidst vovede han sig ind i entréen . 
— er det dig , Jens , var der en stemme , som 
spurgte . — hvordan er det dog , du bærer dig 
ad , menneske , jeg har aldrig hørt nogen tage 
sådan på vej . 
— å gud , Jenny , hvor det er godt , jeg har 
dig igen ; jeg havde ikke holdt det ud ellers . 
Han ville kysse hende . 
— lad mig være . Jeg har ingen fortrolighed 
til dig længer . 
— vil du slet ikke møde mig mere . 
— nej — men du må skrive til mig . 
— å ja , Jenny ! 
Hun begyndte at gå op men standsede og 
sagde ud over rækværket 
— vent til i morgen med at skrive . 
— hvorfor ? 
Der kom ingen svar . 
— skal jeg blive hernede , til du er kommen 
ind ? 
— det kan du gerne , lød det højt oppe fra . 

i det samme hørte han hende sætte nøglen i og 
dreje om . 
— godnat , Jenny ! 
Døren smældede til . 
Næste eftermiddag lå der brev til Jens , da 
han kom hjem . En lille konvolut med fingerpletter 
og kluntet udskrift . Han rev den åben . 
— jeg véd ikke , hvorledes jeg bedst skal 
tilstille dem disse linnjer ; de sagde jo selv engang , 
at hvist jeg ikke holdt af dem så skulle jeg 
sigge dem det , jeg vil der for være oprigtig 
imod dem og sige dem , at jeg holder ikke så 
meget af dem , som de kan fodre , det er kun 
venskab jeg føller for dem og ikke kærlighed . 
Jeg har selv trodt at jeg holdt af dem men jeg 
er ved nøjagtig overvejning kommen til den 
overbevisning at jeg aldrig har næret andet end 
venskab for dem . Nu håber jeg at de tager 
det fornuftig og ikke bebræider mig fordi jeg 
har truffed dem . 
De er hilset fra 
Jenny west . 
Jens satte sig hen og skrev • tilbage : 
kære Jenny ! 
Det anede mig straks , at dit brev intet godt 
betød . Så du vil altså virkelig gå fra mig , 

du , som har kysset mig og sagt :  » Du véd jo , 
je « - holder af dig . « 
Jo o 
jeg bebrejder dig intet , dertil holder jeg 
for meget af dig , du er blot som alle andre 
kvinder — ikke til at lide på . 
Men du har holdt af mig — det har jeg 
mærket i dine Kys . 
Min egen kære ! hvor jeg vil komme til at 
savne dig . Hvor jeg tit vil tænke på dig og 
på alle vore glade timer , når jeg nu sidder 
ene hjemme i mit triste værelse , som du før 
fyldte med din glade latter , og når jeg vandrer 
alle de veje og kommer alle de steder , 
jeg en gang har været med dig . 
Og hvor det vil blive underligt at møde 
dig på gaden og gå dig fremmed forbi , du , 
ved hvis barm jeg en gang har hvilet mit hoved . 
Men jeg bebrejder dig intet . Jeg siger dig 
tak , inderlig tak , min egen elskede , for alle 
lyse timer , du har skænket mig , og jeg ønsker 
al lykke over dit liv . 
Og dog — behøver det at være så helt forbi ? 
Kan vi ikke være venner , selv om du ikke føler 
kærlighed for mig ? Jeg skal ikke plage dig , og 
dette pludselige brud er så tungt . 
Men om du ikke vil det , har du dog alle 
dage en trofast ven i 
din hengivne 
Jens . 

en måneskinsaften kom Jens gående ned 
gennem Frederiksberg allé . 
Det duftede af balsampoppel , af røn i blomst 
og af villahavernes frugtsne . Nu og da brød et 
sødmetungt pust af tidlig Jasmin eller en kvalm 
lugt af japansk sølvblad ud gennem det unge 
løv om de månehvide huse . Et sted stod der 
en høj guldregn og rakte de blege klaser op 
mod himlen i lange grenefingre , og en poppel på 
en plæne blinkede uafbrudt med de små , dugvåde 
blade . Den store allé lå i brede skifter af 
skygge og månehvidt , men ud over haverne sov 
alt det unge løv og alle de skiferblanke Tage i fin 
lysdis . Langt nede i alléen kom der stemmer 
og oppe fra runddelen den klingrende og traskende 
lyd af sporvognshestene , der gik i stald . 
På en bænk lige midt i en månestribe sad 
to — en herre , der holdt en ung pige om livet . 
Det gav et ryk i Jens — den unge pige var jo 
Jenny . 
Den skindkantede jaket , hatten over pandehåret 
— han tog ikke fejl . Det så også ud , 
som hun kendte ham , for hun gjorde sig fri fra 
det unge menneskes arm og begyndte at tromme 
med hånden på bænkens jærnværk . 
Han gik forbi uden at hilse . Et stykke nede 
vendte han sig om . Og  ,så syntes han , at Jenny 
sad foroverbøjet på bænken og stirrede efter ham . 


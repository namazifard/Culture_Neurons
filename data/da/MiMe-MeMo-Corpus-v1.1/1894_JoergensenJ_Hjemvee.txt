 

﻿ 

﻿ 

﻿ 

﻿ 

﻿ 

﻿johannes Jørgensen 
hjemve 
kjøbenhavn 
p. G. Philipsens forlag 
Thieles bogtrykkeri 
1894 

﻿ 

﻿hjemvee 

﻿af samme forfatter: 
vers. 1887. 1 kr. 
Forårssagn. 1888. 1 kr. 50 øre. 
En fremmed. 1890. 2 kr. 
Sommer. 1892. 1 kr. 75 øre. 
Stemninger. Med tegninger af Viggo pedersen. 1892. 
3 kr. 75 øre. 
Livets træ. 1893. 3 kr. 

﻿johannes Jørgensen 
hjemve 
der Mensch denkt zuruck in die 
vergangenheit, denn die vergangenheit 
ist die eigenthche heimath seiner sele 
Heine 
København 
p. G. Philipsens forlag 
Thieles bogtrykkeri 
1894 

﻿ 

﻿i 
»klokken halvsex kom jeg — idag, som ellers — op i hjørnekaféen på kongens nytorv. 
... Da jeg havde siddet lidt, trådte et ungt 
par ind — Anna og hendes kæreste. Hun blev 
purpurrød — som hun kan blive det — og ville 
ikke se til min side. Jeg blev nervøs, forlegen 
med mine hænder, flyttede mig hen i hjørnet af 
sofaen for at sidde mere sikkert. 
Hun satte sig — først med jaket på — en 
jaket med grå skindkanter — og begyndte at 
læse i en avis. Kæresten, et lille, korrekt klædt 
menneske med et indskrænket og godmodigt smil 
i sit stornæsede, tørre ansigt, bestilte kaffe og tog 
også sin avis. Anna rejste sig og afførte sig sin 
jaket. Hun var i en lodden, brun kjole med høje 
puf-skuldre. Hendes ansigt, som jeg længe ikke 
havde set, forekom mig ved første øjekast lidt ube- 

﻿tydeligt, og der var et stramt træk om munden, 
når hun smilede. Men så vendte hun sig i profil 
— og jeg grebes af harmonien i dette lille, fine 
hoved — det svære, blanke hår, de sorte, lang- 
frynsede øjne, den korte purpurmund (en rød 
blomst). Hun hældede sig hen til kæresten og 
hviskedee længe og kælent i hans øre. 
Der blev lidt uro i lokalet. En beruset ung 
mand henne i en hjørnesofa sad og råbte brøsigt 
ad alle opvartere, der kom forbi, og skældte ud, 
fordi de ikke betjente ham. Værten kom ind, 
bøjede sig ned mod sin urolige gæst og talte 
dæmpet med ham. Den fulde svarede usammen- 
hængende — spredte ord hørtes: »det er det 
samme! . . . Jeg blev gift, da jeg var sytten år 
. . . men ingen kone er så sød som min, det véd 
de også, nielsen!« ... Og nielsen, værten, svarede: 
— »javist, javist . . . men tal nu ikke så højt!« . . . 
Hvorpå den unge mand i drukken kælenskab 
lagde armen om den andens Hals og trak ham 
ned mod sig. 
Jeg så over til det andet bord, idet jeg lo 
lidt. Kæresten lo igen; Anna sad bag sin avis. 
Så kaldte jeg på kellneren og betalte. 

﻿idet jeg rejste mig, så jeg pludselig op — 
og fangede et glimt af hendes øjne, der hastig veg 
bort, medens hendes ansigt på ny blussede. 
Jeg tog tøjet på og gik. Idet jeg passerede 
bordet, hvor de sad, så han op — som havde 
han ventet en hilsen. Men jeg var lammet. Min 
drengetids kejtethed, mine ynglingeårs undselighed 
steg op i mig. Jeg gik forbi uden at kunne hilse. 
Jeg frøs, da jeg kom ud, og var sørgmodig. 
Jeg slog kraven op for blæsten og gik ind i 
Rosenborg have. Træernes knoppede kroner stod 
sorte mod en himmel, hvis grålige, flossede for- 
årsregnskyer drev hen over en bund af blålighvid 
tåge. Nede i vest lå gult solnedgangsskær mellem 
tunge øer af gråblå skybanker. 
Det begyndte at blive mørkt. Det var den 
tid, da hun og jeg plejede at mødes — for mange 
år tilbage, for længe, længe siden ... Nu som 
den gang var det tidlig vår — de første knoppers 
måned — blæstkøligt og sollunt forår med grå, 
flossede skyer . . . 
Jeg gik gennem den gamle port — ned ad 
boulevarden — ind ad gaderne. Alt var blegt i 
skumringen, som begyndte. Og jeg hørte glade 

﻿stemmer af legende børn — som den gang, i 
forårsaftnerne — og jeg så mange ganske unge 
piger — som hun var det den gang, i forårs- 
aftnerne for længe siden . . . 
Og jeg frøs og var sørgmodig . . . .« 

﻿ii 
da Glob havde skrevet disse linjer, rejste han 
sig og gik en tur i den månelyse aprilnat. 
Han gennemvandrede byen og strejfede rundt på 
mange fredriksbergske veje — så her og der op 
til et vindu, hvor han i fordums dage havde boet, 
stod nu og da stille udenfor en have, hvis milde 
skønhed havde glædet ham i mangen svunden nat. 
Først ude ved Søndermarken standsede han og 
satte sig, for at hvile, på en afviser ved grøfte- 
randen. 
Han sad og så ind i den sovende park. 
Stammerne løftede sig op fra skovbundens dunkel- 
hed, blege af halvmånens matte skær. Længer 
inde tegnede de sig sorte mod en horisont af grå 
måneskinshimmel. 
Glob følte sit hjerte underlig bevæget. Han 
var betaget af mindernes og forårets dobbelte 

﻿magt. Alle vinterdøde drømme stod op af deres 
grave, alle gamle længsler svulmede med ny vælde, 
og som en trækfugl fløj hans forårssjæl mod den 
kærlighed, hvori den første gang havde bygget 
sin rede . . . 
Glob sad længe. Natten tav. Kun inde fra 
den stille park fødtes der en svag, hviskende lyd 
— en lyd, som om tusender små fødder sagte 
trippede derinde — en lyd, som hørte man træ- 
ernes knopper åbne sig, og det spirende græs med 
sagte knitren løfte det visne løv . . . 
Glob hørte lyden uden at gøre sig rede for 
den. Den var ham en hvisken af fortidens stemmer, 
en mumlen af mindernes munde . . . 
Men så nærmede lyden sig — den var nede 
i grøften, lige for hans fod. Og hans hjerte be- 
toges med ét og svulmede, i dunkel angst og i 
hemmelighedsfuld fryd han bøjede sig for bedre 
at lytte, og hans hånd rørte ved græs, som var 
vådt — vådt af forårsnattens dugg . . . 
Det var duggen, han hørte falde fra sønder- 
markens knoppetætte træer i forårsnatten . . . 
Langt om længe rejste han sig. Og da han 
gik tilbage, ned ad vejen, som var blød og fugtig 

﻿at træde, under en månegrå himmel med store, 
matte, uendelig fjerne stjærner, var der et gammelt 
tysk vers, som vedblev at lyde i hans sjæl og på 
hans læber: 
wir wissen nicht wo noch wannen, 
wir wissen nicht wohin; 
wie kann es dennoch kommen, 
dass wir so frøhlich sind ? 

﻿iii 
Glob kunne slet ikke falde i søvn den nat. 
Månen skinnede lige ind gennem hans vindu, 
og foråret dansede som en feber gennem hans 
årer. Anna, søndermarken, lyden af duggfaldets 
hvisken, fredriksbergs haver med de spinkle træ- 
skyggers sorg hen over blege plæner — al ting 
forenede sig til en tung sugen for hjærtet, en 
stærk forlængsel, han vidste ikke hvorhen. Det 
var, som om nogen, han inderlig havde kær, græd 
for hans skyld langt borte . . . 
Månen gik ned, men natten vedblev at være 
lige lys. Glob fik ikke blund i sine øjne. Det 
gryede allerede ad dag. 
Endelig sprang han ud af sengen og tog lidt 
klæder på sig. Han gik til vinduet og lukkede 
det op. Morgenluft strømmede ind, og udenfor var 
tagenes og skorstenenes farver ganske tydelige, og 
himlen blånede så småt. Da han havde stået 

﻿lidt, hørte han nede fra gaden de første spurves 
pippen. 
Glob lod vinduet stå åbent, vaskede sig, 
tændte en cigaret og satte sig ved sit skrivebord. 
Snart lagde han dog cigaretten, greb sit blyant, 
sad lidt og legede med det og lod det så pludseligt 
fare hen over papiret i ivrig hast, for at intet af 
de ord, som en blød stemme med ét sang i hans 
indre, skulle undslippe. Nogle minuter varede 
dette — så standsede hans hånd, og han læste 
på papiret: 
hvor var hint forår ungt og grønt, 
hvor kvidrede alle lærker kønt, 
hvor lyste livet rigt og skønt 
hin vår for dig og mig, manon, 
skønne manon! 
Der er ej tanke i mit bryst, 
der er ej længsel, er ej lyst, 
som nævner ej sin hjemlands kyst 
hint forår i din sol, manon, 
skønne manon! 
Vort forår svandt, vor ungdom svandt, 
så hastig tiden fra os randt, 
nu står vi ved en høstvejs kant 
. og længes, du og jeg, manon, 
skønne manon! 

﻿iv 
Glob undrede sig, da han læste digtet. Navnet 
Manon for Anna kunne han vel udlede fra 
sin nylige læsning af abbé prévosts roman — men 
aldrig ville det i vågne tanker være faldet ham 
ind, at også hun kunne længes tilbage mod deres 
fælles minder — at også for hende kunne det 
liv, der ventede i fremtiden, synes så trøstesløst 
og øde som veje i gråvejr og efterårsregn . . . 
Tankefuld læste han digtet igennem endnu 
nogle gange, rettede her og der et ord og lagde 
det så ned i en skuffe. Lidt efter trak han i 
frakke og hat og gik hen på sin kafé for at 
spise frokost. 

﻿v 
op på formiddagen vandrede han ind gennem 
byen — han skulle ned til sit blad. 
Hans vej førte ham over Amagertorv — og 
han standsede . . . 
Der stod i den solvarme luft en vellugt over 
hele den brede plads, en frodig duft, blandet af 
køkkenurter og blomster. 
Og hele torvet var randet med blomster. 
Blomster i Knipper og klynger, i krus og i kurve, 
i urtepotter og i hele vogne. 
Blomster . . . stærke, strålende blomster . . . 
Blomster i alle forårets friske og klare farver. 
Rene blomster i hvide, gule, blå og røde kjortler 
— den jomfruelige jords førstefødte farver. Sarte, 
skære helgenblomster med himmelsk ånde — 
hyacinter og violer, vintergækker og narcisser, 
Krokus og tulipaner . . . 

﻿der steg en drøm af alle de mange farver i 
den stærke sol — der steg en drøm, berusende 
som den blandede Duft af selleri og hyacinter. En 
drøm om et forårsland — et land, som endeløst 
når fra horisont til horisont med flade marker 
— og alle disse marker er gule af tulipaner og 
påskeliljer og Krokus og blegrøde og blå af 
hyacinter og violer og hvide af vintergækker og 
tulipaner ... Et blomsterland fra horisont til 
horisont — et hav af gult og blåt og hvidt 
under en skinnende forårshimmel . . . 

﻿vi 
Glob gik op på det redaktionskontor, hvor 
han arbejdede. Hans solblændede øje kunne 
næsten ikke se på de skumle trapper, og oppe i 
lokalerne mødtes han af en kvælende hede. Han 
gik hen og lukkede et vindue op i det forreste 
værelse. 
— halløj, digter! udbrød en lang ung mand, 
som lå og læste på en sofa — lad vær’ med det! 
De forkøler min tyndt behårede isse! 
Glob svarede ham ikke, men lænede sig ud af 
vinduet for at få ren luft. Så blev der bagfra 
rykket i ham. Den lange unge mand havde rejst 
sig fra sofaen, og Glob så nu ind i hans frækt 
stirrende ansigt. 
— det er en af deres egne bøger, jeg læser, 
digter! sagde han med en kunstlet sløv stemme. 
— jeg har ikke haft tid til at gå løs på den 

﻿før nu. Kan de ikke for kammeratskabs skyld 
hjælpe mig lidt med at få den til livs? vis mig 
for eksempel blot de uanstændige steder i den, så 
forlanger jeg i grunden ikke mere . . . 
Glob måtte tvinge sig for at holde sine hænder 
i ro. Han nøjedes med at vende den unge mand 
ryggen og gå ind i den anden stue, fulgt af en 
affektert hånlatter og et lydeligt fremsnøvlet: 
— hal nu må jeg le! 
Inde i den anden stue hilste han på en bred- 
skuldret yngre mand, som var i færd med at for- 
fatte en artikel ved hjælp af en stabel statistiske 
værker, og satte sig så til at læse de fremmede 
blade. Men spalte efter spalte gled forbi hans 
øjne uden at fæstne sig, og ordene havde en til- 
bøjelighed til stadig at miste deres betydning og 
klumpe sig sammen til indfiltrede meningsløsheder. 
Tilsidst rejste Glob sig og gik hen ved vinduet. 
Han så nedover hovedgaden, hvor folk spa- 
serede i det smukke vejr. Men intet solskin nåde 
ned til bunden af den smalle kløft mellem husenes 
fjældsider — kun tagene og de øverste etager lyste. 
Og i steden for den skumle smøge drømte 
Glob sig en bred gade, hvorover solen kunne 

﻿skinne . . . Langs de store fortove lyser grønne, 
halvt udsprungne kastanietræer, og jorden er over- 
strøet med røde knopskæl. Og under de lysende 
træer vandrer mange mennesker i langsomt mylr: 
unge kvinder i løse, lyse dragter, i bleggrønne 
kapper og lilla eller malvafarvede kåber — unge 
kvinder, hvis kjoler lyser med luende røde indlæg 
af silke. Og vogne kører langsomt frem og til- 
bage, fulde af unge kvinder i bleggrønt og lilla 
og malva og lysende rødt . . . 
Og de unge kvinder bærer i deres fine, lyse 
hænder store blomster — forårets gule og hvide 
liljer og juli måneds sødtduftende gravlilje. Og 
mellem de unge kvinder og de unge blomster vandrer 
i forårets lysende sol grånede vismænd op og 
ned og taler til unge digtere, som lytter ... 

﻿vii 
Glob kunne ikke holde det skumle kontor ud. 
For at undgå redaktionssekretærens fore- 
spørgsler lagde han sin vej gennem redaktørens 
endnu tomme værelse og nåde således ned på 
gaden. Snart førte en sporvogn ham udad. 
Han var ganske ene i den store rullende vogn. 
Og medens den hurtigt gled hen langs fortovets 
menneskestrøm, blev Glob en længsel vaer i sit 
hjærte — en længsel ud mod lyse, lune forårs- 
skove — mod at ligge på ryggen i græs og 
Mos mellem røde risbøge og se sorte ege løfte 
deres forvredne grene mod den solfyldte luft og 
mange mørke musvåger kredse højt oppe under 
den blå himmel . . . 
Sporvognen førte ham ud til søndermarken, 
og han gik derind. 

﻿sløret solskin og lette skygger lå over den 
blegbrune eller blegt kobberrøde skovbund. Stam- 
merne løftede sig, halvt sølvgrå af sol, halvt grønlig- 
sorte af skygge, og kronerne svandt hen i en 
tåge af kviste. Alt var lyst og let og rent, 
luften lun og blikstille. En kirkeklokke ringede 
fra valby, og udenfor Søndermarkens hegn lå 
landet stort og stille, med grønne rugmarker og 
brune pløjejorder og gule græsgange. Ud mod 
horisonten løftede det sig med bakker og brune 
kamme som af skov. En hvid vej løb, lang og 
lige, ud mod synsranden, og fjerne vejrmølle- 
vinger løftede sig og sank som vinkende hænder . . . 
Glob satte sig på en bænk og så ud over 
dette flade landskab. Og medens han sad, skete 
der en forvandling — med landet og med ham 
selv. Af de fremmede bakkedrags lange, lave 
linjer fødtes der et minde om et andet landskab, 
der var ham kært og kendt — et minde om hans 
hjemland med de fjærne, hvide veje ud mod de 
brune skove . . . Og i ham selv genfødtes hans 
ynglingesjæl. Han var på ny atten år. Alle de 
lag, tiden havde afsat over hans hjertes første 
store følelse, var med ét bortskyllede, og han følte 

﻿sit bryst svulme af uendelig længsel. En dyb 
hjemve betog ham; det var, som skulle hans 
hjærte sprænges, hvis han ikke straks stod op og 
gik til sit fædreneland. Han følte sig så udlændig 
og fremmed. Han begærede at forlade alle ting 
og vende tilbage til sin første ungdom — sin en- 
somme ungdom langt borte i savn og i længsel. . . 
. . . Men tiden led, og solen sank, og de 
lyse lunde blev kølige af skygge. Træt af forår 
og tungsind vendte Glob tilbage til byen. Blom- 
stertorvet var tomt, og aftenen tændte sine lamper. 
Da han nåde hjem på sit værelse, stod Venus 
brændende hvid i den violette luft. Venus, for- 
årets stærke stjærne . . . 

﻿viii 
Glob tændte sin lampe og gav sig til at gå 
op og ned i sit værelse. Han stod lidt ved 
vinduet og så ud — himlen hvælvede sig der- 
ude, blå som violer, og Tage og tinder var over- 
dryssede med skumringens blå støv. Han gik 
atter en stund — og standsede så foran sin reol, 
hvis Rader af bogrygge glimtede i det dæmpede skær 
fra den slørede lampe. 
Glob lod overvejende sit blik vandre hen over 
rygtitlerne. Han gled forbi de store franske sti- 
lister — flaubert, goncourt, huysmans; deres 
antike drømme og deres moderne forfinelse stod 
hans simple, vemodige stemning så fjærnt, næsten 
fjendtligt. Han fornemmede dem som kolde voxne, der 
med hånlige øjne ville smile ad hans barnefor- 
elskelse. Han gennemgik de engelske poeters række 
— shelley, keats, coleridge, poe, swinburne — 
men hos ingen fandt han den sørgmodige folke- 
visetone, hvori hans sjæl var stemt. Der var i 

﻿goethes lieder en streng, som nu og da skælvede 
i vemod — men alt for hastigt flød klangen hen; 
ejheller var det helt den samme sørgmodighed. 
Af Heine ventede han trøst — men han vidste 
altfor godt hvert af de vers, hvortil han kunne vende 
sig, og de virkede kun på ham med den magt, 
de i svundne år havde haft, og manede blot nye 
minder op af gravene . . . 
Således blev han, nu som så ofte, henvist 
til sin egen hjælp, og således gik det til, at han 
fra den nederste hylde fremtog en lille bog, som 
var den første, han havde udgivet, og mellem hvis 
sider han havde gemt alle sine minder om Anna 
som blade af visne roser og nedlagt al sin længsel 
mod Anna som hvide vingefjer af en tid, der var 
fløjet hen og forsvunden — en fugl i horisonten . . . 
... Og næppe havde han åbnet denne lille 
bog (så lidet værdifuld for de fleste andre) før 
et under fuldbyrdedes. Den rejse, han om for- 
middagen havde attråer så forgæves, gik nu for 
sig — han befandt sig med ét langt borte, i om- 
givelser, han år igennem ikke havde set — han 
var pludselig hjemme, hjemme som den gang, for ti 
år siden, i hans første forelskelses dejlige forår . . . 

﻿ix 
»det var årle på våren . .. 
De grønnende marker var endnu fugtige af 
tøvandet, og den sidste smudsiggrå sne lå endnu 
og drev bag et gærde. Men hylden brød, og 
bøgen knopped, og vintergækkene stod i runde 
klynger nede i de sølede haver, hvor efterårets 
sortbrune løv lå og muldned bort. 
Og ude i skoven hvidnede der anemoner 
langt ind mellem vædesorte stammer, og på bakke- 
hæld mod sønden stod kodriverens bleggule blomster 
med de orangefarvede svælg, og stimer af violette 
og hvide lærkesporer dufted. Og den bløde mose- 
grunds sorte fløjl var gyldenstænket af ranunkler 
og af store, saftsvulmende kabbelejer, som blinkende 
skovbække mumlede forbi, og oppe over de røde, 
harpixlakerede kvistes Mylr stod himlen skinnende 
høj og sendte en klingende regn af lærketriller 
ned gennem en luft, der var lun af den første 
solevarme . . .« 

﻿x 
således lød ouverturen til hin lille bog, og 
stemningen var helt igennem den samme langeligt 
sukkende, længselsfuldt vuggende — den inderste 
lyd i Globs sjæl, grundtonen i den musik, som 
var hans liv . . . 
Og som schweizeren, der i udlændigheden 
hører sine Alpers kuhreigen, grebes Glob i sit 
inderste af denne Melodi fra hans barndoms solbe- 
skinnede bjærge. Med bævende hjerte læste han 
videre i den lille bog, som han år igennem ikke 
havde åbnet. 
Atter oplevede han hine fjerne forårsefter- 
middage — hele hin april, som for ti år siden 
var sunken ned i den store ikketilværelse, men 
hvis afglans nu levede på ny i hans hjærne. 
. . . Atter sad han som femtenårig dreng i fade- 
rens studereværelse hjemme . . . Det var eftermiddag 
— hen ad firetiden. Stuen vendte ud mod gården 
og haven, og gennem vinduet, som stod åbent 

﻿bag det nedrullede gardin, hørte han fuglene kvidre 
nede i det store æbletræ, og hønsene kagle og 
klukke ude i gården, og naboens børn råbe og 
le i lystige lege. 
Han vidste, at nu gik de andre drenge og 
drev top ude på de soltørre gader eller hoppede 
til måne på grusvejene omme bag byen eller 
spillede klink mod kirkegavlens store granitkvadre. 
Og han hørte, inde fra naboens gård, en ung 
pigestemme slå op over barnerøsterne — Annas 
stemme, der lyste som en klar flamme over alle 
de andre. Men ind til ham nåde kun en fattig 
solstribe, hver gang gardinet bovned ud fra karmen 
for vinddraget — en smal støtte af tindrende lys- 
støv, der et øjeblik gnistrede i blækhusets glas- 
facetter og strejfede et par guldstrimede bogrygge 
henne på reolen — for så at slukkes, idet 
gardinet sugedes tilbage og smældede mod karmens 
rand . . . 
Glob så det alt sammen som i en åbenbaring. 
Og han følte sit hjerte svulme af den samme 
længsel og kvide, som hin længst forsvundne 
april-eftermiddag havde dreven ham bort fra bøgerne, 
ud i solskinnet, hvor lykken legede sine lyse lege . . . 

﻿xi 
forårsaftnerne derhjemme i den lille gade, hvor 
Anna og han begge boede, genfødtes for ham. 
Han sad sammen med hende på den høje gammel- 
dags trappe udenfor hendes hus. Ovre i genboens 
gård, hvis port stod åben, blev der hugget 
brænde og postet vand. Ned langs strædet stod 
folk i deres døre og røg og så op i den klare 
aftenluft. Duerne fløj hjem med smældende vinge- 
slag; ude fra engene kom råb af børn, der 
legede; og højt oppe i den blege himmel kredsede 
kirkesvalerne og skreg. 
Anna og Glob sad sammen og snakkede og 
lo i forlegen glæde ved hinanden — sad der, til 
det blev tomt i strædet, og stilheden om dem kun 
brødes af fjerne genlydende trin eller hundeglam 
langt borte eller en vogns døende rullen vidt ude 
i vejene. Så åbnede Annas moder vinduet over 
trappen og råbte, at nu måtte Anna ikke være 
nede længer . . . 

﻿xii 
hvor var han bedrøvet, når han en dag og 
en aften ikke havde set hende! 
Han turde ikke gå op og spørge efter hende; 
han havde aldrig været i hendes hjem . . . 
Men han vandrede rundt alle de steder, han 
kunne tænke at finde hende: ned til havnen, hvor 
byens borgerfolk nød aftensvalingen under de store 
kastanjer om det plaskende svane-springvand — 
op over bankerne bag byen, hvorfra han kunne 
se gavlen af hendes hus, en gavl med sorte bin- 
dingsværkstærner og et enligt vindu, i hvis ruder 
den nedgående sol blinkede . . . 
Alle veje og gader vandrede han, indtil det 
blev helt nat, og alt håb var ude. Så gik han 
hjem, ned i haven. Dér lagde han sig på bænken 
i hyldelysthuset — lå dér på ryggen og stirrede 
mellem de grønne blade op i den blege himmel. 
Og mens de kredsende svalers skrig og de sagtelig 
puslende lyd af river og vandkander og folks stille 

﻿snakken rundt om i de mørknende haver fyldte 
hans øre, lå han og skrev Annas navn i luften — 
gang efter gang — skrevet og slettet og skrevet 
påny. 
Dér blev han, til ti-klokken sendte sine 
rungende malmslag udover den lille by. Så 
råbte faderen ham ind, og han rejste sig og 
vandrede modstræbende op og satte gårddørens 
krampe i efter sig med et sidste længselsfuldt blik 
ud i den lyse forårsnat. 
Når han kom op på sit gavlkammer, var 
hans pande hed som i feber, og det sved under 
øjenlågene. Og han faldt sent i søvn, og i 
nattens drømme vendte tanken om Anna tilbage . . . 

﻿xiii 
og foråret gik, April blev maj, og maj blev 
juni. Efter vintergæk og violer kom Krokus 
og tulipaner. Den gule påskelilje visnede, og 
den hvide pinselilje skød frem. Syrener og guldregn 
blomstrede og afblomstrede. Langs vejene stod 
alle hække hvide af tjørn og slåen, og i haverne 
dryssede frugttræer deres duftende sne. En skønne 
dag blomstrede de første roser, og hylden stod 
med store, vellugtende skærme. 
Glob og Anna vedblev at være sammen. Fra 
byen og spaserestierne vandrede de nu ud i 
landet, som grønt og sommerligt åbnede sig for 
dem. Lange, ensomme ture var det, hvor de gik 
hånd i hånd under brændende sol og ad støvede 
veje .... det var, som Glob endnu kunne føle 
trykket af Annas 'lille, varme hånd mellem sine 
magre, brune fingre . . . 

﻿. . . Der var en dag, de besøgte Annas gamle 
tante i jomfruklostret udenfor byen. Glob huskede 
den velgørende svaling, der slog dem imøde, da 
de fra den hede vej trådte ind i klostrets 
lange, skyggefulde korridor med det gule murstens- 
gulv, de dybe vinduer, det grønlige genskær af 
havens løv ind over de hvidkalkede vægge . .. 
Og han huskede tantens lille, lavloftede værelse 
med de gamle, blanke møbler — og den gamle, 
runkne, krusede dame selv, som ikke kunne rejse 
sig af sin stol, og hvis skrumpne læber han ikke 
kunne lide, at Anna kyssede — og kirsebærvinen, 
som blev hentet frem af chatollet og skænket i 
små grønne glas. 
. . . Der var en anden dag, de var kommen 
ud i fredvænget og havde lejret sig på en brink 
nede ved vandet. De havde mad med og spiste, 
og i skoven havde de plukket jordbær til dessert. 
Og der var så fredeligt og stille på den plet, 
hvor de sad — det blanke vand løb ind mod 
kysten i små, klare bølger — fredvængets træer 
spejlede sig som grønne skygger, der skælvede 
svagt — en jagt gled langsomt af sted for store, 

﻿brunrøde sejl — de kunne høre folk gå derude 
på dækket og en ankerkætting rasle — rødlige 
eftermiddagsskyer hang langt ude over det blanke 
vand ... 
Den hele verden var så fredelig og stille . . . 

﻿xiv 
Globs rejse til universitetet havde endt denne 
række af lyse dage. Glob huskede det 
sidste møde. 
Det var i august, i jasminernes og de sorte 
rosers måned. 
Der var offenlig koncert i byens lystskov, 
og Glob var derude for at finde anna. Der var 
gået mange dage, hvor han ikke havde sét hende — 
og nu var det den sidste aften. 
Luften var lummer mod torden. Sort og 
overskyet hang nattehimlen over de ubevægelige 
løvmure. Musikpavillonens røde lysning nåde 
kun kort ud i mørket — her og der hang en 
lampe og osede i et lysthus. På den store 
grusede plads spaserede folk op og ned, hilsende 
og konverserende. Men strejfede man ind i skov- 
skumringen, mødte man par efter par, og langt 

﻿inde mellem stammerne var der lyd som afvandes 
rislen og hviskende stemmer. 
Glob fandt Anna henne ved pavillonen, hvor 
hun stod sammen med sin moder og en lille søster 
og hørte efter. Da hun fik øje på glob, lagde 
hun langsomt hænderne om på ryggen og vinkede 
ad ham med fingrene. Og forsigtigt stillede Glob 
sig bag hende og tog hendes små, bløde hænder 
mellem sine og strøg over dem og klappede og 
trykkede dem varligt. Således stod de, til musiken 
var omme. Ingen lagde mærke til dem. 
Og det var Annas og Globs farvel. 

﻿xv 
thi da Glob to år efter vendte tilbage til sin 
fødeby, var Anna der ikke mere. 
Hendes moder var død, og huset var solgt, 
og Anna var kommen til en slægtning langt borte, 
hinsides øer og vande. Glob turde ikke spørge 
forældrene nærmere ud; måske vidste de heller 
ingen nøjere besked. Men de havde set så 
underligt på ham, da de ved bordet den første 
aften hjemme fortalte ham nyheden blandt andre 
byens begivenheder. 
Glob spiste imidlertid rolig færdig, sad lidt og 
snakkede, indtil det blev mørkt, erklærede så, at 
han var træt efter rejsen og ville i seng. Og 
han gik op på sit gavlkammer. 
Vinduerne stod åbne. Nede i den halvlyse 
gade lød glade kvindestemmer. I sommernattens 
vage skær lå den lille by med sine haver og 

﻿tage, sine hvide gavle og skorstene og markernes 
grøngrå flader udenom og længst borte fredvængets 
lange skyggerids mod nordhimlens gyldenrøde luft. 
Glob trak sin gamle læderstol hen til vin- 
duet. Og i ensomheden brød hans sorg frem — 
brød frem med en legemlig magt, så han krum- 
mede sig under smerten og troede, at hans bryst 
skulle sprænges . . . 

﻿xvi 
men Globs bryst sprængtes ikke. Dag efter 
dag, aften efter aften nagede længslen 
efter hans tabte barnebrud derinde. Som før van- 
drede han alle de veje, der havde været Annas og 
hans, og ensom besøgte han deres yndlingssteder — 
frem for alle skrænten i fredvænget. Lange efter- 
middage tilbragte han derude. Vandet var blankt 
og klart, træerne spejlede sig som grønne, skæl- 
vende skygger, jagter med røde sejl gled forbi, 
og sommerdagens skyer sov i horisonten. Verden 
var fredelig og stille — alt så ud som for år 
tilbage — kun Anna var der ikke længer . . . 

﻿xvii 
utallige var Globs planer til at sætte sig i 
forbindelse med anna, men ingen af dem 
mægtede han at udføre. Den ene gang efter den 
anden rettede han sine skridt mod klostret, hvor 
tanten boede — men han huskede ikke mere, 
hvilken af de ganske ensartede døre det var, som 
førte ind til hendes celle, og han havde ikke mod 
til at spørge nogen af de andre gamle damer, som 
nu og da så ham gå der i korridoren og snuse. 
Tilsidst fattede de mistanke til ham, og en dag 
blev han ganske simpelt vist bort af en havekarl, 
hvem han ikke ville sige sit ærinde. 
Hans forældre havde ikke megen glæde af 
deres studentersøns besøg. Han stod først sent 
op, og straks efter frokost gik han ud. Og over 
middag gik han igen for først at komme hjem 
henad aften. Og så skulle han altid ned i haven 

﻿og ligge på den gamle bænk i hyldelysthuset. 
Snakke kunne de knap få ham til. Og når de 
troede ham vel i seng, hørte de pludselig trap- 
øerne knirke, og før de kunne få ham fat, var 
han ude ad gadedøren, borte om hjørnet . . . 
Han led af nervøs hovedpine, sagde han en 
dag ved frokosten, og natteluften gjorde ham godt. 

﻿xviii 
ja, natteluften gjorde ham godt . . . 
I de hvide måneskinsnætter vandrede han 
ustandseligt, gennem byen, rundtom byen. I de 
øde gader stødte han kun nu og da på en for- 
sinket vandrer, hvis trin gav genlyd mellem de 
sovende huse, eller par stod og talte dæmpet 
på et hjørne. Nu og da strejfede en hund 
luskende forbi — han hørte dens kløer klirre 
mod stenbroen — eller en rotte for pibende 
over gaden. 
Glob gik og gik. Først, når han var død- 
træt, vendte han hjemad — for at sætte sig til 
hvile på den gamle, høje trappe udenfor Annas 
hus. Der sad han, til månen havde drejet sig 
dybt mod vest og lyste over genbogårdens ned- 
rullede Gardiner og glimtede koldt i en af tagets 
glugger og fyldte hele gaden med bleg klarhed. 

﻿så gik han langsomt de få skridt hjem, og 
hans sjæl græd Heines vers: 
die nacht war lang, die nacht war kalt, 
es waren so kalt die Steine — 
es lugt aus dem Fenster die blasse gestalt, 
beleuchtet vom mondenscheine. 

﻿xix 
Glob lagde bevæget den lille bog fra sig. 
. . . Der var jo gået år og år siden 
hine heineske nætter. Tiden havde slettet sit, og 
kvinder havde taget deres. Men stadig havde 
mindet om Anna været som måneskin over hans 
sjæl — længselsfuldt, savnsygt måneskin . . . 
... En dag havde han pludselig mødt hende 
herinde i københavn. En trist grå dag, da han 
trist og grå i hu kom gående ned ad den 
lange, snavsede gothersgade. Hun dukkede med 
ét op af fortovets vrimmel et par skridt forude, 
og et pludseligt stik gennem hans bryst sagde 
ham, at han øjeblikkelig havde kendt hende. Også 
hun havde kendt ham, thi hun blev blussende 
rød. Hun gik med en ung mand, der — idet 
Glob dybt hilsende gik forbi — sagde til hende: 

﻿— kender du ham? 
— ja! hørte han hendes stemme bag sig 
. . . lille og sprød . . . som lyden af en tør 
gren, der knækkes. Han huskede ikke denne 
stemme. 

﻿xx 
og siden havde de mødt hinanden nu og da. 
Som en stjærne bag drivende skyer glimtede 
hun med lange mellemrum frem. Men altid fulgtes 
hun med den samme unge mand — og altid 
blussede hun. 
Aldrig havde dog noget møde betaget Glob 
som dette sidste. Da han sent i den stjernelyse nat 
lagde bogen om Anna fra sig, svulmede hans 
hjærte af al dens længsel. 
Og om natten drømte han: 
. . . Han syntes, at han sad i et lavt, dybt 
værelse, hvor det skumrede. Nogle venner var 
hos ham — han vidste ikke, hvilke. Gennem 
værelsets eneste vindue så han ud ud i en have, 
op ad en lang nøddegang, der lå i violet mørke. 
Kun enkelte gule blade lyste. 
Han stillede sig hen ved vinduet og så ud 
i skumringen. Og ned gennem nøddegangen kom 

﻿der med ét en ung pige vandrende, klædt i lyse 
klæder. Hun lignede ikke anna, men alligevel, 
vidste han, var det hende. Langsomt kom hun 
gående ned gennem nøddegangens tusmørke. Og 
idet hun kom forbi vinduet, hvorved han stod, 
smilede hun, så tænderne lyste. Da bøjede han 
sig ud og greb om hendes liv. Og der var en 
bænk under vinduet — dér drog han hende hen, 
og hun satte sig. Og han kyssede hendes blege, 
skønne ansigt, hendes lukkede øjne, de hvide 
kinder og den stolte, røde mund. 

﻿xxi 
tanken om Anna vedblev at hjemsøge glob. 
Han var som besat af sine minder. Og be- 
sættelsen tog til med det tiltagende forår. 
Den ene eftermiddag efter den anden sad han 
på kaféen ved den tid, han havde set Anna og 
hendes kæreste der. Men de gentog aldrig be- 
søget. Pinsen kom, og fra morgen til aften fær- 
dedes han i helligdagstrengslen for at finde anna; 
men uden held. Timevis vandrede han strøget op 
og ned i spaseretiden — men mødte hende ikke. 
Han tog i skoven hver søndag og gik i tivoli 
hver aften — men Anna var som forsvunden . . . 
Det led hen i juni. Hans blad interesserede 
ham mindre end nogensinde. Og en skønne dag 
tog han orlov. 
Tolv timer efter at den var ham bevilget, 
så han fra en dampers dæk sin fødebys fyr 

﻿dukke op i sommernattens slørede horisont. Med 
bankende hjerte stod han, lænet til den duggslåede 
ræling, og stirrede forud og så lysene vokse 
større og større. Havet dønnede om ham i store 
runde bølger som af grøn silke, og venus, der 
hang lavt i vest, sendte en sitrende sølvstribe ned 
derover. Forude begyndte byens Rader af små 
lys at tegne sig mellem de store fyr-øjne — 
hurtigt bredte lyskæden sig, og fyrene veg mere og 
mere fra hinanden — snart løftede landet sin mørke 
rygning, og Glob genkendte det spidse spir på 
sin fødebys kirke. Endnu et kvarter, og dam- 
peren lagde ind i havnen. Det gryede ad dag; 
langt ude over fjorden skimtede Glob fredvængets 
skovkam i morgentåge . . . 

﻿xxii 
den næste formiddag sad Glob på udsigts- 
bænken i byens lystskov og så ud over 
landet. 
Udsigtsbænken var kredsrund og overskyggedes 
af en hængeask, som stod inde i midten. Om 
bænken var en grusplads, hegnet af gamle linde, 
og fra pladsen strålede fire gange ned til fire 
sider. Glob havde valgt sig et sted, hvor en 
sådan gang løb ned og åbnede et udblik mellem 
lindene. 
Glob så ud over det brede land. 
I junidagens middagssol sov det — grønt, 
stort og stille. Kun langt borte flammede en ung 
rugmark som bølgende silke, og fjordens blå 
stribe funklede som overstrøet med diamantstøv. 
Og hinsides vandet, hvor landet på ny løftede sig 
i lange, lave banker med kam af blånende skove, 
lyste en kalkhvid kirke og fjerne huse. 

﻿glob stirrede længe ud over landet. Han 
kendte det alt sammen igen. 
Her og der var en eng bleven udlagt til 
køkkenhaver for byens småfolk eller en mark 
forvandlet til planteskole. Nye gule eller røde 
huse brød grovt landets grønne enhed, og hvide 
veje støvede, hvor der i hans og Annas tid løb 
grønne markstier. Men det var blot spredte 
pletter — rynker som årene sætter dem i alle 
ansigter, også dem man har allermest kær. Og 
trækkene havde holdt sig; egnen havde bevaret 
sit udtryk. Nu som før åndede dette landskab 
minder og længsel mod ham. 

﻿xxiii 
Glob vaktes af sin beskuelse ved lyden af 
nære trin i gruset. Han vendte sig halvt 
— og der slog som et lyn igennem ham. En 
ung dame nærmede sig — hun tog plads på 
bænken noget fra ham — og denne unge dame 
var . . . var hende, han forgæves havde søgt gennem 
alle hovedstadens gader . . . 
Længe sad Glob som afmægtig. Han hilste 
ikke; han følte med sig selv, at han ikke kunne 
røre et lem, ikke mæle et ord . . . 
Den unge dame rejste sig, straks efter at være 
kommen til sæde, for at trække et lommetørklæde 
frem og dermed slå støv af bænken. Så lagde 
hun tørklædet og et par gule handsker ved siden 
af sig og gav sig til at betragte udsigten. 
Glob samlede sig imens lidt. Det var nu for 
sent at hilse. Han drejede blot i smug hovedet 
til siden og betragtede sin naboerske. 

﻿jo, det var anna! Hans hjerte havde ikke 
taget fejl, da det med et smertede så hæftigt. 
Magneten var atter i det trofaste jærns nærhed, 
og alle gamle længsler rørte sig i metallet. 
Han betragtede hende. Hun bar ikke den 
dragt, han havde set hende med i foråret. En 
lille flad hat med et par gule nakkeblomster sad 
let på det svære hår. Og under en åbenstående 
lys Jacquet rundedes hendes barm — hendes barm, 
som han huskede i tidlig knop, og som nu svul- 
mede, modnet af unge somres sol. 
Hun rørte sit hoved lidt — som om hans 
blik generede hende. Og han lod det varsomt 
glide ned langs hendes arme. Ved hænderne dvæ- 
lede han længe. Ved fødderne slap hans blik hende 
— lidt store fødder i lave spaseresko. 
Så mærkede han, at nu så hun på ham. 
Hemmeligt kiggede han ned ad sig for at se, om 
der var nogen fejl i hans dragt. Men tøjet lyste 
mod solen uden fnug og plet, strømperne skin- 
nede hvide, de blanke sko var velsnørede og kun 
let støvede. 
Flere sekunder følte han hendes blik på sig. 
Så veg det bort, og hun rejste sig for at gå. 

﻿langsomt vandrede hun ned ad stien. Da 
hun fra lindenes skygge kom ud i solskinnet, 
slog hun en hvid parasol op. En gang drejede 
hun hovedet som for at se sig tilbage. Men hun 
betænkte sig og var snart forsvunden. 

﻿xxiv 
vi sad der som to fornemme fremmede i inkog- 
nito! sagde Glob ved sig selv, medens han 
eftertænksomt vandrede gennem et lille stræde i 
byens udkant, hen mellem en lang, blegrød mur 
uden vinduer og et par hvide længer. — vi sad 
dér som havmanden og havfruen i Heines romance; 
vi kendte så godt hinanden, vi to, der kommer 
ude fra det vildene hav for at færdes fredeligt 
mellem landsbysjæle. Vi kendte hinanden på det 
sugende dyb i vore øjne og på vore mundes 
grådige tænder. Men vi ville ikke røbe vor 
byrds hemmelighed; derfor sad vi tavse og fjendt- 
lige ved hinandens side . . . 
Her afbrød Glob sig selv, smilende over den 
mytologi, han pludselig havde styrtet sig ud i. 
Men hans tanker vedblev at bevæge sig om Anna 
som grebne af en hvirvel. Hans hele væsen var 

﻿bevæget. Alle længsler, som foråret havde drevet 
i knop, brød nu ud i store, brændende blomster. 
Hans hjerte higede efter at genfinde barnedagenes 
Anna i denne hovedstadsdame. Han attråede at 
kende hendes skæbne, at vide hendes liv, frem for 
alt: at erfare, om hun endnu ikke havde opreven 
alle deres minder af sin sjæl som unyttige urter. 
Og dybest nede hviskedee nysgærrigheden: 
»hvorledes ville det være at elske hende?« og 
slangen, hvis rige er kødet, føjede endnu et ord 
til — et ord, som Glob ikke ville høre, men som 
dog havde lydt gennem hans sjæl. 

﻿xxv 
om aftenen sad Glob oppe på gavlkamret, 
hvor han boede som i gamle dage. Han 
havde fulgtes med sine forældre og søstre op 
ad trapperne — de gamle, knagende trapper, 
hvor han kendte hver tremme i rækværket 
og hver lyd, som trinene gav, når man 
trådte. Han havde sagt godnat til forældrene 
ved døren til deres sovekammer og til søstrene 
ved deres. Og nu sad han i den gamle højryggede 
lænestol med det slidte læderbetræk — sad og 
så i den sene skumring hen mod værelsets 
hvidmalede dør. 
Hvor alting var hyggeligt herhjemme! Han 
hørte stille puslende lyd fra de to sovekamre 
derude — en dæmpet latter fra den yngste søster 
— moderens trin hen over loftet til klædeskabet 
og tilbage igen til sovekamret. 

﻿det var alt sammen så hyggeligt og kendt 
og ganske som i gamle dage. De ældre søskende 
var borte, ude i verden, men de yngre trådte i 
stedet. Foran sig øjnede Glob en lang ferie lige- 
som i fordums tid — med lange landture og 
aftensmad i haven og beundring af solnedgangene 
oppe fra loftets tagvinduer. Og hør! nu råbte 
søstrene godnat ind til ham som de havde for 
skik i gamle dage, i hans første sommerferier. 
Godnat og sovvel! råbte han tilbage. 
Så vendte han sig mod vinduet, der stod 
åbent. 
Dernede lå den lille by, dunkel og stille. 
Ingen lygter var tændte i dens gader, og kun 
enkelte vinduer lyste. Ingen stemmer var at 
høre — kun fårekyllingens sang udover den 
hvide stenbro. Og udenom byen bredte landet 
sig i store, grøngrå flader, og fredvængets fjerne 
skovkam stod sort mod nordhimlens gyldenrøde 
rand. 
Det var alt uforandret — alt som i de længst 
forsvundne år, i de heineske nætter. Annas 
billede steg på ny mægtigt frem for hans sjæl. 

﻿xxvi 
en eftermiddag. 
Glob havde længe gået rundt i de store 
skove, hvis grønne græsveje han kendte så godt 
fra sine drengeår. Nu lagde han sig til hvile et 
sted, hvor græsset stod højt og frodigt mellem 
små nyplantede asketræer. 
Om ham var luften sval og krydret af megen 
stærk Duft fra træernes løv og fra den moseagtige 
græsbund, hvorpå han hvilede. Solsorter sang i 
de store bøge om plantagen; ikke langt borte 
kukkede en gøg, klart og blødt. Over aske- 
toppene løftede sig en høj, blå himmel med ube- 
vægelige, hvide skyer. 
Glob lå og stirrede ind i dette himmelblå, 
dette ubegribelig rene og klare himmelblå. Det 
var, som havde han ikke set himlen i mange år; 
han huskede ikke, at den kunne være så blå. 

﻿og mens han såe, var det, som om hans blik og 
hans tanke rensedes og klaredes derved. Han følte 
en fredelig lykke, en salig ro, der overgik al 
lyst, han i denne verden havde fornummet. 
. . . Med inderligt velbehag havde han her- 
hjemme genvunden alle sin ungdoms vaner. Han 
strejfede rundt, botaniserede, samlede insekter. 
Greben af en vegetativ vellyst, en planterus, et 
blomstervanvid havde han i dag trodset mosevand 
og hængesæk, henreven af de ranke gøgeurters og 
den hvidblomstrende bukkeblads skøre dejlighed. 
Han havde samlet alle de arter af græsser, han i 
denne græsblomstrende juni kunne overkomme, og 
han havde nær udstødt et jubelskrig, da han ved 
at bøje sig efter en (som han mente) forsinket viol, 
fandt fluefangerplanten pingvicula. 
Planterne lå foran ham på en tue. Og ved 
siden af dem et lille samleglas, hvori en smaragd- 
grøn edderkop og en zygæne med metalskinnende 
vinger lå døde, kvalte af æther. 
Han havde i de gamle omgivelser vunden 
noget af sin fred tilbage. Han havde ikke set 
Anna siden hin dag — men han havde rundt om i 
byen hørt, at hun endnu var der; at hun besøgte 

﻿nogen familie, hendes forlovede havde; at hun 
ville blive sommeren over. Og han følte et vist 
behag ved at vente — ved at udskyde det afgørende 
møde . . . 
Og imens vågnede hans studieårs lyster 
påny. Han læste igen med samme altovervindende 
begejstring som i fordums somre. Han grebes af 
sin gamle trang til at fæstne alt, han såe, på 
papiret i streg og tegning. Han følte sig i det 
gamle, fulde tillidsforhold til sommerens natur, og 
fra morgen til aften var han virksom for at fange 
og gribe dens nymfer. Han følte, at her, i disse 
skove, var den eneste lykke for ham; her var 
det eneste tilflugtssted, som aldrig skulle lukkes 
for ham, den eneste dør, der altid stod ham åben, 
den eneste lægedom, der aldrig slog fejl . . . 

﻿xxvii 
men netop som Glob havde tænkt disse 
tanker til ende, opdagede han, at han ikke 
længer lå så godt i græsset. Der var desuden 
vådt — vandet var gået igennem på hans ene 
albu. Endelig havde en myggesværm samlet sig 
for at plage ham — han måtte rejse sig og gå. 
— så er det da ens med alt i denne verden, 
tænkte han og smilede halvt og var halvt alvorlig. 
— selv ikke her er den fulde fred, den rene 
lykke. 
Og da han havde tænkt dette, var alting med 
et så sørgeligt. Solen lyste ikke længer; græs- 
vejen, han fulgte, havde ikke mere sin grønne 
munterhed. De hvide skærmplanter langs grøften 
strakte deres blege ansigter op mod ham på lange 
stængler, og han syntes at læse en stor, forgæves 
længsel i disse blomsteråsyn. 

﻿fortvivlet stod han stille. Skoven var tavs. 
Risbøge strakte deres dunkle løv ud over hans 
hoved. Han grebes frygteligt af meningsløsheden 
i alle ting, i det, vi sørger over, og det, der 
glæder os. 
Hvorfor var denne vej, disse blomster, disse 
buske til? Hvorfor var skoven til og skyerne og 
himlen? Hvorfor levede han selv, og hvorfor 
skulle alt dette vedblive således gennem evig- 
heders evighed? 
Længe havde han undgået disse forfærdelige 
spørgsmål, som så ofte havde hjemsøgt ham her 
i disse skove. Nu sprang de som røvere frem 
fra deres baghold og tog hans lykke fra ham. 
Han stod længe stille. Alle hans følelser var 
med ét affarvede og slappe. 1 hans hjerte nagede 
kun en dump fortvivlelse. 
Og langsomt sagde han hen for sig nogle ord 
af Spinoza — ordene om »hint ene, hvis besid- 
delse kan skaffe den højeste glæde, stadig og til 
evig tid.« 
Anna havde været hans livs første og mæg- 
tigste symbol for denne hans og alle søgende sjæles 

﻿drøm. Skulle hans længsel, som var udgået fra 
hende, endelig vende tilbage til sit ophav? 
. . . Han var under disse tanker kommen 
ind mod byen. Han hjerne føltes træt og tom. 
Men også hans lemmer var trætte — den lykke- 
lige træthed, der lover en lang, sund søvn. 

﻿xxviii 
månen lyste, og mosekonen bryggede, da Glob 
den næste aften gik en af sine ture — om 
langs åen, som randede byens østre kant, og op 
over bankerne. Han gik ganske langsomt under 
åvejens kastanier og så ud over dalen, der 
var hvid af tåge og månelys. Mosedisen bredte 
sig snart i blege damme og løftedes snart til luftige 
danse hen langs de dunkle banker. Som en røg 
trak tågen op over skrænterne og slørede hegn 
og haver, men bakkekammen var ren og klar, og 
hvide gårde lyste deroppe i måneskinnet. 
Efterhånden steg Glob op af mose-emmen, 
og da han et stykke oppe vendte sig, lå byen 
dernede som en grå kyst bag hvidt vand — 
huse og kirker løftede sig som haver og popler 
i tåge .. . 

﻿glob gik ad spaserestien over bakkerne. På 
bænkene ind under slåenhækken sad kærestepar fra 
gårdene og kyssedes. Glob gik forbi bænk efter 
bænk. Han ville gerne sidde lidt, men fandt intet 
ledigt sted. Endelig skimtede han forude — på 
den bænk, hvorfra han i svundne dage så lidt 
havde stirret ned mod Annas hus og dets blin- 
kende ruder — to damer, en ældre og en yngre, 
ved hvis side han tænkte at kunne få en ydmyg 
plads for et øjebliks hvile . . . 
. . . Men netop som han nærmede sig og be- 
skedent ville sætte sig på det fra de to damer 
fjærneste stykke bænk, gik der et ryk gennem 
ham: — den ene af dem, den unge, var jo 
Anna . . . 
I måneskinnet så han hende ganske tyde- 
ligt — det blege ansigt, de sorte bryn, og øjnene, 
hvori månen spejlede sig som to sølvpletter. 
Glob dristede sig ikke til at gå forbi. Uden 
en hilsen, uden et ord vendte han om — flygtede, 
forvirret, ulykkelig over sin kejtethed, flygtede, alt 
det han kunne — og ikke ned forbi de kyssendes 
bænke, men ad en sidesti, ud i landet . . . 

﻿... Da han standsede, var han i fredvænget. 
Han stod midt i et krat, hvis bladevirvar lyste i 
bleg måneklarhed eller dulgtes af sort skygge. 
Han kendte stedet — kendte stien, der var under 
hans fod — han var på vej til skrænten nede 
ved vandet . . . 
Og snart lå fjorden for ham, stor, blank og 
stille i måneskinnet. Han lyttede — alt var 
ganske tavst om ham. Kun et sagte plask fra 
vandet af fiske, der slog op, og lyd af buskenes 
blade, der rettede sig i natteduggen. Han lagde 
sig ned på det våde græs. Lige udenfor lå 
der en en tangdynge og flød i vandskorpen — 
gyngede svagt op og svagt ned og lyste i måne- 
skinnet. Og græshopperne sang sagte langs jorden. 
Og mod hans ansigt drev den flyvende sommers 
tråde. 
Den flyvende sommer . . . den flyvende tid . . . 
En stærk utålmodighed greb pludselig glob. 
Hvorfor skulle han evigt nøle, evigt vente? Hans 
hænder var så kraftige som en andens — hvorfor 
lod han da en lille, tør kontorist med en stor 
næse eje den unge kvinde, til hvem Glob var 
viet i mindernes kirke, og i hvis navn hans 
f 

﻿hjærte var døbt med længslens og savnets ilddåb? 
Hvorfor lå han herude i måneskinsensomheden, 
mens Anna vandrede hjem gennem den kogiende 
kvæld, hjem til et ensomt kammer, hvor månen 
manende skinnede på det nedrullede gardin . . . 

﻿xxix 
Glob vendte tilbage til byen. 
Ad stier over marker, hvor det modnende 
korn sov i måneskinnet — ad veje, hvor hegnene 
kastede skumle skygger ud over det hvide støv, 
hvis spor af dagens hovslag og hjulrullen stod 
underlig meningsløse og forladte i det natlige lys. 
Han mødte ikke et menneske, hørte ikke en lyd 
af liv. Bag de ubevægelige haver sov gårde og 
huse. Selv hegnenes popler tav. Og når han 
et øjeblik standsede, og hans fodslag ikke længer 
lød i hans øre og fyldte tavsheden, forfærdedes 
han over dette uendelig lydløse land, der strakte 
sig om ham til alle sider i månenatten. Langt, 
langt borte bevægede fjorden svagt sine sølvbølger 
— det forekom ham, som måtte han kunne høre 
dem mumle. 

﻿endelig nåde han byen. Også den var 
gravstille. Hans skridt rungede gennem gaderne, 
så han næsten ikke turde træde. Alle lys var 
slukte, alle stemmer døde. Overalt skinnede månen 
på nedtrukne gardiner. Og op over tagene dukkede 
toppe af store, åndeblege skyer som spøgelser, 
der var denne times herrer . . . 
Da Glob nåde trappen udenfor Annas hus 
fra de gamle dage, sank han sammen — udmattet 
af den lange vandring, skælvende af en besynderlig 
angst. Det syntes ham, som var der gået en 
evighed siden aftenens møde. Det var, som havde 
han i umindelige tider flakket rundt under denne 
ubønhørlige måne, der vedblev at stige og stige, 
som om den aldrig igen ville gå ned. Og Anna 
og al hans elskov til hende, det var noget, hvor- 
på han ikke vovede at tænke, af frygt for den 
hvide, uhyggelige måne deroppe . . . 

﻿xxx 
véd de, sagde Glob til Anna — at jeg har set 
dem en gang før, i denne have? 
Anna så op på ham og lo forundret. Så 
pegede hun ud gennem vinduet. 
— sét mig? dérude? Ja, for lidt siden, da 
de kom, så de mig ude i nøddegangen. 
— nej, jeg har sét dem én gang før — ude 
i den have — og fra dette vindue . . . 
Glob talte alvorligt og langsomt. Anna lo, 
lidt utålmodigt. 
— jeg forsikrer dem, de tager fejl . .. Jeg 
har aldrig været her før i dag ... Og det er jo 
mange tider, siden jeg overhovedet har været her 
i byen . . . 
— men alligevel forholder det sig, som jeg 
siger. Jeg så dem i dette forår fra dette 

﻿vindu komme gående ned ad nøddegangen der- 
ude, og jeg stod ved vinduet, der var åbent lige- 
som nu . . . 
— å, de gør nar ad mig! svarede Anna 
kort og fortrædeligt. 
■— nej, jeg gør ikke . . . Men jeg må tilstå, 
at jeg taler forblommet . . . Det var i en drøm, jeg 
havde i foråret, at jeg så dem og dette sted 
så tydeligt, som jeg ser det nu, og de kom 
gående ned mod vinduet for at hilse på mig, 
ganske som før, da der blev kaldt på dem . . . 
Anna så sky op, og Glob skimtede gennem 
skumringen, at hun blev bleg. 
— hvor de er uhyggelig! sagde hun så og 
gik fra ham. 
Et øjeblik stod Glob alene og betragtede den 
dybe, smalle stue, hvor skumringen næsten skjulte 
de gamle damer, som endnu sad og snakkede ved 
kaffebordet. Han skælnede sin moders hvide coif- 
fure — hun sad tavs tilbagelænet i stolen — Glob 
syntes at mærke hendes øjne på sig. Værtinden, 
den milde, gamle jomfru jacobsen, hvis fødsels- 
dag fejredes, fortalte med sin stille, indadvendte 
stemme: 

﻿— ... Og så var det jo hans stadige for- 
tvivlelse, den tanke, han havde, at han var for- 
dømt . . . Han læste i biblen dag og nat, men 
han kunne ikke finde andet, end at han måtte 
hjemfalde til fortabelsen, sagde han ... Og i den 
mening døde han . . . (efter en lille tavshed:) det 
må jo nok have været det hårdeste for forældrene 
at bære . . . For dér kan jo ingen mennesker hjælpe . . . 
Den gamle dame tav, og der blev ganske stille 
i stuen. Glob følte sig underlig rørt af denne 
pludselige åbenbaring fra en sorgens og sjæle- 
angstens verden, der lå hans egne skumrings- 
tanker så fjernt . . . Men i det samme sagde 
anna, som atter havde nærmet sig vinduet: 
— nej se! nu står månen op ude bag 
træerne . . . 
1 et skridt var Glob henne hos hende. Og 
virkelig stod månen derude, stor og gylden, bag 
nøddegangens løv. Slutningen af hans drøm randt 
ham i hu, og han følte den inderligste længsel 
efter at vandre med Anna derud i den stille have, 
hvor månen lyste gennem de blege blade. Men 
forgæves grundede han over en form, hvorunder 
denne vandring kunne blive mulig — allerede hørte 

﻿han Annas svigerinde henne ved bordet tale om 
opbrud — da han med ét følte en lille, varm 
hånd om sine fingre, en lille, varm hånd, der 
greb hans og trykkede den i mørket og derpå 
hastigt slap . . . 
I næste minut — endnu inden Glob ret for- 
stod — havde Anna nærmet sig kaffebordet og han 
hørte hende sige med sin sprøde stemme: 
— så er det vel bedst, vi kommer hjem, 
martha! 

﻿xxxi 
udenfor skiltes selskabet, og hver gik sin vej. 
Glob hilste dybt til afsked, men Anna gav 
han ikke hånd. Tavs vandrede Glob så hjemad 
ved siden af sin moder, der også tav. Først, 
da de næsten var hjemme, sagde hun, ligesom hen- 
kastet : 
— Anna er bleven en smuk pige! 
— ja-a! svarede Glob i samme ligegyldige 
tone. 
. . . Men i steden for at gå op i seng, da 
de kom hjem, tog han vejen ud af bagdøren, 
ned i haven. Der lagde han sig på den gamle 
bænk under hyldelysthuset — den gamle bænk, 
som nu var alt for kort til ham, og hvor han lå 
meget umageligt. Alligevel blev han liggende. 
Månen skinnede ind til ham mellem det dunkle 
løv og lyste blegt gennem blade. En svag 

﻿duft af duggkolde roser nåde ham fra havens 
blomsterbed. Og med den hånd, Anna i aften 
havde trykket så varmt og fast, lå han og 
skrev hendes navn i luften — skrevet, slettet 
og skrevet på ny .. . 

﻿xxxii 
og hvorhen går så rejsen? spurgte Anna 
muntert, da de var kommen udenfor byen, 
og den hvide landevej solbeskinnet strakte sig foran 
dem ud mod det fjærne. 
— naturligvis til fredvænget! svarede glob. 
— hvorfor »naturligvis« ? lo hun. Men Glob 
så af hendes rødme, at hun vidste det. 
... De havde truffet hinanden tilfældigt denne 
eftermiddag, som de begge havde tænkt sig at 
bortspasere i ensomhed — og de havde besluttet 
at henvandre den sammen. Og de førte nu en 
samtale, som snart løb med villet hast og lystig- 
hed , snart indviklede sig i besværlige sætninger, 
hvor den længe blev opholdt, eller gjorde hals- 
brækkende Spring over pauser, af hvis tavshed 
kun små ord ragede op — som de vaklende sten, 
hvorpå man redder sig over et vadested. Til sidst 

﻿var Glob halvt om halvt ked af denne vanskelige 
vandring ud ad en støvet vej i hed sol — men 
da trådte skoven hjælpende til: de var i fred- 
vænget. 
En dyb tavshed faldt over dem begge sammen 
med skyggen. Ingen af dem førte den anden — 
ingen af dem sagde, hvad der var målet for deres 
gang — men de fandt som af sig selv stien ned 
til skrænten ved stranden. Et øjeblik stod de 
stille og så ud over vandet. 
— å ja 1 hvor her er kønt 1 sukkede så 
Anna og lod sig glide ned i græsset. Også Glob 
lagde sig. 
— men de ser jo slet ikke udsigten! De 
vender jo ryggen til! lo Anna og berørte ham let 
med sin hvide parasol. 
— nej! sagde Glob og drejede et øjeblik 
hovedet, for straks igen at vende det mod anna. 
Hun var så smuk, som hun lå der i det 
tætte, fine græs. Hun bar en let, strågul kjole, 
der stramt og fast omsluttede hendes lille ryttmiske 
legeme. Lokker af det sorte hår klæbede til 
den blege pande, øjnene stirrede halvlukkede ud 
over det solblanke vand, kinderne glødede gyl- 

﻿dent — af solens brand og (måske?) af blodets 
uro ... 
Glob vedblev at se på hende. Hvad tænktes 
der indenfor denne blege pande? Hvad drømte 
dette dunkle blik? Der var så skyggefuldt om 
dem, så stille ... En drossel sang inde i høj- 
skoven bag dem . . . 

﻿xxxiii 
men i det samme skød en lille damper, hvis 
lyd havde været gemt bag den skovklædte 
odde, pludselig om pynten og larmede med pla- 
skende hjul hen gennem vandet. Glob og Anna 
genkendte det lille fartøj, hvormed byens folk 
tog over til aftenkoncerterne i lystskoven, som 
hang sammen med fred vænget, og de såe, at 
dækket var sort af mennesker, og rælingen randet 
med stirrende ansigter. Måske havde en nysgerrig 
kikkert allerede opdaget det ensomme par derinde 
på stranden! I hvert fald var det bedst at flygte, 
thi damperens rute gik lige ind under kysten. 
Hurtigt var Glob oppe og rakte Anna begge 
hænder. Hun greb dem og rejste sig. Ingen af 
dem talte; de handlede ud fra en fælles frygt. 
Glob drog den unge pige efter sig gennem buske 
og under ungskov. Først et godt stykke inde 
sagtnede de deres flugt. 

﻿de var på en opkørt grønvej, under høje, 
høje bøge. De fulgte hver sit af de dybe hjul- 
spor, og Glob havde beholdt Annas ene hånd i 
sin. Det var, som lagde hun ikke mærke dertil, 
og som var hun blot optagen af at gå så nær 
som muligt ved vognsporet uden at træde ned deri. 
Således vandrede de hånd i hånd frem gennem 
den høje skov, og i deres sjæle var der en følelse 
af, at de søgte noget — noget ukendt, herligt 
— et slot måske, som ville vise sig for dem, 
blot de vandrede den rette vej ... 
— hvor det er underligt! sagde Anna sagte. 
— det er ligesom i et eventyr . . . Jeg har aldrig 
før været sådan ude i de ville skove, føjede hun 
til lidt efter. 
Og nu brød også Glob sin ro. Det svul- 
mede i ham af lykke. Hæftigt trykkede han Annas 
hånd og drog hende over til sig. Hun sagde 
intet, foretog intet. Hendes øjne var lukkede, og 
hele hendes ansigt dødblegt. Glob mærkede hendes 
læber skælve, da de mødte hans mund. 
Højt oppe i bøgene, som solen forgyldte, sang 
droslen klart og jublende. 

﻿xxxiv 
så veg hun lempeligt fra ham. De begyndte atter at gå — tavse og langs hver sit hjulspor. 
— anna! 
■— ja. 
— vær ikke vred på mig. 
— jeg er ikke vred. 
Hun standsede og så vist på ham. 
— men, glob! det må være sidste som første 
gang. Husk, jeg er ikke fri . . . 
Glob tav en stund. I en solstråle, der 
skråt skød ind gennem løvet, så han med ét 
den brede guldring på hendes finger glimte. Og 
med pludselig bitterhed sagde han: 
— jajada! så vender vi hjem fra vor udflugt 
til de ville skove. 
Anna overhørte bitterheden. Snart var de 
ude på vejen, og Glob begyndte en samtale om 

﻿hendes forlovede, som intet øjeblik før var bleven 
nævnt imellem dem. Anna forstod, at han ville 
krænke, og svarede kort og køligt. Da de nær- 
mede sig byen, hvis skorstene røg mod aften, 
foreslog hun, at de skiltes her, for ikke at give 
anledning til snak. Glob svarede, stadig med 
bitterhed, at det var naturligvis det bedste — hun 
skulle ikke udsætte sig for at blive sét sammen 
med ham ... Og med bedrøvet hjerte og lige- 
gyldige miner trykkede han koldt hendes lille varme 
hånd til farvel. 
Men var det ikke en tåre, som glimtede i 
de lange øjenvipper, da hun så hastig vendte sig 
fra ham og gik? Derpå tænkte glob, da han 
om aftenen sad ved sit vindue og så ud i den 
lyse sommernat og var ved at græde af bitterlig 
længsel . . . 

﻿xxxv 
der var ude på byens kirkegård et stille 
sted mellem gamle, glemte grave. Store, 
hvide liljer voksede vildt, og en tæt rødtjørn 
skyggede over en forfalden bænk, hvis rygstød 
havde tabt næsten alle sine sirlige tremmer. På 
denne bænk plejede Glob at sidde om formiddagen 
og læse. 
Der var så afsides, så fjernt fra mennesker. 
Fluer summede, og bogfinker sang. Rødtjørnens 
visne blomster faldt stille gennem den lune luft, 
og de hvide liljer duftede sødt og sygt. Over 
den høje kirkegårdshæk, hvis unge, røde skud 
lyste i solskinnet, sås kun kirketårnets spidse spir. 
Dér sad han og læste sine sommerbøger — 
de naturevangelier, hvortil han altid vendte tilbage 
i solskin og mellem grønne planter. Dér læste 
han Shelley og dér novalis — de to store moderne 

﻿mystikere, som bag alle ting fornemmer det evig 
ene, og for hvem den jordiske skønhed er åben- 
baringen af en hinsides herlighed. Og hans hjerte 
drak deres sjæles henrykkelse og blev fyldt af 
deres følelsers vin. Siddende midt mellem sommerens 
mangfoldige væsner og de levende tings tusinde 
mumlende stemmer, var det, som fornemmede han 
evighedens hvisken om sig. Bag tingenes farver 
og former skimtede han et hvidt og forskelsløst 
lys — et lys, som det ville være salighed at 
dykke sig i og at gennemsvæve på evige vinger. 
I sin egen sjæl fornemmede han en gnist af dette 
hvide lys. Han forstod som i et syn, at hin 
evighedsfunke brændte i hans længsel mod alle 
fjærne ting og mod alt, som ikke mere var til. 
Og skælvende anede han, at hans pande var 
mærket med evighedslængslens kainstegn, og at 
han var indviet til ikke at finde fred, før den 
yderste dag kom med alle tings fuldendelse . . . 

﻿xxxvi 
der gik mange dage, hvor Glob ikke traf Anna 
og ikke søgte hende. Det var, som om hun 
i sin voksne skønhed var en anden end hin pur 
unge pige, han en gang for længe siden havde 
elsket. Hendes håndtryk havde endnu mindet 
om den fordums Anna — men kysset, det bævende 
Kys af hendes bange mund, var det samme, han 
kendte fra andre unge læber, og rusen, den hen- 
rykte svimlen i den første berørings sekund, var 
ikke stærkere, overskyggede ham ikke med væl- 
digere vinger, end andre stævnemøders første 
Kys . . . Hans hjerte blev underlig beklemt. Var 
det muligt, at hans store kærlighed, den hvortil 
han altid tyede tilbage som til en fast borg, når 
hele hans øvrige jeg syntes ham uholdbart — var 
det muligt, at også den kunne svigte? at den 
kunne rinde hen og synke sammen som skyer — 

﻿skyer, der langt borte lyser som sølvbjærge, men 
nærved er tåge og hverdagsvejr? 
Glob gyste ved tanken. Han følte sig som 
den fattige mand, om hvem der står skrevet, at 
endog det lidet, han har, skal fratages ham indtil 
sidste hvid. Og når han om aftenen vandrede 
op og ned i haven — om aftenen, når luften 
var lun, og himlen dækket af grå skyer — kom 
der et uendeligt vemod over ham, en følelse af 
de jordiske tings forgængelighed, en længsel efter 
frihed for alle følelser, alle minder, alle drømme, 
en higen efter fred, en trang til at hvile langt 
borte fra alt liv ved et mildt og stille hjærte. 

﻿xxxvii 
dage kom, dage gik. Allerede begyndte det 
at blive efterår. August var inde, markerne 
mejedes, skovene stod tunge og dunkle. I haven 
blomstrede roserne for anden gang; på kirke- 
gården bar rødtjørnen frugter, og liljernes 
hvide blade var alle faldne — kun de lange støv- 
dragere stod tilbage som en spyd-vagt om de 
befrugtede ar. 
En blæstvejrsdag sad Glob på sin bænk 
derude og læste. Solen skinnede skarpt og klart, 
og træernes løv lyste og suste — det var, som 
om kaskader af solskin vældede ned med en lyd 
af rislende sølvpenge. 
Glob kunne ikke rigtig samle sin opmærksomhed 
om bogen. Borte var den hede sommers siesta- 
fred. Han følte sig urolig til mode, vandrelyster 
rørte sig, blæstens stærke Sus i de store træer 

﻿drog ham som en kalden — ud, langt bort, hvor 
høstvinden bruste gennem milevide skove — ud, 
langt bort, til en øde strand, hvor havet gik højt 
i skummende, sølvhvid brænding ... Ja, mågeskrig 
var det, han længtes efter, stormvandringer og 
ensomhed . . . 
. . . Han lukkede sin bog og stak den i sin 
jakkes sidelomme. Hans drengeårs nomadelyster 
var med ét fuldt levende i ham. Han følte en 
tolvårig trang til at vandre langt bort, til at 
udforske ukendte steder, til at følge store vandes 
løb gennem hemmelighedsfulde skove og ad aldrig 
trådte veje nå nye landskaber . . . 

﻿xxxviii 
men da Glob gik ned gennem kirkegården store 
midterallé, under de høje ælme, hvis tørre 
frugter blæsten raslende førte hen over jorden 
som vissent løv, var der en stemme, som kaldte 
inde mellem gravene. 
Glob standsede — det var anna, som stod 
der og hilste goddag. Hun støttede sig til en 
rive, mellem hvis tænder hang faldne blade, og 
hendes ansigt blussede af anstrengelse under en 
storskygget hvid stråhat. 
Glob huskede pludseligt, at hendes forældre 
lå begravede på dette sted. Og han huskede 
mere. Han huskede en sommerdag for mange år 
siden, i deres barndoms tid. En sommerdag, da 
han forgæves havde søgt hende gennem hele byen 
og endelig var gået ind på kirkegården for. at 
være ene med sin sorg i de svale skygger og efter- 

﻿middagens strejfende guldsol. Og da han kom ned 
ad alleen, hændte der det samme som nu: en 
stemme kaldte inde mellem gravene, og han så 
Anna stå der, rød af arbejde under en hvid, bred- 
skygget stråhat og støttet til en rive, mellem 
hvis tænder hang vissent løv . . . 
. . . Glob huskede dette, pludselig, som i et 
syn. Og en forvirring greb ham. Han formåede 
med ét ikke længer at skælne det forgangne fra 
det nuværende. Han nærmede sig anna, hilste, 
lo, snakkede — og det var, som havde de aftenen 
forud siddet sammen på den gamle, høje stentrappes 
trin, og som skulle de sidde der i aften igen. 
Alle mellemliggende tider var pludselig tilintet- 
gjorte — sunkne i dybet som et sagn-atlantis. 
Også Anna syntes at føle det således. Der 
var ikke længer nogen misstemning mellem dem, 
og de huskede ikke, hvad de sidste tider havde 
bragt. Som to børn, der er glade ved atter 
at være sammen, arbejdede de i fællig på at 
gøre den grav, hvori Annas forældre hvilede, så 
ren og pyntelig, de kunde. Glob tog skuffejærnet 
og førte det kraftigt over gangens fasttrådte jord, 
og Anna rev. Glob hentede vand fra den nærmeste 

﻿kirkegårdsbrønd, og Anna dykkede rosenbuskene 
på graven. Og da de var færdige, gik de glade 
bort sammen, og som af sig selv tog de hinanden 
hånd i hånd. Og de talte om gamle dage, 
ikke som om noget forgangent og vemodigt — 
men som om noget, der i morgen kunne gentage 
sig. Og ganske naturligt kom et du på Globs 
læber, da han ved afskeden spurgte, om de ikke 
i aften kunne mødes. 

﻿xxxix 
de aftalte at træffes ved skovkoncerten. Anna 
skulle der med sin svigerinde, og da Glob 
nu kendte denne, var der en mulighed for samvær. 
»hun er ganske liberal,« sagde anna, »desuden er 
det jo i skoven, hvor formerne altid kan være 
lidt friere«. 
Og nogle timer efter denne aftale spaserede 
Glob og Anna op og ned på pladsen foran 
lystskovens nye badehotel, der havde rejst sig 
i den gamle gæstgivergårds sted. Musiken 
spillede, byens pyntede borgerfolk drog frem 
og tilbage i paradetrit, under verandaen sad 
små selskaber og spiste og drak. Svigerinden 
var kommen ind i et sådant selskab og havde 
overladt Glob og Anna til sig selv. »men vi må 
med sidste damper, min pige! jeg er alt for træt 

﻿til at gå hjem i aften!« og Anna havde lovet 
at komme til den sidste damper. 
Langsomt tætnede sommeraftnens skumring til 
nat. Opvartere kom ud og hængte kulørte lamper 
mellem buskene og hen under verandaen. Ude 
på fjorden tændtes fjerne åleblus, og stjærner 
dukkede frem. 
Glob og Anna gik. Først nogle gange op 
og ned gennem mylret. Men de mange mennesker 
trættede dem, der var alt for mange at hilse på, og 
altfor mange nysgærrige øjne stirrede. Ved pro- 
menadepladsens yderste mørke ende smuttede de 
bort — ind i granskovens nat. 
— hvor her er sort! udbrød Anna og stand- 
sede ganske angst. 
— er du bange? spurgte Glob — og hans 
stemme skælvede. 
— nej! det er du nok! lo Anna pludseligt 
og løb foran ham ind i mørket. 

﻿xl 
skoven slugte dem — den uendelige, natlige 
skov, fuld af hemmelighed og rædsel. De 
klyngede sig ganske tæt til hinanden, og de gyste 
begge. Deres egne trin lød ikke i den bløde 
bund, og bag dem tav koncertens musik. Men 
skovens stemmer hørte de — grenenes suk og 
grankoglernes dumpe fald og en enlig ugles skrig. 
Og der var ganske sort om dem, og i mørket 
følte de kun hinandens ungdom og skælvende 
varme. 
— men se! sagde Anna i et Kys — se! 
Hvad er det, som lyser dér langt borte? 
Glob standsede. 
Langt borte i skoven lyste det pludseligt gennem 
granernes tunge nat — et sølvblankt, mangfoldigt 
skær som af et æventyrslot med skinnende ruder . . . 

﻿glob studsede, betaget. Fandt de nu det 
fortryllede slot, de hin eftermiddag så forgæves 
havde søgt? Løftede det sig af nattens skov med 
lysende vinduer? 
Først langt om længe samlede han sine sanser. 
Det måtte være månen, som stod op! 
Han vendte sig til anna. Hendes hoved var 
sunken ned mod hans skulder, og han skimtede 
hendes ansigt — dødblegt som hin dag i fred- 
vænget . . . 
Og lidenskaben satte sit røde segl på Globs 
og Annas skæbne. 

﻿xli 
månen stod højt over skoven. 
Den skinnede ud over fjorden, som lå 
grå og blank, uden et eneste blus. Kun langt 
borte forsvandt en rød og en grøn lanterne — de 
sidste glimt af den lille damper, der førte Anna 
hjem til byen . . . 
Og den skinnede ned på en bred vej midt 
inde i skoven — en bred vej, hvor måneskinnet, 
brudt af graneskygger, lå som striber af føgen 
sne — en vej, hvor Glob langsomt gik op og 
ned, fra skygge i månesne, fra månesne i skygge. 
Og stærke stemninger lagde deres dunkle frygt 
og deres skinnende lykke hen over hans sjæl . . . 
Men dybt inde under granerne dryppede en 
enlig månestråle ned gennem mørket og glimtede 
i en bred, glat ring, der lå tabt i de faldne 
nåles tykke, bløde tæppe . . . 

﻿xlii 
det var den sidste aften hjemme. 
Glob gik op og ned i haven. Det var 
stjerneklart. Blæsten suste i de mørke træer om 
ham. Nu og da faldt en frugt tungt ned i 
græsset. Og i nattens matte lysning så han 
blomsterbedets valmuer svinge frem og tilbage for 
vinden med frøtunge hoveder. 
Forårets længselstid, sommerens blomstertid 
var omme — nu stundede tiden til, da der skulle 
sættes frø og bæres frugt . . . 
Glob standsede og så op mod stjærnerne. 
Mellem nattens kendte skyggerids af hjemmets 
træer og Tage kom denne høsthimmel ham for 
som en velkendt og fortrolig egn. Dér bredte 
svanen sine vinger til flugt over Mælkevejens 
flod — dér brændte atair som en stærk diamant 
og Vega som et kildevæld, hvoraf blåt lys sprud- 

﻿ler frem — dér lyste Karls vognens store, rolige 
stjærner (de første, hans drengeblik havde lært at 
kende), og lavt over havens trætoppe skælvede 
arkturus, hans sommernætters kæreste stjærne, 
som et øje, der sitrer i tårer. 
Og nu skulle han forlade det alt sammen . . . 
Thi stjærnerne andre steder var ikke de samme 
stjærner, og himlen anden steds var ikke den 
samme himmel som den, der hvælvede sig over 
hans barndoms hjem. 
Alle svundne afskedsaftners vemod vældede 
frem i hans sjæl. Atter var det den sidste aften 
— atter så han for sidste gang sit hjem i 
sommernattens kølige stilhed — for sidste gang 
hørte han dette løv suse og så for sidste gang 
disse trækroner tegne deres kære, kendte skygger 
mod stjærnehimlen . . . 
Og solen skulle i morgen stå op og lyse over 
de veje, han så lidt havde vandret, og skinne ned 
i hans længsels og hans lykkes skove. Men han 
skulle ikke vandre vejene, og hans øje skulle 
ikke se de sollyse skove. Han skulle være langt 
borte og gå gennem grimme gader og tale med 
ligegyldige mennesker. 

﻿99 
og aftenen skulle komme, og klokkerne 
ringe den lille by til ro, og stjærnerne skulle 
tændes i den blege luft. Men hans øje skulle 
ikke se det, og hans Kammer skulle stå tomt 
ved aftentid, og han skulle ikke, før han gik i 
seng, høre sine søstres venlige godnat og den 
hyggelige puslen af hans moders trin ude på det 
halvmørke loftsrum . . . 
Altsammen skulle det være langt borte. Blot 
en time endnu — og det skulle alt sammen være 
langt bag ham. Hans kuffert stod pakket, det 
sidste, beklemte måltid var spist, ved midnat gik 
damperen . . . 
Glob følte sig nær ved gråd. Han var 
påny barnet, der rives op af hjemmets jord og 
drager ud i den store, forfærdelige verden. 
Og det var, som havde han i sin sorg ganske 
glemt, at samme damper skulle bære Anna og 
ham. Et øjeblik var det, som havde han i hende 
kun elsket sin egen hjemve . . . 

﻿xliii 
da damperen lagde ud ad havnen, stod Anna 
og Glob på agterdækket og så ind imod 
byens lys, der fjernede sig. Glob havde armen 
om den unge kvinde — men hans øje hang ved 
de svindende lys. Længe stod de og stirrede, til 
havet og høstnatten slugte de sidste glimt: — 
havne-fyrenes røde lanterner. 
Og Anna spurgte i anende frygt: 
— glob! fortryder du ikke, at du har 
bundet dig? 
Men Glob svarede: 
— et menneskes sjæl er hans skæbne. Lyk- 
kelig den, hvis sjæl finder vejen hjem! 
Og de sad længe og talte sammen under 
nattens alvorlige stjærner. 

﻿ 

﻿ 

﻿ 

﻿p. G. Phil1psens forlag. 
Johannes jørgensen: 
sommer. 
I kr. 75 øre, eleg. indb. 5 kr. 
K 
i 
stemninger. 
■med tegninger af v1ggq pedersen. 
3 kr. 75 øre, eleg. indb. 5 kr. 50 øre. 
Livets træ. 
3 kr., eleg. indb. 4 kr. 25 øre. 
Verdens gang: »johannes Jørgensen er stemningens digter. 
Med en kolorit, der på en gang i sin varme, sin strålende 
glans og sine sarte, umærkelig hendøende toner minder om 
engelske akvareller, tryller han frem den genklang, livets veks- 
lende Mylr giver i kunstnerens hjærne. — fortællingen har 
væsenlig sin charme som en række fine stemningsmalerier. Med 
varme mættede farver og nervøst liv maler forfatteren kjøben- 
havn og den brogede storbys omgivelser ved dag og nat, i 
vårens tindrende sol, høstkvældens rugende tunge mørke over 
de vide, fede marker, vinterkvældens spillende elektriske lys 
over gadernes og kaféernes ustandselige virvar, skoven i høst- 
dagens bugnende farvepragt, eller han henånder i sarte toner 
en skærsommernats lyse stemning i ord, hvis bløde musik minder 
om Vilhelm krags digte. — de bedste partier i denne bog er 
gjort med så meget talent, at han må anerkendes som en af 
det yngre Danmarks fineste stilkunstnere.« 

﻿ 

﻿ 

﻿ 

﻿ 


En stor , grøn eng . 
Det er i juni . Græsset står højt ; alle 
stængler er grønne af saft ; alle strå bærer blomster . 
I den grønne eng skinner skarer af hvide 
Bellis og gule ranunkler . Midt gennem den grønne 
eng rinder , bølgeløs , en bred , blank å — rinder 
ud mod horisonten , rinder bort i junidagens 
lysende luft . 
Langs engens synsrand står popler , blå af 
soltåge . 
Midt i engen et menneske . Udstrakt i græsset , 
hvis toppe til alle sider overrager ham , en yngling . 
Ene , midt i engens uendelighed , på bunden 
af junidagens lysende lufthav , en slank og solbrændt 
svend . Om ham , over ham , ingen lyd 
uden insekternes evige summen og lærkernes 
evige sang . 

og han stirrer mod poplerne , som , blå af 
soltåge , står langs engens synsrand . 
— jeg frygter skoven — ( således er den 
unge mands tanker ) . — jeg frygter skovens vellystige 
mørke og dens krydrede vellugt mod uvejr 
og dens svaling , der er som et bad i sanselighed . 
Jeg frygter de forventningsfulde stier og de dunkle 
granetempler , i hvis skygge sjælen sitrer som en 
ængstelig fugl . Jeg vil ikke længer vandre ad de 
grønne veje i skoven og ikke jage lykken mellem 
de tavse stammer og i de mørke krat . 
Thi inderst inde i skoven , inderst inde , hvor 
jeg aldrig har været , men hvor min fod altid 
peger hen som en magnet mod sin pol — inderst 
inde vokser der i store , sorte sumpe et træ , som 
jeg ræddes ved at tænke på  .  .  . 
.  .  . Langt borte vokser det , langt borte bag 
synsrandens blå popler  .  .  . 
Livets træ kaldes det . Og sagnene siger , at 
dets stamme er skinnende hvid som marmor og har 
form som en kvindes legem  .  .  . Som en marmorstøtte 
spejler træet sig i sumpenes sorte vand . 

dets grene er bløde og grå , og de bevæger 
sig uafbrudt . Som slimede fangarme kredser de 
langsomt gennem luften om træet . Og i steden 
for knopper og kviste bærer træets grene mægtige 
sugevorter og bundter af lange nældetråde . 
Men træets blomster er blændende hvide og 
brændende røde — hvide som kvinders barme 
og røde som kvinders munde . Og langt ud 
gennem den dunkle skov lyser blomsterne på 
livets træ . 
Men den , som en gang har drukken de hvide 
blomsters bedøvende Duft og kysset de røde blomsters 
blodige bæger , han slipper aldrig mere bort 
fra livets træ . Thi de bløde , grå grene sænker 
sig langsomt og samler sig om hans legem — 
og medens han beruset ånder kvindeblomsternes 
vellugt , lammer grenenes nældetråde hans vilje , 
og sugevorterne tømmer saften af hans muskler , 
og tættere og tættere knuges han i den forfærdelige 
omfavnelse , der først slipper for at sænke 
hans udsugede lig i de stille , sorte sumpe — langt 
borte fra den lyse eng , hvor de blå popler peger 
mod himlen  .  .  . 

således tænkte ynglingen , og hans sjæl skjalv 
i rædsel . Og han sagde til sig selv : 
— jeg vil altid bo på den frie eng , under 
den uendelige himmel . Mit øje vil altid sé vide 
horisonter . 
Men aftenen kom . Som en føniks brændte 
solen på bål i vesterled . Og mod bålets glødende 
guld tegnede sig randen af den fjerne , 
frygtelige skov , som dagens dis havde dulgt . 
Aftenrøden slukned . Og op bag den sorte 
skov hævede sig store , mørke skyer og sejlede 
frem på brede , flossede vinger som dunkle rovfugle , 
der søger ud mod nat . 
Himlen blev mørk . Engens grønne grånede , 
og blomsternes farver falmede hen . Men af åen , 
hvis blanke vand spejlede den fjerne skov og den 
sidste solglød , steg hvide dampe op og dulgte de 
stolte popler . 
Da rejste ynglingen sig . Hans hoved svimlede 
svagt , hans fødder famlede . Åens damp 

blindede hans blik , og der steg fra det stille vand 
en bitter , berusende Duft , som slappede hans sjæl 
og voldtog hans vilje . I græsset om hans fod 
lyste grønne st . Hans-orme som for at vise ham 
vej — flaggermus svirrede omkring ham og fløj 
forud gennem tågen — og inde i den hvide 
damp skimtede han et hvidt marmor , skabt som 
legemet af en kvinde  .  .  . 
Ynglingen gik uden at standse . Han droges 
af sted , som skibet drages af de østerlandske 
æventyrs magnetbjærg . Tågen blev tættere og 
tættere — men nærmere og nærmere så han det 
hvide legeme  .  .  . Hans sjæl var fuld af sorg og 
angst , men han gik ustandseligt  .  .  . 
Han følte , at engen veg bort under hans 
fødder , og at han trådte i dynd og sumpe . 
Men foran ham syntes det hvide legeme at 
standse  .  .  . 
Og med ét rørte hans hænder det glatte 
marmor , det hvide , glatte marmor , der er stammen 
på livets træ , og han åndede de hvide 
blomsters vellystige lugt , og mod sit legem 

mærkede han de røde blomsters bløde , brændende 
læber  .  .  . 
. . . Og han så aldrig mere den store , lyse 
eng , hvis popler peger mod den frie , uendelige 
himmel . 

første bog 
natsommerfuglen 
eg for viii i veduskogin 
eg fann inkje vegen heim . 
Den bergtekne 



ad den hvide , støvede vej strømmede folk 
fra lystskoven hjem til den lille by . 
Det var en aften sidst i maj , og der havde 
været fugleskydning ude i lystskoven . Væddestriden 
var endt , og i et langt optog fulgte folket 
nu fuglekongen hjem til gildehuset . Som en hvid 
damp stod støvet bag den vandrende mængde 
i den stille aften . 
1 togets bageste rækker gik tre børn — to 
drenge og en pige , alle i alderen fra tolv til 
fjorten . Pigen var en slankvoxet lille en , sorthåret 
og sortøjet , med hvidt , fint formet ansigt 
og tidligt knoppende bryster . Nærmest hende gik 
en lyslokket , blåøjet knægt , der uafbrudt viste sine 
hvide tænder i latter , og nu og da tog pigebarnet 
om livet eller under armen . Hun lo da 

og slog ham koket over fingrene , synligt veltilmode . 
Men den anden dreng , som var høj og 
mørk , så med sine sorte øjne bort fra dem , 
frem over toget . 
Fra den hvide vej svingede processionen nu 
ind mellem byens første , lave huse — ind over 
en gades toppede brolægning . Folk kom til vinduerne 
for at se fuglekongens indtog . 
— går du med om i skytteforeningens 
have og ser på fyrværkeriet ? spurgte den lyse 
dreng den høje mørke . 
— nej , jeg går hjem , når vi kommer op 
til Fruestræde  .  .  . 
— Åge er sær i dag , sagde pigebarnet . — 
hvad går der af dig , Åge ? 
Og hun bøjede sig frem for at le hen til ham . 
— der går ikke noget af mig . Jeg synes 
bare , det er dumt at trave her i hælene på en 
hel bunke mennesker . Jeg vil hellere hjem og 
læse noget . 
— din læsehest ! sagde den lyse og gav 
vennen et bravhjertet dask i ryggen . 
Men pigebarnet bøjede sig lidt frem og så 
undrende og nysgærrigt på Åge  .  .  . 

.  .  . De nærmede sig nu skytteforeningens 
hus . Forude begyndte musiken at dundre , og 
børnene tav , lyttende . Åge gik som før og 
så hen over de mange hoveder , der drog op 
gennem gaden som en stigende strøm . Orkestrets 
messing og stortrommens dumpe drøn rystede hans 
nerver og gjorde hans sjæl underlig bedrøvet og 
trodsig , træt og fuld af foragt . Det var , som 
løftede de stærke lyd ham op over alle disse 
mennesker og over dette narre-optog til ære for 
en mand , der havde skudt en blikfugl itu . Han 
følte sig mere voksen end dem alle ; han så ned 
på dem fra overlegne højder . Han svævede over 
dem som en fugl i den blå himmel og så dem 
pusle som myrer dybt nede — myrer , der med 
usigelig selvbevidsthed førte en død snegl i optog 
hjem til tuen . 
Også vennen og hans barne-kæreste forekom 
ham som ynkværdige myrer — arme insekter , der 
glade krøb hen ad jorden i den lune forårsaften 
og ikke anede , at den fod , der skulle knuse dem , 
allerede var løftet over deres hoveder . Dér gik 
de og tog hinanden under armen og om livet — 
og Carsten trykkede hende ind til sig og sagde , 

hun var sød , og hun stred kun skæmtvis imod — 
og de tænkte ikke på , at om hundrede år ville 
andre mennesker drage i nye optog gennem denne 
selvsamme gade , og andre unge kærestepar gantes 
i den lune aften , og ingen ville mere huske , at 
der en gang havde levet én , som hed Carsten , og 
én , som hed Anna , og én , som hed Åge — 
usselige myrer , der en lun aften havde krøbet i 
vejstøvet  .  .  . 
De var ved Fruestræde . Åge sagde hastigt 
farvel og brød ud af toget . Forgæves rakte 
Anna sin hånd i halvhandsken frem for at tage 
afsked — forgæves svang Carsten sin stråhat — 
Åge gik , uden at vende sig , rask op ad det 
smalle stræde , hvor hans forældre boede . 
I . 
Det var et landligt stræde i byens udkant , 
og det var et lavt bindingsværks hus med stor 
gård og gammel have . 
Åge gik ind ad en grønmalet dør med jærnbeslag 
og stort snørklet nøgleskilt og kom gennem 

en lang gang , som fik lys fra en eneste glug , ud 
i gården . Han kiggede ind ad stueetagens åbentstående 
vinduer — værelserne derinde lå tomme 
og tavse i det faldende tusmørke . Også gården 
med sin halvopbrugte brændestabel , sit huggeskur , 
sit hønsehus , var uden et levende væsen . Men 
fra haven hørte han lyden af river og vandkanders 
rislen . 
I forårsaftnerne var denne have faderens 
kæreste beskæftigelse . Haven var lang og bred , 
strakte sig med svagt fald mellem gamle , grønskimlede 
plankeværker og udhuses lave længer , 
hvis kalk faldt af i store flager , ned til åen , 
som løb bagom byen . Men hver April gravede 
overlærer Bondesen selv al sin jord fra ende 
til anden . 
Åge huskede fra sine tidligste år disse 
forårsaftner , når faderen arbejdede i haven . 
Især såningen huskede han , når al jorden var 
gravet , og hele haven lå i blød , brun muld . 
Faderen gik i stråhat og skjorteærmer og trådte 
med store træsko gange mellem bedene . Og ude 
på den brede midtervej mellem blomsterrabatterne 
lå de små , hvide papirsposer fra gartneren . 

så fik Åge og moderen og hans søskende 
hver sin tallerken med sand , som frøet blev 
hældt ud i . Og så strøede de det i store Buer 
ud over bedene , og faderen gik bagefter og klappede 
til med skovlen . Sidst af alt blev agurkekærnerne 
lagt — det gjorde faderen egenhændigt . 
To og to anbragtes de i den lange fure , som 
var draget til dem midt ned gennem det brede 
bed — derpå dækkedes der over dem — og 
mens skumringen langsomt voksede op af jorden , 
bruste vandkandernes skylregn ned over den nysåede 
have  .  .  . 
.  .  . Men nu stod køkkenurterne allerede højt 
under deres skærm af riskviste . I aften var det 
blomsterrabatterne , som skulle fornyes . 
Åge så , straks han trådte ind ad havelÅgen , 
de indkøbte planter ligge midt i gangen 
som store , muldede blokke . Med en gammel 
blomsterpind borede faderen huller i jorden og 
satte de unge planter ned . Han var ene om 
arbejdet , og da han hørte lågens klinke klirre , 
råbte han straks : 
— er det dig , Katrine ? 
— nej , det er mig , svarede Åge . 

faderen rejste sig . 
— nå , det var da fornuftigt , du kom hjem . 
De abekattestreger omme i skytteforeningen er 
såmænd ikke værd at spilde sin nattero på  .  .  . 
Hjælper du mig lidt her ? 
Åge havde allerede nærmet sig blokkene . 
Det var tulipanløg , som lå tilbage . Han tog 
en gammel blomsterpind fra en kurv med haveredskaber , 
der var slæbt frem i gangen , og begyndte 
at sætte knoldene ned . 
Det skumrede langsomt . Bag de høje træer 
i havens baggrund glødede aftenhimlen gylden . 
Men efterhånden blegedes den , blev svagere og 
svagere gul , stod til sidst som en blank sølvbund 
bag trætoppenes sorte løv . 
Rundt om fra nabohaverne hørtes lyd af den 
lille bys fredeligt puslende aftenliv . River skrattede 
over grusgange , stille stemmer snakkede langtrukkent , 
nede i maën bag haverne var der børn , 
som legede  » Enke «  og råbte og lo , og højt i den 
blege himmel kredsede sværme af skrigende svaler . 
Da den sidste plante var sat , tog Åge riven 
og skrabede alt bladeaffaldet og al den overflødige 
jord sammen og bar det" i et gammelt kurvelåg 
livets træ . 


hen i en krog af haven . Imens fyldte faderen 
den store , grønne vandkande nede i åen bag 
hegnet . Og hver af de nysatte blomster fik sin 
dukkert , og bedene brunedes under brusernes 
styrtebad . 
Så gik fader og søn trætte og tilfredse op 
imod huset . Det var nu ganske mørkt ; gennem 
mørket steg der en frodig lugt af våd muld . 
Og rungende ringede vor frues klokker den 
lille by til sengs . 
Iii . 
Det første , Åge huskede af sit liv , var at 
han stod nedenfor en trappe og så op . Ovenfor 
trappen , på en afsats , der forekom ham 
uendelig højt oppe , stod en lille pige i silke , 
broderet med sorte Perler . Ved hver bevægelse , 
hun gjorde , lynede lyset i alle perlerne , og Åge 
stod for foden af trappen i tøj , som var gammelt 
og snavset , og stirrede fortabt op mod den lille 
dejlighed . 
. . . Så skiftede mindebilledet , og Åge huskede 
en stor , oplyst sal , hvor den samme lille pige kom 

hen imod ham over et blankt gulv . Hun trak 
ham hen til et bord , hvis tæppe var slået halvt 
tilbage , og på hvis polerede plade stod småt 
nydeligt dukketøj — en lille lampe , en lille gyngestol , 
et lille kaffeservice  .  .  . 
.  .  . Så blev hun borte inde i en tåge af 
lys og af mange fremmede ansigter — og Åge 
huskede sig selv , svøbt i et uldent schavl og 
båren tværs over gaden på et par stærke arme . 
Da han kom ind i stuen hjemme , sved lyset ham 
i øjnene — det havde været mørkt udenfor  .  .  . 
.  .  . Så stryger der over Åges minder en 
fornemmelse af svalt lys og kølig luft , af skovens 
rene , grønne stilhed . Han ser en hvid , rødprikket 
kjole bredt over græs — det grønne 
skimtes blegt gennem kjolens tynde hvide . Det 
er moderen — Åge hører faderens stemme sige 
til hende :  » Pas på , du ikke forkøler dig — det 
musselin er så let «  . 
.  .  . Han husker skumringstimer om vinteren . 
Stuemørket spaltes kun af den åbne ovndørs 
gløden ud over gulvet , hvor bordfødder og stoleben 
kaster lange skygger , som opløses og smelter 
sammen til tusmørke i stuens kroge . Han 

sidder på en træskammel henne under vinduet , 
midt i det røde ovnlys — sidder og føler sig lun og 
tryg til mode bag den skærmende mur , som gemmer 
ham bort for gadens hujende drenge et par 
tommer udenfor  .  .  . Henne i ovnskæret sidder 
moderen og læser højt , bøjet ned over bogen . 
Hendes skygge falder ud langs den oplyste strime 
af gulvet og bøjes op over væggen , hvor de 
mange små portræter lyser som matte spejle . 
Moderen læser : 
— i begyndelsen skabte gud himmelen og 
jorden , og jorden var øde og tom , og guds ånd 
svævede over vandene . Og gud sagde :  » Der 
vorde lys «  og der blev lys  .  .  . 
Moderen læser videre — om paradisets have 
og om Adam , der frit måtte æde af alle Markens 
og lundens frugter undtagen frugterne af træet 
på godt og ondt —  » af det må du ikke æde , 
thi hvo som æder deraf , han skal visseligen dø «  . 
Men atter og atter beder Åge om de første 
Vers igen . Ordene  » øde og tom «  går gennem 
hans sind , højtidsfulde og ubegribelige , og han ser 
de sorte , dybe vande , bredende sig under en evig 
nat , hvori kun Herrens ånd lever  .  .  . 

.  .  . Så sidder Åge ved vinduet ovenpå , 
i stuen ud til gaden . Det er en søndag formiddag . 
Varm sol står ind gennem ruden over 
den store lænestols falmede , grønne betræk og 
over Åges ben . Solskinnet glider langsomt ned 
på gulvet og når bordet , hvor frugtskålens 
slebne fod bryder lysstrimen i regnbuefarvede 
rande og ringe , som breder sig over vægge og 
loft . Der er ganske stille i hele huset — Åge 
er ene hjemme . Der brænder en god ild i kakkelovnen 
— solen bager — nede fra den tomme 
gade høres kun nu og da enlige skridt . Åge 
døser hen i blund og vækkes først , da gaden 
fyldes af hjemvandrende kirkefolk , og han hører 
faderen stikke nøglen i den låsede forstuedør og 
lukke sig og moderen ind  .  .  . 
.  .  . En solskinsdag kører de på en vogn , 
faderen og moderen indeni — Åge på bukken 
hos kusken . Solen steger , det støver af vejen , 
Åge har næsen fuld af den kvalme seletøjslugt , 
og hans øjne hænger uafbrudt ved et sted på 
ryggen af den ene hest — et sted , hvor en rem 
har gnavet sår på huden og uafbrudt gnider 
frem og tilbage i dette sår  .  .  . De kører under 

skyggefulde alleer , hvis blade strejfer Åges hoved , 
gennem landsbyer , hvor ænder svømmer i gadekæret , 
og knudrede pile står langs vejen — og 
de stiger endelig af udenfor porten til en stor 
have . Åge er træt i knæene af at sidde og 
står på vejen og stamper med benene for at 
strække dem . 
Så går de ind i haven . I løvskyggede gange 
møder de mennesker , som spaserer op og ned , uden 
hat og med bog i hånd , og de finder sig en bænk 
at hvile på , en bænk ved randen af et vand , hvis 
blanke flade skjoldes af store , grønne blade , hvorover 
hvide , takkede blomster løfter sig . 
— å , se dog åkanderne , siger moderen . 
Og lidt efter føjer hun sagte til  : 
— det er ganske som i romanerne  .  .  . 
Det er sent , da de kører hjem . Åge hører 
hunde glamme i fjerne landsbyer , og langs 
vejen synger græshopperne i den varme nat . 
En gang dønner det pludselig hult under vognhjulene , 
og Åge hører dybt nede fra et Sus som 
af mange træer . 
— det er rosilde å , vi kører over , siger 
kusken til Åge , da de atter er ude på vejen . — 

her kan intet menneske komme over mellem midnat 
og hanegal  .  .  . 
.  .  . Åge husker endelig haven hjemme . 
Først enkelte af blomsterne — den store 
dielytra , bag hvis røde , fligede krone der gemte 
sig ligesom et lille , hvidt skelet — og tulipanerne , 
forårets tulipaner , der var stribede og plettede 
og brogede i så mange mønstre og med så mange 
farver . Der steg af disse underlige blomster en 
sød Duft , som tiltalte Åge , og det var så hyggeligt 
at se ned i de halvlukkede kalke , ned til de 
sorte støvdragere , der sad lunt i skjul som fugleunger 
i en rede  .  .  . 
.  .  . I senere år blev denne have mere og 
mere stedet for Åges drømme og tanker . Der var 
nede bag hegnet et stille og gemt sted ud imod 
åen — et sted , grønt af ukrudt , svalt af skygge 
og rindende vand . Dér sad Åge alle sommerens 
dage — læste lidt og lyttede mere . 
Lyttede efter åens rislen og hegnpoplernes 
læderstive raslen og så ud over vandet , der 
sov , bredt og blankt , under hed sol , med sin 
sølvflade rustplettet af vandax og svømmende pileurts 
gondolflåder af blade . Der var så stille 

i det søvntunge solskin — Åge hørte en svale 
skære med vingen i vandet — en hane galede 
langt borte — og poppelsuset lød , som hørte han 
evighedens timeglas rinde  .  .  . 
Men når solen begyndte at synke , følte Åge 
sig ikke længer tryg . Der steg kulde fra vandet , 
og skyggerne kom listende lange og tyste som 
troldefmgre , og vandets lette rislen skiftede til 
hulkende gråd , og aftenvinden tog i poplernes 
blade , så de smældede sammen som flagrende 
vinger , og svalerne begyndte at skrige og søgte 
op under himlen , hvor lyset endnu var hvidt , men 
lavt over det skumrende vand strøg skumle flaggermus 
i sære kast . 
Da flygtede Åge for mørket — mørket , der 
kom , tæt som en tåge , og fyldt af tunge , bedrøvede 
lyd — grenes skuren , og suk i træer , og 
skvulp af åens vand . Åge flygtede , men mørket 
fulgte ham truende i ryggen , og op gennem haven 
gik han i stadig dirrende venten på at føle sig 
greben bagfra om halsen af to klamme , knoglede 
hænder  .  .  . 
.  .  . Og ind i stuerne fulgte mørkerædslen . 
Den lå og lurede på ham oppe i gavlkamret , 

hvor han og faderen sov . Når han vel var kommen 
i seng og havde bedt sit fadervor , begyndte 
det at pusle i alle de gamle møbler — det strøg 
over gulvet som nisserappe fødder — det skrabede 
mod væggen med lange kløer — det gnavede ved 
døren med tænder , der ville ind — hårde dødningknoer 
slog nu og da mod ruden — og den gamle 
bornholmer dikkede så hult , og dens store perpendikel 
ramte kassens vægge , dumpt som et genfærd 
klapper på sin kiste . 
Åge lå , svedende af skræk , og stirrede ud 
i mørket . Hvert øjeblik for han op , når han 
syntes , at nu var der noget helt henne ved ham . 
Vende ansigtet mod væggen turde han ikke — 
han lå og stirrede og var bange , indtil faderen 
endelig kom op med sin lampe og gav sig til at 
gå i seng  . . . 
Men næste dag var Åge atter nede ved åen 
og læste og tænkte . Læste i moderens tykke 
læderbindsbibel , hvis gule blade lugtede af støv , 
og tænkte i halvvoksent begær efter visdom sine 
første søgende og selvrådige tanker . 
Han tænkte over nattemørket , der var som 
et tungt tæppe for en hemmelighedsfuld guddoms 

tempel . Tænkte over poplerne , der strakte armene 
mod himlen i hjælpeløs længsel , og over åens 
vand , som forgæves spejlede de høje skyer . Tænkte 
over jorden , den underlig levende jord , som ved 
tøbrudstide lå så gul og våd og vissen under 
den første solvarme , mens fin em steg af alle markfurer 
som gennem revner i et uhyre kedellåg . 
Indtil alt det , som gærede i det gemte , steg mod 
dagen — indtil græs og urter stod op af deres 
grave , og knopperne kastede de brune dødningsvøb , 
og påske og pinse lå som hvide kirker 
midt i vårens skov af lysegrønne dage  .  .  . 
Iv . 
Der stod i begge byens aviser , at Åge 
Bondesen , søn af lærer b . her af staden , med 
udmærkelse havde bestået sin fjerde klasses 
eksamen ved den herværende latinskole . 
Samme eftermiddag var der i den højtidelige 
anledning et lille selskab samlet i den gamle have 
bag den lave , gule bindingsværksbygning . Selskabet 
sad i lysthuset , som lå for enden af 

havens midtergang , ud mod åen og markerne . 
Der var kun den nærmeste familie : — et par 
ældre tanter , som boede i byen , og så forældrene . 
Over lysthusbordets grønne plade , som 
ellers lå fuld af visne syrenblomster og nedfaldne 
blade , var bredt en skinnende hvid serviet , og 
rundt bordets rand dampede brede kaffekopper . 
Åge sad lidt borte fra de andre , inde i en 
krog af bænken , som løb lysthuset rundt , med 
en bog for næsen . Solskinnet gennem løvet 
mønstrede de hvide blade ; henne i lysthusets 
åbning så han et par svævefluer , der holdt sig 
ubevægelige i luften som hvide gnister eller nu 
og da gav et iltert sæt til siden for atter at 
standse i vingesvirrende svæven . Det susede blødt 
i løvet , bag hegnet rislede og klukkede åen , en 
ko brølede ude fra engene , og en hane galede 
langt borte i den solhede dag . 
I lysthuset gik snakken mest mellem faderen 
og de to tanter . Åge så på faderen , der 
smilede med sine stærke , velholdte tænder , og 
slog op med den lange , magre hånd , hvis hvidhed 
aftenernes havearbejde ikke havde mægtet at 
brune , og hvis blanke negle og blå årer Åge 

så ofte mismodigt havde sammenlignet med sin 
egen brune drengenæves plumpe kødfuldhed og 
tilgroede plebejernegle . Hvor lidt lignede dette 
oplivede ansigt , denne fornøjede veltalenhed de 
trætte og triste miner , hvormed faderen sad i sin 
daglige dont på skolen . Det faldt for første 
gang , fjernt og vagt , Åge ind , at livet måske 
ikke havde formet sig for faderen således , som 
det havde været hans ungdoms vilje  .  .  . 
.  .  . Men tanken gled hastig bort . Åge havde 
drukken sin kaffe , han gad ikke høre efter , han 
kunne ikke få ro til at læse , han ønskede blot , 
at han kunne gå . Luften strøg så duggkølig og 
dufttung ind fra engene , hvor høet lå på skår , 
og åen klukkede langs haven som en dragende 
vandresang . Men rejste han sig , vidste han , at 
faderen straks ville spørge sit skarpe  » Hvor skal 
du hen ? «  — og øjnene spurgte endda hvassere 
end stemmen . Og moderen ville løfte det bløde 
blik fra sit arbejde og bede sit blide :  » Bliv nu 
hos os , Åge . Sidder vi ikke så rart  ? « 
Åge blev og søgte at dølge koppernes klirren 
og kaffeskeernes raslen og lyden af tanternes 
sladren bag versene , han læste . Men snart trængte 

et , snart et andet ord igennem , og til sidst lyttede 
han efter uden at vide det . 
Tante Else , hvis ældede ansigt fra alle sider 
gik ned mod den indfaldne mund , fortalte . Det 
var skandaler , hun berettede . Om Diderichsens 
kønne sine , der havde været kæreste med det 
halvgamle postbud Olsen hele forgangen vinter og 
foråret med . Men så blev det jo opdaget  .  .  . 
For Diderichsens begyndte jo at kunne se det på 
hende  .  .  . og Fru Diderichsen tog hende jo i 
forhør og spurgte , hvem det var  .  .  . og så måtte 
sine jo da gå til bekendelse , at det var Olsen  .  .  . 
Og Fru Diderichsen foreholdt hende jo , hvad det 
skulle betyde , at indlade sig med den halvgamle person , 
der tilmed var gift og snart har voksne børn  . . . 
— ja , man skulle dog tro , at kvindemennesket 
kunne begribe , det var galskab , indskød faderen , 
hvis øjne havde fået det samme vrede udtryk , 
som når han forbød Åge at gå ud . 
— måske hun har troet , han skulle lade sig 
skille ved konen ; — de siger jo , at madam Olsen 
skal være så ubehagelig , mente tante Grete og 
rettede sit store røde ansigt med de blå øjenkugler 
mod lærer Bondesen . 

— det kan jo være . ( faderen slog op med 
hånden ) . — men alligevel er det ingen undskyldning 
for den gode sine . Hun kunne værsgo 
passet sit . 
— alligevel var det dog værre med bødker 
Nissens datter nu her forleden , begyndte tante Else 
påny . 
— ja , med Buchs søn , fuldstændiggjorde tante 
Grete . 
— hvad var der med dem ? spurgte faderen . 
— hvad der var ? ( tante Else rettede ivrigt 
sin lille magre krop ) . — jo , der var det , at hun 
skal ha’ en lille her i sommer og er såmænd ikke 
seksten år endnu . Og Buchs søn , som er fader 
til barnet , er lige fyldt de sytten  .  .  . 
— er det ikke forfærdeligt , spurgte tante Grete 
og rettede atter sine blå kugler mod faderen . 
— at de folk ikke passer bedre på deres 
børn , sagde denne . — det er jo en skandale , både 
for Buchs og Nissens , at sådan noget har kunnet 
gå i svang ! 
Igen var faderens øjne hårde og vrede . 
.  .  . Men Åge lyttede , med bankende pulse 
og hamrende hjerte . 

.  .  . Carsten Buch , Åges blonde ven fra fordums 
tid — Carsten , der netop nu skulle være 
student ! Og bødker Nissens datter , som Åge 
så tit havde set smutte over gaden om aftenen — 
en slank , lyshåret pige med spæd barm og smal 
midje i en blåstribet tjenestepigekjole  .  .  . 
Carsten Buch  .  .  . og Nissens datter  .  .  . 
Så nær ved ham levedes altså livet ! Ikke 
det fangne , fattige liv med de små glæder og de 
dagligdags sorger — ikke forældrenes , tanternes , 
hjemmets og de gode borgeres liv . Ikke det 
liv , hvori faderens formaninger og faste vilje 
holdt Åge bunden •— et liv i læsning og arbejde , 
fjærnt fra de glade menneskers verden . Men det 
frie , ville , forbudne liv — elskovens og poesiens 
— det , hvorom alle Vers sang , og alle digtere 
talte  .  .  . 
.  .  . Da de andre var gået op i huset , fordi 
dagen hældede , og luften blev kølig , sad Åge 
endnu i lysthuset og tænkte på det , han havde 
hørt . Uafbrudt drejede hans tanker sig om denne 
slanke , blåklædte pigeskikkelse med det lysgyldne 
hår — Nissens datter — den sekstenårige forførte •— 
Carsten Buchs barnligt spæde elskerinde  .  .  . 

.  .  . Her , midt i byen , midt i det borgerlige , 
bundne liv , var den ville og frie Eros gået 
ham så nær forbi  ! Så nær  .  .  . og forbi  ! Dér 
havde hun  .vandret på den anden side gaden , det 
slanke , lyshårede pigebarn , og ventet den , der 
ville tage hendes elskov  .  .  . Og Carsten Buch — 
han , som i fjorten Års alderen var Annas barnekæreste 
— havde fanget hende ind . Ham var det , 
hun havde favnet med fine , spinkle lemmer ; ham 
havde hun skænket sin jomfruelighed i nøgne 
nætters elskov  .  .  . 
.  .  . Åges bog faldt ned på lysthusets muldjordsgulv . 
Det var et bind af Årestrup . Åge 
bøjede sig for at tage det op . 
Bogen var falden åben og med ryggen opad . 
I faldet var et af hjørnerne blevet bøjet og pegede 
nu lige på ritornellen 
» Torskeflab , god aften ! 
Se , hvilken plads jeg fik mig her hos rosen  .  . . 
Du kunne haft den ! « 

v . 
Åge standsede sin gang . 
Stien , han fulgte , havde fra de åbne marker 
ført ham ned i en dyb og smal kløft , hvor han 
aldrig før havde været . Til begge sider løftede sig 
høje og stejle skrænter , helt overgroede med gule 
og hvide blomster — rejnfan , perikon , okseøje , 
kamilleblomst og mjødurt . Og øverst randedes 
kløften af tjørnehækker og rosenhegn . 
Det var lige i middagstiden en hed sommerdag . 
Himlen havde været grå fra morgenstunden , 
og uden et pust af vind . Det bryggede sammen 
til torden . 
En bedøvende blomsterduft fyldte i den hede 
dag kløften , hvor Åge var standset . Der var 
bitter Duft af rejnfan og perikon — krydret mjødDuft 
af spiræa og hvidtjørn — skær , spæd Duft 
af ville roser — og sød æbleduft af vinrosers 
løv . Og al denne vellugt var opløst i de lunkne 
dampe fra alt det duggede græs og alle de våde 
blomster . Tavs og duftbedøvet lå kløften og 
ventede åndeløst tordenregnens komme — torden- 
livets træ . 3 

regnen , der som en sæd skulle sænke sig i dette 
hede og fugtige skød af blomster . 
Åge havde flakket om hele dagen . En underlig 
rastløshed var i den sidste tid kommen over 
ham . Det var i ugerne lige før han skulle op til 
sin artium , men dag efter dag vandrede han hen . 
Hjemme sagde han , at han læste ude i skoven , 
hvor han kunne være ganske uforstyrret , og for et 
syns skyld førte han også en bog med i lommen . 
Men hvis han åbnede ovid eller vergil , var det 
kun for at finde ord , hvorfra han kunne styrte sig 
ud i drømmerier — som en svømmer fra springbrædtet . 

lange , længselsfulde drømmerier var det — 
syner af hedensk lyksalighed og antikt solskin — 
syner , der lyste på en dunkel grund af forgæves 
attrå , som hvide templer skinner mod mørke 
pinieskove . 
Det var anchises og æneas , hvis verden Åge 
begærede — det var alle hine helte fra Homers 
øer og de siciliske kyster , hvis fjerne og forgangne 
tilværelse han langt borte fra betragtede med sorgfuld 
og unyttig længsel . 
Hvor havde hine tidlige menneskers liv været 

stærkt og rigt ! For dem lå verden endnu i 
morgendugg , og alle blomster duftede , nye og 
friske . Virkeligheden svømmede som en 0 i et 
hav af myte . Hverdagen var endnu ikke til — 
thi alt var eventyr . Horisonten var tåget af 
lindere , og fabler drev som skinnende skyer langs 
jordens synsrand . Gyldne heltesnækker sejlede 
over vinblå og violette vover mod sagn-egnes 
strande — foran fløj den udødelige dåds dragende 
chimære — men fra lave øer lokkede circes Seid , 
lotofagernes glemsel , sirenernes hvide legemer og 
vellystige sang . 
Og heltenes stolte snækker drog forbi , fulde 
af foragt . Thi langt borte vinkede et kolchis , 
hvor alle marker var mørke af giftige blomster , af 
galnebær og natskygge og venusvogn , af violet 
valmue og dunkel digitalis . Langt borte vinkede 
faren , kampen og døden — eller det gyldne 
skind , de gyldne æbler , den gyldne sejr  .  .  . 
.  .  . Også for den , som ikke var helt , men 
sad hjemme i sine fædres hus og ved sin barndoms 
Arne , formede livet sig skønt . En sanger 
blev han og en seer — en , i hvem guderne havde 
velbehag . Klimprende på sin lyre vandrede han 

langs stranden og så nereïderne lege i havskummet 
og hørte i brændingens drøn tritonernes 
sneglehorn runge og skimtede på stille dage 
poseidons grå hoved løfte sig langt ude i solflimret 
eller gud glaukos sidde på en fjern klippe 
og stirre ud over det blanke hav . 
Men de hede sommerdage vandrede han i 
bjærgskovene . Og medens lyren hang uden lyd 
over hans skulder , lyttede han til dryadernes 
hvisken og najadernes mumlen og oreadernes 
tavshed . Og nymferne lo bag løvet , og satyrernes 
bukkefødder raslede i ilsomt løb hen over 
skovbundens tørre blade , og langt borte , hvor 
træerne stod tættest , lød den klagende lyd af 
Pans rørfløjte . 
Men digteren ængstedes ikke for Pan , thi 
Pan er en ven af versenes musik . Roligt redte 
vandringsmanden sig et leje af Mos og duftende 
myrteløv og lagde sig til at sove med lyren ved 
sin side . Og vækkedes han , var det ved et Kys — 
et Kys af en hastigt flygtende nymfe eller af den 
hvide og stolte artemis , som søgte sig en elsker 
mellem de dødelige  .  .  . 
.  .  . Disse var Åges drømme . 
V 

og da stien nu pludseligt ledte ham ned i 
et aldrig betrådt dalstrøg mellem rigt blomstrende 
skrænter , gik der som et æventyrpust over hans 
sjæl . Det var , som havde et lønligt ord med ét 
åbnet ham vejen ind i et fabelland , som ellers 
ingen kendte . Han følte det , som var denne kløft 
indgangen til underjordiske riger lig dem , hvorhen 
kong hadding førtes af en strålende drøm . Det var 
ham , som havde han funden et Tempe , en hellig Dal , 
et afsides og indviet sted , hvor guderne var nær . 
Åge lagde sig ned i de høje urter , som dannede 
et tykt og duftende leje under ham . Rundt 
denne seng stod de som en grøn mur med en 
tinde af blomster . Åge lå , med ét ganske gemt 
bort fra alle ting , på bunden af dette plantehav . 
Et Tempe havde han fundet — men uden nogen 
peneios . Der skulle i steden for stien rinde en 
strøm gennem denne grønne Dal — en bred , 
blank strøm , som bar åkander . Og når man 
fulgte dette vand , skulle det føre en til en 
snævring i et bjærgpas mellem kløftens vægge . 
Strømmen skulle fylde hele åbningen , og kun 
den , der med nøgne fødder ville vade i vandet , 
kunne komme ind gennem passets port . 

men indenfor skulle der være vidunderlige 
skove . Uendelige skove af træer med stort og 
smukt løv — kastanie , løn og lind . I tykke , 
tætte lag skulle bladene dække for lyset , og et 
evigt mørke skulle ruge i disse skove — et mørke 
som under uvejr . Og en tordenluft skulle der 
være inde — en tung , krydret , bedøvende luft , 
fuld af stærke dufte og elektrisk uro . 
Denne skov skulle være et tempel . Et 
tempel for den gudinde , hvis rige er det vellystige 
mørke og elskovens nat . Og i templets 
mørke , under skovens nat , skulle unge præstinder 
— hvide og viede som offerduer — hengive 
sig , de hellige hieroduler i mylittas forgårde lig — 
hengive sig til den silde fødte hedning , der midt 
i en naturfornægtende og erosfjendsk tid kom for 
at holde sin andagt ved afrodites altre  .  .  . 
Vi . 
Det var en sort og silde aften i Avgust — en 
aften i Åges attende år — det år , da han var 
bleven student og skulle til København . 

det var en af de sidste aftener hjemme . Han 
sad ene oppe i dagligstuen , der vendte ud mod 
gården og haven og engene og landet . Han 
lå i det åbne vindue med knæene på en stol og 
albuerne i karmen . 
Udenfor var mørket . 1 randen af den dunkle 
jord stod fjerne skoves sorte rids mod himlens 
grå nat . Over det brede land ikke et vågent 
lys . Jorden sov . Og i søvne hviskedee den op 
mod Åge , der lyttede . 
Først havde han intet fornummet . Men da 
han ret var kommen til hvile i vinduet , og de 
små lyd fra hans klæder , når han rørte sig , 
var bragte til ro , hørte han lidt efter lidt lyden 
af jordens søvn sagte stige i natten . 
Det var lyd af dagens regn , der sugede sig 
ned gennem markernes muld , og lyd af em , der 
i den lune nat dampede op fra jordens lunkne 
hud . Det var lyd af natsommerfuglenes flugt , 
af de tunge natsommerfugles flugt gennem modne 
markers svagt raslende toppe . Det var lyd af 
det første visnende løv — lyd af cellers sammenfald 
og safttomme kars bristen og af blade , der 
krympede sig i døden . Det var al denne lyd , 

samlet i én svag rislen — som af en å , langt 
ude mellem fjerne marker . 
Og smerteligt snærede denne fine lyd sig ned 
i Åges sjæl  .  .  . 
Thi det var hans forlængsel at vandre derude 
i det store , sovende land — vandre langsomt over 
græs , som var vådt af regn og dugg , og vandrende 
ånde høstmarkernes Duft af modenhed og 
vædet muld . 
Det var hans begær at leve jordens liv —• 
at sove med dens søvn og våge med dens vågen — 
at sove som dyret sover , i det fugtige græs under 
et tag af lavt hængende blade , og at vågne ved 
en fugls pippen i løvet nær ens øre , just som de 
duggvåde marker gråner i det første gry  .  .  . 
Men blot han rørte ved døren , ville forældrene 
høre det ovenpå  .  .  . Og før han fik listet 
to trin ned ad den knirkende trappe , ville faderen 
være ude på afsatsen for at spørge , hvor han 
skulle hen  .  .  . 
Lykkelige alle de , som ejede friheden — alle 
de , som kunne være ude i denne nat  .  .  . flakke 
rundt som det lystede deres vagabond-sind  . . . i 
denne ungdomsnat , denne attenårs-nat , der , én 

gang død , aldrig ville vende tilbage , men være for 
evig tabt  .  .  . 
Forældrene havde taget ham med ud i skoven 
i aften  .  .  . De havde siddet ved et lille bord 
under badehotellets veranda og drukket kaffe og 
hørt på pavillonens musik  .  .  . Fra vestibulevinduet 
bag dem faldt der lys ud over pladsen , og gennem 
lysstriben gled i stadig strøm byens ungdom , 
kurtiserende og kurtiseret , i selskaber eller parvis 
 .  .  . og frie alle  ! alle frie  ! 
.  .  . Da Åge gik hjem ved faderens side , kom 
skarer af ungdom dragende imod dem . I dunkelheden 
under skovvejens løvhvælving skinnede de 
klare kjoler . 
Og Åges tanke måtte følge al denne ungdom 
på vej , måtte længselsfuldt følge dens lykkelige 
vandren ind gennem den mørke skov , ind 
under stille , sorte træer , hvor stemmerne tystned , 
og parrene spredtes ud mellem unge graner , hvor 
det tykke stortuede græs var bleven så mangen 
byens skønjomfru det sødeste brudeleje  .  .  . 
Åge ene måtte hjem . Hjem at lukke sig 
inde , når natten var så skøn  .  .  . hjem at gå 
i seng bag tæt tiltrukne Gardiner i sovekammer 

sammen med faderen  .  .  . Om lidt ville der blive 
banket i loftet — tegn til , at nu skulle Åge 
komme op  .  .  . Og inde i det lille , lumre soveværelse 
ville han da se faderens grå hoved , halvt 
indslumret missende mod lampen , som hindrede 
ham i helt at falde hen  .  .  . Og så var der for 
Åge ikke andet tilbage af den dag end at klæde 
sig af , slukke lyset , sige godnat og lægge sig ti ! 
At stirre op i mørket med søvnløse øjne  .  .  . 
Mens natten derude var så hed og skøn  .  .  . 
.  .  . Åge rejste sig med et suk af sin foroverbøjede 
stilling . Hans knæ og albuer var ømme 
af den lange støtten mod stol og karm . Han gik 
et par skridt ind i stuen , hen til bordet , hvor lampen 
stod og lyste ud over den tomme , blanke plade . 
Åge blev endnu mere mod i hu af at betragte 
denne ensomme lampe og dette øde bord . Han 
stod lidt og stirrede — mere og mere bedrøvet . 
Han forekom sig selv som denne enlige lampe , der 
lyste forladt i natten ud over dette tomme , glædeløse 
bord  .  .  . 
Så kom en natsommerfugl ind gennem vinduet 
og gav sig til at kredse om kuplen . 
Nu fløj den ind under skærmen , og dens 

skygge svirrede som rasende rundt på det hvide , 
oplyste porcellæn . Med ét faldt den ned på 
bordet og blev liggende på ryggen , idet den 
svagt bevægede sine små , skrøbelige ben . Åge 
bøjede sig ned og betragtede den : dens hoved og 
følehorn var tæt dækkede af hvid lådd , kroppen 
var nøgen og gul . 
Længe betragtede han den hjælpeløse sommerfugl . 
Af hvilke hvide , stærkt duftende natteblomster 
havde dens fine spiralsnabel suget honning ?  .  .  . 
Hvilken hun havde den hastigt befrugtet på sin 
vej ? hvilket bryllup havde den fejret under et stort 
blads baldakin eller på et græsstrås smalle seng ? 
Var den selv en hun og bar den i sit indre en 
fjærn og ukendt elskers befrugtende sæd fra en 
parring i kalken af en blomst med bedøvende Duft ? 
Gennem hvilke haver var den fløjet ? i hvilke fjerne 
Stuer havde den flagret om den brændende lampe ? 
Fra hvilke ukendte tilværelser , fra hvilke mennesker 
langt borte bragte den bud gennem natten ? 
Natsommerfuglen vedblev svagt at famle i luften 
med de skøre , hvide ben . Forsigtigt tog Åge 
den op og bar den hen til vinduet . Som en lille 

hvid plet så han den forsvinde ned i mørket , 
men han hørte ingen lyd af dens fald  .  .  . 
Åge blev stående lidt endnu — udad bøjet . 
Landet syntes ham nu ikke længer at sove — 
det var dødt . Hans øre fornemmede ikke mere dets 
åndedrag , og hans øje , som kom fra lampelyset , 
så ikke længer skovenes fjerne linjer . 
Bedrøvelsen steg , bitrere , i ham . Han følte 
sig besynderligt ene , efter at natsommerfuglen havde 
forladt ham  .  .  . Atter stod lampen og lyste sørgmodigt 
over det kolde , øde bord  .  .  . 
Så bankedes der tre rappe slag i loftet  .  .  . 
Åge for sammen , pustede lampen ud og 
gik op . 
Vil 
det var dagen efter . Åge sad nede i lysthuset 
og læste . 
Det var et bind af taines engelske literaturhistorie , 
hvorover han bøjede sig . Ord for ord sugede 
han i sig , som muld suger sommerregn . Denne 
bog , der luede i gylden og blodig livsjubel , syntes 
ham en purpurport ind til nye verdner . Renæssancens 

voldsomme og sanselige ånd slog op imod 
ham som en knitrende lue . Og , bleg af betagelse , 
sad han som overskygget af en vild og stolt ånd . 
Så kom moderen ind og satte sig lige overfor 
ham . Åge så op , smilte , nikkede . Og atter 
fulgte hans blik bogens linjer . 
— Åge  .  .  . 
— ja , mor  .  .  . 
— far og jeg havde tænkt , at vi ville til 
alters på søndag  .  .  . 
Åge lod sin bog synke . Han blev hed om 
underlivet og mærkede sin mave snøres sammen 
som af pludselig skræk . Da han lukkede munden 
op for at svare , syntes hans læber ham to tykke , 
uhandelige ting . 
— så-å , vil i det ? fik han frem . Og ved 
et uventet held antog hans stemme en ligegyldig 
tone , der bragte ham lidt til sig selv . For han 
følte , at dette var ham et værn . Al hverdagstone 
måtte moderen uden om , hvis hun ville trænge 
ind på ham og bede ham gå med . 
Han så ud over gangens brune jord , over 
buksbomhækken langs blomsterrabatten , over de 
mange dielytra og reseder , hen til de højstammede 

roser ved det gamle , frønnede stakit . Det så 
så jævnt og stille ud alt sammen . Enhver tanke 
om store ord og om kamp for overbevisninger 
blev latterlig overfor denne have , der så på 
ham med en gammel barnepiges blik , for hvem 
den voksne student altid vedblev at være  » lille 
Åge «  — barnet , hvis vilje kun var griller , man 
måtte se at få ham fra  .  .  . 
— vi har ikke været der siden i fjor høst — 
og nu mente vi , det kunne være så rart at gå 
der med dig , inden du rejser fra os over til den 
store by  .  .  . 
— men det er da ikke så længe siden  .  .  . 
— det er snart et år , Åge . 
—• et år snart  .  .  . Ja , men vi kunne jo 
vente til jul  .  .  . Så kommer jeg hjem i ferien  .  .  . 
Og jeg har ingen rigtig lyst nu  .  .  . 
Han søgte at holde sin lette tone — at slippe 
bort fra moderens alvorlige stemme og ømme øjne . 
— har du ingen lyst , Åge ? Hvordan er 
dog det , min dreng ? 
Åge så ned i taine , og hans øjne løb 
tankeløst hen over et par linjer . Nu skammede 
han sig halvt ved bogen — som han i sine 

drengeår havde skammet sig ved sin morskabslæsning , 
når moderen var i stuen og havde meget 
at gøre . 
— kunne vi ikke udsætte det lidt ? spurgte 
han og så op . 
Moderens øjne mødte hans — store og tunge — 
med så mange trætte rynker over låg og om 
kroge — med en evig gråd sitrende dybest inde . 
Hendes læber lå mod hinanden i en veg , smertelig 
linie — som lukkede de over al jordens inderste 
sorg . Åges tanker smeltede hen i blød , bedrøvet 
andagt . 
— du mener da vel ikke , at du kan undvære 
Vorherre , Åge ? spurgte hun så , langsomt , og 
rejste sig . 
Åge svarede ikke . Moderen stod lidt . 
— jaja , sagde hun så med et suk . — lad 
os vente denne søndag over da  .  .  . siden du ingen 
trang føler nu . 
Åge rejste sig også , og moderen kom hen 
og kyssede ham . 
— å , du krøller bogen med din kjole , råbte 
han leende , glad over atter at føle sig i det dagliges 
lette luft  .  .  . 

der fulgte otte dage i pinlig famlen og vaklen . 
Dage , som Åge levede i de store skoves 
ensomhed , hvor sletternes græs rødnede mod høst 
og flimrede af flyvende sommer . Eller på lyngbakkerne , 
hvor den solhede luft tyngedes af tusinde 
Timians vellugt , og blå sommerfugle og sorte , rødplettede 
zygæner flagrede mellem snerrens fine 
blomsterkvaste og de spinkle , vippende blåklokker . 
.  .  . I det øjeblik , moderen havde rettet hint 
spørgsmål til ham , var det , som om et forhæng 
sondredes fra øverst til nederst i hans tanke . Han 
så med et , at hans båd var i drift langt ude 
på et hav , i hvis synsrand hjemmets kyster hurtigt 
blånede bort . Fremmede strømme førte ham 
langt bort fra kirketroens og hjemmemoralens bred , 
ud mod en hedensk lykkes strålende strand i det 
fjærne  . .  . 
.  .  . Var det hans pligt at bekende ? 
Han vidste , det ville komme så tungt både 
over faderen og moderen . Han havde mærket 
det tydeligt nok i dag . Det var for dem lige så 
selvfølgeligt , at han delte deres tro , som at han 
slog sig til tåls med den hjemmets lykke , der 
for dem var den eneste . Det var aldrig , blot 

som et flyvende fnug , drevet gennem deres tanke , 
at han som en ung hingst kunne længes ud til nye 
græsgange . 
Åge gik og gik . 
Moderens bekymrede røst vedblev at følge ham . 
Men når han så , time efter time , havde 
trængt sig gennem filtret krat , vandret i solhede 
Enge , gået over nåleglat jord under graners 
mørke tjald , raslet gennem det brune løv mellem 
bøgeskovens grå og ranke stammer — så var 
det , som blev hans sjæl fyldt af mod — det svulmede 
i ham af vælde — hans løftede hoved skuede 
op mod den hede sol — og blodet bruste gennem 
hans årer , og hans lunger videde sig og sugede 
skovens stærke , ville , ensomme Duft  .  .  . 
.  .  . Da moderen en aften ved bordet , efter 
at faderen havde rejst sig og var gået i haven , 
spurgte ham , om han så ville med , nu på søndag , 
svarede han et sagte , men roligt : 
— jeg tror det er bedst , jeg ikke går 
med , mor ! 
Moderen så på ham , og hendes øjne var 
fulde af tårer . Men ikke et ord svarede hun 
— rejste sig blot lidt efter og gik ud af stuen . 
Livets træ . 
4 

men hen ad mørkningen , da Åge sad i lysthuset , 
kom moderen ned ti ! ham . De sad en 
stund tavse , hver på sin bænk . Rundt om i 
haverne hørtes aftenens fredeligt puslende lyd . 
Så sagde moderen , blidt og lempeligt : 
— hvorfor er det , lille Åge , at du mener 
det er bedst , ikke at gå til alters ? 
— jeg føler ingen trang , mor ! 
Hun tav lidt . 
— kan vi ikke snakke om det ? spurgte hun 
så . — sig mig dine tvivl , lille Åge , så skal 
du se , vi kommer over det . 
— det ville ikke nytte noget , mor . 
— men det kunne heller ikke skade , indvendte 
hun . 
— nej  .  .  . men jeg kan ikke  .  .  . det lader 
sig ikke sådan sige  .  .  . du ville ikke forstå mig . 
— ville din moder ikke forstå dig , Åge ? 
Tro aldrig , du vokser så langt , at du vokser fra 
din moder . 
— det mener jeg heller ikke , mor — men 
jeg ved ikke , hvorledes jeg skulle få samlet og 
sagt alt det , der skiller mig fra din og faders 

moderen blev siddende lidt . 
— jaja , Åge , sagde hun så og rejste sig . 
Den næste morgen ved frokosten var hendes 
øjne røde af gråd . Faderen tav og lod , som 
han ikke så det . Åge havde hørt dem tale 
længe sammen om aftenen . Han turde ikke se 
på nogen af dem , men hver gang en af dem 
savnede noget , skyndte han sig at række dem det 
eller at rejse sig og hente det . 
Viii . 
Åge steg ned fra korsørtoget — ned på 
den gasoplyste perron , hvor rejsende og folk , 
som tog imod , mylrede mellem hverandre . Bag 
det ankomne togs lange række af røde og grønne 
vogne åbnede perronhallens kæmpeport sig ud 
mod en sort og stjernesået avgustnats himmel . 
Åge havde ladet sin vadsæk indskrive og 
havde ingen håndbagage . Med frie arme gik han 
gennem perronens trængsel af bepakkede mennesker . 
Overalt så han folk mødes og kendes , men ingen 
mødte og kendte ham . Han følte sig fri og fremmed 
midt i dette Mylr af bundne og bekendte . 
4* 

over nogle store lysende glasdøre stod der 
udgang . Stimlens strøm gik den vej , og Åge 
fulgte den . Gennem en tæt fyldt vestibule nåde 
han til en perron , der vendte ud mod et stort , 
mørkt , ubestemt rum . På perronens yderrand , 
endnu lys af skæret fra vestibulen mod det store 
rums mørke , stod en politibetjent i hjælm og 
uniform . Hvert øjeblik råbte han et numer ud 
i mørket , og hvert øjeblik kom en vogn frem fra 
natten , optog passagerer og rullede bort . 
Åge så folk gå hen til betjenten og hørte 
dem sige , hvor de ville hen . Han efterlignede dem . 
— de ønsker en drosche ? spurgte uniformmanden . 

— ja , jeg ville gerne  .  .  . 
Og inden Åge havde talt ud , lød et numer 
gennem luften , en vogn rullede frem , Åge steg 
ind , og drosken satte sig i bevægelse så hastigt , 
at han faldt om på dens hynder . 
Ud i mørket gik det . Foran rullede andre 
vognhjul , og andre hestehove klaprede bagved . 
En ejendommelig tung og lummer luft , som Åge 
aldrig før havde åndet , slog imod ham . 

de kom ud på en bred gade . Dybt nede 
mellem høje huse med mange oplyste vinduer kørte 
de langs Rader af gadelygter . Ringlende og raslende 
sejlede store , gule vogne med lysende ruder og 
farvede lygter forbi . En lyd af mange mundes 
mumlen og mange fødders fjed , af mange vognes 
hjul og mange hestes hove , af sporvognsklokkers 
ringen og musik fra kælderhalse og forlystelseshaver , 
steg som en flodbølge om den kørende 
droske , hvori Åge drog ind i København . 
Nu svingede vognen om ad en mørkere vej , 
med udsigt over et dunkelt land , hvoraf matte lyskegler 
skød op bag skygger , som lignede hustage , 
og hvor purpurrøde og græsgrønne lys hang i klaser , 
løftede over jorden på usynlige stænger . 
Så kørte de atter langs huse og lygterader , 
der gled udad og udad for at mødes i det fjerne 
— dér hvor en rød lysprik i langsomt og jævnt 
trav bevægede sig ind i natten . Butikernes gasskær 
faldt mindre voldsomt ud over fortov , hvor 
der gik færre mennesker . 
Indtil vognen drejede ned ad en vej under 
træer , hvis grønne løv belystes blegt af spredte 
lygter . Lave huse med få tændte vinduer lå 

langs vejen . Til sidst standsede vognen , og kusken 
sprang ned og holdt døren åben for Åge . 
Han trådte ned på et fortovs grus . Ligefor 
sig så han en krydstremmet låge ind til en have , 
og hinsides haven et hus , bag hvis gadedørs matte 
glasruder et lys bevægede sig og kom nærmere . 
Så åbnedes gadedøren , og i lyset , der flød 
ud over en stentrappe og en grusgang ned til 
havelågen , viste en lille mager kvindeperson sig , 
tegnet i skarpt rids mod en entré , der oplystes af 
en køkkenlampe , som var sat på en oliemalet 
trappes nederste trin . 
Åge hørte sit navn blive råbt . 
— er det dem ? spurgtes der . 
Han svarede ja . 
— nå , vi tænkte det nok , min søster og så 
jeg , da vi hørte vognen holde hernede . Værsgo 
og træd nærmere — og velkommen til København , 
føjede hun til , da Åge stod på trappen foran 
hende . — har de betalt kusken ? 
— nej , sagde Åge og for til sin inderlomme . 
— nå ja , så betaler jeg , sagde den lille 
dame . — begynd de nu at gå op ad trapperne . 
Det er på anden sal . 

— se her er deres værelse , sagde den gamle 
dame , idet hun åbnede en dør for Åge . — sengen 
står opslået , og der er en kop te og lidt smørrebrød 
henne på bordet . Hvordan er det med deres 
bagage ? Nå , de har en garantiseddel ! Ja giv 
de mig den , så skal jeg lade pigen hente tøjet 
imorgen tidlig  .  .  . Tak  .  .  . Ja , nu finder de dem 
jo nok til rette  .  .  . Og så godnat  .  .  . Godnat 
.  .  . og sovvel  .  . . 
Hun lukkede døren efter sig . Åge hørte 
hendes små trin ned ad korridoren , en dør blev 
åbnet og lukket , en nøgle drejet om . Åge var ene . 
Han gik hen og åbnede vinduet . På den 
sorte avgusthimmel funklede store stjærner . Åge 
genkendte dem alle — dér var kassiopeja ; dér 
perseus med den røde algol ; deroppe sad Vega , 
deneb og ataïr som diamantsøm gennem Mælkevejens 
sølvflorstrimmel ; dér var den store Bjørn 
og dér arkturus . Stille strøg et stjærneskud som 
en fosforstribe gennem rummets dybe nat . 
Og under denne mørke stjærnehimmei en dunkel 
jord med spredte lysprikker . Åge hørte Sus af 
løv , men kunne ikke se træer . 1 horisonten 

blussede nu og da sælsomme glimt — var det 
kornmod eller elektrisk lys ? 
Han vendte sig indad mod stuen . Under 
hængelampen med den rode beholder stod bordet , 
et spillebord med grønt tæppe over . På en bakke 
var en tallerken med nogle stykker skåret mad 
— kød , æg , ost — og en kop te med fløde . 
Ude i stuens halvmørke lyste det hvidt fra den 
opslåede sengs lagner og fra en omsløret kristusfigur 
henne på et lavt skab . Et slebet spejl i 
forgyldt rokokoramme glimtede mat i et hjørne 
over servantens porcelæn . 
Åge tog en stol og satte sig hen til bordet . 
Han beså smørrebrødet . Der var noget gammeljomfruagtigt 
snusket over det , som gjorde , at han 
kun ugærne berørte det med sine læber . Han 
spiste kødmaden og ostemaden , hele tiden med 
den fornemmelse , at der klæbede en smag af den 
gamle frøkens visne , runkne fingre derved . Så 
skyllede han den lunkne te i sig , idet han satte 
munden til den side af koppen , som det syntes 
ham mindst rimeligt , at den gamle dame plejede 
at trykke mod sine ældede læber og tandfattige , 
urene gummer . 

han rejste sig , stillede stolen hen foran sengen 
og begyndte at klæde sig af . 
.  .  . Hvor denne dag havde været lang ! Hvor 
det var længe siden , han rejste hjemmefra ! 
Det var i den tidlige morgen , da han stod på 
perronen derhjemme . Stille steg røgen fra byens 
skorstene , og med smældende vingeslag fløj de 
hvide duer i sværme om de røde Tage . Luften 
var lunken , og grå af varmedis stod himlen over 
den svagt krusede fjord , hvor spredte jagter gled 
frem for slappe sejl med lange , sitrende spejlbilleder 
under sig . Svagt susende holdt toget for perronen , 
og dæmpet talende steg de få morgenrejsende ind 
i kupéerne , som var kølige efter natten . 
Faderen var ene om at følge Åge ; han blev 
stående ved kupédøren til det sidste . Af og til 
gentog han en og anden formaning eller påmindelse , 
men stod ellers tavs og betragtede sønnen 
med sine små , brune , anstrengte øjne . Skævt 
trukken på hang overfrakken om ham , knappet 
med én knap allernederst ; hænderne var omme 
på ryggen , støttede mod den grå sommerparaply ; 
nu og da gabede han uden selv at lægge mærke 

dertil og uden at flytte sine anstrengte øjne fra 
Åges ansigt . 
Så kom den lange jernbanetur i den tredjeklasses 
vogn . Åge huskede en høj fyr i grågrøn 
overfrakke , som længe havde siddet lige overfor 
ham . Et besværligt smil stod som stivnet i det 
røde , storladne ansigt , der omme ved den kortklippede 
nakke gled bort i fede halsfolder . Bag 
ham en hylde fuld af kufferter , rejseremme , pakker 
og overtøj . 
Så holdt de ved små landstationer , hvor 
Åge gennem stilheden hørte suset fra havernes 
og vejenes popler . I kupéen ved siden af var 
der nogen , som legede med et lille barn — Åges 
genbo med det røde ansigt sad og trommede svagt 
med spidsen af sin stok — henne i kupéens andet 
hjørne rettede en gammel kone sig og sukkede 
dybt . Ude fra perronen kom lvden af trin over 
sandede fliser og to samtalende stemmer : 
— hvor langt gælder rejsen , hr . Fabricius ? 
— København  ! 
Det kom som en fanfare , det svar med hovedstadens 
navn ! 
De blev ved at holde længe . Åge sad til sidst 

og blev bekendt med hvert sandskorn og hver spytteklat 
på vaggonens solbeskinnede gulv . Indtil det 
hele med et syntes ham sært uvirkeligt , underlig 
meningsløst og fremmed  .  .  . 
Så var der bæltturen . Aftenstille og blegblåt 
lå det brede vand under den klare himmel . Der 
var ingen vind , og ubevægelige sejl stod her og 
der over den blanke flade , røde af solnedgangsskæret 
inde over Fyens land . Langt nede i sønden 
svævede Langelands skovede kyst disblå i horisonten . 
Og medens den store færge hurtig gled 
hen over det glatte bælt , stod Åge ved rælingen 
og så de hvide mågers kredsen over skibets 
kølvand og fornemmede sig selv fri som de store fugle , 
fri som de midt på det store , frie , uendelige hav  .  .  . 
.  .  . Åge afbrødes i sit drømmeri ved en tør , 
benet lyd i værelset — som af et skelet , der 
retter sig . 
Han så sig om og opdagede nu på en konsol 
over sengens hovedgærde et empire-ur , mellem hvis 
fire hvide alabastersøjler et messingpendul , udskåret 
som en flammende sol , lydløst gled frem og tilbage . 
Åge så på urets visere , der hang som et 
sort kineseroverskæg i skivens gule messing-ansigt . 

de viste på tyve minuter over otte , hvilket åbenbart 
var fuldstændig fejlagtigt  .  .  . 
Åge var kommen af tøjet og gik nu hen for 
at lukke vinduet . Ude var alle lys slukte , og 
forstaden lå sort under den stjernefunklende himmel . 
Langt borte slog en kirkeklokke tolv langsomme 
slag . 
Åge følte sig så vel til mode . Dette værelse 
var hans — og hans alene . Denne ensomme seng 
var hans , og han havde lov at vente , så længe 
han ville , med at lægge sig . Om han lystede , 
kunne han læse i sengen til den lyse morgen , og han 
kunne sidde oppe hele natten eller gå ude , ganske 
som det behagede ham . 
Åge slukkede tilfreds sin lampe og strakte 
sig mellem de kølige lagner i sin nye seng . 
Tidligt den næste formiddag gik Åge ud . 
Luften var hed og tæt , horisonten grånede af 
varme . På villavejene kimede mælkekuske med 
deres klokker , fiskerkællinger råbte , drosker 
rullede forbi , og sporvogne klingrede af sted med 
rystende bjælder . 
Han nåde ned til Sankt Jørgens sø . Hinsides 

vandet steg byens brede skifertage og zinkkupler , 
vor frues gule gravmonument , Sankt 
Petri irgrønne kobberspir med en firkant blå 
himmel i sit glamhul . Og op mellem disse Tage 
og spir væltede hvide og brune dampstøtter langsomt 
til vejrs . Blandt jærnbaneterrænets lange , lave 
skur og korte værkstedsskorstene lød damppust , 
togfløjter , hæse signalhorn og lokomotivers piben . 
Så dampede et træn frem over dæmningen og 
drog Åges blik med sig ud til det smalle skimt 
af Peblingesøens blå , ud mod dronning louisebroens 
store flagstænger og det fjerne Østerbros 
høje , hvide gavle , der som en flåde af bredsejl 
lukkede horisonten . 
Åge kom op på viadukten over jærnbanens 
udkørsel . Under ham drog de talrige spor deres 
jærngrå dobbeltstreger ind mod stationernes røde 
bygninger og skifertage og den store , mørkt gabende 
port længst nede , hvoraf netop nu et hvidt dampende 
lokomotiv gled frem som en fabeldrage af 
sin skumle hule . 
Og til alle sider bredte byen sig om ham , 
lavt for hans fod — med mennesketravlhed langs 
betonfortouge og vognmylr over brede kørebaner , 

med spaserende ad asfaltstier under skyggende 
kastanjer langs søens rand , med ilende sporvogne 
og let henstrygende drosker — og til alle sider 
med grå , røde , gule facader , grå , røde , gule 
gavle , Tage af skifer , Tage af tegl , og skorstene , 
snart lave som træstubbe , snart høje som stammer 
i skove . 
Åge blev længe stående på viadukten , lænet 
mod broens brede jærnrækværk . Som et slusefalds 
lyd nåde ham larmen af byens brusende 
liv . Det var , som rige kilder vældede ham i 
møde  .  .  . 
.  .  . Så skulle han ikke længer flakke rundt 
på forgæves fangst efter lykken i de øde skove 
derhjemme , hvor intet levede uden de hvide sommerfugles 
flagren i det stille solskin  .  .  . Ikke længer 
skulle aftenen sænke sig over ham , grå og vemodig , 
med et skuffet håbs melankoli  .  .  . Og nattens 
gyldne øjne skulle ikke længer se ham ensom og 
fuld af savn som en fange ved cellens vindue  .  .  . 
Lyst og gyldent åbnede livet sig her for 
ham som en bred , fri flod — lyst og gyldent lå 
det som de store gader i morgenens solrøg . 
Derude  .  .  . derinde  .  .  . langt borte bag de 

fjærneste hustage , i en afsides gade mellem gamle 
palæer eller midt i et asfaltfortovs Mylr , gik 
lykken og ventede ham  .  .  . 
For hans higende blik strakte sig staden som 
et stort , nyt , ubekendt land , og hans fod brændte 
af længsel efter at betræde fremtidens vidunderlige 
jord . 
Ix . 
Det var i Frederiksberg have ; ved midten 
af oktober . 
Fra lindene flagrede løvet som en flugt af 
citrongule sommerfugle hen over kanalernes blanke 
vand . Asketræernes vingefrugter faldt ned i det 
duggtunge græs , svirrende rundt i faldet med en 
raslende lyd som af guldsmed-vinger . På kastanjernes 
kandelaberbøjede grene hang kun her og 
der et rustrødt blad , men lønnenes løv stod mod 
den tætte , blå luft , gyldent som en brændende 
aftenrøde . 1 de brede , solbeskinnede alléer ved 
fasangården flimrede edderkoptrådenes duggvåde 
sølvspind fra de sorte lindestammer ud over de 

bladestrøede gange , hvor en gammel mand enligt 
humpede af sted . Og højt oppe i den blå himmel 
lå fjerne , fjerne , hvide skystrimer — så fine og 
spinkle , som var de kun drømme om skyer  .  .  . 
Sjæle af sommerens henfarne skykloder  .  .  . blege 
spind filtrede af den flyvende sommers silke  .  .  . 
Åge sad på en bænk i en af de alléer , der 
fører op til slottet . Han støttede ryggen mod 
træbordet , som hørte til bænken . Dets grønmalede 
plade , hvori stod skåret hjerter og forbogstaver , 
og dets bredt skrævende krydsben mindede ham 
om de hjemlige beværtningsborde i badehotellets 
lysthuse langs stranden  .  .  . 
Det var endnu næppe middag . Om ham var 
der kølighed og skygge ; lange solstænk strejfede 
løst den nøgne , violette jord og de faldne , broncebrune 
blade . Foran ham lå en stor , grøn plæne , 
halvt dækket af skygge , halvt lysende af sol , der 
rislede ned over slotsbakkens græsskrænter som 
køligt strejflys . Oppe langs den grønne vold , 
hvorover det fugtige formiddagslys strømmede ned , 
gik to mænd og slog græs , og en kone fulgte dem 
og rev det slagne sammen . 
Åge sad længe og fortabte sig i at beskue 

disse tre mennesker  .  .  . Nu holdt de inde for at 
hvæsse leen — de tørrede den af med en tot frisk 
græs — og dens stål blinkede i solen . 
Åge lagde sig længere tilbage mod bordet og 
vendte ansigtet opad . De høje lindekroner stod 
i svagt , spredt Sollys og bevægede sagte deres løv 
over luftens blå grund . Åge hørte talende stemmer 
nede i havens gange — lyd af trin og af en 
stok i gruset  .  .  . 
.  .  . Som en nomade vandrede han rundt i 
dette pragtfulde efterårs indianersommer  .  .  . Han 
komponerede sig dage , der var som vel udførte 
kunstværker , og som fyldte hans sjæl med al kunstens 
dybe og klare glæde  .  .  . Han drog fra græsgang 
til græsgang af nye sansninger og indtryk og 
nød beskuelsens rene og guddommelige ro . 
Om ham bruste købmændenes og arbejdernes 
flokke som et hav , hvis bølger ikke nåde hans 
hjærnes høje refugium  .  .  . Om ham larmede livets 
pariaer — de , for hvem intet var til ud over den 
borgerlige lirekasses lille repertoire  .  .  . Verden 
var for disse mennesker så regelret som en hovedbog 
og så nøgtern som en urtekrambutik  .  .  . De 
fornam ikke tilværelsen som en lyst og en rædsel ; 
livets træ . t 

lyset var dem intet vidunder , og natten ingen 
gåde , og livet ikke hver dag genstand for en 
studsen så ny som det første menneskes undren 
over verdens første morgenrøde  .  .  . 
.  .  . Verdens første morgenrøde  .  .  . 
Åge sagde uvilkårligt ordet højt . Som en 
tryllevånd åbnede det vide udsigter bag virkelighedens 
grå klippevæg  .  .  . 
Han fornemmede med ét jorden under sig , ikke 
som grus og sand i en haves gange , men som 
jordlegeme , som klode , som det , der bredte sig 
milevidt og rundede sig længer og længer bort , opfyldt 
af mennesker og dyr og skove , af lande og 
have og øer  .  .  . og nye kyster og nye lande med 
fjærne sletter  .  .  . og bjærge bag sletterne  .  .  . og 
det brede hav hinsides de høje bjærge  .  .  . og 
øer langt borte i hint nye hav , helt omme på 
jordens anden halvkugle , ud mod en anden himmel 
og andre skyer , ud mod andre stjærner dybt nede 
i en anden uendeligheds natlige afgrunde  .  .  . 
Åges tanke droges i længsel mod alt det , 
denne kæmpeklode havde levet og endnu levede  .  .  . 
Med en sorg så tung , som var den jordens egen 
melankoli ved tanken på hine for evigt svundne 

tider , drømte han sig siddende ved bredden af et 
urtidshav , hvis bølger , med lyd intet menneskeøre 
havde hørt , slog op mod koralkysterne og 
brødes i skum om kæmpebregnernes rødder  .  .  . 
Han drømte sig stående på kaldæas sletter 
en stjærnenat for årtusinder tilbage  .  .  . Rundt 
om i mørket gnavede patriarkers hjorde stille steppernes 
græs ; over jordens uendelige flade var dødens 
tavshed ; og frem fra den østlige horisont steg langsomt 
stjærnebilled efter stjærnebilled , medens andre 
stjærner sank ned bag den vestlige synsrand  .  .  . 
Så gled han hen over et blankt og stille hav , 
i aftensol , på fønikiske rejsendes langfærdsskibe . 
Langt borte i vest lå herakles’ støtter som to 
små skyer — og for den døende bris gled skibene 
sagte ud på det uendelige hav , hvor solen langt 
ude gik ned bag fjerne skybanker , der tegnede sig 
sælsomt — blånende skove og langligt løftede 
bjærge — et svømmende land på solrodens guld 
og havets glød — atlantis ! Atlantis ! 
.  .  . Drømmen skiftede , og ene vandrede han 
langsomt over vide snesletter . Et nordligt øde strakte 
sig til alle sider under en tung , mørk himmel . Iskold 
strøg vinden ned fra det nære polarhav , og 
5* 

over de frosne sumpes milevide flade var ikke et 
levende væsen at øjne  .  .  . 
.  .  . Så sad han på en ensom strand , under 
høje palmeskoves bryn , ved et hav langt borte 
.  .  . Det var skumring , og han så månen kæmpebred 
glide op over oceanets fjerne rand , og han 
hørte den døende brændings Sus over strandens 
konkylier og koraller , og palmetoppenes hvisken 
og lyden af de store dugdråbers fald på de 
brede blade . Han sad dér , stille , langt ude på 
en ensom 0 midt i et mægtigt hav , og så kun 
fjærnt en enlig kano glide sort gennem månestribens 
sølv . Og han lagde sig sént til at sove i sin lave 
palmebladshytte , ind under de tavse skoves bryn , 
ved randen af det sovende ocean  .  .  . 
.  .  . At leve alt dette var livet  .  .  . At samle 
alt i sig , at genopvække det døde og bringe det 
fjærne nær , at fornemme alt , favne alt , være alt : 
de svundne årtusinder og de kommende — jordens 
liv i alle de skjulteste kroge og de fjærneste stjærnetågers 
mylrende stimer af kloder — at favne 
og fatte det alt i én almægtig følelse af menneskehedens 
vandren på bunden af uendelighedens evige 
hav  .  .  . 

overfor denne tanke blev al de andres færden 
og virken intetsigende og urimelig . De kom ham 
for som myrer , der med usigelig vigtighed slæbte 
et halmstrå , som var det en kæmpegran . 
Han ville ikke have del i deres arbejde . 
Han ville sanse , føle , tænke , drømme  .  .  . og forme 
sin sansning og sin drøm i ord og sætninger , 
støbe sin hjærnes usikre syner i sprogets faste , 
varige metal , udhamre en prosa , skør og skøn som 
de gyldne høstblade for hans fod , og indlægge 
den med billeder , der funklede som ædle stene og 
var sjældne som dyrebare Perler  .  .  . 



anden bog 
forårsskove 
imod så favr en sommer  .  . 
Folkevisen . 



det var en nat sent på vinteren . Åge Bondesen 
og digteren Niels Graff kom vandrende 
ad landevejen ind mod København . 
De var gåde fra byen , da aftenrøden glødede 
bag det violette skumrings-land . De havde gået 
sig sølede og trætte og tilfredse ude på de vintervåde 
veje , og sultne havde de banket på en landlig 
kros dør for at få sig lidt aftensmad . De havde 
spist i en stor , nøgen tofagsstue med en gul dør 
over et højt dørtrin på hver af de tre blåtapetserede 
vægge og på den fjerde to gardinløse vinduer , 
der gabede sorte imod dem . Der var koldt i stuen 
— kun en smule ny tændt ild henne i den rustne 
jærnovn — og de havde fordrevet ventetiden med 
at gå værelset rundt og læse de ølskilte , der hang 
i glas og ramme og pyntede murene . 

så havde de fået maden — spist spejlæg 
og meget landbrød og drukket to store snapse til . 
Og nu gik de , varme og veltilmode , ad lyngbyvejen 
ind mod København . 
Mørket stod om dem som tung tåge . Fra 
de enkelte oplyste vinduer i huse og gårde , de 
kom forbi , faldt strimer af lys ud i natten som 
ånde i frostluft . 
De gik midt ad vejen , hvor den var hårdest . 
En dobbelt række træer fulgte langs begge sider 
— de svære grene og kvistenes spinklere spind 
sås sorte mod himlens mattere mørke . De kunne 
ikke se mange skridt frem for sig , men langt borte 
stod , lige midt for vejen , en jærnbaneboms røde 
lygte som en ledende stjærne . 
De gik og talte . Niels Graff sagde : 
— disse marker til alle sider om os ! Denne 
megen jord ! Denne brede , fede , våde jord , der 
ligger som et mørkt og lydløst hav i den mørke , 
lydløse nat  .  .  . Og dette mørke ! Som en langsomt 
sivende tågeregn opløser det alle ting  .  .  . Vej , 
jord , træer , marker — det svinder alt sammen hen 
i ét sort intet  .  .  . Og jeg fornemmer det , som om 
også mit eget legeme skulle opløses i dette hav 

af mørke , opløses i mørket som smeltende sne 
i den våde vinterjord  .  .  . Og jeg føler min sjæl 
fyldes af tilintetgørelsens dybe fred , af det uendelige 
ødes og den evige søvns salighed  .  .  . 
Niels Graff holdt inde . Der kom en vogn 
kørende lige imod dem ud af mørket . En lukket 
karet var det , som kørte i rask trav . Vognlygternes 
skær stod som to brede vinger ud over 
vejen . 
Bondesen og Graff veg ned til grøftekanten , og 
kareten kørte dem forbi . Et øjeblik skælnede de 
kuskens regnblanke gummihat og gummislag , det 
blinkende seletøj og de sølede hjulfælge , der drejede 
rundt og skinnede mat i lygteskæret . Så gled 
vognen bort i mørket , og de to vandrere så kun 
dens lysvinger bevæge sig stille ind i natten . 
Da Graff og Bondesen atter havde begyndt at 
gå , sagde denne : 
— netop i en sådan nat fornemmer jeg stærkest 
livet og føler mest trang til at leve  .  .  . Et møde 
som dette nu giver min livsfornemmelse ny fylde 
.  .  . Tænk dig denne vogns kørsel ad mange mørke , 
øde veje , ad snævre ghausséer , hvor karetens 
læder stryger mod de våde hegn , forbi bøndergårde , 

hvis hvide længer lyser mat i mørket , og 
hvor en hund giammer op i den sovende stilhed 
.  .  . Så når vognen sit mål : en eller anden 
herregård et sted langt ude i landet  .  .  . den 
svinger op for trappen  .  .  . der løbes med 
lygter , hvis lys glimter over de våde brosten 
.  .  . og tjeneren kommer ned ad trappen , skærmende 
for sit lys med hånden  .  .  . men lyset 
vifter kun svagt i den stille , våde nat  .  .  . og han 
åbner vogndøren , og den unge frue hopper med 
løftet kjole op ad trappen og ind i den store , 
oplyste forstue  .  .  . Jo du ! Livet er skønt ! 
Mens Åge Bondesen snakkede således , var 
de nåde ind til byens udkanter . Små , skumle 
huse skød op langs vejen som røvere af en grøft 
— en fabrik stod ude på en mark med alle sine 
vinduer oplyste — de første kaserner tegnede deres 
skyggekolosser i natten — under forstadsvejes lange 
lygterader gled sporvognes lysprikker af sted . 
Men de mødte ingen mennesker før langt inde 
i nørre allé , kort før st . Hanstorvet . Dér kom 
en mandsperson noget hastigt op fra en kælderbeværtning 
— tumlende , som var han bleven smidt ud . 
Han vendte sig mod kælderens oplyste vinduer og 

brummede vredt derned . Så fik han øje på Graff 
og Bondesen . 
Han nærmede sig forsigtigt i små halvkredse . 
Så syntes han at tage en beslutning , rev rask kasketten 
af hovedet og kom lige hen til de to vandringsmænd 
 : 
— Go’ aften , Go’e herrer  .  .  . det er så 
sløjt med forretningen  .  .  . Ikke skulle der være 
lidt til nattelogis til en fattig kunstner ?  .  .  . 
De to unge mænd standsede . 
Rød og tyk i ansigtet , ubarberet , uredt , uvasket 
stirrede den fremmede på dem med små , grønlige 
øjne . I skæret fra en nær gaslygte skælnede de 
to venner sjoverens nøgne Hals mellem jakkens 
fedtede opslag . 
— de er kunstner ? spurgte Graff . 
— har været , mine herrer , har været  .  .  . 
Det var stolte dage den gang ! Jeg spillede klavér 
i pariserhallen , hver aften gratis koncert fra 7 til 
1 o , og havde et flot værelse på tredje sal i abet 
Katrinesgade  .  .  . Nu er det forbi  .  .  . Men derfor 
har politiet alligevel ikke lov til at jage en fattig 
mand ud af gården , fordi han spiller lirekasse . 

vi er jo alle mennesker  .  .  . både de , mine herrer , 
og politiet og jeg  .  .  . 
Han hikkede og holdt sig et øjeblik fast i Graff . 
— hvorfor blev de ikke ved at være i pariserhallen ? 
Spurgte denne . 
— hvorfor ? ja , de må nok spørge ! Jo ( og 
hans brændevinsånde pustede Bondesen lige i ansigtet ) 
jo , for så var det , jeg opdagede , at det hele 
var galt fat ! 
Han gik et skridt baglæns , og hans grønne 
øjne så indtrængende på Bondesen . 
— galt fat ? sagde denne forundret . — hvad 
var galt fat . 
— det hele , råbte den fremmede . — al ting . 
Der blev pludseligt mørkt , hvor de stod . Lygteslukkeren 
var gået forbi , uden at de havde lagt 
mærke til det , og slukkede nu lygten bag dem . 
— al ting , blev den fremmede ved , idet han 
ledsagede sine ord med store armfagter , der 
mindede om nørrefælleds grundlovstalere . — det 
sagde også h . C . Andersen ! Jeg gik til ham i 
min bitre nød og spurgte  » Hvad skal jeg gøre ? « 
» Hvad de skal gøre ? «  sagde han  » der er ingen 
ting at gøre ! Kartoflerne er rådne , de må smides 

væk . Men ikke mine ord igen — husk , jeg er 
konferentsråd ! «  så rejste jeg ud af landet , lige 
ti ! Paris . Jeg gik op til Victor Hugo ( den fremmede 
udtalte navnet på dansk ) og spurgte ham . 
» Kære ven , «  sagde han ,  » hold dem fra de store 
stæder . Dér falder Soden ned på dem fra skorstenene 
og smudser dem til  .  .  . « 
Han tav pludseligt . Det var , som om noget 
brast inden i ham , og han med et ikke vidste mere . 
— men hvorfor slog de dem så på lirekassen 
 ? spurgte Graff . 
— ja , lirekassen !  .  .  . lad os ikke tale om 
den  .  .  . Det er bedre , vi ikke taler om den  .  .  . 
Men jeg vil bare sige dem én ting . De har 
stået der og hørt på mig , og det er venligt gjort 
af dem , og jeg tager min hat af for dem  .  .  . 
Han trådte virkelig et skridt tilbage og bukkede 
højtideligt for de to unge mænd og slog ud 
med kasketten . 
— men jeg tager også min hat af for det 
gamle træ dér , vedblev han . — ja for det gamle 
træ dér , gentog han ivrigt , for det er min Broder , 
og vi er alle brødre , og jeg tager min hat af for 

det træ og for alle træer i hele alléen og for 
fælleden dér og for  .  .  . for det alt sammen  .  .  . 
Han havde talt sig op til begejstring . Så 
slappedes han med ét — stod lidt med kasketten 
knuget sammen i hånden — satte den så på sit 
hovede og sagde lavmælt og med en tiggers ydmyge 
røst : 
— nå ja , undskyld ! jeg skal ikke opholde 
de herrer længere  .  .  . men det var så , om der 
ikke skulle være lidt til nattelogis  .  .  . 
Graff og Bondesen gav den fremmede de småpenge , 
de havde tilovers fra aftensmaden ude i 
kroen . Så lettede han endnu en gang på kasketten , 
mumlede et godnat og drev af . 
Bondesen og Graff blev stående længe og 
lyttede til hans skridt , der døde bort i tågen . 
I . 
En anden aften  .  .  . 
Åge Bondesen standsede ved et lille , smalt , lavt 
hus på dosseringen . Der var lys i stueetagens 
vinduer — to fag ved siden af gadedøren . På de 
oplyste Gardiner tegnede potteplanter deres skyggerids . 

Åge Bondesen vendte sig et øjeblik fra huset 
og så ud over søen , hvis sortblå bølgeskåler 
fangede lygtestrimernes dansende guld — så over 
mod søgadens huse , der var som indlagte med 
hundrede lampers lysende ædelstene — og op 
mod dronning Louises bro , hvor høje sporvogne 
kørte mellem slanke kandelabre . 
Så gik Bondesen ind gennem den lille have 
foran huset og ringede på gadedøren . Han hørte 
en dør blive lukket op derinde , en slå blev trukken 
fra indvendig , og Niels Graff viste sig i den åbnede 
gadedør , mørk mod den lyse entré : 
— nå , det er dig , Åge  .  .  . God aften  .  .  . 
Kom indenfor  .  .  . 
Lidt efter sad Bondesen på sofaen i Niels 
Graffs dagligstue . 
— og din kone ? spurgte han og skottede til 
spisestueportiéren . 
— hun er ovenpå , men hun kommer vist 
straks  .  .  . Hun løb bare op for at pynte sig lidt , 
da det ringede  .  .  . 
Graff og Bondesen sad en stund tavse . Graff 
havde anbragt sig i en lænestol ved ovnen og røg 
betænksomt en lang pibe . Han sad rank og ret , 
livets træ . 6 

i de østerlandske gudebilleders symmetriske ro , og 
hans blik stirrede gennem røgskyerne , der omhvirvlede 
ham , som fæstet på et punkt i et idealt 
fjærne . 
Så hørtes der ude fra entréen trin , som 
hastigt løb ned ad en trappe . Lidt efter lød de 
samme trin i spisestuen , og portièren sloges til 
side . Bondesen rejste sig : 
— god aften , Fru Graff . 
— god aften , Bondesen . 
Den unge frue gav Bondesen hånden og 
satte sig derpå lidt borte i en lav stol under det 
ene vindue . 
— det var rart , de kom , Bondesen ! sagde 
hun så . — de kan ikke tro , hvor jeg er alene 
her om aftenen . Niels sidder enten ovenpå og 
skriver — eller han sidder hernede og læser og er 
ikke til at vriste et ord ud af . 
— ikke mange , i hvert fald ! bemærkede Graff 
og lo let . 
— ja , og så sidder jeg her og ser hen på 
uret og tænker :  » Skulle der dog ikke komme nogen 
i aften ? «  men det ene kvarter går efter det 
andet , og klokken bliver syv og otte og ni , og 

der kommer ingen . Og de kan tro , det er ikke 
morsomt for en kvinde at være ene . 
— er det morsommere for en mand , mener 
de ? spurgte Bondesen . 
— ja , det er ! Meget morsommere ! Det er 
jeg vis på ! De for eksempel — og Niels — 1 
har så meget , i kan tænke på — i véd så meget , 
— har læst så meget . Men et sådant stakkels 
kvindemenneske som jeg , er ingen ting i mig selv 
— jeg trænger altid til fyld udefra  .  .  . 
Fru Graff var bleven ivrig , og hendes blå 
øjne havde stirret ganske heftigt ind i Åge Bondesens . 
Nu bøjede hun sig tilbage i stolen , strøg 
lidt hår fra panden og smilede som for at slette 
sin alvor ud . 
Hun var lys , håret askeblondt , ansigtet 
blegt , smilet strålende som hvidt sølv . Hun var 
stor og slank , med lige skuldre og brede hofter . 
En grå kjole af svær uld sluttede stramt hendes 
legeme inde . 
— blot jeg endda havde været med forleden 
aften , da de og Niels var ude at gå  .  .  . Jeg 
havde bedt Niels vække mig , når han kom hjem , 
og fortælle mig , hvad i havde set  .  .  . Og næste 
6* 

gang slipper i ikke for at tage mig med  ! Jeg vil 
ikke ligge herhjemme og sove , når man kan møde 
sådanne mærkelige mænd på vejene som ham den 
aften  .  .  . 
— man skal overhovedet ikke sove uden om 
dagen , sagde Bondesen . — alle livets væsenlige 
begivenheder , alle tilværelsens underlige ting går jo 
for sig om natten . I mørket gemmer sig undfangelse 
og fødsel , vellyst og tårer , bryllup og forførelse , 
rus og synd . Alle sygdomme vokser i vælde , 
når natten kommer , og mon ikke selve døden er 
stærkest i mørket ?  .  .  . Det bæres mig ofte så 
underligt for , når jeg om natten går alene gennem 
den dunkle og tavse by , at i alle disse høje , sorte 
huse omkring mig hengives menneskeheden nu til 
verdens højeste magter , dem den glemte dagen 
igennem — til vellysten , søvnen og døden . 
Bondesen havde , medens han talte , betragtet 
Fru Graff , som sad med sænket blik . Da han tav , 
så hun pludselig i vejret og nikkede alvorligt hen 
til ham . 
Graff stod stiltiende op fra sin stol og satte 
sin pibe bort : 

— skal vi snart spise , Agnes ? Klokken er 
over otte . 
Fru Graff rejste sig : 
— ja , nu går jeg ud og ser til maden . 
Iii . 
Åge Bondesen vandrede , et par timer efter , 
ad mørke gader og våde veje til sin bolig ude 
på Frederiksberg . Det var en tøvejrsnat , og vandet 
rislede over alle kloakriste og gennem alle tagrender . 
Imod lysningen inde over byen stod villavejenes 
huse og nøgne trækoste som tegnede med sort 
blæk . Bondesen mødte næsten ingen mennesker 
— kun nu og da en langsomt gående gendarm . 
Langt borte slog en kirkeklokke ét . Det var så 
stille , at han kunne høre urene dikke inde i villaerne , 
han gik forbi . 
I et lille hus , som lå lige ud til vejen , lyste 
to vinduer i stuen med et stærkt rødt skær . Bondesen 
standsede nysgærrigt udenfor . Hvem vågede 
her ? Denne kraftige rødme over de nedrullede 
Gardiner havde han aldrig før truffen i dette kvarter , 

hvor kun svage natlamper eller arbejdslamper med 
grønne skærme lyste i nattens sene timer . 
Han gik nær ind til vinduet . Og han hørte 
nu lyd derinde fra — en ophidset kvindestemmes 
lyd . Ganske tydeligt skælnede han ordene  » Nej — 
Adolf da — du må ikke — du må ikke  .  .  . « 
Ingen mandrøst svarede . Men kvindestemmen blev 
ved — gentog gang efter gang de samme ord , 
mere og mere angst , til sidst blev det næsten et 
skrig  .  .  . Så slukkedes pludseligt det røde lys 
derinde — og bag gardinerne , som nu sås hvide 
i den grålyse nat , hørte Bondesen med ét en 
dæmpet , lykkelig latter  .  .  . 
Med bankende pulse og forvildede tanker gik 
han langsomt videre  .  .  . I hvilket ungkarlehjem 
derinde bag de tæt tiltrukne Gardiner havde i denne 
stund en kvinde givet sig hen til en længe sukkende 
elsker ? Eller var det en brudenat , han havde 
beluret — var det den unge jomfrus angstråb 
overfor ægtefællens voldtægt , han havde hørt ? 
Efterhånden gled disse spørgsmål bort — 
og Åge Bondesen greb sig med ét i at tænke på 
Graff og hans hustru . Han søgte forbindelsesleddet , 
tankens overgangssted — og fandt det 

pludselig i det røde lys . Sidst på aftenen havde 
han siddet med Graff oppe i dennes arbejdsværelse 
— og idet han gik ned , havde han gennem den halvåbne 
sovekammerdør lige overfor skimtet det samme 
røde elskovslys som nu bag gardinerne herhenne . 
Åge Bondesen kom pludselig til at sitre . Han 
gik til for at betvinge denne kuldegysning . Men 
den forlod ham ikke — og det røde lys vedblev 
at fylde hans tanker . 
Forgæves manede han Fru Graffs ansigt frem 
— alvorligt lyttende , som hun havde siddet på 
stolen henne ved vinduet — smilende med sit 
hvide smil , som da hun ved bordet hilste på ham 
med sit glas — i skarp og streng profil foran klaveret , 
medens griegs musik klagende vældede frem 
under hendes hænder  .  .  . 
Det var alt sammen forgæves . Det røde lys 
lagde sig ubønhørligt over hendes ansigts hvide 
renhed . Han så hende , uafvendeligt , i Graffs sovekammer 
— så hende klæde sig af som en anden 
kvinde , kaste kjoler og skørter og til sidst være 
nøgen . Og det blev hendes skære , sprøde røst , 
som bad for sig i angst — det blev hendes røst , 
som lo i vellyst , da lampen var slukket  .  .  . 

Åge Bondesen var , uden ret at vide det , 
kommen op ad sine trapper og ind på sit værelse . 
Han klædte sig langsomt af , uden at tænde lampe , 
alt imens han så ud af vinduet — så den vædeblanke 
vej , der lyste mat , og villaernes våde skifertage 
( spejle af poleret jærn ) og langt borte , ude 
ad dosseringen til , et enligt lys , en guldperle fortabt 
i natten  .  .  . 
Iv . 
Det var en dag i marts . 
Solen skinnede ned i de nøgne skove , og 
himlen stod sommerblå over brune kroner . Og 
Åge Bondesen vandrede i lun vårluft over vissengule 
skovsletter og ad veje , som øde og stille og 
lyse af sol løb mellem hegn af røde risbøge og 
forårsviolette krat . ' 
ved randen af en grøft satte han sig lidt 
på en stub . Han så på grøftevoldens visne græs , 
som hang i lange , falmede duske og totter . Og 
med sin stok stak han i et muldvarpeskud , der 
kulsort kuplede sig midt i det blege græs . 

solen hedede hans ryg , og han fornemmede dens 
varme med et firbens fryd . Gennem skoven gik 
et sagte Sus af vind — et Sus , der for hans byvante 
øre forvandlede sig til fjerne vognes døn . 
Nu og da kvidrede en fugl , eller en hane galede 
langt borte . 
Åge Bondesen stak og stak med stokken i 
det sorte muldskud  .  .  . 
Og samtidigt borede han i sin hjerne — gravede 
dybere og dybere — gennem døde dages lag 
af hensmuldrede timer — søgte ivrigt og varsomt 
for at finde roden til den følelse , som nu blomstrede 
i hans sjæl — finde den første , spæde spire til 
hans hjertes stærke kærlighed . 
Han havde set hende første gang ude hos 
Graffs forældre — før giftermålet . Det var en 
lys aften , tidligt på sommeren — hans første københavnske 
sommer . Han havde siddet i en sofa og 
talt med Graff , som han den gang nylig havde lært 
at kende — og hun var gået gennem stuens baggrund , 
skinnende hvidklædt i skumringen , tyst i 
tusmørket . Som en natsommerfugl var hun lydløst 
fløjet gennem stuen . 
.  .  . Så var der et langt , tomt rum , hvor 

han ikke huskede hende — indtil en dag , sent 
på høsten , da de havde fejret Graffs fødselsdag 
med en skovtur . 
.  .  . De var tidligt på færde , og i hvid , tæt 
morgentåge tog de af sted . 1 kupéen sad de og 
morede sig over deres medrejsende — et selskab 
på tre mennesker henne ved det andet vindue . 
Bondesen huskede endnu disse tre mennesker : en 
tyk , engelsk udseende herre , som ivrigt konverseredes 
af to halvgamle damer — den ene med et 
gråt , lasket , vådlæbet ansigt under en spids hat , 
den anden smørgul og vissenrød i huden som et 
godt gemmeæble . Han huskede endnu hele deres 
passiar , som Graffs og han havde moret sig over 
— deres betragtninger over varmeapparaterne , som 
lugtede , og rugen , der  » allerede begyndte at pippe 
frem «  , og Petersen , som de så på en eller anden 
station , og som af en eller anden , dem ubekendt , 
grund bar flor om hatten  .  .  . 
Mens de sad og betragtede disse mennesker , 
var den hvide tåge udenfor kupévinduerne bleven 
rosenrød af sol , og til sidst løftede den sig og splittedes 
af blå himmel . I fuldt solskin stod de ud 
ved Hillerød og glade , som drog de frem at erobre 

en verden , vandrede de alle tre midt ned ad 
den lille bys søndagstomme gader , forbi rækker 
af forbavsede vinduer . 
De nåde gribskov . Over jorden og på 
træerne skingrede høstens guldgule , blodrøde , kobberbrune 
og lighvide løv . I store mosers sorte 
vand spejlede fine birke deres blege stammer og 
løse , gyldne blade . Og de grå og røde bøgeskove 
byggede uafbrudt foran de tre vandrende fantastiske 
slotte med røde , sandstensindlagte mure — slotte , 
som forsvandt , når man kom dem nær , for atter 
at bygge sig op i bøgeskovens fjerne dybder . 
Så nåde de gribsø . Strålende blå lyste 
den mod dem i sin ramme af flammende metalskove . 
Bølger løb op over hvid sand , store granitblokke 
solede sig mellem tuer af vissent græs , siv suste 
svagt , og højt i høsthimlen fløj en ensom ørn . 
Længe vandrede de rundt i de store skove . 
Åge væltede sten løse og viste Fru Graff billernes 
og tusendbenenes vinterkvarter derunder , 
og bag træernes bark fandt han larver i hi , og 
han nævnede hende alle paddehattene , de traf på , 
og hjalp hende med at plukke rødt bøgeløv og 
vissent siv til en makartbuket . 

så aftnedes det . Himlen var bleven grå , 
en sagte regn begyndte at sænke sig . De sad på 
perronens planker og ventede toget . Ingen talte . 
Men Åge følte i denne grå og regnvåde høstaften 
sin sjæl fyldt af en stille <og fredelig lykke , 
som han ikke havde kendt , siden han drog bort fra 
de stille aftner hjemme i hans faders have . 
Andre ture var fulgt — i sen vinter og i tidlig 
vår . Ad sølede veje , gennem kobberrøde slugter , 
ind mellem nøgne skoves stimmel af ranke , grå 
stammer og ud over eremitagens vissengule sletter  . . . 
Åge havde i dag ene vandret alle deres veje 
herude i dyrehaven  .  .  . På røde-bro havde han 
standset længe : — for en måned siden havde de 
stået her ved rækværket alle tre og set ud over 
det sorte mosevand med de sære elletrunter i , og 
hun havde sagt  :  » Til sommer vil vi herud , Bondesen  ! 
Og se ellepigerne danse  .  .  .  . « 
Åge Bondesen følte sig så tung om hjertet . 
Han længtes efter atter at høre hendes stemme — 
atter at se hendes øjne og hendes hvide smil . Han 
var så bedrøvet til mode — som var der gået 
år siden sidst , han havde set hende . Det bares 
ham for , som om hun og Niels længst var døde , og 

han selv en gammel mand , der sad og mindedes 
sin ungdoms kærlighed til en , han aldrig mere 
skulle få at se  .  .  . 
V . 
Niels Graff havde hentet Bondesen tidligt på 
formiddagen med de ord :  » Der har været skovbrand 
i gel skov — lad os tage ud og se på den . 
Min kone venter ved stationen . « 
Og nu stod de ned fra toget ved hotte . 
De havde undervejs udmalet sig turgenjewske 
syner — skove af forkullede nåletræer med sorte 
kviste og afsvedne knopper og , så langt øjet 
nåde , en kulsort jord i vårdagens klare solskin . 
Derfor stod de nu udenfor stationsbygningen 
og var lidt skuffede . De havde ventet at se røgen 
fra den halvkvalte , endnu ulmende brand stige over 
skoven som fra et uhyre bål . Men mod den klare , 
perlegrå luft sås kun skovhegnets kam af violette 
kroner . 
Men branden var måske længere inde ? Og 
de drog op gennem skoven . 

lys og stille stod den , med grå bøgestammer 
og blegbrun løvbund og kronernes fine , løse fletværk 
op under den blide , grå skyluft . Ikke menneskers 
lyd , ikke luftnings løb gennem trætoppene 
— om de tre vandrende kun deres egne trins 
raslen i det tykke tæppe af faldne blade . 
Men langs vejranden , i den halvt udviskede 
grøft , stod der et folk af anemoner , i knop og 
udsprungne , sammenfoldede og blegt blodige , eller 
strålende med vidt åbne , hvide kalke . 
Da greb en svulmende jubel de tre unges 
sjæl — den samme jubel , træerne føler , når 
svøbene brister , og det unge , grønne bladkød første 
gang indsuger forårssolens lunkne lys . 
De gav sig med et til at løbe alle tre — de 
styrtede over anemonerne , som de plukkede i skarevis 
— de lo uden at vide det — og Åge , som var 
yngst , råbte høje , meningsløse råb , så skoven 
rungede  . . . 
Sådan gik det gennem bøgelundene , hvis stammer 
og kroner til alle sider tætnede bort i grå 
tåge af træer og violet em af kviste . Men med 
et kom de ind i en granskov , som slog dem med 
tavshed . 

alt var grønt derinde . De skimlede stammer 
var grønne som irret kobber ; bunden var grøn af 
græs og Mos og skovsyre og bukar og faldne 
grankviste ; gennem de mørkegrønne kroner faldt 
lyset grønt og uhyggeligt som gennem et kirkevindus 
Gardiner ; stamme bag stamme mørknede 
bort i dunkelgrøn dybde . 
Længe standsede de tre mellem denne fortryllede 
skovs første stamme-piller . Åge følte sig 
som i et ægyptisk kæmpetempel , der var nedsænket 
i grønne vande — og skovduens fjerne , ligesom 
truende kurren syntes ham lyden af en hemmelighedsfuld 
messe , der læstes langt borte ved templets 
højalter på et fremmed , uforståeligt sprog  .  .  . 
Så tav også skovduen . Gennem granskovens 
stilhed kun lyd af grankoglernes skæl , der svirrede 
forbi og dalede mod jorden — tyst som dugfald . 
Nedknugede af denne kæmpetavshed sank de tre 
unge vandrende uvilkårligt til hvile på bundens 
tykke tæppe af Mos og græs og grønne urter . 
Og med hovedet hvilende i en mosgroet stub og 
hænderne spredte til siden og nedsunkne i den 
lune bund lå de længe og så grankronerne højt 
oppe bevæge deres sortegrønne kviste ganske sagte , 

bevæge deres sortegrønne kviste over den sølvgrå 
himmel . 
.  .  . De vandrede videre . 
Ud af denne troldeskov , som fortsatte sig 
længe , og hvis grønne mostæppe betrak høje og 
Dale som med grønt plyds . De fandt grankogler , 
brune og blanke som nypoleret bronce , eller ganske 
trinde og grønne —  » som larver «  sagde Fru Graff . 
Atter kom de ind i løvskove , hvis lette , luftige 
farver — gråt og rødt og blegt violet — 
Graff sammenlignede med romanske kirkers sandstensvægge 
og lyse malerier . Ikke et menneske 
mødte de , ikke en lyd hørte de , uden en eller to 
gange den fjerne larm af et tog nede ved stationen . 
— alle ens tanker bliver så stille og blide , 
sagde Graff . — man er så langt borte fra asfalten 
og fra skrædder-regningerne på forårstøjet . 
Ens hjerne hvælver sig klar og grå som denne 
himmel over os , og ens sjæl bliver ren som 
luften i denne skov , der er fuld af anemoner og 
bukar . Man forstår ikke længer , hvorfor menneskene 
går sig ligtorne til på byernes dårlige 
brolægning , når skovene breder blødt Mos og tykt 
løv for ens fod . Man forstår ikke , hvorfor 

kulturen fylder sine øren med larm og sine øjne 
med stygge syner , når lykken vandrer herude 
over gulgrønne skovsletters spirende græs som en 
ung kvinde , hvis kjole slæber med sagte lyd  .  .  . 
Ved de sidste ord så Fru Agnes op , så 
strålende sin mand ind i øjnene . Og et sagte 
« du ! «  kom over hendes læber , idet hun trykkede 
hans arm til sig . 
Åge stirrede tavs frem for sig . 
— men skovbranden ? udbrød han så , et 
øjeblik efter . 
De havde helt glemt den . Men nærved skimtede 
de Søllerøds Tage , og Graff spurgte sig for om 
branden hos en blond , ung mand , der i sportsdragt 
og med hund ved siden gik op og ned udenfor 
en villahaves stakit og afpinte et bulet messinghorn 
skrattende dyrehavsbakke-toner . 
Han viste over landevejen — og så et godt 
stykke ind i skoven på den anden side . 
Og derinde — mellem pilebuske , hvis sølvgrå 
rakler var ved at springe ud i æggegul blomstring , 
og mellem lærketræer , hvis svage kviste tandedes 
af små bitte Knipper næppe fødte nåle — fandt 
livets træ . 7 

de et sted , hvor den gule græsbund var sveden 
ganske sort . 
Her havde branden været . Ilden havde blusset 
i det lange græs og sveden det visne løv af risbøgene . 
Melankolsk strakte det sorte land med 
de svedne buske sig bort i den indbrydende skumrings 
mørknende grå . 
— det ser egentlig ikke imponerende ud , 
mente Graff . 
— sådan går det med alt , man drømmer 
sig så stort , sagde Fru Agnes . — man venter en 
skovbrand i russisk stil , og så finder man lidt 
brændt græs og et par svedne buske  .  .  . 
De drog tilbage . For en smule vild og kom 
ned i hulveje mellem bakker , som var gule af 
små pileris og violette af unge birke , og mellem 
skrænter , hvis blege græs polstredes med rækker 
af unge ædelgraner . Mørket faldt på , de begyndte 
så småt at ængstes . Vej på vej åbnede sig , , 
løbende langt ind i skoven — alle lige øde og 
mørke og forladte . En gang troede de at skimte 
mennesker forude — men det var kun to ledstolper . 
Indtil med ét landevejen ned mod hotte lå 
lys og åben for dem , og de roligt vandrede ned 

mod stationen , med ryggen til skoven , fra hvis 
mørke kam uglerne forgæves skreg efter dem . 
Ved hotellet standsede de for at spise . De 
satte sig i et lysthus af storknoppede syrenbuske , 
lige ud til landevejen . Ovre på den anden side 
lå bomhuset . En halvvoksen dreng stod i den 
åbne dør og fløjtede — henne foran hotellet løb 
en Karl over stenbroen med tunge træsko — 
en mand og en pyntet pige , som trak handsker 
på , kom langsomt gående ned ad vejen . Alle 
lyde hørtes så højt i den stille aften . Langt 
ude over de mørknende marker bræmmedes den 
grå himmel af to guldrøde solnedgangsstriber  .  .  . 
.  .  . Graff og Fru Agnes og Åge sad længe 
hér , ganske tavse . Om dem voksede stilheden og 
skumringen . Parret henne fra vejen var kommen 
forbi . Drengen ovre i bomhuset gik ind og lukkede 
døren efter sig . Fra et lille hus , der lå ude på 
Marken , hørtes den pibende lyd af en post , hvormed 
der blev pumpet . 
— hvor det alt sammen er godt , sagde Fru 
Agnes sagte hen for sig . 
.  .  . Siden vandrede de langsomt op til stationen . 
Folk gik frem og tilbage på perronen eller sad 
7* 

på den eneste bænk , der var . Langt borte peb 
toget , men det varede længe , inden lokomotivets 
store , glødende øje gled frem over skinnerne , som 
fik glans derved . 
Så kørte Niels og Agnes og Åge ind mod 
København . Deres legemer hvilede i forårstræthed , 
deres sjæle var fyldt af fodvandringens minder . 
Og kupéen duftede af bukar og anemoner . 
Vi . 
Niels Graffs første roman var udkommen . De 
blade , hvis opgave det er at holde unge talenter 
nede , havde kastet sig over den med det had , 
marsyas’ æt nærer mod Apollos børn . Men i en 
stor artikel havde én af tidens fineste kritikere 
værdsat bogen og betegnet den som en høj stræbens 
første frugt — intet fuldbåret værk , men et arbejde , 
hvori sol og gråvejr ustadigt skiftede som 
på en dag i det tidlige forår . 
Samme dag , som denne anmeldelse havde 
stået om morgenen , var der om aftenen et lille 
selskab forsamlet hos Graffs . Åge var der — 

henrykt over vennens held havde han allerede indfundet 
sig ved middagstid og siden tilbragt dagen 
derude . Og da man klokken otte gik til bords , 
var der i Graffs lille spisestue ikke mindre end 
otte personer forsamlede . 
Ved Graffs højre hånd sad kritikeren , æresgæsten . 
Hans ranke , brede skikkelse ragede som 
et gammelt træ højt op over ungskoven om ham . 
Med sine store , klare , lidt fremspringende øjne betragtede 
han opmærksomt alt i stuen . Han bøjede 
sig høfligt hen imod Graff , der nervøst konverserede 
ham , og lo nu og da med en stor , stærk latter , 
der vældede ud af hans smukt formede mund som 
vand af en kildes løvegab . Efter hver sådan 
latter strøg han sig med hånden over sin store , 
gule soldater-moustache — som om noget af latteren 
var bleven siddende i skæget . 
Ved siden af kritikeren sad en køn , blond 
ung mand med stærke lorgnetter for et par små , 
blå øjne — en ung lærd med kunstneriske tilbøjeligheder 
og stor ærbødighed for Graff og kritikeren . 
Hver gang en af disse to henvendte ordet 
til ham , blev han rød op til hårtoppen og smilte 
et strålende lyst smil . 

efter den unge lærde fulgte en maler — en 
høj , alvorlig fyr med et skægget apostelansigt . 
Han spiste i tavshed og sørgede flittigt for at fylde 
sit eget og sine naboers glas . Nu og da nikkede 
han tværs over bordet til en eller anden i selskabet , 
mumlede et  » Skål ! «  hen for sig og drak . 
Så kom Fru Graff — for den nedre bordende 
— og ved hendes side Åge Bondesen , der 
med stille glæde havde funden det servietbånd , 
som i det grafiske hus plejede at være hans , anbragt 
ved denne kuvert . 
Kredsen om bordet sluttedes af to nære venner 
af huset : Albert Larsen og Charles Briand — den 
ene en lille , brun , krølhåret person , der syntes at 
hvile i en undersætsig tilfredshed med alle ting og 
velvilligt smilende fulgte alt , som skete ved bordet 
— den anden en høj , slank , sortøjet og sorthåret 
ung mand , som spiste med afmålt holdning og , 
ene blandt hele selskabet , var iført frakke og hvid 
kravat . 
Efter at den første hunger var stillet , og 
gaflernes haglvejrslyd mod tallerkenerne havde hoftet 
lidt , begyndte samtalerne at summe . Åge sad 
netop og overvejede et spørgsmål , han ville gøre 

Fru Graff — et spørgsmål , som skulle indlede 
en ' passiar imellem dem — da der blev slået på 
et glas . Nede ved den anden bordende rejste kritikeren 
sig . 
— jeg er ikke taler , sagde han , og har ikke 
ordet videre i min magt . Jeg vil også blot sige 
nogle få , simple ting — som jeg mener , at i unge 
kan have godt af at høre . 
Jeg skrev om vor vært Niels Graffs bog , at 
i den havde den nye kunst en af sine første , smukke 
dage . Jeg skrev ikke , hvorfor dette var så — 
men jeg vil sige det her . Det er , fordi denne bogs 
digter er et nyt menneske — fordi den anskuelse 
af verden og livet , som vi gamle har kæmpet for , 
i ham er bleven kød og blod . Han er et frigjort 
menneske , et væsen , omplantet i hedenskabets nye 
jord , en sjæl , næret af friske safter . 
Og dette er den uundgåelige betingelse . Uden 
i bliver nye mennesker , kan 1 ikke skabe en ny 
kunst . Derfor :  » De nye menneskers skål ! « 
Kritikeren løftede sit glas . Alle rejste sig og 
stod lidt — uden ret at vide , hvorhen de skulle 
vende sig med skålen . Nogle hilste på taleren , 

andre på Graff . Og i tavs højtidelighed tømtes 
alle glas . 
Det varede noget , inden tavsheden fortog sig . 
Men efterhånden begyndte fortrolige samtalers téne 
at snurre , snart ved det ene hjørne , snart ved det 
andet , indtil hele bordet var overspundet af ét 
muntert lydvirvar . 
Åge Bondesen alene sad tavs . Han var pludseligt 
bleven greben af en underlig slaphed , en dyb 
træthed , en stor ligegyldighed . Alle disse snakkende 
og leende mennesker om ham syntes ham 
blot grimacerende masker , der ikke kom ham ved . 
Han følte sig på én gang dem alle underlegen — 
og ophøjet over dem alle . Men især var de ham 
uendelig ligegyldige . 
— hvad tænker de på ? sagde i det samme 
Fru Graff . — de sidder så lidt på den måde 
.  .  . Det er , som om de lyttede efter noget langt 
borte  .  .  . noget , som vi andre ikke kan høre , og 
som er langt ude i natten  .  .  . 
Åge Bondesen blev varm af glæde . 
— jeg tænker på , sagde han , hvor langt vi 
mennesker i grunden altid er fra hverandre , selv 
fra dem , vi kalder de nærmeste . Det bedste venskab 

i verden har ikke andet end gisninger at 
sejle efter og må stadig krydse sig frem mellem 
misforståelser . Og derfor kan det ske , at selv 
de mennesker , man holder mest af , med et bliver 
en ligegyldige — fordi de i grunden er en ganske 
fremmede og ubekendte . 
Fru Graff så på ham . Det var , som betænkte 
hun sig på noget — så sagde hun indtrængende : 

— Bondesen ! De går så alene med alt deres 
.  .  . Men de skal betragte Niels og mig som deres 
rigtig gode venner  .  .  . Og kommer der noget imellem 
os , så lad os tale rent ud til hinanden om det — 
lad os være ærlige overfor hinanden  .  .  . Lover de 
mig det ?  .  .  . Og for at det skal være rigtig lovfast , 
så lad os to drikke dus  .  .  . Jeg er et par år 
ældre end de , så jeg tør nok foreslå det , føjede 
hun smilende til . 
De løftede deres glas og drak og nikkede 
alvorligt til hinanden . 
— skål , du ! 
— skål  .  .  . Du  .  .  . 
Et øjeblik efter blev bordet hævet . Åge var 
iblandt de sidste , som sagde  » Tak for mad «  . Idet 

han rakte Fru Graff hånden , kom Albert Larsen 
til og udbrød overstadigt  : 
— når man har drukket dus , bør man besegle 
det med et broderkys  .  .  . 
Fru Graff lo udfordrende til Albert : 
— det er en besegling , som vi ikke er bange 
for  .  .  . 
Og hun rakte smilende sin kind hen til Åge , 
som varligt berørte den med sine læber  .  .  . 
— Graff , nu kysser Bondesen din kone , råbte 
i det samme en røst inde i dagligstuen . Og mellem 
portiererne viste sig først Graffs forundret smilende 
ansigt , så , bag ham , æresgæsten , leende som en 
blond favn . 
Vil 
Åge Bondesen sad den samme nat længe ved 
sit vindue . 
Det var en af de første lyse nætter . Han 
så fra sit vindue ud over villalandets dunkle haver 
og blege gavle og grånende skifertage — ud mod 
en skarp horisont af skorstene og Tage og trætoppe . 

bag denne synsrand stod guldrød luft , indlagt 
med smalle , mørke skybånd — guldrød luft , som 
højere oppe blev blånende sølvblank . En fabrikskorsten 
begyndte at ryge ; som en tynd , sort strime 
trak røgen langsomt hen over himlen . 
Åge sad og betragtede dette fjerne skyggerids 
af skorstene og Tage og træer . 
Han tænkte på hende , som nu sov et steds 
derude under denne horisonts bryn . Han følte 
sig så forladt , fordi han havde måttet gå fra 
hende og sige hende farvel og lade hende tilbage 
derude . Han følte sig så ene — som en fugl , 
der ved aftentide sætter sig til hvile i Toppen af 
et nøgent træ , langt borte fra hjem og frænder . 
Og i hans sjæl genlød uafladeligt hendes stemme , 
som da den i aften sang schumannske lieder . Evindeligt 
klagede det for hans øre med hendes røst 
— med hendes våndefulde , vemodige violinrøst : 
» Ich schau dich an , und wehmuth  .  .  . « 
Intet mere — kun denne ene linje , evindelig 
sungen på ny : 
» Ich schau dich an , und wehmuth  .  .  . « 
.  .  . Foran ham på bordet duftede i et glas 
hvide hyacinter . Han og Briand havde på hjemvejen 

overmodigt gjort indbrud i en villahave og 
plukket dem . Åge tog den ene op af glasset og 
trykkede den varligt mod sin mund — trykkede 
varligt sine læber mod de hvide blomsterklokker , 
hvis hud var glat og kølig som huden på hendes 
kind  .  .  . 
Længe sad han således — med de kyske 
hyacinter mod sin kyssende mund . 
Og gennem hans sjæl vedblev det at klage 
som trækfuglefløjt i sorte nætter : 
» Ich schau dich an , und wehmuth  .  .  . « 
— und wehmuth , nynnede han til sidst for sig 
selv — og for sammen ved lyden af sin stemme . 
Han så sig om som en , der vågner . 
Bag ham brændte lampen på natbordet — 
purpurrød i det blå gry . I villagårdene galede 
haner , fra byen lød det første togs fløjten og 
korte damppust — og langt borte var der en 
døende vognrullen , en blegnende vognlyd , som førte 
Åge tilbage til hans ynglingeårs længselsfulde sommernætter 
i hans fjerne hjemland  .  .  . 

Viii . 
En aften i begyndelsen af maj . 
Udenfor en lille nordsjællandsk kro sad to unge 
mænd ved et langt træbord , som overskyggedes af 
Linde . Der var mørkt , hvor de sad , men udenfor 
lindene lyste forårsnatten . Dens skær glimtede 
blegt i to halvtømte glas , der stod på den dunkle 
bordplade foran de to unge mænd . De sad og 
så på bordpladen og de blege glimt i glassene , 
og skimtede længere ude krohavens hegn og en 
hvid strime vej og , bag vejen , et lavt , langt hus , 
hvis mur lyste mat , og hvis tag tegnede sin rygning 
og sine skorstene mørkt og skarpt mod den 
sølvlyse luft . 
De to unge mænd var Åge Bondesen og 
Niels Graff . De havde samme dags morgen forladt 
København , som de ikke håbede at gense i de første 
fjorten dage . De ville mest gå på deres fod 
— derfor var Fru Agnes ikke med . Niels Graff 
dækkede vandringens omkostninger af honoraret 
for sin nylig udkomne bog . 
Bondesen og Graff sad længe tavse , nydende 

deres legems træthed efter dagens Marche , nu og 
da drikkende en slurk af kognaksvandet foran dem . 
— hør ! sagde omsider Niels Graff . — den 
svage lyd i løvet lige over os ! En ganske sagte 
puslen eller knitren — som af blade , der vokser , 
eller knopper , der åbner sig  .  .  . Jeg bliver så 
højtidsfuld til mode derved  .  .  . Det er , som hørte 
jeg naturen hviske om sine dybeste hemmeligheder . 
.  .  . Det er , som sad vi under selve livets træ  . .  . 
Åge sad lidt og lyttede . 
— ja , nu hører jeg ! sagde han så . — det 
lyder , synes jeg , som om en natsommerfugl har 
forvildet sig ind mellem lindebladene og nu ikke 
kan finde vej igen ud af løvet . 
Atter tav de lidt . Så udbrød Åge : 
— å , at kunne skildre alt dette  .  .  . det 
skyggerids derovre af taget  .  .  . som ætset med 
syre i himlens hvide stål  .  .  . og den lyd langt 
borte af en vogn på en nyskærvet vej  .  .  . jeg 
hører hver sten , hjulene knaser hen over  .  .  . Og 
husker du i aften , i skumringen , efter regnen  .  .  . 
Da vi gik gennem skoven  .  .  . og pludseligt opdagede 
de første udsprungne risbøge  .  .  . som lyse 
spøgelser stod de ved vejens rand  .  .  . 

.  .  . Og så det , at vi er fri , blev Åge ved . 
— vi er fri som zigøjnere , som vaganter , som 
fuglene under himlen og dyrene på Marken  .  .  . 
Vi har lagt alle forhold bag os og brudt alle bånd 
.  .  . vi er rømt fra alle skoler og alle mestre  .  .  . 
Vi er frie mennesker i den evig frie , evig nye 
natur  .  .  . 
Åge sitrede nervøst . Skærmet af mørket og 
hidset af drikken var han bleven veltalende — nu 
stødte han stærkt sit glas mod Niels Graffs : 
— for vor frihed ! 
— for vor frihed ! gentog den anden . 
Og idet han tændte en cigar , føjede han til 
med en stemme , der pludselig fik en sprød klang , 
som Åge ikke kendte : 
— jeg drikker den skål , skønt jeg ikke , som 
du sagde , har lagt alle forhold bag mig . Men jeg 
føler mig ikke bunden af Agnes  .  .  . og hun skal 
heller aldrig komme til at føle sig bunden af mig  .  .  . 
Niels Graff tav med ét , som var han bange 
for , at stemmen ikke længer ville lystre . Åge sad 
tavs og overrasket . Hvorfor skjalv Niels Graffs 
stemme , da han sagde , at Agnes aldrig skulle 
komme til at føle sig bunden af ham ? 

urolig tømte Åge sit glas  .  .  .  . 
— i grunden er det dumt at lægge sig til at 
sove i en nat som denne , sagde Graff lidt efter 
( og hans røst var nu , som den plejede ) . — vi 
burde egentlig lade kro være kro og værelse værelse , 
og vandre videre den hele nat . Vandre gennem 
sorte skove , hvor uglen skriger , og Sankt 
hansorme lyser , og flagermus svirrer over de blanke 
kær og bryder ellepigernes Dans  .  .  . vandre , til 
vi blev trætte , og så svøbe os i vore frakker og 
lægge os ned til blund på det bløde Mos om et 
bøgetræs fod for at vågne tidligt i morgen , når 
den første lærke begynder at synge  .  .  . 
Henreven og ivrig sprang Åge op : 
— ja , det burde vi  .  .  . 
Men Graff , der også havde rejst sig , sagde : 
— alligevel er vi vist for trætte  .  .  . 
— måske er vi nok for trætte  .  .  . gentog Åge . 
De kom begge til at le — og gik så ind . 
Ix . 
De vågnede næste morgen ved , at solen 
skinnede ind i sengene til dem . Grønliggyldent 

strålede dens lys ind gennem lindeløvet , som 
dækkede vinduerne , og fuglene kvidrede udenfor , 
stærkt og jublende . Der var en grønlig lød af 
sollyst løv hen over det hvidkalkede loft og over 
sengens hvide lagner og de hvide håndklæder 
på væggen . 
Niels Graff sprang straks ud af dynerne . Han 
åbnede et vindue , og Åge følte morgenluften og 
fuglesangen strømme dugfrisk ind over sig . 
Da vennen vel var nede , stod Åge op . Han 
dukkede hurtigt ansigtet ned i det kolde vand og 
hældte med svampen vand over sin nakke og isse . 
Så gik han til vinduet . 
Nedenfor sad Niels Graff ved bordet fra i 
aftes og røg sin cigar . Ude på vejen trak en 
mand afsted med en ko — ved krohegnet standsede 
han og gav sig i snak med nogen indenfor . 
Den hvide gård på den anden side vejen lyste 
stærkt i morgensolen , og mellem lindenes halvtudsprungne 
løv skimtede Åge langt borte en solbeskinnet 
eng , hvor en hest gik og græssede . 
Åge blev længe stående ved det åbne vindue . 
Alt trængte ind på ham så frisk og nyt , som var 
det skabningens første morgen , han så . Foran 
livets træ . 8 

i *4 
ham lå livet , livet ved vennens side , livet i 
kunstens tjeneste , livet i lys af Fru Agnes’ fine 
og blide sjæl . Som en solbeskinnet forårsskov 
åbnede verden sig for ham — blå håb drømte 
langt borte — og hvert skridt førte ham dybere 
ind i den fejreste sommer  .  .  . 

tredie bog 
refugium 
qu’as lu fait , toi que voilà , 
pleurant sans cesse — 
dis , qu’as tu fait , toi que voilà , 
de la jeunesse . 
Paul Verlaine 


eesnjtu 

* gnes Graff og Åge sad udenfor en lille kafé 
Ix i øster Søgade . 
Det var en regnvejrsaften i juni , lun , med 
Duft af blomstrende kastanier . Regnen havde overrasket 
Agnes og Åge på vejen ned til dosseringen , 
og de var tyet ind under kaféens skærmende 
markise , hvor de nu sad på en bænk , mellem to 
mure af vedbend i trækasser . Ved siden af dem 
rislede regnvand ud fra tuden på en tagrende 
og dannede en lille strøm , hvis skumbobler glimtede 
gyldent i en nær gaslygtes lys . Ovre på 
den anden side gaden vandrede folk på den 
vædeblanke asfaltsti under kastanjerne . Træer og 
mennesker tegnede sig i sorte rids mod den lysere 
sø bagved — 
— og se ! sagde Fru Graff — folk spejler 
sig i asfalten , så det ser ud , som der hang store 
klumper skygge ved deres fødder . 

— hvad bestiller du for tiden ? spurgte hun 
så lidt efter . — skriver du på noget ? 
— bestiller ? Jeg ? Ingen ting ! Jeg lever ! 
Var Åges svar . 
— lever ? 
— ja  ! Er til , bare  .  .  . Og jeg føler mig så lykkelig 
derved som jeg aldrig har været før . Tænk dig 
min dag : jeg vækkes hver morgen af solen , der 
skinner ind over de hvide puder og lagner om 
mig  .  .  . På natbordet står bakken med kaffe 
og en frisk , sværteduftende Avis . Jeg breder 
bladet ud , og fra det hvide papir strømmer stadens 
liv mig i møde . Jeg står op . Måske har jeg 
penge — måske ikke . I sidste fald tager jeg et 
par gamle bøger med for at sælge dem inde i 
byen . Nede på vejen brænder solen — jeg 
vandrer langsomt ind ad — om mig mylrer gamle 
Kongevejs færdsel og det larmende liv på Vesterbros 
passage . Under paraplyens solsejl sætter 
jeg mig og drikker langsomt et krus koldt munchener 
øl til et stykke smørrebrød eller to . Jeg 
sidder lidt og ser , vel til mode , på gadens mennesker , 
der ustandseligt strømmer forbi . Jeg ser 
rundt på de andre gæster under solsejlet — og 

ind i den skyggesvale kafé , midt i hvis åbne 
døre kellnerne står og spejder . Så betaler jeg 
og går — ind gennem strøget . Møder mange 
kønne ansigter og vender mig efter mange smukke 
legemer . Træffer så én eller anden bekendt — 
Albert Larsen , Briand — med hvem jeg kan få 
dagen til at gå . Vi tager i skoven  .  .  . eller vi 
spiser til middag — ude på Langelinie  .  .  . eller 
vi sætter os ind på en kafé og glæder os over 
menneskene , der går forbi  .  .  . Inden man véd 
det , er det aften  .  .  . Man opdager pludseligt , 
at gaskuplerne er tændt i butikken lige overfor 
ens kafévindu  .  .  . Langt borte vinker så tivolis 
musik og Mylr og lune lunde  .  .  . Og bagefter 
vandrer man hjem i den lyse nat  .  .  . Gaden ligger 
hvid og bred mellem sovende , gyldenrudede huse  .  .  . 
Og forbi en stryger med raslende klæder slanke , 
unge kvinder som letfærdige natsommerfugle  .  .  . 
— og så fanger du én af de natsommerfugle  ? 
Spurgte Fru Agnes . 
— det sagde jeg ikke — jeg sagde , de strøg forbi . . . 
— jo , Åge , jeg véd godt , at du har et stort 
hjærte . Jeg mente heller ikke at bebrejde dig 
noget — jeg har jo ikke noget at sige over dig  .  .  . 

Åge ville lede samtalen lidt bort . 
— ak nej , ikke én af dem er den kvinde 
værd , som vi så oppe i Hornbæk  .  .  . Den dejligste 
kvinde , vedblev han drømmende . — det var på 
kroen  .  .  . vi kom dertil om aftenen  .  .  . og 
der var en høj , blond pige , som vartede os 
op og lo ad alt , vi sagde til hende  .  .  . Om aftenen , 
på vort værelse , så vi hende igen  .  .  . 
Hun stod og gjorde sengene i stand , da vi kom 
op  .  .  . og var så smidig og blød i sin blå 
kjole  .  .  . som rytmen i et Vers  .  .  . 
.  .  . Jeg kunne ikke få mine øjne fra hende  .  .  . 
Hun stod ved natbordet og satte glas og karaffel 
til rette  .  .  . og jeg gik hen til hende og bad om 
lidt vand  .  .  . Hun skænkede for mig og rakte 
mig vandet og smilede  .  .  . Hendes unge tænder 
blinkede og lyste i det smil  .  .  . der tændtes en 
lille gnist på hver tands vædeblanke emalje  .  .  . og 
jeg så på hendes hvide Hals , som det nedskårne 
kjoleliv blottede , en lille brun skønhedsplet  .  .  . 
.  .  . Så véd jeg ikke , hvad der skete  .  .  . 
Men jeg mærkede med ét hendes midje i min arm 
og mod mine læber noget hårdt og vådt , som 
var hendes leende munds tænder  .  .  . Og jeg kom 

først til mig selv , da jeg så hendes ranke skikkelse 
forsvinde ud gennem døren og opdagede Niels 
henne i den anden ende af stuen , småleende og 
i færd med at trække sine manchetter af  .  .  . 
— og så ? spurgte Fru Graff , da Åge tav 
og blev ved at tie . 
— og så  ? gentog Åge . — så er historien 
ikke længere  .  .  . 
Fru Graff sad lidt . 
— du er en pjalt , sagde hun derpå med ét . 
Åge så opskræmt på hende . Hendes stemme 
lød hård og kort . Og i lygtelyset skimtede han 
hendes ansigt , blegt og stivnet som en stenmaske . 

-- hvorfor ? om jeg tør bede ? spurgte han så . 
-- hvorfor ? Fordi du leger med dit begær  .  .  . 
Og lader andre lege med dig  .  .  . Fordi du  .  .  . 
Ja , fordi du er en , som gerne giver håndpenge  .  .  . 
Og giver dem til alle  .  .  . men ikke har i sinde 
at betale nogen den fulde løn  .  .  . 
Hun drak heftigt sit glas ud og rejste sig . 
Åge skyndte sig at komme efter , men nåde 
hende først lidt nede i gaden . Uden et ord 
fulgtes de ad , over dronning Louises bro , ned ad 

dosseringen . Fru Agnes gik og så ligeud , med 
løftet hoved , hård og kold profil . Et øjeblik 
nynnede hun — men holdt hastigt inde . 
Så var de ved hendes låge . 
— ja , du går vel ikke med op og hilser på 
Niels ? spurgte hun og rakte i det samme fingerspidserne 
frem til farvel . 
— nej tak  .  .  . 
— jajada  .  .  . Så tak for i aften  .  .  . 
Hun smilede — et falsk og uægte smil , et 
smil af gråt og falmet sølv  .  .  . Så smækkede 
døren i bag hende . Der var ingen lys at se 
inde i de to stuevinduer , blev heller ikke tændt 
noget . 
I . 
Åge drev hjemad . 
Han begreb pludselig , hvad der var sket — 
begreb det så sorgfuldt klart  .  .  . 
Ak , hun havde drømt sig hans hjerte som 
en stolt og adelig Borg , et tårn af elfenben , som 
kun den fineste kvindelige sjæl formåede at åbne 
med poesiens og den inderlige følelses guldnøgler  .  .  . 

og nu havde hun set , at hans hjerte var 
som én af bibelens skøger — én , der sidder ved 
vejkanten og råber ad de vandrende , som går 
forbi , og blotter sig og giver sig hen efter sin 
lysts lune og sin bryndes bud  .  .  . 
Han forstod med ét , at han havde kunnet 
vinde hende — forstod det , nu det var for sént  .  .  . 
.  .  . Og i hans sjæl steg minderne om deres 
samvær — manede frem af denne pludselige tankes 
mægtige trolddom  .  .  . 
.  .  . Han mindedes majaftner sammen med 
hende , på kafeer hinsides søerne  .  .  . De havde 
siddet i de små beværtningshaver og set over 
mod det sølvblege skær af døende dag i søgadens 
Rader af ruder — siddet og talt og drukket 
chartreuse , der var klar og grøn som sommernatshimlen 
mod nord  .  .  . 
.  .  . Han mindedes aftner i dagligstuen på 
dosseringen  .  .  . Niels sad oppe på sit værelse 
og skrev  .  .  . og Fru Agnes spillede for Åge , der 
lå på sofaen . Kun lysene ved klaveret var 
tændte — deres hvide flammer spejlede sig i det 
sorte , polerede låg . Og udenfor var det blanke 
vand og den lyse nat og lyd af tale og trin , 

som vandrede forbi , og af fjerne sporvognes 
klokker  .  .  . Og tungsindig vældede musiken ud 
gennem mørket — Schumann , Schubert og grieg  .  .  . 
.  .  . En sort sværm af sorgfulde tanker fløj 
op i Åges sjæl  .  .  . 
.  .  . Thi det var jo nu forbi alt sammen , ubodeligt 
forbi  .  .  . Han var for evigt lukket ude fra 
hendes lyse smils verden  .  .  . Han måtte vriste 
sin sjæl løs , rive den op af den jord , i hvis muld 
den havde skudt så dybe rødder  .  .  . 
.  .  . Åge var hjemme — stod i sit værelse . 
Han gik til vinduet . Den stille , lune luft 
var fyldt af vinrosers vellugt . Nede i en af villahaverne 
sad et selskab i et lysthus om en 
tændt lampe . Åge hørte en tale , højt , og som 
læste han op af en bog . Nærved var vejen hvid 
og træerne dunkelt grønne og husene gulblege 
eller mørkerøde med grå skifertage . Men længere 
ude var alt ét sort , hvoraf popler løftede sig , 
tegnede skarpt mod den gyldne luft , hvori en 
enlig blå stjærne skælvede . 
Og sorgfuldt mindedes Åge hin nat i maj — 
hin første lyse nat , da han havde kysset de hvide 
hyacinter  .  .  . 

Iii . 
Der fulgte lange , ensomme dage . 
Åge sad hjemme på sit værelse og følte 
tiden uendelig tom og sendrægtig . Uret henne 
på hjørnehylden gik og gik , men kom ingen vegne , 
syntes han . Hvad havde han dog før gjort med 
alle disse mange timer ? 
Og længselsfuldt stirrede han ud gennem vinduet 
— ud mod horisonten , hvor søtorvets tårne 
stod i fjern dis — søtorvets tårne , som han 
så lidt havde set fra vinduerne derude på dosseringen , 
søtorvets tårne , som Fru Agnes og han 
så ofte havde betragtet , når de sammen gik langs 
søerne  .  .  . 
Sådan sad han dagen igennem . Men når 
aftenen kom , og tusmørket steg over haverne , og 
bløde klokker ringede langt borte i skumringen , 
så kunne han ikke længer være hjemme  .  .  . Og 
før han vidste det , havde hans fødder ført ham 
ud mod dosseringen , ud til den lille havelåge 
foran Niels Graffs hus  . . . 
Niels tog imod ham som sædvanligt — lidt 
køligere var han måske bleven i det sidste . Men 

Fru Agnes hilste ham med det falske og kolde 
smil fra hin aften — et høfligt og fremmed smil , 
der gjorde ham fortvivlet . Gang efter gang trængte 
han ind på hende , spurgte , hvorfor hun var så 
forandret . Svaret var altid éns : 
— forandret ? Det véd jeg ikke af . Jeg er , 
som jeg plejer . 
Og så smilet igen  .  .  . 
Åge vendte hjem med gråden i brystet , 
attrående at slænge sig ned foran hende , at kaste 
sig i støvet for hendes fødder og råbe om nåde  .  .  . 
Så kom Sankt hans aften  .  .  . 
Det var en gammel aftale , at de skulle tilbringe 
den sammen i dyrehaven , se livet på bakken og derefter 
vandre rundt i skoven lige indtil dag  .  .  . Åge 
gik ud til Graffs om eftermiddagen i det håb at 
kunne blive hos dem og tage ud sammen med 
dem  .  .  . Men da han ringede på , kom Fru Agnes 
selv og lukkede op . Og da hun gennem dørsprækken 
så Åge , sagde hun blot , at Niels var 
ikke hjemme , og hun selv skulle til at klæde sig 
om — så hun kunne ikke tage imod ham  .  .  . 
Døren smækkede til . Mod i hu vandrede 
Åge videre — op langs søerne , op til den kafé , 

hvor de hin regnvejrsaften havde siddet sammen . 
Sommersolen brændte hedt på de hvide brøstene , 
Åge følte sig støvet og træt . Han satte sig ved 
et af bordene på fortovet ; det bord , de havde 
haft hin aften , var optaget af et par pyntede 
herrer , som drak øl . Siddende her skrev Åge 
jeg troede drømmetiden endt 
og hver min ynglinglængsel død — 
jeg troede mig en nyfødt mand 
i livets nye morgenglød . 
Min fod så længe ej har trådt 
den dunkle sti langs savnets strand , 
hvor jeg i svundne ynglingår 
har smægtet efter lykkens land . 
Nu drages jeg derhen i dag — 
min sjæl er trist og tung og led , 
thi natten mærker sine børn , 
og mørket ej af glemsel véd . 
Min glade drøm er dræbt og død , 
min skumrings måne sluktes ud — 
hvor før jeg hørte bløde ord , 
står hård og hvid en marmorgud . 
Jeg kender dig , du dunkle vej , 
og savnets syge Melodi  . . . 
Igen den samme tunge sorg  . .  . 
Jeg troede længst den tid forbi . 

versene mildnede hans smerte til vegt vemod . 
Og klokken otte traf han ude i dyrehaven sammen 
med Graffs . 
De stod nede ved kilden og drak vand . Niels 
gik ham smilende i møde : 
— det var godt , du kom  . .  . her er en masse 
af min kones familie , vi må gå og trækkes med . 
Åge blev derpå præsenteret for en del mennesker , 
som omgav Fru Agnes . Hun selv rakte ham 
høfligt hånd , men vendte sig straks til de andre . 
Så gik de op på bakken . Larmede med i 
Sankt hans aftenens lystige løjer — købte Trompeter 
og hylede om kap med de øvrige horn-kor . 
Fru Agnes havde det længste blæseinstrument af 
dem alle og tudede overgivent ind i ørene på 
enhver , der kom forbi . Det lykkedes Åge at 
komme hende til hjælp en gang , hun var bleven 
skilt fra de andre og havde forvildet sig ind mellem 
seks kæmpemæssige Trompeter , som fra alle sider 
skingrede imod hende . Da var der , et sekund , et 
glimt fra fordums dage i hendes øjne — men i 
næste nu var det slukt , og hendes ansigt stirrede 
medusakoldt , som altid når hun nu så på Åge  .  .  . 
.  .  . Trætte af bakkelarmen gik de siden ind 

i skoven . Men ikke ret langt , for Fru Agnes 
klagede over ømme fødder , og hendes slægtninge , 
som var med , fandt det ikke morsomt at  » rende 
her og traske og få våde fødder i græsset «  . 
Åge og Niels kom efterhånden langt bag 
de andre . Længselsfuldt så de ind over de store 
skovsletter 
blege lys . 
Der lå tågehvide i sommernattens 
andagtsfuldt stod de stille og hørte 
duggen dryppe tungt fra de dunkle bøge ned i 
det mørke græs . 
Men forude råbte Fru Agnes på dem , at nu 
skulle de skynde sig og komme — det var bedst 
at nå hjem , inden kapervognene blev alt for ublu 
i pris  .  .  . 
Og de fulgte . De nåde det øvrige selskab , 
og de kom med på vognen . Medens gryet grånede 
de sovende marker langs strandvejen , og 
sundet blånede i koldt morgenlys , rullede de ind 
mod København . Fru Agnes lo og snakkede med 
en ung , blond fætter . Åge og Niels sad ved 
siden af hinanden — ingen af dem sagde noget — 
Åge vendte efterhånden mere og mere ryggen 
mod selskabet og så tilbage ad den hvide vej , 
hvor andre vogne fulgte i hastig kørsel . 
Livets træ . n 

da de nåde dosseringen , stod himlen morgenrød 
over søerne . 
— lad os gå op og drikke lidt te , sagde 
Fru Agnes , henvendt til fætteren og den øvrige 
slægt . Og de gik op . Åge , hvem ingen havde 
indbudt , fulgte . 
Og så sad han dér , i sofaen , hvor han så 
ofte havde ligget og hørt hende spille i svundne 
tusmørketimer — sad dér , i morgenens kolde 
klarhed , mellem mennesker , der med ét var ham 
ganske fremmede , og drak tavs den té , Niels godlidende 
rakte ham  .  .  . 
Og gik så hjem , skamfuld , med sin dyrehavsbakke-trompet 
i hånden  .  .  . Arbejdere , der mødte 
ham , hånlo  .  .  . Og alt løv og alt græs stod 
bøjet af duggens tynge  .  .  . Fiske slog op i søernes 
blanke vand , og mygge sværmede lavt  .  .  . Spurve 
kvidrede  .  .  . lange , tunge fabrikrøgstrimer drog 
hen gennem luften  .  .  . ude på Nørrebro begyndte 
ruder at gløde  .  .  . Og da Åge gik op ad sine 
trapper , faldt en rød , firkantet lysning ind gennem 
gangvinduet  .  .  . Nu kunne Agnes og Niels og han 
have siddet langt borte og set solen rinde af 
hav  .  .  . 

Åge gik til sengs i den tungeste , bitreste 
bedrøvelse  .  .  . 
Iv . 
.  .  . Dagen havde været en solhede sommersøndag ; 
aftenen kom med klart og køligt mørke . 
Fra sit vindue hørte Åge unge mænd fløjte 
på deres kærester nede i villagårdene ; hysteriske 
katte skreg i haverne , og kvinder hvinede på vejene . 
Sporvognsklokker kimede iltert , hvert øjeblik var 
der latter og højrøstede råb i mørket , og lavt 
over byen hang fuldmånen som en gyldenrød 
sovekammerlampe . 
Åge måtte ud i den sanselige aften . Vejene 
vrimlede af par , og kvinder gik langsomt , fulgte 
af søgende mænd . På fortovet i den brede og 
dunkle fredriksberg alle kom en ung kvinde mod 
Åge  .  .  . 
Hun var høj og slank , stramt klædt i et langt , 
lyst overstykke . Idet hun gik ham forbi , så han 
et blegt , barnlig blødt ansigt og blinket af to 
stirrende øjne . Han vendte om og talte til hende . 
9* 

og med glad forbavselse fandt han her en 
kvinde , hvis Art han ikke kendte . Han mødte 
ikke den forlystelsessyge fabrikspiges rå latter 
eller tjenestekvindens ordknappe dyd eller skøgens 
beredvillige venlighed . Nej , hun talte til ham , 
som han havde talt til hende — ligefrem og naturlig — 
og med en blød stemme , der klang bedårende i 
norske tonefald . 
Han spurgte , hvorfra i Norge hun var , og 
hun besvarede hans spørgsmål rigeligt . Hun var 
fra christianssand  .  .  . hendes fader var skibsbygger 
og hed Collett  .  .  . hun selv hed Dagmar  .  .  . 
Hun var løbet hjemme fra for to år siden med 
en søkaptajn  .  .  . Men nu var han på de lange 
rejser , og hun sad her i byen og ventede på 
hans tilbagekomst  .  .  .  » Og så trænger man jo til 
en kæreste imens «  , sluttede hun og vendte sit 
leende ansigt op mod Åge , der til gengæld kyssede 
hende  . .  . 
De gik ind i en sangerindepavillon for at 
drikke et glas sammen . Det var Åge ubehageligt , 
at adskillige herrer i den tætfyldte sal syntes at 
kende Dagmar — de løftede deres glas , nikkede 
og lo hen til hende . Hun svarede kun ved at bevæge 

øjenlågene — men i hendes mundvige dulgte 
sig et smil , som gjorde ham hadefuld . 
De drak et par glas absint . Ved det andet 
glas havde Åge glemt sit had og lænet over 
bordet så han ind i Dagmars øjne , der var 
grønne som absinten . Han sagde hende dette , og 
hun lo . Så lænede hun sig pludseligt hen til hans 
øre og hviskedee — så tæt ind til ham , at hendes 
ånde brændte hans hud — hviskedee  » Nu vil vi 
hjem til dig . « 
Hed og tavs rejste han sig , betalte , førte 
hende ud . De steg i en drosche og nåde uden 
et ord hans bolig . På trappen vendte han sig 
blot om mod hende og mumlede  » Vi må være 
stille «  . Hun svarede  » Ja «  , og atter hørtes kun lyden 
af trinenes svage knirken og hendes skørters raslen . 
.  .  .  . En time efter sad de sammen i hans 
sofa , lænede træt ind til hinanden og rygende en 
cigaret . Der var mørkt i stuen ; de to vinduer 
lyste blegt som tæpper af sølvmor . Åge sad 
og gled med hånden hen over det glatte stof , 
der dækkede Dagmars bryst . 
— er det silkeliv , du går med ? spurgte han 
tankeløst . 

— ja , kan du ikke lide det ? Andre siger , 
det er så dejligt — ligesom hud at føle på  .  .  . 
Åge svarede ikke . Hans hånd standsede 
sin gliden hen over silken , og han stirrede tavs 
frem for sig i mørket . En dunkel sorg kom med 
ét over ham — han følte pludselig en stor ligegyldighed 
for den unge kvinde , der , halvt påklædt , 
sad ved hans side — han ønskede , at hun ville 
gå , for at han ene kunne komme ud at vandre , 
vandre ene ud imod den himmel , der stod lys som 
sølv over søtorvets tårne langt borte  .  .  . 
.  .  . Da han endelig fulgte hende ned til gadedøren , 
og hun tog ham om hovedet og kyssede 
ham , lovede han alligevel at komme over hos hende 
næste dag og spise frokost  .  .  . 
.  .  . En uge varede deres forbindelse . Så 
var det en aften , at Åge kom derover og fandt 
hende midt i et drikkelag med en lille , undersætsig 
mand . Hun havde sit silkeliv på og , i steden 
for nederdel , et gul- og sortstribet skørt med bort 
af brunt plyds . Da Åge kom ind , rejste hun sig , 
lidt usikkert , og præsenterede , medens hendes grønne 
øjne glimtede : 
— hr . Bondesen , min søndagskæreste . 

— hr . Hammerstad , den rigtige  .  .  . 
Åge så forvirret på den lille undersætsige , 
der tog sit glas og hilste . 
— du drikker vel lidt med  ? spurgte så 
Dagmar . Og uden at vente svar , hentede hun et 
glas og skænkede for Åge . 
— det er vin , han dér har haft med hjem , 
føjede hun til og pegede leende på den anden mand . 
Åge drak . Det var en krydret og tung 
Malaga . Han vidste ikke , hvordan han skulle bære 
sig ad med at gå igen , og blev så siddende . 
Han tømte hurtigt sit glas — Dagmar fyldte det 
og klinkede med ham . Han stak det ud og mærkede , 
at vinen gik ham til hovedet . Alligevel 
vedblev han at drikke . Han så gennem en tåge , 
hvorledes den undersætsige rykkede sin stol nærmere 
og nærmere hen til Dagmars — hvorledes 
hans hænder famlede om hendes knæ , under hendes 
skørter — hvorledes hun lå lænet tilbage i stolen , 
øjnene lukkede og om læberne et stivnet vellystsmil 
— pasifaë , der venter tyrens favntag  .  .  . 
Til han med ét blev ædru ved at se den 
undersætsige mand gribe Dagmar fast om hofterne , 
løfte hende i vejret og bære hende ud af stuen , 

ind i sovekamret , hvis dør smældede til bag 
dem  .  .  . 
.  . . Åge rejste sig , sitrende over hele legemet . 
Han fandt sin hat og sin stok og kom ud — 
kom hjem  .  .  . 
.  .  . Den næste dag mødte han Dagmar på 
gaden . Hun smilede , idet hun gik forbi ham  .  .  . 
Men han ville ikke hilse  .  .  . 
V . 
Åge Bondesen og Albert Larsen sad et par 
aftener efter ude på strandpavillonens veranda , 
ved  » Bellevue «  . 
Foran dem lå sundet , blegt og blankt , med 
svage bølgeskvulp mod molens stene . Fra den 
lange , hvide dampskibsbro gled en fiskerkvase 
langsomt ud — de røde sejl , det grønne skrog , 
en hvidmalet linje langs rælingen spejledes i 
vuggende omrids af det bløde vand . Der var 
hvide sejl ude på sundet , og langs horisonten 
lå en røgbrun mur af sunken varmedis , som 
dulgte Sverrige . 

Åge og Albert havde spist rigeligt til aften 
og sad nu snakkende ved kaffen og cognacen . 
— jeg var lige et øjeblik oppe hos Graffs 
i dag , sagde Albert . — fruen var ene hjemme ; 
Niels sidder jo nu hver formiddag på sit kontor 
og slider . Jeg ville have hende med , men hun 
kunne ikke . De havde ikke længer råd til at 
holde pige , fortalte hun , så hun måtte blive 
hjemme for at lave mad til manden . Hun var 
trist . Jeg tror også nok , at hun er frugtsommelig — 
lige i begyndelsen  .  .  . Og der var så mørkt inde 
i spisestuen , hvor vi stod  .  .  . en vissen viftepalme 
hang med bladene henne foran vinduet  .  .  . og der 
lugtede indelukket  .  .  . af gammel mad-os  .  .  . Jeg 
skyndte mig at gå  .  .  . ned , hvor der var solskin 
og vide udsigter over blinkende vand  .  .  . og jeg 
følte mig med ét så lykkelig over endnu at vandre 
fri og frank omkring i denne velsignede verden  .  .  . 
— ja , sagde Åge . — det gælder , at holde 
sig udenfor ; det gælder ikke at vikle sig ind i 
noget , men nøjes med at sé til  .  . . Thi lykken 
tilhører den beskuende alene . 
Lidt efter rejste de sig og gik . De kom op 
i skoven , netop som natten begyndte at sænke 

sine sorte slør . Og medens de to unge mænd 
langsomt vandrede op ad den hvide landevej midt 
gennem skoven , hyllede aftensmåltidets rus deres 
hjærne i et hedt mørke . 
Inden længe hørte de lyden fra dyrehavsbakkens 
instrumenter . Og stiltiende bøjede de af 
fra vejen , ind over skovengen , hen mod de lave 
træhuse , der lyste i skumringen . 
På verandaen udenfor et temmelig stort beværtningsskur 
sad en fyldig dame og fremviste 
sine arme og sin svære barm . Hun sad med et 
krus øl for sig og råbte ad de to unge mænd , 
om de ikke ville have en bajer med . De lo og 
svarede  » Nej tak — ikke endnu «   . .  . men armene , 
der var skinnende hvide og ved skulderen 
svære som lår , vedblev længe at forfølge Åge 
med deres kæmpemæssige nøgenhed . 
Ved et træhus , hvorfra der lød klaverklimpren , 
standsede Åge og Albert . 
— om vi gik ind her og fik lidt at drikke ? 
Smilede Albert , — damens opfordring derhenne 
har gjort mig tørstig . 
De trådte indenfor . Det var en lav , lang 
sal med hvælvet loft . Til den ene side var 

vinduer , og under vinduerne bænke med borde 
foran . På den modsatte væg et klaver , hvorved 
en ung kvinde sad og spillede . 1 salens baggrund 
stod en tyk madamme bag en buffet — til 
hver side for buffeten sås en dør . 
Salen var tom . Da de to unge mænd trådte 
ind , nejede madammen bag disken , og den unge 
pige rejste sig fra fortepianoet og kom hen imod 
dem . Hun var slank og lys ; ansigtet var hvidt 
som Gips , og midt i dette hvide ansigt blødte en 
mønnierød mund . 
Albert bestilte sodavand og cognac —  » tre , 
for de drikker vel med ? «  spurgte han .  » Og har 
de ikke også en dame til min ven her ? « 
— madam Andersen ! vendte den unge pige 
sig om mod buffeten . — madam Andersen , bed 
Hilda komme ind  ? 
Og hun satte sig hos de unge mænd . 
— Hilda ? sagde Albert . — det var et kønt 
navn . Men de hedder sikkert noget endnu 
kønnere . 
— jeg hedder Eva  .  .  . Er det kønnere , 
synes de ? 
— lige så meget kønnere som de er kønnere 

end al verdens hilda’er ! forsikrede Albert med 
hånden på brystet . 
Eva lo  : 
— nu kan de jo dømme selv — dér er Hilda  .  .  . 
En anden ung pige havde nærmet sig bordet . 
I det svage lys fra den rødt osende petroleumslampe , 
der hang ned fra hallens tag , sås 
under sorte pandekrøller et lille , fint ansigt 
med mørke øjne , buet næse og kort , smal mund . 
Et rødt liv sluttede stramt om en ung og 
rund barm . 
Med en syngende røst hilste hun godaften og 
satte sig på bænken under vinduet ved siden af Åge . 
De drak . Efter cognacs-sodavandet mere 
cognacs-sodavand  .  .  . så banko  .  .  . så portvin . 
Flaskerne vedblev at komme frem af halvmørket 
henne ved buffeten og serveredes snart af Eva , 
snart af Hilda . Åge hørte Albert på den anden 
side bordet citere tyske Vers for Eva  .  .  .  » ach , 
ev’chen , ev’chen , ev’chen mein «  klagede han , og 
føjede så til  » det er af Burger  .  .  . Du kender 
nok Burger  .  .  . ham , der har skrevet Lenore «   .  .  . 
Og han begyndte at foredrage Lenore . 
Åge var aldeles beruset . Han så nu og 

da , som i en pludselig åbenbaring , bordet med 
flaskerne , Alberts røde ansigt og den kridtblege 
Eva , lampen under taget  .  .  . men et øjeblik efter 
tog tåge atter det alt sammen . 
Så mærkede han med ét , at der var nogen , 
som ivrigt trak i ham . Han så op — Hilda 
stod ved siden af ham og halede ham i armen . 
Hun pegede over på Alberts og Evas pladser , 
der pludselig var bleven tomme , og hen på madammen , 
som syntes Åge at stå på en stol 
langt , langt borte , i færd med at slukke en uendelig 
fjærn hængelampe . 
— her skal lukkes , hørte han Hildas røst 
tæt ved sit øre . 
Han rejste sig . Et øjeblik så han ganske 
tydeligt den lyse nats hvide skær udenfor salens 
dør og ville styre sine skridt derud imod . 
Men han blev drejet rundt af Hilda , som 
stadig holdt ham i armen . Med fast hånd førte 
hun ham ned gennem salen , åbnede én af de 
små døre ved siden af buffeten og gik ind bag 
ham . I et lille værelses halvmørke lyste en sengs 
hvidhed . 

Åge vågnede næste morgen , liggende på 
den skrænt , som fra dyrehavsbakken fører ned til 
den lille sø bagved . 
Han rystede af kulde . Hans hoved værkede , 
det brændte i hans gane , hans Hals var sviende 
tør . Han følte sig som lamslået i alle lemmer ; 
det smertede , hver gang han strakte et ledemod . 
Langsomt rejste han sig over ende . Det 
måtte være tidligt på morgenen . Græsset , hvori 
han havde ligget , var endnu gråt af dugg , og 
rødlige solstriber skød skråt ned mellem bakkens 
huse og skur . Over ham sang fuglene i de 
grønne træer , og himlen var klar og blå . 
Åge rejste sig besværligt op . Hans hat lå 
på jorden ved siden af hans leje , men han savnede 
sin stok . Han tog hastigt til sin portemonnælomme 
— den var tom . Nervøst gennemfoer han 
sine øvrige gemmer — men fandt ingen penge . 
Kun til sidst , i hjørnet af en dyb vestelomme , en 
2 5-øre , omhyggelig indsvøbt i en stump avispapir . 
Åge pakkede mønten ud og stod lidt med 
den i hånden . Uvilkårligt kom han til at smile . 
Det måtte være Hilda , som havde haft den omtanke 
at levne ham 2 5 øre til at tage hjem for  .  .  . 

.  .  . En times tid efter sad han i én af 
klampenborgbanens åbne vogne og så ud over 
landet . Markernes grønne var gråt i den stærke 
morgensol , havernes og hegnenes træer stod med 
flimrende blanke blade . Åge sad og lod luften 
stryge svalende hen over sit blottede hoved . 
På bænken lige overfor dvaskede en ung 
mand — slap og sammenfalden . Den gule ligeskyggede 
stråhat var gleden ned over de lukkede 
øjne . Overskægget dinglede , tyndt og gult , om 
den åbne mund — en vissen rose var ved at 
falde ud af den lyse jakkes knaphul — nedover 
de brune , tærnede benklæder havde cigaren , han 
holdt i højre hånd , draget en bred askestrime . 
Skoene var ubørstede , kun gnedne af med en Avis 
eller et skræppeblad . 
Ovre i den anden side af vognen sad to 
børn — en dreng på fjorten og en lille pige 
hen ved de tolv . Åge havde lagt mærke til drengen 
allerede på Charlottenlunds perron — hans solbrune 
nakke løftede sig så fast over den blå 
matroskrave — og han gik , med hænderne halvt 
i stiklommerne , så spændstigt og sikkert på to 
stærke ben i sorte strømper . Han var ikke køn — 

den lille pige ikke heller . Men hendes blå øjne 
var så blanke , og hele hendes lille legeme så 
slankt og fint under en løs , blåstribet blusedragt , 
og hendes små , solbrændte hænder holdt om et 
par bøger . 
Åge følte sig aldeles overbevist om , at hun 
havde været i vandet før klokken syv i Morges , 
og at hun havde kørt en tur på tricycle ad 
vejene i Charlottenlund , inden hun skulle med 
toget . Han kunne ikke høre , hvad der blev sagt 
mellem de to børn , men pigebarnet lo så hjerteligt 
op til drengen , og han stod så ridderligt bøjet ned 
mod hende , så stærk og smidig og gymnastikerslank . 
Og Åges sjæl , der var bleven led ved at se 
på den forpjuskede nattefugl , som var hans eget 
afbilled , videde sig atter ved synet af disse spirende 
mennesker , denne nye slægt  .  .  . 
Ja , der måtte komme en ny slægt — en 
slægt , som ikke søgte lykken i drukkenskab og 
vinrus , og ikke ødte sin elskov i armene på en 
halvfuld kvinde , hvis ungdom var til at plukke 
for alle , der kom forbi . En slægt , dygtig til arbejd 
— en slægt , der sov uden onde drømme — 
en slægt med sunde sanser og et stolt hjerte  .  .  . 

vi . 
Åge sad ved sit vindue og så ud . 
Klokken var ti en aften i juli . 
Han var den samme dag flyttet ind i dette 
værelse , som lå endnu længere ude mellem Frederiksbergs 
villaer end hans forrige . Træt efter indflytningens 
besvær med at ordne bøger og hænge 
billeder op sad han stille ved sit vindue og så ud . 
Det var ikke længer hans gamle horisont af 
Tage og tinder og træer . Han så ned over en 
villavejs Linde , hvis brede blade lyste svagt i det 
døende dagslys . Hinsides lindene , mellem hvis 
kroner den brune vej skimtedes , skinnede hvide gavle 
og blanke skifertage — dulgte af løv og druknede 
i grønne haver . Langt ude lukkedes landskabet 
af Søndermarkens fjerne , disblå skovkam , hvorover 
røde skyer svømmede i aftenhimlen . 
Åge sad ganske stille . Han hørte folk snakke 
nede i haverne — døre blev lukkede af — en 
pumpe knirkede — en sporvogn ringlede fjernt 
— og der lød bløde violiner langt borte i de sovende 
haver . 
Livets træ . 
10 

Åge følte en uendelig fred stige fra dette 
stille land . Violinernes fjerne vemod lagde en 
dulmende sorg over hans sjæl . Han fornemmede det , 
som var han ad en uventet vej kommen til sit 
hjem — som var han fra verden vendt tilbage til 
sig selv  .  .  . 
.  .  . Thi længe havde han vandret i hæslighed 
og smuds og foragtende slæbt sit liv gennem den 
store stads skidne gader  .  .  . Siden hin Sankt hans , 
da venskabet mellem ham og Fru Graff ganske 
brast , havde alt været besmittelse  .  .  . Men nu var 
det med ét , som om fortiden veg langt bort  .  .  . 
Hans sjæl hvilede i sommernattens stilhed og badede 
sig i den kyske , duggkolde Duft fra havernes blomstrende 
hylde  .  .  . 
.  .  . Med anger og angst tænkte han på sit 
nylige liv — på sine aftener i en by , der forårshidset 
og vinberuset ravede til sit leje — på 
sine nætter i små og smalle gader , hvis lave huse 
svedede ramt og brunstigt , og hvis altid åbne døre 
stank som urene munde  .  .  . 
Han var vendt tilbage fra det alt sammen  .  .  . 
Han var kommen hjem . Som dugg faldt sommeraftenens 
stilhed på hans sjæl , og i den blege luft 

skreg kredsende svaler — skreg , som andre svaler 
havde skreget i længst forsvundne ynglingår , da 
hans liv endnu var rent , og hans hjerte længselsfuldt 
og lykkeligt . Han følte sig overfor aftenens 
klare åsyn så tilsmudset og plettet af synd — 
et stakkels forladt barn , hvis vildfarne sjæl kun 
attråede ét : den tilgivelsens fred , som overgår 
al forstand . 
En dyb lidelse fyldte hans bryst . Det var , 
som måtte han græde , græde ustandseligt , nætter 
og dage , over sig selv og sit liv . En bedrøvelse , 
dunkel og ren som en nattehimmel , hvælvede sig 
højtidsfuld over ham . 
Han var som en , der vågner på et fremmed 
sted . Han besindede sig og tænkte sig om . Hvor 
havde hans liv ført ham hen ? Hvilke gøglesyner 
havde lokket ham ud på de afveje , de afgrundsveje , 
han havde vandret ?  .  .  . 
Længe blev han siddende i natten . Udenfor 
var alle lyd døde i det sovende villaland . Over 
Søndermarkens vage rand funklede store stjærner . 

vil 
den næste morgen vågnede Åge tidligt . Han 
havde glemt at rulle ned , og fra sin seng så han 
nu gennem vinduerne villalandskabets hav af grønne 
toppe i køligt morgenlys . 
Hurtigt kom han op . Han åbnede vinduet . 
Værelset vendte mod vest , så at solen stod 
bag huset om formiddagen . Alléen lå i skygge , 
strimet af Sollys , som her og der faldt ud mellem 
villarækkens gavle . Under vinduet stod lindetoppene , 
ubevægelige og grå af dugg . Men hinsides 
vejen gnistrede en poppel i sol , og store ælme 
stod i disgrå lyståge . Himlen løftede sig højt , 
i en fin , skør , porcelænsblå farve , og stribedes af 
tynde , hvide skyer som af indlagt perlemor . 
Åge lod vinduet stå åbent og gik tilbage i 
stuen for at klæde sig på . Han fyldte det store 
vandfad til randen og dukkede mange gange sit 
hoved deri . Og det var , som badede han sig i 
sommermorgenens duggede friskhed ; som tvættede 
han sin sjæl hvid i morgenens duggkolde dåb  .  .  . 
.  .  . En times tid efter sad han nede i den 
lille have bag huset . Han sad inde i et tæt lindelysthus , 

ved et bord , over hvis hvidmalede , regnsmudskede 
plade løvets skygger sagte bevægede 
sig . Udenfor var der morgensol over grusgange 
og bede med rosenbuske og plæner med gamle 
frugttræer . Fluer summede , fugle pippede , aldrende 
damestemmer snakkede fredeligt i nabohaverne , over 
hvis grønne løv røde provins-tage løftede sig mod 
den blå himmel . 
Åge havde en bog liggende på bordet foran 
sig , men han læste ikke . Han følte sig så vemodigt 
blød , så hjemligt glad til mode . Han var vendt 
tilbage til sine drengeårs lykkelige somre hjemme 
i den lille by med de mange grønne haver . Som 
en ond drøm randt alt det hen , der lå mellem da 
og nu  . . . Og han forstod ikke , hvordan han nogen 
sinde havde kunnet længes ud  .  .  . 
Åge holdt sig hjemme hele dagen . 
Længe sad han i haven , hvis øvrige lysthuse 
efterhånden fyldtes af gamle damer , som stille 
snakkede over deres strikketøj . Og da han ud ad 
eftermiddagen gik op på sit værelse , havde hans 
værtinde rullet de svære , grønne persienner ned , og 
solen , som nu stod lige på huset , sendte kun et 

dæmpet halvlys ind over den store stues gamle , 
blanke møbler og boghyldernes forgyldte rygge . 
Åge satte sig behageligt til rette i en lænestol 
henne ved det ene vindue . Og medens han 
læste , hørte han , med en følelse af dyb , fredfyldt 
lykke , fuglene kvidre udenfor i de grønne Linde . 

fjerde bog 
vets træ 
wo find’ ich wieder meinen pilgermantel , 
wo find’ ich wieder meinen pilgerhut ? 
Stefan George 



i . 
Det var en søndag aften i september . Åge 
sad i sin lænestol henne ved sit vindue og 
så frem for sig — ind i stuen , hvor det skumrede 
— en grå , trist skumring . 
Hans tanke strøg tilbage over den svundne 
dag — som en sten slår smut hen over vand . 
Og den rørte en række små ting , som tilsammen 
dannede dagens oplevelse og hvis stemning Åge 
søgte at fæstne . 
Først var der damhussøen , let brisekruset , 
under en gråvejrshimmel — en flade af bleggrå , 
jordbrun og gullig flint  .  .  . Så to unge 
mennesker , han mødte på stien , der løber søen 
rundt : to unge fyre med regelrette kontoristansigter , 
som skårne ud i træ — to af disse 
tomme og kønne ansigter , unge piger elsker  .  .  . 
Så et nyt møde : en lille mand , med sortrandede 

briller og en lang , krum næse i et blegt ansigt , 
og en med skolelærerfuldskæg og i lang , brun 
overfrakke .  » Ja , stjærnen , du ! der har vi svunget 
os mangen god gang «  sagde den lille begejstret . 
Og alvorsfuldt sang han med tynd stemme af sit 
hule bryst det første Vers af visen om  » Fatter 
naget «   .  .  . Derpå regnen , som begyndte at falde . 
Åge havde siddet lidt ved søbredden og sét på . 
Vandet prikkedes af regnfaldet med ringe , der skar 
hinanden som kratrene på et månekort . En fugl 
pippede — regnen faldt med en hvislende lyd som 
af græshoppesang — og Åges hage hvilede kølig 
og rund i hans hånd , der var ren og varm  .  .  . 
Så gik han videre , med blottet hoved . To børn , 
han mødte , puffede til hinanden og lo !  » Nu har 
jeg set det med «   .  .  . Ved Roskilde landevej steg 
et selskab , der havde gjort fisketur , op i en lille 
charåbanc . Ved et uheld væltede spanden , hvori 
dagens udbytte skulle hjemføres , og en enlig aborre 
vred sig i det vædede vejstøv . Oppe fra vognen 
lød dameiatter .  » Dér gik hele fangsten ! «  så 
kørte de . Den gule medestang vippede bagud af 
vognen som en hale  .  .  . Åge kom gennem Valby . 
Ved en dør stod et par koner og snakkede ; et 

barn græd indenfor ; den ene af konerne vendte 
hovedet om mod forstuen og råbte  » Ja , vræl du 
bare , din skidne unge ! «   .  .  . Oppe i et skummelt 
gavlvindu uden Gardiner så Åge en ung mand , 
der stod ret op og stirrede ud i gråvejret og den 
svindende dag  .  .  . Men længere henne , hvor vejen 
hvid og bred løber langs Søndermarken , skinnede et 
pigebarn i rødt liv og blå nederdel — et pigebarn 
med kraftigt ansigt og blondt hår , stejlt 
stigende op over den hvide nakke — et pigebarn , 
der var som æventyrets røde blomst ved vejranden 
 .  .  . 
Og inde på Frederiksberg mødtes Åge af 
hele søndagaftenens rå livslyst . Unge kvinder 
gik ham forbi og stirrede ondt og begærligt på 
ham med øjne , der var sorte som blækvædsken af 
rådne coprinus-svampe . Deres barme , som hang 
slapt i snævre , korsetløse kjoleliv , mindede om de 
overfmgrede druer på gadesælgernes vogne  .  .  . 
Andre unge piger kom forbi , ranke og stolte i skumringen , 
eller med dumme ansigter og små , svulmende 
kroppe — rokoko-engle fra himmelsenge — 
klæderne løse som sløret over et toiletspejl , og 
hjærnerne fulde af alkovetanker  .  .  . Og inde på 

sommerlyst og alleenberg mylrede menneskemængder 
i stærkt elektrisk lys og under skingrende 
cirkusmusik — soldater kom skarevis imod ham , 
måbende efter piger — og fulde kommis’er ræbede 
ham ind i ansigtet  .  .  . 
Åge lagde blyantet og stak dagbogen til sig , 
hvori han havde indført sine iagttagelser . 
Der steg i ham ved mindet om alle disse 
nylige ting en bitter væmmelse , en bedrøvet afsky 
 .  .  . Han ynkedes over alle disse mennesker , 
og han ækledes ved dem  .  .  . Hvor ynkelig var ikke 
den lille sortbrillede fyr , som ude ved damhussøen 
begejstret sang  » Fatter naget «  af sine svindsottige 
lungers næstsidste kraft  .  .  . Hvor ynkelig den 
stakkels unge mand , som i skumringen stod oppe 
på sit fattige gavlværelse derude i Valby og stirrede 
ud og begærede at smage de gyldne frugter på 
livets træ  .  .  . Og hvor ynkelige de , som havde disse 
frugter i hænde — de , som ræbede ham deres 
rus ind i ansigtet , og de , som i forlystelseshavernes 
bræddeskure kyssede skidne hverdags-kvinders 
lystne munde  .  .  . Hvor det var tomt og dumt , alt 
det , de længtes efter , og alt det , de frydede sig ved ; 

alt det , der fik dem til at bovne af lyst og selvfølelse 
og kødets hovmod  .  .  . 
.  .  . Åge gyste i sin sjæl . Thi disse mænd 
og kvinder , hvis dumhed og plumphed i aften 
havde æklet ham , de ville i nat parre sig — som 
rå mænd og dumme kvinder hver nat parrede sig 
mangfoldigen . Og af deres sæd skulle nye slægter 
opstå , ny plumphed , ny ondskab , ny ynkelighed 
spire frem og fødes og befolke jorden  .  .  . Og alt 
dette skulle aldrig aflade , men verden skulle evigt 
være i kødets og syndens vold  .  .  . 
.  .  . Åges indre skælvede endnu stærkere end 
før  .  . . 
.  .  . Thi der var i ham selv , i dybet af hans 
sanser og i hans legems afgrunde , et uroligt og 
vildt begær , som sultent sled i sit burs stænger 
.  .  . Dragende og lokkende , med smerteligt snærende 
magt , løftede sig som et syn den unge , blonde 
kvinde derude fra vejranden — den røde æventyrblomst 
på livets træ  .  .  . Fortvivlet og fuld af 
angst følte Åge , at driftens bråd endnu brændte 
i hans indvolde — at vellystens torn endnu sved 
i hans kød . 

i . 
Det led hen på høsten . 
Udenfor Åges vinduer lå landskabet i de 
korte tågedages blege lys som et billede i gråt . 
Sortegrå tegnede de halvnøgne træer deres nætværk 
af grene og spredte blade — blygrå glinsede 
villaernes skifertage i regnen — gulliggrå stod 
de fjerne gavle — og længst ude randede Søndermarkens 
skovkam , klippet i mørkegråt , den lysere 
grå himmel . 
Åge følte sig vel til mode i disse blege dage , 
hvis matte lys kølede øjet som et nattemørke . 
Han holdt af at vandre ude , med benklæderne ned i 
et par lange støvler og frakkekraven op om halsen , 
træde langsomt i vejenes gule grussøle og se ind 
til villavinduer , hvor gamle damers hvide kapper 
bøjede sig over håndarbejder , og langt nede i 
de våde og øde alléer skimte et rødt postbud 
eller en pige i blåtærnet bomuldskjole . 
Han holdt af at vandre ved søerne , hvor 
havernes træer stod som syede med sorte sting 
på tågens grå bund , og vand og himmel gled 

ud i ét gråt med to brandrøde , omtågede sole 
— én foroven og én forneden — og dybt inde i 
tågetykningen lyden af et dampende lokomotiv . 
Og på sine vandringer standsede han længe , 
her og der . 
Snart udenfor en have , hvor en række popler 
tegnede sig sorte mod tågemuren , og et gult 
lønnetræ skinnede som et stort , blegt bål inde i 
den grå damp . Snart hvor snebærbuskes hvide 
bær lyste langs øde , våde kredsgange , og en næsten 
løvløs ung poppel stod midt på en plæne og 
smældede svagt i tågestilheden med et par store 
sorte blade , som sad tilbage på de øverste , tynde 
kviste . Længe plejede han at standse et sted ved 
et fugtgrønt stakit og betragte en bred havegangs 
Morads af forrådnede blade , der var nedtrampede 
i søle , og et opgravet jordstykke , hvoraf grønne 
æblestammer løftede sig , og en hæk af brunlige 
stikkelsbærbuske med forvirret udvældende grene , 
og længst oppe en våd plænes irgrønne græs . 
Når han kom hjem og havde byttet de lange , 
stænkede støvler med et par magelige sko , stillede 
han sig hen ved vinduet . Kulilden knitrede bag 
ham — han bredte med velvære sine fødder i 

1 6o 
de rummelige tøfler og tændte sig en cigaret for 
at give stueluften aroma af dens røg . Så satte 
han sig ved bordet midt i stuen og betragtede 
længe med blødt velbehag , hvorledes røgen steg 
fra den sluknende glød som en sitrende strimmel 
blåligt flor , der bredte sig mere og mere og blev 
tyndere og tyndere og til sidst flød bort som en 
flod i havet . 
Lidt svimmel af cigarettens nikotin satte han 
sig så tilbage i stolen , greb en bog fra bordet 
og gav sig til at læse — veltilmode — med lyset 
bagfra ind over de blanke blade  .  .  . 
.  .  . Men før han vidste det , hældede tågedagen , 
hvis lys er kort som junimåneds nat , mod 
tusmørke . Bogsidernes hvide blånede . Åge 
vendte sin stol mod vinduet , og så landskabet 
ligge derude — overdrysset af skumringens blå 
pastelstøv . Langt borte tegnede et par høje popler 
deres nøgne greneværk mod det blege , gule solnedgangsskær , 
der i en smal strime sømmede underkanten 
af himlens grå uld . Det lignede sirater 
af sort smedejærn på et bælte af gult læder . 
Åge blev siddende længe og betragtede dette 
gule , som blegnede mere og mere . En fabrik peb 

fyraften , og langt borte i tågen begyndte fjerne 
kirkeklokker at ringe — de sære , fjerne klokker , 
som Åge hver aften hørte  .  .  . 
En besynderlig sorg overvældede ham , som 
han sad dér i sin stol — alene medens mørket faldt 
på . Dyrets uro , når lyset dør , og barnets 
nattefrygt steg i denne skumringstime frem af hans 
hjærne som genfærd af grave . Der fødtes af hans 
sjæls krypter en sørgmodighed , så han var nær 
ved at græde . En sørgmodighed som af tusmørke 
over øde , regnvåde landeveje og af skumring over 
golde , grå , uendelige havflader med trøstesløse 
horisonter . Det var , som om alle ensomme , forladte 
steder over den hele , mørknende jord udåndede 
deres ensomhed og forladthed i hans 
hjærte . Han så som i syner snart et tomt 
markhjørne , hvor to tynde , strittende hegn løb 
sammen om en trekant fedtet og fugtig brakjord 
— snart en grøft , der lang og lige trak sig op 
gennem aftendunkle agre , spejlende himlens gråvejr 
i sin smalle vandstrime — snart en skovsti , 
der , øde og våd , snoede sig mellem rækker af røde 
risbøge , hvis visne løv blinkede mat af væde i 
det sidste døende dagslys . 
Livets træ . 
I  ! 

sorgen sænkede sig tungere og tungere over 
den ensomme mand i mørket . Det trængte sig 
med ét ind på ham , at denne dag var et led i 
hans liv — et led , der nu toges bort for aldrig 
mere at gives ham tilbage . Han følte sig bedrøvet 
indtil døden — som knuget af en uoprettelig skyld 
— og han fornemmede det , som om nogen bedrog ham 
for en stor lykke . 
Åge rejste sig . Tanken på den lange , ensomme 
aften mellem stuens fire vægge , uden andet 
selskab end den døsige og lugtende lampe , blev 
ham uudholdelig . Han tog hat og f rakke på i 
mørke og trådte ud på gangen , hvor gassen fra 
afsatsen lyste hyggeligt gennem entrédørens matte 
glasruder . Snart var han nede af trapperne og 
ude på vejen . 
Iii . 
Det var en mild og fugtig aften med lidt 
væde . Det var en lørdag aften , da alle mænd 
har penge , og alle piger er ude . Det var en af 
de aftner , da afgrundens fyrste usynlig går 

gennem de elektrisk oplyste gader og sår den 
sæd , hvis frugt er synd . 
Høje , slanke piger kom ud af mørke porte 
og stod stille og trak handsker på , mens de så 
sig om — gik derpå langsomt hen ad fortovet , 
som om de ventede . Spæde , spinkle pigebørn gled 
forbi , i sorte plydstrøjer , med kjolen glat over det 
smalle , fine underlegeme , og et ansigt af små , 
hårde vellystige træk . Unge forretningsdamer 
vandrede hjem — med kåbekraven højt op om de 
hvide kinder — og en lukket mund , der syntes 
barnligt fortrydelig over ikke at blive kysset . 
Åge fulgte hver af dem med øjnene — standsede 
nu og da , vendte sig efter dem — men gik 
så videre . 
Der var en ganske ung en , som , slank og 
smal og svaj , svingede om ad en dunkel Sidegade . 
Den lange kåbe løftede hun op med venstre hånd , 
og den nedhængende højre bevægede en muffe frem 
og tilbage . Rytmisk ridsedes hun mod en butiks 
lysende ruder — for hvert skridt bevægede hendes 
bug sig svagt ud og ind som en stålfjeder . 
Og der kom imod Åge alle gadens og aftenens 
kvinder — én høj og bleg , med store øjne og 

stor mund , en anden lille og fyldig , med underfundigt 
blik bag et violet slør , en tredje stor og 
blond , med blank matroshat på det fine hoved og 
rødt slør ned over glade øjne og leende læber . 
De strøg ham forbi i det hvide lys fra de 
elektriske lamper — strøg forbi som lydløse nattesværmere , 
blege , med sænket hoved og søgende 
øjne . Og de syntes ham som skønne kar for 
slægtens synd , som vaser , fyldte med roser , med 
tunge roser , der rådnede af deres egen stærke , 
indelukkede Duft  .  .  . 
.  .  . Åge kom ud på kongens Nytorv . 
Som blå skygger løftede træerne sig mod 
en tung , sortblå himmel , i hvis tætte mørketåge 
Venus og Jupiter funklede nær ved hinanden — 
to svævende dråber af blankt kviksølv . Der steg 
en røg af skygge op fra torvets og gadernes 
fjærne og gled i ét med himmelmørket . Og på 
fortovet om hesten vandrede langsomt unge piger , 
hvis ansigter lyste i skumringen , hvide som Venus 
deroppe . 
Da sagde Åge i sin sjæl : 
— at nærme sig mange kvinder — at være 
mange befrugtninger nær — og at fjerne sig , inden 

begæret er stillet , og tørsten slukt — deri ligger 
lykken  .  .  . 
Men nu svulmer der en tung attrå i mit 
hjærte og en bitterlig længsel i mit legeme — 
og jeg må stirre alle kvinder ind i de blege ansigter , 
om jeg ikke der skulle finde mit legems 
længsel og min sjæls drøm  .  .  . 
Men altid finder jeg kun samme ensformige 
kvindelighed — bly eller uden blusel  .  .  . 
Og dog ægges jeg  .  .  . 
Dog begærer jeg atter og atter at favnes af et 
slankt legeme , hvis lemmer jeg har købt for en nat . . . 
Og jeg længes mod lasten bag de dydige 
dragter og de anstændige ansigter — de blonde 
miss’ers engelske udyd — vellysten under babyhattene 
og de uskyldige kjoler  .  .  . 
Jeg længes mod at høre ukyske ord udgå fra 
stolte læber og se jomfrueligt rene legemer åbne 
sig til vellystige favntag  .  .  . 
O slanke , hede vaser , fyldte af livets vin ! 
Jeg attråer at smage eders skiftende elskov og at 
beruse mig i eders vekslende vellyst ! 
Thi jeg drømte at evigheden kom mig i møde 
i en kvindes lignelse ! 

Iv 
da Åge den næste morgen vågnede , var 
hans ruder dækkede med dugg , hvorover solreflexen 
fra genbotagene lagde et bleggyldent skær . 
Han rejste sig over ende i sengen —  » altså 
var det godt vejr i dag ! «  ingen regntåge med 
drivende Tage og dryppende træer , men frostluft 
og himmelblå ! over høstgule blade ! 
Hele tiden , mens han klædte sig på , skottede 
han til vinduerne . Sollysets skær blandedes nu 
med grønlig lød af løv — Åge følte sig som i 
en dykkerklokke på bunden af et chartreusegyldent 
hav . 
Så kom han ned og ud . Luften var kold 
— som havde det frosset om natten . Uvilkårligt 
så han sig om efter spor af rim langs et stakits 
stænger eller om en plæne . Men inde i haverne 
stod græsset frisk og grønt . Kun en stor solsikke 
hang så underlig slapt med de lange randkroner . 
Og inde ad byen til tegnede de store husmasser 
sig i blå , kold tåge mod en hvid , snetung himmelrand . 

han kom op ad nørre boulevard . Bred og 

statelig hvilede den mellem den gamle bys solbeskinnede 
mur af takkede huse og ørstedsparkens 
høstfarvede kroner . Ridestiens allé af Linde strakte 
sig som to volde af guld op mod botanisk have 
og østre anlæg . Fra de brede kroner dryssede 
gule blade over den sorte jord . 
Åge gik ind i østre anlæg . Langsomt vandrede 
han ad stien , som løber langs vandet , bag 
sivskovenes brune mur af rør med vippende duske . 
Han gik under løv af lind , der var gulgrønt og 
gustent — under halvfalmet askeløv , hvor det 
grønne var slidt af langs ribberne som luven 
langs randen af tøj — under pileløv , der hang 
fra kvistene som lange , gyldne dråber . Og han 
så ud over vandet : — ind under de grønne 
skrænter havde det lød som irret kobber , længere 
henne spejlede det i brede strimer krattets brogede 
buske . En iiing for over det — og det fik en 
blå farve som af svovl , der brænder  .  .  . 
Oppe i den lille birkelund , hvis træer stod 
i lange slæb af guldbrokade , sad en moder med 
sin sex-syvårige søn . Idet Åge gik forbi , så 
den lille fyr op til moderen og sagde : 
— det er pænt , når træerne sådan bliver gule  ! 

så kom Åge ud på den nye , brede Østerbrogade . 
Lokkende løftede grønningen sig over 
Nyboders Tage — brune , bløde kroner med en 
enkelt nøgen poppeltop over , som en minaret over 
en kuppelstad . Farverne var så fine under 
dagens lette dis — Åge tænkte på engelske 
akvareller . 
Han gik hen langs kastelsgraven . En klynge 
sjovere drev på en bænk . En af dem — en lav , 
svampet fyr med et gult , kort merovinger-skæg i 
et lille , rødt ansigt — sagde til en lang , sjasket 
en i overfrakke og med uldtørkiæde om halsen : 
— jeg kan ikke forstå , at dit lange skidt 
egenlig kan være så rask på 'et  .  .  . 
— du kan vove på , jeg kan holde mig på 
måtten længe endnu , sagde den lange mat og 
satte sig . 
Åge gik forbi — gik videre . Hinsides vandet 
luede kastelsvolden som guld og blod , og dens 
brand spejlede sig i gravens flimrende flade . 
Store tjørne , hvis løv var faldet , stod med tæt 
flettede kviste som puder af violet plyds . 
Så var han , ved Bredgade . Han standsede 
lidt — uvis om , hvad vej han skulle gå . Langt 

nede løftede det kongelige teater sin kuppel i dis 
som en blå højderyg . Men imod ham og forbi 
ham spaserede folk — udad mod Langelinie og 
strandpromenaden . 
I det samme mærkede Åge , at nogen betragtede 
ham . Han så sig om — og opdagede 
med ét Dagmar Collett , som langsomt kom spaserende 
hen ad fortovet , hen imod ham , med 
blikket søgende hans øjne . 
Åge fornemmede , at blodet blussende for op i 
hans kinder og pande . Dagmar var nu ganske 
nær ved ham . Hendes bløde , blege ansigt omstråledes 
af en rød parasols glorie , og hendes 
legem vuggede sig , slankt og fuldt , i en stram 
spaserekjole af lyst , gråt cheviot . Idet hun nærmede 
sig , åbnedes hendes røde , rige læber halvt — 
tænderne glimtede dæmpet — og hun sænkede 
sagte de lange , sorte øjenvipper som til hilsen . 
Med pludseligt bankende hjerte tog Åge hatten 
af og hilste dybt . Hun standsede , så et par gange 
mønstrende op og ned ad ham , smilte derpå og 
nikkede bifaldende og betænksomt . 
— nå ? spurgte hun så . Og Åge huskede , 
af klangen i dette ene ord , hele hendes stemme , 

l ?o 
som han havde glemt —• hendes norske stemme , 
der kunne synge så sødt og smægtende og beruse 
så voldsomt og råt  .  .  . som absinten , hun 
elskede . 
De fulgtes ad . De spaserendes strøm førte 
dem ud mod Langelinie . Åge så blot Dagmar — 
talte næppe , talte dårligt — men så på hendes 
hvide og fine profil ( arethusas fra en syrakusisk 
mønt ) og på hendes unge , ranke legem , der 
vuggede sig så stolt og slankt i den simple og 
stilfulde dragt . 
De nåde pavillonen og gik derop sammen . 
Inde i glasverandaen fik de sig et bord og blev 
enige om at spise frokost . 
Så sad de lidt og så sig rundt . Verandaen 
var temmelig tom — kun langt nede et frokosterende 
selskab af skaldede herrer og et par ældre 
damer , der drak kaffe . Udenfor lyste spaserevejens 
gule Linde og havnens vand i solskinsfarver . 
Midt under frokosten vovede Åge et spørgsmål , 
der længe havde ligget ham på læben . 
— Boer du endnu samme sted ? spurgte han . 
Dagmar lo . 
— nej , du ! Søfareren og jeg blev uvenner 

kort efter den gang du ved nok  .  .  . og så smed 
jeg ham alle hans foræringer i hovedet og løb 
fra ham  .  .  . Nu boer jeg i Saxogade  .  .  . om 
natten da !  .  .  . for om dagen står jeg i handskebutik 
inde på Østergade  .  .  . Du kan vide , at jeg 
tidt har set dig spasere der om aftenen  .  .  . mellem 
syv og ni  .  .  . ja , nægt det bare ikke !  .  .  . jeg ved 
jo , du elsker de kønne piger ! 
Og Dagmar lænede sig frem over bordet og 
slog ham leende med servietten over øjnene . 
Åge løftede sit glas — de drak lysholmer , 
som Dagmar havde forlangt — og strakte det over 
mod hende . Hun stødte til : 
— skål , du Åge ! 
Og ildnende løb brændevinen ned i deres 
legemer . 
Åge så betaget over på Dagmar , der lo 
til ham , idet hun satte glasset . Bag hendes hvide 
ansigt og mørke hår skinnede havnens blå vand 
og vuggende jagters hvide sejl og store , røde 
skibsskrog ovre under refshaleøen . Og en berusende 
solskinsfølelse , en vellystig fryd over livets 
fylde svulmede i Åges hjerte . 
— du har endnu dine absint-øjne , udbrød 

han og trykkede heftigt Dagmars bløde , glat behandskede 
hånd . 
— og mit silkeliv , svarede hun og så langt 
på ham , med halvlukkede øjne . 
V . 
Vesterbro blev rammen om Åges og Dagmars 
elskov . 
Ikke den triste arbejderstad , hvis lange , lige 
gader , dagene igennem , gråner under koldt 
vinterlys eller glødes af goldt solskin — men det 
nattens og nydelsens Vesterbro , der vågner med 
de første gyldne gasblus i gadelygter og bag 
butikers glas . Åge elskede den begyndende 
vinteraften over Vesterbro : langt ude , bag sorte 
huskulisser , den rødligt rygende solnedgangshimmel 
— så gadens Mylr af mennesker og strøm af 
drosker — sporvognene , der bevægede sig udad 
og indad med skinnende røde og grønne lanterner — 
og , langs de lige fortovslinjer , grønlige glimt af 
døende dag i de lange lygteraders glas . 
Det var ved denne tid , at Åge og Dagmar 
fulgtes sammen ud fra byen . Dagen igennem havde 

Åge arbejdet for at skaffe penge — nu ventede 
aftenen og natten , Dagmars aften og nat . 
Der var en sommerbeværtning , som de gerne søgte 
— en sommerbeværtning , hvor der om vinteren 
kun kom et par toddydrikkende og billardspillende 
gamlinge . Her holdt Dagmar og Åge 
til — i et lille værelse ud mod haven , et værelse 
med empire-spejle og et portræt af sjette Fredrik 
i dyb , forgyldt ramme . Udenfor , i den sorte 
aften , hørte de havens trætoppe suse , men i den 
gamle , brede ovn knitrede hyggelige brændebål , 
og på bordet , som to tykke lys beskinnede , 
troppede bredbugede flasker op — dybe , dunkle 
bourgogner og grønne , giftige likører . 
Her hensank de , efter endt måltid , i beruset 
og fordøjende velvære . For Åges blik antog da 
flaskerne på bordet en besynderlig vigtighed . 
Han gav sig uvilkårligt til at undersøge dem ; han 
beså dem på alle kanter og læste omhyggeligt 
enhver etikette igennem ; visse flaskeindskrifter 
kunne han til sidst udenad . 
Han beundrede disse flasker og dunke . Han 
kunne sidde og kærtegne de sorte porterflasker og 
læse inskriptionen højt den ene gang efter den 

anden  .  .  . Double Brown stout  .  .  . Bass & co . 
Han elskede geneverdunkene — de lange , slanke , 
brune lerdunke med hank oppe under halsen — 
han elskede dem og deres etikette : Beste schiedammer 
genever , bij blankenheym &= molet . Han tilbad 
angosturaflaskernes omslag , hvis mangehånde 
sprog hensatte hans sjæl i vage , eksotiske landskaber , 
blomstrende af tropiske ord . Han var 
forelsket i de lange , slanke maraschinoflasker , 
der er hyllede i bastbånd som børn i deres svøb , 
og han nærede ærefrygt for de høje , mandige 
chartreuseflasker med de muskuløse halse . Gang 
efter gang kunne han sidde og mumle hen for sig : 
la grande chartreuse  .  .  . La grande chartreuse ! 
Og han så da , som i et syn , lange , hvidkalkede 
kælderhvælvinger , hvor den grønne gift kogte i 
uhyre glaskolber over blå flammer , og fra kæmperetorters 
halse dryppede drikken ned i store kobberskåle , 
som hvide munke rørte rundt i og bar bort . 
Eller Åge nynnede på en langsom , liturgisk Melodi 
benediktinerlikørens latinske navn : liquor monachorum 
benedictinorum abbatia fiscanensis . Og som 
tre højtidelige klokkeslag lod han derefter følge 
etikettens tre mystiske initialer d . O . M . 

Dagmar lo ham ud . Men Åge sad i uforstyrrelig , 
beruset salighed og fyldte blot på ny 
hendes glas med grøn chartreuse . 
— thi du er , som jeg , en der elsker de 
grønne drikke , sagde han . — de grønne drikke , 
bryggede på smaragder og kantarider . Du elsker 
dem , som jeg elsker alle grønne og giftige ting  .  .  . 
Efterårets grønne fugt og den grønne ir på 
gammelt kobber  .  .  . den glasgrønne aftenhimmel  .  .  . 
Det måneskin , der er som grønt sølv  .  .  . Sommernattens 
trætte , grønne gry  .  .  . og de unge kvinder , 
Dagmar  ! . . . med grønne øjne  .  .  . 
.  .  . Sent ud ad natten vandrede de så arm 
i arm hjem til Dagmars værelse . Vesterbrogade 
lå våd og mørk , kun stribet af gyldent lygtelys — 
eller overtrukken af væde og måneskin som af 
en blå glassur . " Men altid var der lyd af drosker , 
som rullede dæmpet ad sporet langs gadens midte — 
og udenfor natbutikernes flaskestrålende vinduer 
stod enlige damer med løftet slæb og kåbekraven 
højt over ørene , ventende på en herre , som om 
lidt kom ud med flaskehalse op af begge den åbne 
overfrakkes lommer . Og kvinder lo eller skreg 

i alle porte — og den rå natteluft lugtede af 
jodoform og cigaretter  .  .  . 
.  .  . Der fulgte ville og søvnløse nætter , lange 
vinternætter i voldsom vellyst og brændende brynde , 
elskovsnætter i Dagmars brede og lave seng . 
Under de hede favntag fødte Åges hjerne 
halvt sammenhængsløse strofer , løsrevne og lidenskabelige 
digte , hedenske hymner til Dagmars 
dejlige legem , der vuggede ham som et hvidt 
vand — til Dagmars hvide legem , der gyngede 
ham som hede bølger  .  .  . Og foran ham lyste 
hendes øjne som grøn morild , og hendes tænder 
skinnede som havets skum  .  .  . 
Indtil lidenskabens brænding lagde sig , og 
elskovens orkesterbrus døde hen , og Åges sjæl så 
sære , sørgmodige syner  .  .  . uafviselige drømme  .  .  . 
Billeder af forladte og forfaldne parker  .  .  . af 
haver i høst  .  .  . af sandstensgudinder bag falmet 
løv  .  .  . og af faldende blades tungsind over 
mørke vandes sorg  .  .  . 
Og da var Dagmars ømhed stille og nøgen 
og troskyldig  .  .  . og Åge rørtes af hendes blege 
ansigt og dunkle øjne og trætte , smertelige mund 

som af gamle kæmpevisers Vers om elskov mellem 
riddersvend og jomfru . 
Så gryede dagen . Og Åge stod stille op 
og lukkede sig sagte ud . Endnu varm af Dagmars 
legem vandrede han langsomt hjem i de kolde 
morgener — våde tågemorgener , hvide snevejrsmorgener 
 .  .  . 
Vandrede hjem til sine bøger , der stod ulæste 
i reolen , og sit skrivebord , hvor blækket var 
tørret bort i flasken , og papiret tykt dækket af 
støv  .  .  . 
Og lagde sig så , for at sove , i sin smalle og 
kølige ungkarleseng . 
Vi . 
Åge sad ved vinduet i en kafé og så ud . 
Han havde oplevet en af de uhyggelige dage , 
som efterhånden begyndte at blive hyppige i hans 
liv — en dag , tilbragt med forgæves jagt efter 
de kroner , der var ham og Dagmar nødvendige — 
en dag , fuld af trættende vandringer , ydmygende 
bønner , uvenlige afslag . Han var gået ud om 
livets træ . । 2 

morgenen nogenledes vel til mode , med mange 
halve håb i horisonten . Men dagen var runden 
hen , og alle håb var glippede , og nu sad han 
her , træt , tilstænket , forfrossen og drak for sine 
sidste penge store kopper stærk kaffe . 
Han så ud på den travle Hovedgade , hvis 
færdsel løb hen under kaféens vinduer . Så fjendtlige 
forekom de ham , alle disse tykke herrer i 
Pels , alle disse unge mænd i ulster derovre på 
fortovet ! Og så bedrøvet blev han af at se 
kvinderne , som gik forbi . Langsomt vandrede de 
langs fortovet i den faldende skumring — langsomt 
vandrede de mellem pelse og ulsters — og 
med et blik faibød de deres munds blomst og deres 
barms bæger og deres køns skjulteste kalk  .  . . 
En besynderlig hjælpeløs sorg sænkede sig over 
Åge . Hvad skulle det alt sammen til ? hvad betød 
det alt sammen  ? hvad var meningen med disse gader , 
disse mænd , og kvinderne , som gik forbi ? Det 
havde så lidt hændt ham , bedst han gik mellem 
mennesker eller sad i en stue , at alt omkring ham 
pludselig blev så underlig uvirkeligt , så besynderlig 
uvederhæftigt — som var det alt en drøm , hvoraf 
han en morgen ville vågne . 

men i dag var det ikke sådan . Han ængstedes 
blot og undredes . Denne skumring , hvori de andre 
vandrede så rolige , kun fyldte af deres små 
lyster , forekom ham med ét en forfærdelig gåde . 
Det var ham ufatteligt , at den ikke stirrede dem i 
møde fra hver sten på gaden , hvert gasblus , der 
blev tændt  .  .  . Henne ved et sidebord fortalte to 
unge mennesker slibrige historier om damerne , der 
gik forbi og nikkede kendt op til dem . Åge gøs 
og ækledes ved tanken om al den besudling , hvoraf 
menneskehedens legeme drypper — al den råhed , 
hvortil gadens velpåklædte mænd og kvinder hengiver 
sig , når natten og nøgenheden er nær  .  .  . 
Og i fortvivlelse sank hans sjæl sammen , og dybt 
nede i ham hulkede det :  » Herre , herre , hvor 
længe endnu ? « 
.  .  . En hånd lagde sig på hans skulder . 
Åge for sammen og så op . 1 den halvmørke kafé , 
hvor kun spredte blus lyste , stod Niels Graff bag ham . 
— det var godt , jeg traf dig , sagde Graff og satte 
sig ned . — jeg skulle dog have sagt farvel til dig . 
— du rejser ? spurgte Åge , 
— om et par dage , måske allerede iovermorgen 
 .  .  . til Paris . 
I 2 *' 

— tager din kone med ? 
— hun bliver hjemme  .  .  . hun og drengen 
.  .  . de tager ind til min svigerfader og boer  .  .  . 
Opvarteren kom med et glas absint til Graff . 
Han drak hastigt en slurk og fortalte derpå , lænet 
hen imod Åge : 
— jeg rejser , fordi jeg ikke kan holde ud at 
være i ægteskab længer  .  .  . Et mandfolk er skabt 
til at leve ene og undlade at mangfoldiggøre sig 
.  .  . trods biblens meninger om den ting  .  .  . Man 
kan leve med kvinder til sit tredivte år måske 
.  .  . men jeg er over den alder  .  .  . og da bør man , 
som de indiske brahmaner , drage ud i ørkenen og 
være i stilhed for sit eget åsyn  .  .  . 
.  .  . Å , hvis du vidste ,  jeg har lidt i 
disse mit ægteskabs år under huslighedens kvaler 
 .  .  . Spisestuen , barnestuen , køkkenet sivede 
som et stigende vand ind i mit værelses fred og 
mit arbejdes helligdom  .  .  . Og Agnes forstod ikke , 
at jeg en gang imellem kunne trænge til at være 
fri og ene — ene med min kunst  .  .  . 
Tænk dig at være indrulleret i den fattige borgerligheds 
store legion ! Tænk dig den plage at 
bo i en dum lejlighed , indrettet efter grossererfornødenheder . 

tænk dig at have tjenestepigevrøvl , 
at høre på hussladder , at pines af urtekræmmerregninger , 
der skal betales , og leje , der forfalder , og 
afdrag , der skal erlægges til tid og tifne . Tænk 
dig at gyse af angst for rykkere , hver gang det 
ringer på klokken , og nervøst at lytte efter hvert 
trin på trappen , om det ikke er en kreditors 
skridt  .  .  . 
.  .  . Der er noget , der hedder huslivets tristhed 
— en tom , grå lede ved tanken om , at man 
for bestandig er fangen midt mellem alle disse borgerlige 
ting  .  .  . 
.  .  . Langsomt mærkede jeg denne lede snige 
sig over mig , og jeg fornemmede , at luften i mit arbejdsrum 
forvandledes — blev madluft , husluft , 
kvindeluft  . . . I min hjerne fødtes aldrig mere et 
blankt billede eller et strålende ord  .  .  . Mine 
tanker materialiseredes stadig mere og mere , fik 
stadig vanskeligere ved at antage deres astralform 
.  .  . Jeg ødede mine timer og ødslede min tid på 
tomme ting ; jeg sank ned i et hverdagsliv , jeg 
længst burde lagt bag mig , da jeg forlod mine forældres 
hus  .  .  . Jeg begyndte at misunde dig -— 
Albert — jer alle — misunde jer eders frihed , 

eders ensomme liv i arbejde og vandring  .  .  . 
Thi jeg , som før var en lønlig sti i store skove , 
jeg er nu bleven en landevej , hvor al dagens 
færdsel tramper af sted og træder alt vildgræs og 
alle blomster ned  .  .  . 
Niels Graff tav og førte absinten til sine 
læber . Åge så , at hånden , der holdt glasset , 
dirrede . I kaféen var der halvmørkt som før — 
udenfor lyste gadens butiker og lygter . 
Åge sad tavs . Han følte sig rystet til sin 
dybeste grund . 
Dette var altså den lykke , han så forgæves 
havde begæret , så sorgfuldt misundt  .  .  . Dette var 
den virkelige Niels Graff : et ulykkeligt menneske , 
der flygtede fra sit hus for at redde resterne af 
sin sjæl  .  .  . Dette var Agnes — dette var hans 
sommernatsdrømmes dronning , hans længsels idol , 
hans minders Madonna : en kvinde , mod hvem Niels 
Graff måtte værge sin kunst og sit liv  .  .  . 
Åge fornemmede det , som om et dræbende slag 
havde ramt den hele lykkesyge ånd , hvori de alle 
havde levet . De havde troet , at lykken var livets 
mål — de havde villet vorde nye mennesker i et 
hedensk Paradis — og de havde fornægtet og forladt 

alt for at kaste sig ud i en jagt efter dçt 
vidunderlige  .  .  . 
Skulle det nu gennem smerte læres dem , at 
lykken ikke findes af den , som søger , men at den 
frivilligt går ind i de sjæle , hvor selvforglemmelse 
boer ? At den — som frelseren — banker på 
hos de ydmyge af hjertet og de rene sjæle ? 
Her sad nu Niels og han — de , som hint 
underlig fjerne forår drog ud i den lyse verden , 
hvor lykken ventede — her sad de nu som faldne , 
fattige , fangne mænd  .  .  . 
— ak !  .  .  . Livets træ ! sagde Åge halvhøjt 
og uden at vide det . 
Og vækket ved lyden af sin stemme for 
han fort : 
— ja , livets træ !  .  .  . Husker du , Niels , 
den aften på vor fodtur — udenfor kroen , under 
de store Linde — den aften , vi drak skål for 
vor frihed ? 
Graff nikkede og Åge vedblev  : i 
— du sagde den nat , at du følte det , som i 
sad vi i skyggen af selve livets træ  .  .  . J 
og det var livets træ , vi havde valgt os til  : 
telt  .  . . Men vi vidste ikke , at der drypper giftig  ; 

dugg af dets blade . Vi vidste ikke , at den arme 
natsværmer , som én gang forvilder sig ind mellem 
hint træs mørke og vellugtende løv — han finder 
aldrig mere vejen ud til lysets rene ro og den 
himmelblå frihed  .  .  . 
Vil 
sent den samme nat sad Åge Bondesen og 
Niels Graff i en silde åben kafé . 
De sad midt i mylret af inddragende og udvandrende 
natteherrer — midt i larmen af samtaler 
og damehvin — midt i madlugten , øldunsten , 
tobaksrøgen og de dårlige parfumers stank . 
Og Niels Graff talte — om det , der dør . 
Niels Graff sagde : 
— jeg er darwinist og dekadent . Jeg tror , 
at det brutale lever , og det skønne dør . I tilværelseskampen 
mellem de sociale organismer , som 
kaldes stater , sejrer de , hvis råhed er størst , og 
de bukker under , hvis sjæl er fin , og hvis stræben 
er rettet mod det højeste . 
Jeg tror , at det går mellem samfundene 
som mellem dyr og planter . Jorden fyldes af de 

groveste og plumpeste arter , medens de skønne 
og fine mere og mere bliver sjældne og udryddes . 
De grimme graner fortrænger på vore danske øer 
den blide og lyse bøg , og år for år aftager tallet 
på ville fugle og på dyr , der ikke er tæmmede . 
Bøgen passer ikke til nutiden . Den kan 
ikke produceres så hurtigt og så billigt som gran 
og fyr og ikke leveres i så store masser fra 
planteskolernes skovfabriker . Bøgen er lidt kræsen , 
har luner , er ikke matematisk nok ; om den end 
er mere nutidsmæssig end den gamle aristokrat 
egen , der da også helt er fortrængt fra det gode 
skovselskab  .  .  . 
.  .  . Sådan også i Evropas sociale skove  .  .  . 
Se , hvor granerne breder sig ! Deres tusender og 
tusender af spidse bajonetter dækker snart de tre 
fjerdedele af denne gamle verdensdel , hvor den 
sociale vækst før har været så mangfoldig og rig . 
For granen er så sejt et træ — så nøjsomt 
med sin næring . Den bløde bøg , den lette 
Birk , den rokokosnørklede eg , linden med det 
lyse hjærteløv — alle har de deres særlige krav 
på netop denne Art jord , denne slags luft , denne 
lysstyrke . Granen er så fordringsløs og så tarvelig 

— i sin mørkegrønne , prunkløse ( det er et af 
tidens yndlingsord , dette prunkløs ! ) , uopslidelige 
uniform står den dér — mand ved mand , geled 
bag geled , og fylder verden  .  .  .  . 
.  .  . Derfor er det , som dør i denne bedste 
af alle verdener , alt det , vi sætter pris på — det 
skønne , det egne , det oprindelige  .  .  . Thi intet 
folk lever af skønhed  .  .  . Formegen udvikling er 
farlig . Tilværelsen er indrettet på , at enhver organisme , 
der vil leve , ikke må være for følsom . 
En vis grov bevægelighed i de vigtigste ledemod 
— ikke mere . Naturen standser selv den udvikling , 
der er gået for vidt , ved at dræbe de forfinede  . . . 
.  .  . Derfor — alt det , vi elsker — poesien , 
kunsten , det udsøgte , det sjældne  .  .  . det er alt sammen 
af det , som dør  .  .  . Fremtiden tilhører 
to folk : tyskerne og amerikanerne  .  .  . Det er 
prøjserne og yankeerne , som skal arve jorden og 
dække den med deres millioner som med én stor 
uniformeret granskov  .  .  . 
.  .  . Ser du ikke , hvor de allerede opsluger 
alt , der kan opsluges , og fortrænger ak , der ikke 
vil lade sig indsmælte i det store pangermanien  ? 
.  .  . Se , hvor Frankrig sidder , døende , alene og 

udstødt , på randen af Evropa — den sidste vogter 
af den sidste hellige ild  .  .  . 
Thi i den verden , som kommer , er kunsten 
og poesien unødvendige . Germanerne og yankeerne 
behøver dem ikke . 
Se dig om ! Se på disse mennesker , som 
sidder her , med cylinderhatten bag i nakken , tykke 
og tunge af øl , dampende deres damer ind i ansigtet 
 .  .  . se nøje på dem  ! Lad os begge betragte 
dem nøje ! 
Thi disse mænd tilhører den kommende verdens 
herskerrace  .  .  . 
Og vi — sluttede Graff , idet han rejste sig 
for at gå — vi tjener kun det , som dør  .  .  . 
Viii . 
( brev fra Åge til Niels Graff ) . 
.  .  . Da jeg havde sagt farvel til dig , og toget 
var svinget bort bag husene langs banelinjen , og 
jeg atter stod ude på gaden , vidste jeg ikke mine 
levende råd med mig selv  .  .  . Før det med ét 
slog ned i mig : skoven — skoven som i gamle 
dage  .  .  . 

lidt efter sad jeg i klampenborgtoget — ene 
— som i gamle dage  .  .  . 
Og jeg så på ny denne lave horisont at 
hegn og haver og huse  .  .  . jeg hilste på en spids 
bindingsværksgavl , som vi så lidt har moret os 
over  .  .  . og om lidt dukkede skoven op , ude bag 
de svagt grønne rugmarker — først i en kold , 
blålig tåge — så som en langstrakt pude af 
brunt plyds  .  .  . 
I skoven var vejene våde og løvbunden islagt 
— med røde , runde pletter om de grå træers 
fod — det gjorde et indtryk , som gik jeg på 
skallen af en kæmpemæssig søborre , nede mellem 
piggene  .  .  . 
Der var ikke et menneske i skoven  .  .  . og 
ganske stille  . . . I begyndelsen skinnede solen lunt 
og forårsagtigt . Men da jeg kom til eremitagen , 
var himlen overtrukken , og alting trist og gråt . 
Over mig skreg ensomme krager — den store 
slette lå gul og vissen mellem de brune bøgemure 
— og langt ude dampede et af nordbanens tog 
bort , op mod vor friheds fjerne land , mod skovene 
ved Lyngby og hotte , mod grib skov og 
Esrom og Hornbæk strande . 

.  .  . Uendelig sørgmodig vandrede jeg længe 
rundt . Vandrede ene de veje , som du og Agnes 
og jeg , i år , der aldrig skal komme igen , så ofte 
har vandret sammen  .  .  . 
.  .  . Da jeg nåde tilbage til byen , var det 
skumring . Jeg gik ind ad Østerbro , og det var 
mig , som vandrede jeg bort fra min ungdom . Alt 
var gråt omkring mig — grå gader , grå træer , 
to vejrmøllevinger som kridtstreger på den skygrå 
himmel . Men når jeg vendte mig , så jeg langt 
ude solnedgangens barrer af rødt guld gløde under 
skyhimlens violette bræm . 
Jeg tænkte på alle de hyggelige timer hos 
dig , i gamle dage ; tænkte på dine Stuer derude 
ved dosseringen , hvor der nu boer fremmede mennesker . 
Og mit hjerte var tungt af gråd , og jeg 
følte mig så øde og forladt som de snedækkede 
haver , jeg gik forbi . Og med uendelig frygt så 
jeg mod fremtiden — mod nag og nød , mod sult 
og savn , mod sorg og sot  .  .  . 
.  .  . Om natten havde jeg en uhyggelig drøm  .  .  . 
Jeg drømte , at det var fuldmåneskin , og jeg 
vandrede hen ad en vej , som jeg så lidt ser i mine 
drømme , og hvorom jeg véd , at den fører hjem . 

og hjemme ventede mig min sjæls ideale brud og 
min hjærnes trofaste barn  .  .  . ( ordene var disse 
i drømmen  .  .  . ) 
.  .  . Da kom jeg forbi en kvinde — en lille , 
slank skabning , snævert indsvøbt i et schawl , der 
forekom mig . gammelt og falmet . Hun gik langsomt , 
og idet jeg vandrede forbi hende , vendte hun sine 
pøbeløjne op mod mig , og hendes rå røst sagde 
mig et urent ord i øret . 
Og jeg , som var på vejen hjem , standsede 
og greb kvinden om hendes slanke legeme og veg 
af fra min vej og vandrede med hende . Og vi 
gik ind over uendelige marker , som var blå af 
månedis . Og vi nåde hendes hytte , som lå 
halvt under jorden , og i et snævert Kammer , som 
en månestråle oplyste , blottede hun sit lille legeme 
for mig . Og medens min sjæl våndede sig , 
drog hendes slanke , stærke lemmer mig ned på 
den lave jordhyttes smudsige leje  .  .  . 
.  .  . Da jeg rejste mig fra hende , tænkte jeg 
forgæves på den fjerne vej til mit hjem og på 
min hjærnes ideale brud og mit hjertes barn , 
og jeg vidste , at nu skulle jeg aldrig se dem mere . 
Og på lejet ved min side lå en lille , vissen 

kvinde , der smilede til mig med tandløs mund og 
kærligt knugede en håret og vortet hage ind mod 
mit bryst .- 
og månestrålen gennem vinduet sluktes , og 
jeg vidste , at mit liv var fortabt , og at min tilværelse 
herefter skulle rinde hen i denne onde 
drøms smuds og mørke  .  .  . 
Ix . 
Åge gik hjemad — en aften i maj . 
En fin lysrøg , en tåge af døende dag drog 
som et slør over alle facader og bortdised de skarpe , 
mørke tagrande for oven . På tungt blå himmel 
krummede nymånen sig som en hånd om en 
diskos . Og gennem gadernes halvlys drog slanke 
kvinder deres magre jomfrulemmer og små , buttede 
kvinder deres fordærvede barnelegemer , og vinduernes 
lysskær viste Åge de blege , fine ansigter 
og de barnligt runde , og han åndede duften af 
pudder og Violettes de parme . 
1 lygternes lys syntes Vesterbros knoppende 
træer overdunede af rødlig uld . Melhvidt faldt 

det elektriske lys ud gennem kaféernes vinduer , 
over borde og bænke . Og langs fortovet gik 
ganske unge piger op og ned i det hvide lys , 
spændende deres spæde legemer , hvis vage former 
løse , glatte sommerslag æggende dækkede  .  .  . 
.  .  . Af gammel vane bøjede Åge om ad gamle 
Kongevej  .  .  .  . skønt Dagmar og han sammen beboede 
to billige værelser nede i en af Vesterbros 
sidegader . 
Ved hjørnet af vodrofsvej gik han forbi et 
par — manden en hr . Hvemsomhelst , hun lille , 
skarp og bleg af ansigt , med lys fletning ned over 
en sort plydstrøje . Åge så hende pege over 
mod kaféen på hjørnet og hørte hendes stemme , 
der var skarp og bleg som hendes ansigt , sige : 
» Lad os gå derover for eksempel ? «  —  » Som de 
ønsker . «  og de forsvandt ind gennem dameværelsets 
dør derovre  .  .  . ind til et kabinets gaslys og souper 
og Kys og rus  .  .  . og sen vandren hjem til hendes 
seng  .  .  . og favntag , ombølgede af hendes lange , 
blonde hår  .  .  . 
Åge gik videre . Men ansigtet og stemmen 
forlod ham ikke . Han følte hvorledes de borede 
sig ind i ham — som en fisk med angst føler 
i 

medekrogen i sin gane  .  .  . Selv om han fik odden 
ud , ville såret endnu længe smerte  .  .  . 
.  .  . I gamle Kongevejs skumring gik høje , 
ranke kvinder i lyse slag ham langsomt forbi  .  .  . Og 
under de sære løvskygger strejfedes han hastigt af 
en , som rapt strøg af sted — en , der rørte ham 
med sin kjole og hastigt forsvandt som et flimrende 
rids i aftenens flor af mørke — et fremmed og 
ejendommeligt menneske , han måske kunne lært 
at kende — og som nu gled bort , et hvidt ansigt 
i natten  .  .  . 
Og Åge drømte en drøm  : at tage en af disse 
kvinder med sig , hjem til et villaværelse langt ude 
på Frederiksberg — et kunstnerisk ungkarlekammer 
med gode billeder og gamle møbler . At sidde dér med 
den fremmede , unge kvinde og drikke  .  .  . syrlig 
vin af glas , grønne som natten udenfor  .  .  . eller 
sød likør , der glider over ganen som rosenduft .  .  . 
Og så afblade hende — som en moden rose 
.  .  . Løsne slør for slør , få blad for blad til at falde 
.  .  . Indtil hendes hvide legeme nøgent åndede sin 
vellugt imod ham — kvindens vellugt , der er 
stærk og berusende som alle hvide natteblomsters 
Duft  .  .  . 
O 
livets træ . 

.  .  . Ak , det var en drøm  .  .  . Han ejede ikke 
længer noget Kammer på disse løvskyggede veje 
.  .  . og ingen vin ventede ham i grønne glas  .  .  . 
Og alligevel fornemmede han det , som kunne han endnu 
møde hende , den skønne Fru eventyr — møde 
hende i forårsnatten , under halvmånens og venusstjernens 
tegn , på de ensomme veje , hvor elskende 
og flagermus sværmede  .  .  . 
Åge sad , en time efter , ved sit arbejdsbord 
— ene med sin lampe . 
Han havde erobret sig denne natlige ensomhed 
gennem en hård kamp med Dagmar . Efter aftensmaden 
blev hun søvnig og ville i seng — og hun kunne 
ikke sove uden Åge . Først kælent , så krænket havde 
hun villet drage ham bort fra hans bord — og da han 
til sidst sagde , at hun dog burde levne ham fred til 
at arbejde , udbrød der en af de hæftige og hidsige 
scener , hvis larm så hyppigt fyldte de to Stuer . 
Det begyndte med , at hun hånede hans  » Pennefægteri « 
— det endte med , at de dirrende af had 
stod overfor hinanden og spyttede hinanden deres 
elskov i ansigtet og besudlede de minder , som 
hver af dem vidste , var den anden kærest . Alt 

blev draget frem — Dagmars fortid — Åges tilståelser 
— og på enhver hvid plet satte had og 
hån deres smudsige fingre . Det var deres livs 
helligste litani , der her blev læst op — men ( som 
i de gamle besværgelsesformularer ) vendt om på 
djævelen . 
Til de begge sank sammen — hun i sløv sorg , 
han i træt , ligegyldig ro . 
Og nu sad han her og havde endelig fred 
til at arbejde . Men hans sjæl var ødelagt . Han 
følte sig uendelig tom og træt . Ingen sætning sang 
sin Melodi i hans hjerne — intet billede brændte 
i hans sjæl . 
Åge lænede sig tilbage i sin stol . Inde fra 
sovekamret hørte han Dagmar sove fast og trygt . 
Og ude i den lyse nat , langt borte bag gadens 
huse , var der en nattergal , som slog — langt , 
langt ude i den lyse nat  .  .  . 
Åge rejste sig og gik hen til vinduet . Et tungt 
vemod vældede op i ham . Han åbnede ruden og 
hørte nu tydeligt den fjerne nattergals sang  .  .  . 
.  .  . Og var det ikke , som hørte han også 
træer suse  .  .  . store træer , der suste ganske , ganske 
svagt langt borte  .  .  . 

han lyttede anspændt ud i den stille , halvlyse 
gade  .  .  . 
.  .  . Jo , det var træer , der suste  .  . . ganske 
svagt  .  .  . som havens træer hjemme suste i denne 
stund  .  .  . og som han havde hørt dem suse i 
svundne år , i længselsfulde nætter , der aldrig mere 
skulle komme tilbage  .  .  . 
Syg af sorg stirrede Åge op mod den sølvlyse 
himmel over de sorte Tage — den samme 
lyse himmel , som nu hvælvede sig over haven derhjemme 
 .  .  . Kære ansigter dukkede op langt borte 
i hans sjæl — ansigter , der havde våget over 
hans første ungdom  .  .  . Det var , som blev han 
ventet i det fjærne — og som forsømte han noget 
uopretteligt , blot han tøvede et sekund endnu  .  .  . 
.  .  . Langsomt nærmede han sig døren  .  .  . forsigtigt 
drejede han låsen om  .  .  . allerede havde 
han foden på tærskelen  .  .  . 
.  .  . da han inde fra sovekammeret hørte en 
søvnig og syngende stemme : 
— Åge ? kommer du snart ind til mig ? 

efterspil 



der var en gang en ungersvend , som red ud i 
den vide verden for at finde lykken . 
Det var i de lyse nætter . Ude mod nord 
stod himlen gyldenrød bag jordens mørke rand af 
hegn og skove . Ungersvenden red forbi haver , 
hvor nattergalene sang i det dunkle løv , og forbi 
Enge , hvor dampene stod som en vag , hvid sø , 
hvoraf nymfer løftede deres vage , hvide legemer . 
Længe holdt ynglingen sin hest an og lyttede 
til nattergalens sang — de dunkle , bløde toner 
fyldte hans sjæl , og hans øjne var nær ved at 
græde . Længe holdt han stille og betragtede elverpigernes 
Dans — og hans hjerte svulmede af 
længsel efter at gribe et af disse luftige legemer 
og kryste det fast i favn . 
Men nattergalen tav , og tågerne lagde sig 
til hvile i store , stille damme af damp , og fod 
for fod red ungersvenden videre , ind i den lyse nat . 

da han havde redet længe , førte vejen ham 
ind i en stor , dunkel skov . Lysningen i nord 
forsvandt bag de mørke stammer , og kun grønne 
ildorme lyste for ham i græsset . Pust af lydløst 
flyvende vinger åndede hen over hans ansigt , og 
skarpe fuglestemmer skreg i de høje træer . 
Da stod ungersvenden af hesten , bandt den 
til et træ og tog dens saddel og hovedtøj af . 
Selv lagde han sig på det bløde mostæppe under 
et andet træ , med sadlen til hovedpude og sin 
kappe over sig . 
Han lå længe og stirrede op i de mørke 
bøgekroner , der tegnede deres nye løv som et 
næt af skygge mod den lyse himmel . Et sagte 
Sus af nattevind gik gennem trætoppene — han 
hørte frøer kvække i en dam et sted i nærheden 
— og langt , langt borte hulkede havernes nattergale , 
som atter havde begyndt at synge . 
Og medens ungersvenden lå således , gik 
hans tanker tilbage ad den vej , han var kommet . 
Han så sit hjem , hvorfra han var redet bort , da 
solen stod op ; han huskede sin moders gråd og 
sin faders advarsler — men det var så langt , 
langt borte alt sammen — som noget , der var hændt 

ham en gang for mange år siden . Og hans sjæl 
var helt fyldt af en svulmende jubel over , at han 
endelig var ude i den store , vidunderlige verden , 
i livets og lykkens land . 
Med denne følelse sov han ind , just som de 
første fugle begyndte at pippe mod gry . 
Og på sit leje af Mos drømte han : 
han syntes , at han atter red hen ad vejen , 
forbi det sted , hvor han havde skimtet ellepigernes 
Dans i engtågen . Og han holdt stille for at se , 
og begær fyldte hans sjæl . Men de hvide møer 
forsvandt ikke . Men ud af den bølgende damp 
kom en af dem svævende frem som ud af en åben 
port og nærmede sig ungersvenden . Kun få 
skridt fra ham standsede hun — og han så bag 
den flydende dis hendes slanke legeme skinne . Da 
sporede han sin ganger ind på engen — og foran 
ham veg elverpigen , vinkende med hviden hånd 
— veg og veg til hun helt var inde i tågen . 
Han vedblev at følge hende — han rakte sig frem 
over hestens Hals og greb efter hende med begge 
hænder — om ham steg engdampen som et voksende 
vand — under ham gyngede græsgrunden og gav 
efter for hestens hove — og med et var det , som 

red han ud i den tomme tåge — jorden svandt 
bort , fodfæstet svigtede , svimlende sank han ned 
gennem dybder af hvid dis — hensegnende vågnede 
han  .  .  . 
Og ve ! det var ingen drøm  .  .  . 
Han vågnede — og fandt sig liggende på 
kold , våd jord , med foden smedet i svære lænker . 
Lænkerne var befæstede ved en stor jærnring i en 
mur af kampesten , der var lige ved hans højre 
side . En lille , rødt osende lampe hang under 
loftet , der var så nær ved hans hoved , at han 
ikke kunne rejse sig op . Han var ganske ene — 
foran ham og til begge sider de svære kampestensmure . 
Bag ham åbnede hans fængsel sig ud mod 
et sort , tomt mørke , hvorfra en isnende kulde stod 
ham i møde . 
En dyb rædsel betog ham . Han rejste sig 
over ende — og følte sine hovedhår strejfe det 
lave lofts sten . Han ville råbe — men der var 
ingen stemme i hans strube . Han ville græde , 
bede , skrige om hjælp — men han følte , at det 
alt var forgæves . Uden at vide hvorledes , forstod 
han , at det sted , hvor han var , lå mile og 

atter mile under jordens overflade , og at det sorte , 
tomme mørke bag ham ikke gemte noget øre , der 
kunne høre hans råb — ikke dulgte noget levende 
væsen , der kunne røres over hans nød . 
Da grebes han af en dyb , angstfuld fortvivlelse . 
Han huggede sit hoved forover mod de hårde stene 
og sank besvimet hen  .  .  . 
* 
den samme rødt osende lampe lyste trøstesløst 
ned over de samme kolde stenmure , da han 
atter kom til sig selv . Bag ham var på ny det 
uudgrundelige mørke , hvorfra en dyb isnen stod 
ind over ham . Han lyttede — ikke en lyd . Han 
stirrede — ikke et lys . Kun den bundløse nat 
— og så den lille fængselscelle , hvor den svage 
lampe brændte . 
Da grebes han af angst for at dette eneste 
lys skulle slukkes , og han gav sig ivrigt til at 
undersøge det . Det var en gammeldags jærnlygte 
med ruder af horn ; åbnes kunne den ikke — 
men så vidt han kunne skimte , var lyset inden i 
den endnu af en forsvarlig længde . 
Han følte en svag glæde ved denne opdagelse . 

og så vidt lænken tillod ham , begyndte han en 
undersøgelse af sit fængsel . 
Det første , hans famlende hånd stødte på , 
var en tung og langagtig ting . Han løftede den op 
mod lyset — det var en mejsel . Han følte atter 
— og fandt en hammer . Begge redskaber var 
af jærn og så ganske nye ud , som havde nogen 
nylig lagt dem herned . 
En angst greb ham ved denne tanke  .  .  . 
Hvilken hånd havde lagt dette værktøj herind ? 
Hvem havde smeddet ham i disse lænker ? Hvilke 
væsner færdedes hernede i dette dybe mørke bag 
hans ryg  .  .  . 
Han vendte sig i rædsel ud mod mørket ; det 
var , som havde han hørt sagte , snigende trin derude . 
Han lyttede , skælvende af frygt — men ingen 
lyd var at fornemme uden hans eget hjertes angstfulde 
slag . 
Da vendte han sig atter ind mod sit fængsel , 
greb hammer og mejsel — og rettede det første , 
klingende hug mod lænken , der bandt hans fod . 
År gik . Sommer blev høst , og vinter blev 
vår . I det evige mørkes riger klang ungersvendens 

mejsel uafbrudt ; og dag for dag sprang flis for 
flis af den stærke lænke . I den gamle hornlygte 
vedblev lyset at brænde , som om en hemmelighedsfuld 
magt stadig fornyede det , og uafladeligt lyste 
dets rødt osende skin hen under den lave celles 
klippeloft og ned over kampestensvæggene . 
Og medens ungersvendens ryg krummedes , og 
hans syn blev svagt , og hans hænder barkedes af 
det hårde arbejde , gled hans tanker tilbage til hin 
udfærdsnat , hin lyse majnat , da han drog ud i den 
vide verden for at finde lykken . Og han sagde 
ved sig selv :  » Derfor græd da min moder , og 
derfor varede min fader mig . Thi således er 
altså livet , at den , som begærer det , skal miste 
det , og således er lykken , at den , som attråer 
den , skal fortabe den . « 
Da sank en slummer over ham , og en drøm 
kom til ham og løste ham af hans lænker . 
Han var atter på den frie jord , under den 
åbne himmel . Men han sad ikke mere højt til 
hest , og det var ikke længer i de lyse nætter . 
Han gik ad en landevej mellem stubmarker 
og afgnavede græsgange . 1 vinhaverne havde folk 

travlt med at høste de svulmende druer — æblegårdenes 
rige grøde blev plukket ned — fra laderne 
klang råb og latter — i loen lød plejlenes 
slag — og bekranset med en rødmende ranke stod 
et træbilled af frugtbarhedens gud og skelede 
grisk efter en ung kvinde , der med halvåbent 
livstykke lå og sov i skyggen af et lavt æbletræ . 
Han var i septembers land — på efterårets 
grænseskel . 
Men han gik videre . Bag ham blegnede lyden 
af plejlenes slag og høstgildernes lystighed — han 
kom ind i store skove . 
Over ham hang himlen tung og grå , dækket 
af tætte skyer . Den luft , han åndede , var ikke 
blid og ren som mellem septembers haver — fugtig 
og krydret af mange , stærke dufte steg den fra 
den våde jord og pirrede hans sanser . 
Om ham lyste skoven i alle oktobers farver . 
Fra de blonde Linde dryssede løvet som et bleggyldent 
snefald . Ved ælmenes fod lå de faldne 
blade som dynger af guldstykker . Fra bøgene 
regnede løvet i raslende byger og skrattede mod 
jorden , som var det små plader af tyndt hamret 
kobber . 

207 
det begyndte at skumre . Fra lavningerne i 
skoven sivede en tynd , hvid damp op . Med gysen 
tænkte han på hine majnats-tåger , hvis elverdans 
havde lokket ham i afgrunden  .  .  . 
Og han skyndte sig , medens mørket faldt på . 
Langt om længe standsede han . Om ham var skoven 
nøgen og uden farver — kun en enkelt risbøg 
stod med sit visne løv . Han så op . De sorte 
stammer og grene tegnede sig mod en blød , grå 
himmel . En stille regn begyndte at sænke sig 
over skoven — en regn , hvis dråbers fine raslen 
mod bladebunden var den eneste lyd i himlens 
og jordens dybe tavshed . 
Og ud af regnfaldet skred der en skikkelse 
— en skygge i skumringen — et rids i regntågen . 
En skikkelse , der blidt bar den trætte 
sjæl ind i den store stilhed , den uendelige tåge 
— ind i dødens evige november . 


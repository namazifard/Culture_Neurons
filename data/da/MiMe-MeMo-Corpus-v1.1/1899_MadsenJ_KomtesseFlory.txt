Første kapitel . 
Juletravlhed . 
„ En hat til dukke Kate af filtet flosset ! 
Blød og lækker som selve mosset ! 
En ruche af silke omkring den skal stå , min lille vinge skal sidde på skrå ! 
Så er der ikke flere ting , jeg ønsker mig ! “ sagde Flory Howard . Hun stod på en skammel , som lå på en stol , og var ivrig optagen af at hænge store grangrene op omkring landkortet i skolestuen på bechersdorf . „ Det er otte ting ialt , med skærfet og pennalhuset , Floy ! “ lød det henne fra den dybe kurvelænestol , hvor Margaret sad og viftede sig med et lille , lyseblåt , broderet silkelommetørklæde , på en meget energisk og meget fornem måde , med halvlukkede øjne og let krummet lillefinger . Stolen havde et øjeblik i forvejen tjent til seng for deres yngste søster , Daisys lille , søvnige , hvide foxterrier , og nu lå nævnte terrier nede under klaveret , hvid med brune øjne , med bjælder om halsen , 

og stirrede søvnig og dybsindig frem for sig med de glippende øjne . 
„ Se , mag ! nu er jeg færdig med Evropa ! så tager vi fat på mamas billede ! jeg har gemt alle de kønneste grene dertil ! de ligger henne ved kaminen i en bunke ! ser det pænt ud med det foroven ? “ 
„ Det ligner en vifte forneden og små fødder foroven ! men det er et rædsomt arbejde  ! Vi må meget hellere lade gartner Taylor hænge granen op om mamas billede , der hænger så højt ! “ 
„ Å , nej , mag ! det har jeg glædet mig sådan til ! jeg er så stor ! og jeg kan sagtens nå !  “ 
„ Nå ja ! det må du jo selv om ! men jeg kan ikke udholde det mere ! jeg har nåle i fingrene , og mit pæne , rene forklæde er helt sort foran ! jeg kan ikke udstå at se uordenlig ud ! “ Margaret rystede sig og indtog sin forrige stilling , medens Flory sprang ned af bjerget , søgte grene frem og klatrede op igen for at pynte sin afdøde moders billede . 
„ Mag ! “ 
„ Hvad er der nu , Floy ? jeg sad netop og prøvede på at sætte min ønskeseddel på Vers , ligesom du har gjort ! hvad vil du ? “ 
„ Å , Margaret ! se engang ! det er ligesom mama smiler til os ! se ! hendes kinder er ganske røde ! “ 
„ Det er , fordi det blusser op i kaminen engang imellem ! “ 

„ Ja , det er vel derfor ! “ sukkede Flory ! „ å , Margaret ! jeg længes sådan efter hende ! “ 
„ Lad nu være med at sige det ! det er så længe siden , mama døde , og det er så sørgeligt ! nu i aften kommer Lissy og John og lille Earl ! og jeg synes rigtignok , at man har grund til at være glad , når ens søster og hendes mand og hendes lille dreng , som vi aldrig har set , kommer og bliver hele julen ! “ 
„ Men det er jeg også glad for ! “ 
„ Hvor kan du sige det , Floy ! man er da ikke glad , når man græder og tørrer øjne og pudser næse ! det ved jeg godt , du gør ! “ 
Margaret vendte sig lidt ærgerlig fra sin søster og gav sig til at kaste grannåle ind i kaminen . Den ene stråle efter den anden faldt hen over hendes sunde , rødmussede , kloge , lille ansigt og næsten hvide , lokkede hår ! Strålerne faldt hen over hendes forklæde , og den lyseblå , uldne kjole , lånte den et varmt , blussende skær , og faldt træt hen i gnister med tusende , knitrende lyde . 
Og de tusende , knitrende lyde kaldte en ny bølge frem  ! en lille beskeden , svag bølge , der døde henne ved bordbenet ! så med et kom der en mægtig , gylden stribe , der strakte sig frem over tæppets gule terner og nåde helt hen til Flory , der sad ved vinduet og stirrede ud i parkens snedækte alléer , med det blege ansigt presset mod ruden . 
Flory Howard var en fjorten-femten år gammel ! 

„ Et ængsteligt barn ! “ sagde hendes fader , der endnu var Englands minister i Danmark ! „ ængstelig som en lille mus ! og forfærdelig indesluttet , når man ikke kender hende , men en god pige , et kærligt barn ! “ „ Stædig som få ! uhyre ligegyldig med sine lektier og til tider meget vanskelig ; men dog et udmærket barn ! god som guld ! “ mente børnenes gouvernante , mademoiselle minet . „ Et velsignet barn ! “ sagde barnepigen bes . „ Forfærdelig sød , og forfærdelig løjerlig ! “ fandt Margaret . „ Babys egen „ lille mor ! “ “ ville Daisy sige , havde man spurgt hende . 
Høj og spinkel var hun . Bes måtte altid lægge kjoler ned , fordi hun voksede ud af dem alle sammen . Hænderne voksede og fødderne voksede . Håret voksede , så de lange , brungule lokker nåde langt ned over livet . Barnetanker og barneansigt ! et lille blegt barneansigt med store , grå øjne . 
Margaret stod endnu foran ilden og tænkte , gud må vide på hvad ! for Margaret var et livligt barn og havde lige så mange glade tanker , som ilden glade gnister ; Flory sad og så’ ud og tænkte på sin moder , da døren til barnestuen blev åbnet , og bes kom ind med en lampe i den ene hånd og sin yngste frøken , den lille fireårige Daisy , ved den anden . 
„ Floy ! “ 
„ Floy sidder henne ved vinduet , Daisy ! “ „ Flo-y ! “ 
„ Ja ! “ 

„ Vi må noget ! “ 
„ Hvad er det ? “ spurgte Flory . Hun havde vendt sig om fra vinduet , da døren blev åbnet , for hun troede , at det var mademoiselle minet , og mademoiselle minet holdt ikke af , at man „ hang “ på stolen , og allermindst , at man „ hang “ med næsen mod ruden . 
„ Sig det , baby ! skynd dig lidt og sig , hvad det er ! Når du hopper sådan rundt , kan du gerne vælte lampen ! “ Margaret sad og fristede øjnene med „ Childrens friend “ i en krog af stuen . „ Hvad er det så , bes ? “ 
„ Gud ! Miss Margaret , det skal miss Daisy have lov til at sige ! “ 
„ Kom så med det , baby ! “ 
„ Gæt ! “ 
„ Er det noget med appelsiner , chokolade , mademoiselle minets konfekt , kager !  .  . 
„ Ja , mag ! vi skal ned i køkkenet og se alle kagerne ! det sagde mrs . Maham ! “ Daisy lod sig bumse ned på Florys skød , medens Margaret erklærede , at jul var noget af det rareste i verden , og mademoiselle minet , der havde sagt ja , en perle . 
„ Er der noget i vejen , miss Floy ? jeg synes , de ser ud , som om de havde grædt . Gud velsigne dem ! De er da ikke dårlig ! “ 
„ Nej , bes ! “ 
„ Du er våd på kinden ! “ 
„ Floy græd før , da hun hængte det grønne op om mamas billede ! forklarede Margaret , der gav „ Childrens friend “ en god dag og rejste sig . „ Lad os nu bare komme af sted , 

bes ! ellers bliver der slet ingen tid til at være dernede , når vi skal med på stationen i aften og hente Lissy ! “ 
„ Kom , Floy ! “ 
„ Så går vi i guds navn ! Gud , miss Daisy ! skal bes virkelig bære sådan en stor pige ! “ 
Nede i køkkenet buldrede ilden . Mrs . Maham , husbestyrerinden , tronede midt i køkkenet ved et stort , hvidskuret køkkenbord ; med melede hænder og blussende kinder rullede hun kagedej ud til de mest indbydende strimler , medens hun uddelte ordrer til højre og venstre . 
Kokkepigen Mabel passede stolt sin ovn og lod , som om hun ikke hørte mrs . Mahams talrige formaninger . Jo oftere denne værdige dame sagde : „ Fyr ikke så stærkt under buddingen ! “ og „ kig dog til pladen med de toppede vanillekager ! “ des døvere blev Mabel , og des højere mumlede hun , at hun nok skulle passe sine egne sager ! Mrs . Maham behøvede ikke at komme og stikke næsen i hendes toppe ! 
Kokkedrengen smuttede mandler ; tjener James piskede hvider . Stuepige Anne gjorde det samme ; stuepige Kate rørte blommer . Tjener Charles rev citron for at hjælpe hende , og den lille tjener Jim pudsede sølvtøj med lækkersultent ansigt . 
„ Mrs . Ma ! Mrs . Ma ! må jeg ikke nok hjælpe dig ? jeg vil så gerne ! må jeg lave en stor kage og selv putte den ind i ovnen ! 

en stor en med mandler , mrs . Mai “ råbte Daisy , da de vare komne ned i køkkenet . Hun smuttede fra bes og Flory og hoppede på de små , hvide skindsko hen til husbestyrerinden . Daisy var alles yndling . Daisy havde altid været mrs . Mahams yndling og fik straks en meget stor Klump dej og en udmærket plads ved det hvide bord ; 
„ Miss Daisy ! Miss Daisy ! De lægger deres små lyseblå flonelsærmer lige ned i melet og det andet bløde stads ! “ klagede bes og løftede hende op på stolen for at viske hende af med sit forklæde ! „ se , min lille skat ! “ sagde bes og løftede hende fra stolen op på skødet ! „ se , min egen lille , velsignede skat , hvor de har grisset dem til . “ 
„ Det gør ikke noget ! vel bes ! det kan du bare vaske af igen ! “ foreslog Daisy og lagde armene om hendes Hals , hvorpå hun gav hende et kærligt smækkys på hendes venlige , røde kind . 
Stuepige Anne mumlede , at det var det kæreste lille pigebarn , den miss Daisy , og tjener James tørrede sig om munden og spurgte , om det var så farligt ! 
„ Ja ! Miss Floy og miss Margaret ! “ sagde mrs . Maham og slog de stivede kappebånd bort fra de blussende kinder ! „ nu har de nok fået juleferie . Og nu kommer der nok en mængde fremmede gæster i disse dage . I aften kommer jo lady Howard og lorden og den lille master Karl ! “ 
„ Vi skal med på stationen i aften ! “ for 

talte Margaret , der ikke havde noget imod den ærefrygt , hvormed hele køkkenpersonalet hørte på hende . „ Mademoiselle minet sagde straks , at vi måtte ! “ 
„ Og hvornår kommer så de andre fremmede gæster ? “ spurgte mrs . Maham , der lavede god mad , var meget tro , meget nysgerrig , meget striks og meget slem til at spørge pigebørnene ud , når hun kunne komme til det . 
„ De kommer i morgen og i overmorgen , tænker jeg ! Papa tager selv til København for at hente nogle af dem !  “ 
„ Og den smukke , engelske komtesse ? “ 
„ Det ved jeg ikke ! “ 
„ Kommer der en smuk , engelsk dame , bes ? “ spurgte Flory . 
„ Det kan såmænd godt være , miss Floy ! der kommer jo så mange i julen ! “ Bes blinkede til mrs . Maham for at få hende til at tie . „ Gud velsigne jer , børn ! men nu må vi vist se at komme op igen mademoiselle minet synes nok , at vi bliver alt for længe borte !  “ 
„ Det banker ! “ meldte Margaret . 
„ Tag og luk op ! “ befalede mrs . Maham en af de tjenende ånder . „ Tag og luk op , alle sammen ! I bestiller dog ikke noget , men står og driver ! Er hviderne stive  ? er blommerne kridhvide ? er mandlerne smuttede ? og de små , flade kager , Mabel ? jeg tør dø på , at de små , flade korendekager er brændte hver eneste en ! “ 
„ Er det bud fra mademoiselle minet , fråulein 

qual ? “ spurgte Flory , da stuepigerne , der lignede et tvillingepar i deres blegrøde , stivede kjoler , store , hvide forklæder og små blondekapper , på engang havde åbnet døren . 
„ Jeg har ikke bud ! hverken fra den ene eller den anden , miss Floy ! “ vrissede en sær stemme udenfor . „ Men vil de vide det , så går vognen om en halv time ! Miss Daisy ! kom nu ! De skal op og spise og så i seng ! “ 
„ Det vil jeg ikke , fræulein ! det vil jeg slet ikke ! “ erklærede Daisy , der følte sig meget kry , som hun sad der mellem bes , som forgudede hende , og Flory , der altid var parat til at gå i skranken , når det gjaldt om , at hendes lille søster skulle have sin vilje . 
„ Jeg synes dog , de skulle komme , miss Daisy ! De skulle ikke være så syndig at sige nej , når deres egen fræulein siger det ! “ vedblev den sære stemme udenfor . 
„ Det er slet ikke min egen fræulein ! Floy er min egen Floy , og Floy skal hjælpe mig i seng ! “ erklærede Daisy til stor fryd for samme Floy . 
„ Vidste jeg ikke bedre , ville jeg tro , at en slem , lille djævel talte ud af dem , miss Daisy ! Hvad siger englene  ? de græder , tror jeg , medens djævlene ler ! “ Fræulein qual , der var en meget gudelig person , skubbede sig med et arrigt suk ind i køkkenet og åbenbarede et gult ansigt , et vandkæmmet hår , en sort kjole med fromme sløjfer , hvor andre anbringer knapper , og et mægtigt sølvkors dinglende fra en spæd urkæde . 


„ Floy skal hjælpe mig i seng ! “ påstod Daisy . 
„ Ja , baby ! kom ! så skal jeg gå med dig ! “ sagde Flory godmodig . 
„ Så kan du jo ikke komme med og hente Lissy , Floy ! “ 
„ Nu skal jeg nok hjælpe miss Daisy ! “ sagde bes . „ Miss Floy har glædet sig sådan til den køretur , og jeg skal nok få hende til at sove ! “ 
„ Så skal jeg nok sige det , du ved nok , baby ! om lille Earl !  “ hviskedee Flory for at få sin søde , forkælede , egensindige frøken søster til at give efter , og følgen var da også , at bes stolt erklærede til fræulein , at hun godt kunne gå ovenpå , og at Daisy blev kysset og klappet og beundret , fordi hun var så elskelig , og derpå løftet ned af den høje stol . 
„ Kagerne skal komme op , lige så snart de er brune ! “ lovede mrs . Maham . Flory , Margaret og Daisy aflagde et afskedsbesøg henne ved ovnen hos Mabels små , toppede vanillekager og Mabels små , flade kager , og i det hele taget hos alle Mabels kager , der lå stablede op på fade og så uhyre lækre ud , sprøde , varme , bløde og duftende ! fyldte med korender , mandler , abrikoser eller slet ingen ting . 
„ Tror de så , der er noget i det , Betzy ? “ spurgte mrs . Maham hemmelighedsfuldt , medens hun smurte kringlerne med æggehvide ! „ kan de tænke dem , at der virkelig skulle være noget om det i den retning , de ved nok ? “ 

„ Gud velsigne dem , mrs . Maham ! lad dog ikke børnene høre noget derom ! de små stakler ! Men gifter hans nåde sig igen , mrs . Maham ! så er deres glade tid snart forbi ! Stedmoder er stedmoder , enten hun så går i vadmel eller i silke ; og nu er børnene så store ! “ 
„ Men det ender det nok med alligevel , skal de se ! men herre gud ! egentlig kan man jo ikke sige noget dertil ! Hans nåde har været enkemand lige , siden vi kom fra England her til Danmark ! “ 
„ Ja ! så er deres glade tid forbi , mrs . Maham ! og det vil nok blive værst for miss Flory ! det barn har jo altid hængt sådan ved hendes nåde ! Gud velsigne hende ! det er slemt ikke at have nogen moder , men værre at have stedmoder ! “ 
„ Ja , det kommer da an på ! “  .  .  . 
„ Hys ! Mrs . Maham ! der kommer de alle tre ! og nu må vi vist se at komme herfra , for mademoiselle minet holder jo ikke af at have dem hernede ! så nu går vi ! ellers kan vi gerne få skænd ! God er hun , mademoiselle minet , men streng er hun også ! kommer hun ikke farende forleden dag , fordi miss Margaret havde været lidt rask i munden ! “ 
„ Vil de nok komme ned og hjælpe mrs . Ma en anden gang ? “ spurgte husbestyrerinden , der gerne ville glæde småpigerne og altid gjorde det i form af mad , der ødelagde deres appetit og mademoiselle minets humør . 

„ Det vil de vist nok ! Gud velsigne dem alle tre ! “ 
„ God nat , mrs . Maham ! “ 
„ God nat , miss Floy ! “ 
„ Det var morsomt , bes ! “ sagde Margaret , da de gik ovenpå efter Floy , der bar sin lille søster , der var meget rund og meget tung og ikke så let at have på armen , når man selv er så spinkel , som Flory var . 
„ Det tænkte jeg nok , de ville synes ! “ 
„ Hvad var det , du sagde til mrs . Maham om vor glade tid ? Bes ! “ spurgte Margaret , der var begavet med en sjælden fin hørelse , lige det modsatte af , hvad mrs . Maham var ; „ du sagde flere gange noget om en „ glad tid “  ! “ 
„ Gjorde jeg det , miss Margaret ? “ udbrød bes med så stor forlegenhed i det gamle , rynkede ansigt , at Margaret straks mærkede , der måtte være noget mere under . Hun blev nysgerrig og spurgte og spurgte , men bes var tavs som en mur ! 
„  hørte du det ikke også , Floy ! Floy ! hørte du det ikke også ? “ 
„ Hvad for noget , Margaret ? “ 
„ Å , det du ved nok om !  .  .  . 
„ Å , mag og bes ! kom ! så skal i bare se , hvor sneen er rød ! “ kaldte Daisy , der sad i vindueskarmen sammen med Flory og så ud gennem de brogede ruder på første sal . 
„ Det er aldeles , som om der er ild i hele parken her nedenfor ! “ sagde Flory . 
„ Det er det røde glas , der gør det ! “ 

mente bes , der var henrykt over , at Margaret havde glemt sine mange spørgsmål . „ Løb op , miss mag ! det må de da se ! “ Bes syntes på engang , at mademoiselle minet havde ret , når hun sagde , at pigebørnenes plads ikke var i køkkenet hos tjenestefolkene . „ Men de er så ene , altid ! og alle børn holder af kager ! det er da også kun jul en gang om året ! “ 
Snefnuggene dansede i tætte flokke , lydløst og stille , ned over parkens skråninger , plæner og springvand . 
Jul inde , og sne ude ! Sne overalt ! Sne over de lange , brede alléer , hvis nøgne , sorte træer stod som vagter i den stille aften . 

andet kapitel . 
Julegæster . 
„ Å , Lis ! hvor er det dejligt , du er kommen , og at du bliver hele julen ! “ jublede Flory og Margaret , medens de henrykte dansede rundt om deres søster , for derpå at styrte hen til ventesalens røde sofa , hvor en meget tyk amme , der hed Ane , og var fra bechers-dorf , iført de franske barnepigers ternede slag , sad og vuggede en bitte lille , klynkende , himmelblå silkepakke på armene . Ved siden af dem stod en høj , mørk frøken , der bar det pompøse navn motnotlyson , hvis arbejde bestod i at våge over , at Ane behandlede omtalte himmelblå pakke på tilbørlig måde , og , at hun satte nogle vældige portioner rugvælling til livs på alle mulige vanvittige tider af dagen . Miss motnotlyson var striks , og Ane var blid ! Vællingen var stærk , og vællingen var fedende , men Ane spiste den og Ane fededes . Ane ville hellere dø end levne vællingen ! 
Motnotlyson tillod allernådigst , at pige 

børnene måtte se deres lille nevø , og Ane afdækkede forsigtig et lille rødt , fornærmet ansigt . 
„ Du er vokset igen , Floy ! jo , det er du ! “ sagde Lissy , da henrykkelsen var stillet lidt af . „ Men nu er du jo også snart en gammel pige ! “ 
„ Det er dejligt , at i er her til min fødselsdag , Lis ! “ 
„ Du skal da have fremmede ? “ 
„ Ja ! Selskab , men ikke bal , fordi vi var så forfærdelig forkølede , lige da vi kom herud fra København ; og så var mademoiselle minet bange for , at vi skulle blive dårlige igen ! men Margaret skal have bal , — det har papa lovet hende , — når hun bliver tretten år gammel ! “ Flory fortalte den glædelige nyhed med strålende ansigt , for hun holdt nok af at more sig . 
„ Det var pænt af dig at sende det henrivende , lette tøj hjem til os , da du var i Paris . Farven er så køn lyserød , ligesom roser , og fræulein har syet kjolerne med store skærf og små fine garneringer på nederdelene ! Jeg skal sige til hende , at du skal have dem at se ! “ 
„ Det var så moderne den gang ! og jeg købte det , fordi jeg nok tænkte , at det ville være noget for min lille , forfængelige søster ! Jeg har sådan en yndig julegave til dig i år , Floy ! jeg ved bestemt , at du vil blive glad for den  ! “ 
„ Tak , Lissy ! du kan tro , at vi har haft 

travlt med gaver i denne tid ! Mademoiselle minet sad og syede inde i sin stue , og vi sad alle tre inde i skolestuen . Baby kan også brodere den slags med huller , der er prikket i filt ; jeg lærte hende det en dag , da hun var ked af , at Margaret og jeg slet ikke kunne lege med hende . John får en lille , grøn tingest til at lægge under et eller andet ! “ 
„ Enten en flakon eller en lysestage eller et askebæger ! alle mulige små sager , dersom man har lyst ! “ lo Margaret . „ Papa får en morsom kurv , og du skal have det allerbedste ! du bliver vist henrykt ! “ 
„ Å , Margaret ! du ler altid af hende ! hun er så flink ! man må da også huske , at hun kun er fire år gammel ! Mademoiselle minet sagde selv i går , at det ikke var rigtigt af fræulein qual at gøre nar af lille Earls pennevisker ! “ 
„ Earls hvilket ? “ 
„  Earls pennevisker !  “ udbrød Margaret og brast i latter . 
„ Daisy har lavet en til ham , Lissy ! den er rød med små , blå sting . Hun har grædt så meget for den ! først fordi bes sagde , at hun ville købe noget silke , der ikke var så fin , som den , vi havde ! så troede hun , at den ikke ville se så pæn ud , og hun vidste ikke , at bes mente grovere tråd . Da den så endelig var færdig , sagde fræulein qual , at Earl ville blive bange for sådan noget 

grimt stads , og da vi kom fra skole , stod hun og græd med den i hånden ! “ 
„ Det var synd for hende , det lille skind ! jeg glæder mig til at se alle de ting , hendes små , flinke fingre har lavet ! “ 
„ Der er papa og John ! “ 
„ Så er vognene kørt frem , pigebørn ! ja , papa ! nu er vi der ! nu skal vi komme ! “ 
Lissy gik igennem ventesalen med et så glad smil på sit fine , søde ansigt , at endogså den gamle , sære drager , der var enehersker på stationen , kom til at se lidt mere oplivet og lidt mindre tvær ud , end sædvanlig . Men da ministeren lod sin tjener give ham et pengestykke , der ikke var så lille endda , tøede han fuldstændig op og stod og smilede og bukkede og holdt på døren , til herskabet fra bechersdorf under megen latter , megen spøg og megen talen , kom på plads i de to lukkede vogne . 
Så kørte de afsted ad de frosne , knagende landeveje i det dejligste måneskin , medens de talte om de mange små og store begivenheder , der havde fundet sted , siden Lissy var kørt den samme vej sammen med sin mand til den samme station for at begive sig på den lange bryllupsrejse til de sydlige lande . 
„ Nu kan man allerede se lysene i godsforvalterens Stuer ! “ meldte Margaret . 
„ Og nu er vi hjemme ! “ udbrød ministeren , da kareten drejede fra lindealleen op foran bechersdorfs palæagtige , hvide hovedbygning . 

forstuedøren blev reven op , og mrs . Maham stod indenfor med en umådelig kappe på hovedet med brede lilla bindebånd under den mægtige tredobbelte hage . 
„ Der står aftensmad ovenpå i barne-stuen , jillettes’ . “ sagde mademoiselle minet , der kom farende ned , ligesom Flory og Margaret ville smutte ind i spisesalen . „ Det kan ikke nytte , at du altid laver ansigt , når deler noget , du ikke synes om , Flory 1 Marguerite er så søvnig , at hun næsten ikke kan stå på benene , og Flory er ligbleg af træthed ! gå nu op ! “ Mademoiselle minet raslede ind i spisesalen og lukkede døren på en meget afvisende måde , der ærgrede Margaret i den grad , at hun var lige ved at græde , medens Flory lettede sig ved at sige : „ det manglede bare ! “ og lignende ting , der hjalp hende til at overvinde sin skuffelse og genvinde sin ligevægt , uden at det kunne genere nogen . 
„ Hvor skal du nu hen ? “ spurgte Margaret , da aftensmaden var forsvunden under søvnig tavshed , og Flory på tåspidserne listede sig ud af stuen . 
„ Jeg kommer igen med det samme , Margaret ! jeg skal bare ind til bes og spørge hende om noget , jeg har lovet Daisy ! “ 
„ Det kan du jo gøre i morgen tidlig ! “ 
„ Nej , Margaret ! det må være i aften ! “ Flory forsvandt skyndsomt , og Margaret gik ind i soveværelset . 
„ Å , Floy ! sig til fræulein qual , at hun skal komme og tage en masse bånd med til 

mit hår ! “ råbte hun , da hendes søster var kommen helt ned i den anden ende af gangen . Margaret var træt og pirrelig og havde hverken mod eller lyst til at ordne sit hår på den udmærkede måde med bånd og papir , som var opfundet af hende selv , og som havde den fordel , at hendes hår den næste morgen var krøllet i otte , udmærkede lokker , som ingen ondskabsfuld regn kunne fordrive , og den ulempe , at man vågnede med den forfærdeligste hovedpine og ømt nakkeparti , eftersom papillotterne vare meget hårde at ligge på og drev al søvn på flugt . 
„ Å bes ! “ 
„ Hvad er der , miss Floy ? “ 
„ Jeg var lige inde hos baby , og hun sov slet ikke rigtig endnu ! kan du ikke lade Earl komme lidt ind til hende . 
„ Men , miss Floy dog ! på denne tid af aftenen ! “ 
„ Å , jo ! så er du sød ! “ 
„ Men , det kan jo godt være , at han ikke må ! “ 
„ Så ligger Daisy inde , og venter og sover ikke , bes !  “ 
„ Ja , ja da ! nu skal jeg se ad ! “ 
„ Tak bes ! “ 
„ Men kun et eneste øjeblik ! “ 
Der var nogen , der kom ind og kyssede hende ! det kunne Daisy godt mærke ! men hvem det var , kunne hun ikke sige . Hun åbnede øjnene , men der var ingen ! Hun hørte Flory sige noget og så’ en eller anden 

åbne døren til barnestuen . Hvorfor svømmede den fremmede , tykke dame sådan ud i en tåge ? hvorfor hoppede bes så underlig rundt  ? hvorfor blev de alle sammen så små ? Hvad var det for noget , den tynde , fremmede dame sad med på skødet ? Hvorfor velsignede bes et par blå øjne og nogle hvide silkesko ? Det var Daisy lige ved at forstå , da øjnene blev så tunge , at hun måtte lukke dem ! men pludselig lagde de noget ned i hendes seng på hovedpuden , og bes sagde , at der var lille Earl ! der var han ! 
Der lå en lille , hvid pakke ! den yndigste lille , hvide pakke med små , lyseblå silkesløjfer ned ad den ! Og pakken havde et bitte , rundt hoved med små , bløde silketjavser ned i panden ! den havde røde kinder , den lille pakke ! små , røde kinder og et par store , forundrede , blå øjne , der vare stift rettede mod loftet ! den lille pakke havde en lille tommelfinger i den kæreste , røde , søde , halvåbne mund ; den kæreste lille tommelfinger og den kæreste , røde , halvåbne mund , ingen finger og ingen mund har været så yndig ! og når man pustede ganske forsigtig på de bløde hårtjavser , så gøs den lille pakke og lukkede øjnene . Men den syntes , det var morsomt ; den lille pakke kunne godt lide det ! den smilede og gav små , glade lyde fra sig ; den skreg ikke , når man kyssede den . 
„ Å , hvor er det dejligt at have juleferie ! “ sagde Flory nogle dage efter , da hun og margåret 

kom ind i forstuen , med friske , røde kinder efter en lang spaseretur gennem parken , dyrehaven og skoven , med deres fætter og svoger John . „ Skulle vi nu have været i skole i dag , kunne vi ikke være gået med John ; og skulle vi have læst lektier i eftermiddag , havde mademoiselle minet aldrig givet os lov til at komme ned i salonen ! “ 
„ Det kommer vi alligevel ikke , Floy ! Lissy sagde i Morges , at de tog over til grev Carstens til middag . Komtesse schotton kender grevinden ; det er vist derfor ! “ Margaret stod endnu og trampede rundt nede i forstuen , dels for at få sneen af sine støvler og dels for at blive varm om fødderne . 
„ Gid vi skulle blive på bechersdorf hele julen ! “ sagde Flory og gned sin næse på det kraftigste , så den skinnede som et lille blus . 
„ Floy dog ! vi bliver jo herude lige til nytår , så det er da hele julen ! “ 
„ Men det er fordi , jeg går morgentur med papa hver eneste dag ! “ sagde Flory med strålende ansigt og stolt stemme , medens de gik ovenpå . „ Og jeg er bange for , at papa ikke har tid til at tage mig med , når vi kommer ind ! “ 
„ Det gjorde du jo hele forrige vinter , Floy ! “ 
„ Ja ! lige siden Lissys bryllup ! den samme tur hver dag over Langelinje og langt ud ad strandvejen . Der er ikke noget , der er så 

dejligt som at gå med papa ! “ Flory tog to trin ad gangen af lutter fryd . 
Den gang Flory var mindre , tog hendes fader sig så lidt af hende , at han næsten ikke kendte hende , fordi hun var så tilbageholdende og lige som lidt bange for ham . Ved et tilfælde kom han-en gang , da Daisy var meget syg af lungebetændelse , til at se den opofrende søsterkærlighed , Flory nærede for den lille pige . Det rørte hans excellence . Det rørte ham ikke så lidt at se den forgudelse . Da hans øjesten , hans ældste datter Lissy , giftede sig med sin fætter , sir Howard , lagde han uvilkårlig mere mærke til Flory , tog sig mere af hende , var ikke mere så streng og afvisende , som han i mange år havde været over for det „ kejtede , lille pigebarn “ , der ikke engang brød sig om at lære at tale ordentlig fransk . Flory blev mere fri og naturlig i sit væsen ; hans excellence fandt hende mere og mere tiltalende , opdagede , at hun slet ikke var dum , som han altid havde tænkt sig , fordi mademoiselle minet så ofte klagede over mangel på interesse' for boglig lærdom , og han kom til sidst til at holde så meget af hende , at hun næsten indtog større plads i hans hjerte , end de andre børn . 
Flory forgudede sin fader , og havde — som mange lidt tilsidesatte børn — , gjort det , uden at han havde lagt mærke til det . I det hele taget beundrede og så alle hans døtre op til ham , fra Lissy til Margaret , der blev uhyre 

forkælet , fordi hun var kvik , smuk , intelligent og let omgængelig , og lille Daisy , der var hele det store hjems guldlokkede , beundrede , glade solstråle . 
„ Det er forfærdelig kedeligt , at der ikke er nogen hjemme i dag ! “ sagde Margaret og tog den stabel bøger frem , som hun blandt andet havde fået til jul . „ Så får vi ikke komtesse schotten at se i dag ! og nu har vi hørt så meget om , at hun er så smuk ! jeg tro’r jeg tager denne bog her ! den ser udmærket ud og hedder : „ Moi et mes poupées “ , der er billeder til ! det er bare kedeligt , hvis den handler om dukker helt igennem ! “ Margaret havde nemlig forrige år nedlagt al leg med dukker og gemt dem på bunden af en stor kiste på loftet med dunkle hentydninger til , at de skulle gemmes til hendes børn , skønt Flory havde brugt al sin veltalenhed for at få hende til at give dem til Daisy . Men Margaret havde nu en gang fået den idé , og hun opgav moderværdigheden for at blive en udmærket tante , der syede kjoler og overstykker , navnlig det sidste , til Daisys og Florys børn . For Margaret havde et par rappe , små hænder og led af en dyb forelskelse i fræuleins symaskine ; og utallige trøjer og kapper med stikninger prydede hendes små og store niecer . 
„ Vi kan jo bare gå ud på trappegangen eller ned i forstuen , mag , når de kommer ! “ foreslog Flory , der var bleven nysgerrig ved de mange rygter om komtesse Antoinette 

schottons skønhed og i et kvarterstid havde søgt at dæmpe denne lyst ved at spille indtogsmarchen af „ Carmen “ med så udmærkede triller , at det i høj grad ville have glædet hendes spillelærer , den moderne professor Alling , der altid sagde , at hun havde meget fine ører , men for små fingre . 
„ Floy ! lad dog være med at smække låget sådan ned , så det klirrer så længe efter ! og sæt dig ikke så tungt i sofaen , at alle fjedrene knager ! “ skændte Margaret , der , skønt hun var en del yngre end sin søster , stadig i kraft af sit mere fuldkomne væsen og sin ulastelige optræden , følte sig kaldet til at rette på hende , når hun glemte , hun snart var femten år gammel . „ Jeg synes ikke , at det kan gå an , at vi står ude på trappegangen , men vi kan jo gå gennem forstuerne ud til gangen og hente et eller andet . Det kan ikke gøre noget , og det lægger ingen mærke til ! “ Margaret fordybede sig i sin bog og fulgte heltinden på en lang tur gennem en skov , medens Flory i glad bevidsthed om feriens glæder satte sig i en magelig stol , lagde fødderne op på en høj skammel , beundrede den julegave , hun havde fået af Lissy , en lille , smuk guldpatch med hendes moders og Broders billeder i . Hun bar den om halsen i en lille fin guldkæde , som hun havde fået af John ved samme lejlighed , og gav sig så til at knække nødder , som et andet egern . 
„ Nej ! hvor i har det rart , pigebørn ! “ 

sagde Lissy henne ved døren . „ Jeg var oppe for at se til de små i barnestuen , før jeg gik ned til frokost ! “ 
„ Å , Lis ! kom ind til os ! det varer dog lidt , før i skal spise ! vi kan endogså traktere dig ! vi har både appelsiner og konfekt i skabet ! “ 
„ Tak , Floy ! du er meget gæstfri , men jeg må have din invitation til gode til en anden gang ! jeg har lige drukket saft og vand og mælk med sand til inde hos Daisy på besøg der . Hun er meget begejstret for det lille stel , du og Margaret har givet hende , og hun skænker hele tiden ; jeg ville kun se ind til jer ! nu må jeg ned ! Komtesse schotton og hendes brødre kommer om et øjeblik ! Farvel så længe ! jeg kommer igen , før vi tager ud ! “ 
Lady Howard lukkede døren ! Flory knækkede igen , Margaret læste igen , sneen dryssede ned udenfor , og der var ganske stille i stuen , indtil Margaret pludselig lukkede bogen , løb til vinduet , så’ ud og sagde , at der var vognen . 
„ Ja , nu kan jeg også høre den nede ved omdrejningen  ! “ 
„ Nu er den ved enden af alléen ! “ 
„ Lad os så skynde os , Margaret ! “ 
„ Vi kan godt vente lidt endnu ! det varer dog lidt , før den når helt op i alléen , hvad var det , jeg ville sige ! Gården ! jeg glatter håret lidt ! og det trænger det rigtignok også til ! “ 

Margaret fik ret ; det varede et par minutter , førend landaueren kørte op foran hovedbygningen . Flory blev flere gange utålmodig og ønskede sig tilbage til sin gamle plads i skolestuens lænestole og til nødderne ; men Margaret ville ikke tillade , at hun kneb ud . 
„ Vi må blive her , til de er kommne ! så går vi ned , og lader som ingen ting ! når jeg bare havde fået bogen med , så kunne jeg have læst det brillante kapitel færdig . “ 
„ Hys , Margaret ! “ 
Vognen holdt stille ! Stuepige Anne og stuepige Kate kom farende ned ad trappen som to blegrøde lyn på de små listesko . Tjener James , der sad nede i forstuen og studerede aviserne , sprang op og åbnede døren . 
„ Ikke endnu ! “ 
„ Men om et øjeblik ! “ 
En iskold , susende vind kom farende ind ad den åbne dør nedenunder . Den blæste om trappegangens mange bugter og fik Florys hår til at flyve frem . 
„ Nu lister vi os ned ! “ 
„ Det er for tidligt ! “ 
„ Skub til mig , når du synes , vi skal ! “ 
De lænede sig frem . 
De kunne se tjener James bukke og tjener Charles holde døren åben for nogen , men ikke for hvem . De kunne se stuepige Anne neje og tage et stort rejsetæppe af blåt fløjl 

med gule rævehaler . De kunne se stuepige Kate hjælpe nogen en kåbe af , men ikke hvem . Deres fader kom ud fra biblioteket sammen med Lissy , og en af dem , der var kommen med vognen , sagde noget , hvoraf de alle lo . En anden sagde , at det lignede Stephen fuldstændig , og at det menneske aldrig blev voksent ! den Stephen , der aldrig blev voksen , sagde igen noget , som den dame , der var kommen , igen lo af med en klar , glad latter . 
„ Nu ! “ 
„ Å , Margaret ! vi må hellere lade være ! “ 
„ Floy ! kom nu ! skynd dig lidt , ellers går de ind , før vi har været nede ! “ 
Margaret trippede sagte ned i forvejen , og Flory fulgte efter . Der var ingen , der hørte dem komme , da tæpperne på trappen vare bløde og dybe og gjorde deres skridt lydløse . Alle vendte sig derfor lidt forundrede om , da to unge damer i højrøde , uldne piques kjoler og lakerede sko , på engang stod midt i forstuen og så’ meget flove og meget undselige ud , og betænkte sig på , om de skulle trænge længere frem eller vende om til ilsom flugt . Der var ingen tvivl om , at de havde gjort det sidste , hvis ikke Lissy havde standset dem ved meget forbavset at sige : 
„ Men gud , pigebørn ! er i her ! jeg troede så bestemt , at i sad oppe i skolestuen  !  “ 

ministeren så lige så forundret på dem som Lissy , og skulle lige til at sende dem op igen , da komtessen lagde hånden på Margarets skulder og sagde : 
„ Hvad hedder du , min lille pige ? “ 
„ Margaret ! “ sagde hun og glemte straks at være undselig . For Margaret var nu engang født verdensdame , og genvandt altid meget hurtig fatningen , når hun en gang imellem var så uheldig at miste den . „ Jeg hedder Margaret , og min søster der hedder Flory cécil Maria Julie ! “ 
Nu havde Flory altid hadet sit sidste navn og rødmede derfor endnu dybere , da Margaret , gud må vide hvorfor ! nævnede det . 
„ Nå , det er dig , der hedder Margaret ! “ sagde komtessen . Hun fandt åbenbart Margaret meget sød og tiltalende ; hun klappede hende på kinden , strøg håret bort fra hendes pande og blev ved med at tale med hende , uden at se til Flory , der stod ganske ene midt på gulvet uden at turde røre sig , skønt jorden brændte under fødderne på hende . 
„ Hvor gammel er du , Margaret ? “ 
„ Tolv år ! “ 
Flory dristede sig til at se op . 
Komtesse Antoinette schotton var en høj dame ! en meget høj dame med en sort fjerhat på det brusende , tunge , gyldne hår . Et ungdommeligt , fyldigt ansigt med friske , røde kinder , havde komtesse Antoinette 

schotton , lille mund , blændende hvide , ganske små tænder og et par store , næsten sorte , blå øjne ! ikke blide øjne ! ikke venlige blå øjne ! men hårde , skarpe , gennemtrængende øjne , med enkelte lysglimt . 
Den herre , der aldrig blev et voksent menneske , var en yngre gentleman med et meget fregnet ansigt , stribet sportsjakke og et par uhyre flipper , der altid generede ham , og som ville have taget modet fra et mindre gemytligt og mindre ligevægtigt menneske end Greve Stephen schotton . 
Hans Broder var smuk ! hans Broder var kedelig ! hans Broder samlede på frimærker ! hans Broder havde grå gamacher , hvide veste og en sjælden imponerende appetit ! To hummere , en and , tre duer og ligeså mange stykker skinke , det skulle være , kunne han sætte til livs , uden at det svækkede hans interesse for frimærkerne , uden at det formindskede hans kedsommelighed , uden at det formindskede , endsige tilintetgjorde hans skønhed . 
Det med appetiten og frimærkerne vidste Flory ikke , men derimod mærkede hun lige så sikkert , som om nogen havde fortalt hende det , at komtessen syntes , at Margaret var sød , og at hun ikke var det , at den herre , der aldrig blev voksen , var forfærdelig rar , og at den kønne Broder ikke var noget som helst , og ikke syntes det ringeste . 
Mademoiselle minet kom ud fra salonen , ligesom selskabet gik ind i havesalen . Made 

moiselle minet skulle op i skolestuen for at sige en besked , og hun blev meget forundret ved at se sine pigebørn nede i forstuen , Margaret henrykt over et eller andet , og Flory slukøret , som om hun havde fået en spand vand over hovedet . 
„ Fillettes ! “ kalde mademoiselle minet , der hele julen havde imponeret sine omgivelser med en uhyre stiv , brun , brocheret silkekjole , der ellers sov trygt i et skab , og også ville komme til det fra jul til påske . „ Må jeg høre , hvad i alverden i bestiller her ! her er . en forfærdelig gennem-isnende træk ! man skulle tro , i ville gøre alt for at blive syge til Florys fødselsdag ! skynd jer lidt herfra ! må jeg høre hele den historie !  “ 
„ Vi ville se den fremmede komtesse , mademoiselle minet ! “ sagde Margaret , der kendte sin lærerinde nok til at vide , at man lige så gerne kunne overgive sig på nåde og unåde , da man alligevel blev opdaget ; for hvem kunne reddes , når mademoiselle begyndte på en krydsild af inkvisitoriske spørgsmål ? Ingen ! kunne Margaret ikke redde sig , så kunne ingen . 
„ Jesus ! Flory og Marguerite ! sikke nogle slemme , nysgerrige småpiger ! jeg kan ikke lide nysgerrighed , det ligner uopdragenhed en hel del ! du ser som sædvanlig uordenlig ud , mademoiselle Flory ! du ligner en sand ugle ! endelig ikke tårer ! endelig ikke gråd , Flory ! du har aldeles ingen grund til at 

græde nu ! løb hellere ind i min stue og hent de store , hvide kort , der ligger på mit skrivebord . Nu må vi til at skrive indbydelserne til selskabet ! “ 
Flory forsvandt som et lyn ! 

tredie kapitel . 
Fødselsdagsselskab . 
„ Det er nok dejligt at skulle have fremmede , men man er altid lidt ængstelig for , at de ikke skal more sig ! Å Daisy , det kan vist ikke gå an , at du sidder på skødet af mig ! Mademoiselle minet sagde , at jeg endelig måtte passe rigtig godt på ikke at krølle mig , som jeg gjorde sidst ! Jeg ville næsten ønske , at det hele var overstået ! “ Flory gik febrilsk op og ned i havesalen som en brusende , let , lyserød silketyls sky , med den ubehagelige følelse , at hun hvert øjeblik kunne sprænge sine handsker , der efter mar-garets råd vare bestilte et nummer mindre end sædvanlig , for at hendes hænder skulle tage sig bedre ud ! 
„ Hvorfor skulle de dog ikke more sig godt ! “ sagde Stephen schotton med et venligt smil på det venlige , fregnede ansigt , „ der er da gjort alt for dem ! og jeg skal ikke sidde stille et øjeblik ! jeg kan så udmærket more mig med småpiger , fordi jeg som dreng altid 

legede med min yngste søster Alice , der døde for nogle år siden ; jeg har såmænd været med til at stege kyllinger på hendes dukkekomfur , så det går nok ! “ han så velvillig fra Flory ned på sine lakerede sko’s små rosetter , trak op i flipperne , der voksede i størrelse , efter som dagen gik , og nåde maksimum , når han var pyntet om aftenen , han gyngede sidelæns fra den ene kant til den anden , noget han altid gjorde , når han var fornøjet , enten han så læste aviser eller spillede „ long , long ago “ med en finger , og lod så Daisy gøre gymnastiske hop , som langtfra kunne glæde den , der lige havde pyntet hende . 
„ Nu er der kun ti minutter til ! og Margaret er ikke kommen ned endnu !  “ 
„ Hun kommer nok ! “ 
Margaret kom i det samme øjeblik ind i salen i al sin lyserøde , franske pragt . Hun lod sig forsigtig glide ned i en lyseblå silkestol og opfordrede Flory til det samme . „ Du løber rundt som en løve i sit bur ! “ sagde hun . „ Jeg synes , at både du og Daisy skulle være stille ! “ Glæden over — at skulle med — havde sat sig i hendes lille søsters små , halvstrømpede ben , der ikke vare stille et sekund . 
„ Kom daisymo’r ! så kan du stå her henne ved vinduet på den blå skammel og sige os , når vognene kommer , ligesom den lille tjener gør ! “ sagde Flory , „ det kan du nok , ikke sandt ? “ 

„ Nå ! nu glæder i jer nok ! “ lød det henne fra døren , hvor Lissy kom sammen med sin mand , komtesse Antoinette , børnenes trofaste , gamle veninde , lady Harrington og en hel del andre damer , der endnu vare julegæster på bechersdorf . 
„ Lysene er snart alle sammen tændte på juletræerne inde i spisesalen , så nu måtte de små gæster nok snart komme ! “ Lady Harrington glædede sig lige så meget som børnene , for hun elskede børn og navnlig småpigerne i ministerens hjem . Folk har altid medlidenhed med moderløse børn ; det havde den gamle dame , der forgudede Flory , også . „ Hun ligner sin moder ganske ! ikke alene i det ydre , men også i en mængde andre ting ! “ tænkte hun så ofte . „ Hun er vel nok ikke så køn som søsteren , men hun bliver det ! det er der ikke to meninger om ! det er min lille veninde , der sidder der henne ! “ sagde hun til komtesse Antoinette , der sad og tog sig ud henne i sofaen . 
„ Hvem , lady Harrington ? “ 
„ Flory ! som står der henne ved vinduet , komtesse schotton ! det er en god , lille pige ! det glæder mig altid at se , hvor meget hun er for Daisy ! fuldstændig som en lille mor ! og for sin fader ! Hans excellence kan ikke undvære sin Flory ! “ 
„ Så ! “ sagde komtessen ligegyldig , „ jeg troede , hun hed Julie ! jeg kender så lidt til hende 1 “ 
„ Nej ! hun hedder Flory ! det er hende , 

der er fødselsdagsbarnet ! femten år er hun i dag ! hun kunne godt være seksten ! “ 
„ Der kommer Preben og Birgitte fra mar-ritsgård ! “ meldte Margaret . „ Å , det er dejligt , at klokken nu er syv !  “ 
„ Skovrider Brobergs småpiger kommer da også ? “ spurgte Lissy , der i over et kvarter var bleven underholdt om forskellen mellem de moderne , franske frimærker og de antike , franske frimærker , hvad der glædede og morede greven med appetiten i lige så høj grad , som det kedede og pinte hende . Hun greb med henrykkelse lejligheden til at smutte fra ham for at se , om Margaret havde ret , og førte af samme grund samtalen hen på børnene fra skovridergården , som siden Florys og Margarets eventyr i skoven , stadig legede med dem , når de vare på bechersdorf . 
Preben , der var den uartigste dreng , der nogensinde har været til , og Birgitte , der var den artigste , lille pige , der har gået her på jorden , blev snart efterfulgte af de øvrige gæster ; og da de alle vare samlede , blev døren åbnet endnu en gang , og skovrider Brobergs to ældste døtre , Lise og Marie , og skovrider Brobergs yngre døtre , Cornelia , Anna og Karen , der hjemme gik under det populære navn „ Hønen “ , vandrede undseligt ind i havesalen med hverandre i hænderne . 
I tre uger havde der været syjomfru i skovridergården ! i hele tre , lange uger havde Mortensen siddet inde i det lille gæsteværelse og syet og syet . Mortensen havde sagt nej 

til præstens ! Mortensen havde sagt nej til kromandens Larsine ! Larsine måtte gemme det sorte silketøj og udsætte brylluppet . Uden Mortensen ingen kjole ! uden kjole intet bryllup ! Hvor kunne man nænne at lade være med at komme i skovridergården , hvor fem , små piger stod med næserne trykkede mod ruderne hver morgen , for at se , om hun nu ikke var forhindret i at komme ? I tre uger havde der daglig lydt et rungende frydeskrig , når Mortensen drejede gennem lunden og kom vandrende op til huset gennem snebunkerne i haven . I tre uger , og så ikke længere ! „ Hønen “s kjole var ikke færdig , og det lod til , at den aldrig skulle blive det ! Mortensen havde ophobet arbejde på arbejde ! Alle kjolerne var færdige undtagen „ Hønen “s . „ Det er såmænd ikke , fordi jeg er så nøjeregnende med den tossede tid ! “ sagde Mortensen , da hun gik om aftenen efter te . „ Har jeg været her tre uger , kunne jeg godt være her to dage til ! de to dage kunne jeg nok knibe fra skolemesterens dåbskjole ! men det er jo sådan med sygdom , at man ikke er sin egen herre , og professoren ved hospitalet i København vil jo ha’ mig ind i morgen . Skal han tage  svulsten , han siger , der sidder til venstre , så skal han jo ! det er synd for „ Hønen “  ! og sådan noget sætter jo en langt tilbage ! “ 
„ Hønen “ gik rundt i dybeste fortvivlelse ! hun glemte at klukke og le og skrabe ud og hoppe rundt , den stakkels lille „ Høne “  ! Kokkepigen fandt hende hulkende på en balje i 

vaskehuset ; Lise mødte hende opsvulmet af gråd med rød næsetip og blå hænder , i den fjerneste del af haven , da hun skulle hænge tøj op dernede ! der havde hun søgt tilflugt med sin sorg . 
Det kunne Lise ikke udholde ! det kunne hun ikke tåle at se , om det så skulle have kostet hendes liv . Først satte Lise sig ved siden af „ Hønen" på den frosne , grå-malede bænk og græd med hende . Så hængte hun de sidste natkjoler op og løb op til huset . Der blev holdt familieråd oppe i de smås sovekammer . Cornelia og Marie sagde i vindueskarmen , Lise talte henne fra en af tremmesengene , og Anna stod i døren med melede hænder og sin moders køkkenforklæde bundet om halsen . Fru Broberg blev kaldt op ! Fru Broberg satte sig straks til at klippe ! Lise prøvede på Cornelia , der var lige så høj som „ Hønen “ . Bassemand legede nede i køkkenet hos Maren ! „ Hønen “ blev sendt i seng , før det var aften . Man flyttede ned i gæstekammeret . Cornelia blev søvnig , men Cornelia kunne ikke få lov til at sove ! hun måtte træde nåle , og der skulle prøves på hende . 
Hele natten skinnede der lys ud fra gæstekammervinduet . Hen ad morgenstunden gik den lille , lyseblå porcellænslampe ud ; en anden blev tændt ; Maren fyrede op til kaffe under megen ramlen og støj med komfurringene . Der blev taget hul på Annas dødbagte , men velsmagende julekage ; kaffen kom 

ind , duftende og kogende hed , og den blev drukken under megen lystighed og gaben og træthed med den opmuntrende bevidsthed , at „ Hønen “s kjole kun manglede bælte , ærmer og sløjfer for at være færdig . 
Aldrig har et barn været mere henrykt , end den lille , bedrøvede „ Høne “ var , da Lise om eftermiddagen , lige et minut , før de skulle af sted , hægtede den hvide , uldne kjole med de mange rynker og lyseblå atlaskbånd-sløjfer ; da hun bandt korallerne , tre rækker små , røde pinde , om halsen på hende , kyssede hende og sagde , at de skulle ordentlig more sig alle fem ! Aldrig har pigebørn moret sig bedre end skovrider Brobergs døtre , medens de ovenpå hinanden i „ Mo’rs ponyvogn “ , kørte op til bechersdorf . Vel var „ Mors hest “ , der blev kaldt „ den grønne “ på grund af sin ubestemmelige farve , otte gange så længe om den halve mil , som enhver anden hest ville have været . Vist måtte Peter flere gange stå af og trække den fremad ! Men hvad gjorde det ? Luften og det gode humør gav dem sunde , røde kinder , som mademoiselle ønskede , at Flory havde haft magen til . Den blege fillette ! 
„ Å , papa ! å , papa ! hvor vi morer os ! “ råbte hun , da de , efter at teen var drukken i skæret fra de tindrende juletræer , styrtede ind i salonen til ny løjer . 
„ Det var jo dejligt , lille Floy ! “ sagde hans excellence , der var kommen ud fra sit arbejdsværelse . „ Nå , Stephen ! De får så 

mænd rørt dem ! plag ikke grev schotton alt for meget , børn ! “ 
„ Jeg morer mig så udmærket ! “ råbte Stephen , der havde gjort alt , hvad man kunne forlange af et menneske . Han havde deklameret med „ forlorne arme “ , arrangeret „ musikalske stole “ , medens hans søster nedlod sig til at spille dertil og blev meget beundret , fordi hun var så venlig ; han lod alle børnene komme med i legene og gjorde det kunststykke at få mademoiselle minet til at love , de måtte danse om aftenen . Han imødegik alle hendes talrige indvendinger med den største veltalenhed , viste hende , hvor sandsynligt det var , at de ville more sig , og hvor liden mulighed der var for , at de skulle forkøle sig , når der ingen gennemtræk var . Flory skulle få skindgalocher på , og han måtte endelig selv tale med James ! han kendte sådan en udmærket måde at kridte gulvet på . 
„ Kom Karen ! lad os gemme fingerbøllet rigtig godt her inde i barnestuen , det er et udmærket sted ! “ sagde Flory , da de sammen skulle gemme omtalte genstand , da man havde foreslået at lege den gamle , bekendte , „ Fingerbølsleg “ . 
„ Det skal stå gemt , og dog åbenlyst ! “ 
„ Her på syskrinet ! ikke sandt ? “ 
„ Jo ! det er et udmærket sted ! der kan man ikke straks opdage det ! “ 
„ Det er en morsom leg ! man skal tage hinanden i hænderne og danne en lang kæde 

og så danse gennem alle stuerne , til alle har set fingerbøllet ! “ 
„ Ja ! og undertiden varer det så længe , at man kommer rundt mange gange ! “ 
„ Hønen “s ansigt strålede af glæde ! 
„ Vi kan gå gennem det lille skab-værelse ! “ foreslog Flory ,- „ så er vi straks nede igen ! “ 
Men hun vendte om , og de kom alligevel til at gå omvejen gennem barnestuen . For Flory blev bange , da hun udenfor døren kunne høre fræulein qual gå og rumstere der inde med skuffer og døre , medens hun sang : 
jeg er et lidet ! lidet lam , jeg ligger ved syndens stinkende dam ! 
Plettet af bylder 
plettet af synd  .  .  . osv . 
Så måtte man helst flygte ! det vidste de alle sammen  ! thi den gjaldt for krigssang , og var det også i det øjeblik . Fræulein var gnaven ! Fræulein var meget gnaven , fordi hun havde haft så travlt hele eftermiddagen , først med at pynte børnene og så med at gøre orden , og derfor sang hun sin opsang : 
jeg er et lidet , lidet lam ! 
Jeg pines ved verdens  .  .  . 
Lød det ned ad trappen . 
„ Skal du også med , Daisy ? “ spurgte Lissy , da den lille pige blev trukken med ind i kæden . 

„ Vi skal nok passe på hende ! “ råbte en masse tjenstvillige stemmer . 
Daisy kom med ! hun brugte de små , blegrøde ben så hurtig , hun kunne , for at følge med den lange , muntre kæde , der , ledet af Stephen og Flory , snoede sig lysende frem gennem sale og kabinetter og op ad den gammeldags , lunefuldt snoede , hvidlakerede trappegang . Den bugtede sig gennem de brede , lange gange , hvor beslåede kister stod i snorlige Rader , under så megen latter , at riddere og fruer , lorder og ladier på familiemalerierne , undrende vågnede ved lyden af de mange , små , let trippende silkesko . 
Den trængte sig ind over alt , den lysende kæde ! den var inde og ude , oppe og nede ! den vækkede lille Earl i barnestuen , hvor Ane just nød sin vælling , og den tabte Daisy i legeværelset . Fra det mægtige loftsrum , hvor æblerne lå rødmende — kind til kind med sjældne kejserindepærer , hvor mandariner og appelsiner i flade kasser modnedes under længselstanker om Sorrentos og Korsikas skønhed , dansede den , til trods for Mabels bønner gennem køkkenet . 
Var mrs . Maham ikke kommen i al sin vælde , og havde gongonen ikke i det samme kaldt til bords , er det ikke umuligt , at den havde banet sig vej gennem anretterværelset . Men mrs . Maham var ubønhørlig . Den måtte den samme vej tilbage igen for at nå ind i spisesalen . Men den gjorde det med sådan 

et bulder og sådan en støj , at det mægtige kageslot , Mabel havde bygget i dagens anledning , og som netop stod inde i anretterværelset , skælvede i sin grundvold , der var chocolade-is , og truede med at begrave sine smukt forsirede , spinkle marcipantårne i et hav af flødeskum . 
Det var det mest imponerende slot , man kunne se , da det blev bragt ind med brogede lys i de små vinduer . Det gjorde megen lykke og blev modtaget med stor jubel 1 det rygtedes straks ned i køkkenet , og Mabel satte sig på huggeblokken , glad over , at det smagte ! glad over , at det ikke var smeltet , og hun fortalte dets interessante levnedsløb til jomfruerne , lige fra det havde været en gul , sød masse , til det sidste tårn blev rejst . 
Daisy stod på tåspidserne og spiste kagen af Margarets ske , da denne unge dame , fordybet i en interessant samtale med en af småpigerne , graciøst lod foden og skeen i takt vippe op og ned med bortvendt hoved . Daisy legede tagfat med „ Hønen “ og Anna , der ikke kunne danse , ude i gangene , morede sig udmærket og faldt i søvn på en stol under en palme , så bes nær aldrig havde fundet hende . Hun blev vækket under megen deltagelse , taget på armen af komtesse schotton ; hun sparkede rædsomt , skreg af træthed og blev endelig båret op af Flory , under mange og gyldne løfter , af hvilke det ene var , at hun skulle have lov til at køre sin lille 

nevø rundt i dukkevognen , ganske , ganske , ganske alene ! 
Og der blev danset ! det kan nok være , at der blev danset i den lange sal ! Stephen schotton dansede med Flory ! Flory dansede med sin fader ! tre gange rundt ! hele tre gange rundt ! og da det var forbi gik hun med nejen og spaseren hen over gulvet til den gamle plads , aldeles som , om hun havde været en stor , gammel frøken ! „ Hønen “ fo’r rundt ude i gangen , som den overstadigste , lille høne , sammen med Anna , indtil „ den grønne “ kørte frem , og de fine , hvide uldne kjoler blev dækkede med fa’rs pelse og mo’rs sjaler ! den kedelige frimærkeGreve Valsede med Margaret ; gamle lady Harrington Valsede så let på de gamle fødder , at man ikke skulle tro , at hun næsten var to og halv-fjersindstyve år gammel ! det var lutter Vals  ! Lissy med legationsråden ; John med lega-tionsrådinden og hans excellence , Greve Howard med komtesse Antoinette ; ikke en gang rundt ! ikke tre gange rundt i den lange sal , men mange , mange gange rundt ! Komtesse Antoinette svævede som en himmelblå silkefugl ved hans excellences arm ! ikke stiv , ikke hovmodig , ikke frastødende , men glad , livlig og smuk ! 
Der blev danset på bechersdorf ! næsten den hele nat ! Længe efter , at Florys bal var hørt op , blev der danset ! For første gang , siden hendes nåde døde , dansedes der på bechersdorf i den lange sal , og tidlig den 

næste morgen rejste frimærkegreven , det menneske , der aldrig blev voksent og komtesse Antoinette schotton , udstyret med en pragtfuld buket , som hans excellence selv havde plukket i drivhuset , til Paris for at møde deres forældre . En efter en toge julegæsterne bort ! Stuerne blev tomme , og da John og Lissy også talte om at rejse til deres villa i Cannes , græd pigebørnene , og hans excellence bestemte , at de atter skulle tage ind til København og opslå deres bolig i det grå palæ’ i Bredgade . 
„ Gud ved , når de kommer igen “ , sukkede Margaret . 
„ Ikke før til næste jul ! “ sagde Flory , da de om morgenen sagde i skolestuen og drak det blege , mælkede fluidum , der serveredes for dem under det falske navn af „ Te “ . „ Lissy siger nok , at hun tro’r , vi kommer til England i sommer , men det er der så længe til ! “ 
„ Flory og Marguerite ! når i er færdige , så løb ned og sig farvel ! “ Mademoiselle minet så heller ikke særlig fornøjet ud , da hun stod der henne ved vinduet og trommede på ruden . 
Lille Earl kunne ikke lide at rejse ! han hvinede så hjerteskærende på Anes arm , at Daisy brast i gråd og skyndsomt måtte fjernes . Sir John erklærede imidlertid med glædestrålende ansigt , „ at vi skulle have vor første tand , og derfor var vi lidt urolige ! “ 

„ Farvel ! mine kære , små søstre ! “ sagde Lissy grædende . 
„ Farvel ! “ hulkede Flory . 
„ Farvel ! “ 
„ Hvor kan det falde jer ind at løbe ud i sneen med de tynde støvler , Marguerite og Flory ! “ skændte mademoiselle minet , da de gik op til skolestuen ; „ og nu begynder den rolige arbejdstid igen , fillettes ! og navnlig du , Flory ! må se at blive meget flinkere ! det kan ikke nytte , at du spiller pænt ! det er naturligvis meget godt , men det er ikke nok ; se dig for ! du trådte i granen ! “ Mademoiselle minet gemte den stive , brune silkekjole , tog den gamle sorte frem og et ansigt på , som tydeligere end ord sagde , at juleferien var forbi . 
Tjenestefolkene havde travlt med at fjerne grenene fra billederne i gangene . Spisesalens to mægtige juletræer dryssede og blev følgelig kørte bort . Skolestuen lå tom og hverdagsagtig . Mademoiselle minet var alvorlig . Bes havde travlt . Fræulein sang om lammet . Margaret lagde smukke bind om sine smukke bøger , der altid så ny ud ! Daisy kedede sig og gik rundt og peb . Der kom bud fra hans excellence , at han med det samme tog til byen , og Flory tog fortvivlet fat på en tysk remse , der var svær ; et regnestykke hun ikke kunne finde ud af ; og et langt , langt Vers om en tro hund ; det var så umuligt at lære , at hun knap var nået gennem en tredjedel af det omtalte 

dyrs gode og rørende egenskaber , da det blev for mørkt til , at hun kunne se mere . 
„ Flory ! “ kaldte mademoiselle minet inde fra sit værelse , „ er det nummer fjorten eller nummer atten , professor Alling bo’r ? det er bedst , at jeg får skrevet til ham med det samme ! på mandag tager vi ind , og du kan godt spille på tirsdag ! “ 
„ Jeg tro’r nok , at det er nummer fjorten ! “ 
„ Nummer fjorten ? “ 
„ Ja , mademoiselle minet ! “ 
Mademoiselle minet skrev fjorten , men skulle naturligvis have skrevet atten , da man alligevel altid gætter galt , og Flory lå på knæ foran reolen og ordnede sine bøger og stablede dem op i en stor , høj , vaklende bunke . Ligesom hun fik den til at styrte sammen med et brag , fordi hun lagde et korpulent , medtaget leksikon ovenpå et spinkelt , ledeløst pennalhus , blev døren åbnet af en hånd , som bes uforsigtig åbenbarede som sin , og lille Daisy trippede ind i stuen , hoppede over bunkens ruiner , og lagde bagfra armene om Florys Hals . 
„ Floy ! “ 
„ Ja , baby ! “ 
„ Du skal lege med mig , Floy ! “ 
„ Jamen , jeg skal læse lektier ! jeg har sådan et langt Vers om en hund , der dør på sin herres grav ! “ 
„ Det kan jeg ikke lide ! det må du slet ikke sige , Floy ! “ 

„ Å , Floy ! du skulle bare høre før , hvor Daisy græd !  “ sagde Margaret , der for resten var en meget sød søster , men , om det skulle have kostet hende livet , ikke kunne lade være med at drille en gang imellem , „ hun græd så forfærdelig og lo lige i det samme igen , bare fordi jeg sagde en lang ramse til hende ; nu skal du høre ! “ 
„ Så begynder hun bare igen , Margaret ! det er synd at drille hende ! “ 
„ Å , Floy ! det kan man ikke kalde at drille ! drillede jeg dig vel , Daisy ? må jeg ikke gerne sige det igen ? du er for stor til at græde ! græder du vel ? “ 
„ Nej ! “ sagde Daisy , der følte sig godt beskyttet på Florys skød ! „ jeg græder slet ikke mere , når du siger sådan noget til mig 1  “ 
„ Du har ingen , Floy ! “ begyndte Margaret beklagende ! Daisy sad på Florys skød og trykkede sig ind til hende og smilede kun . 
„ Du har in-gen papa ! “ vedblev Margaret endnu mere ynkelig . 
„ Har jeg ikke , Floy ? “ 
„ Jo , baby !" Flory kunne ikke lide den leg , men Margaret havde næsten altid lov til at gøre , som hun ville , og det faldt ikke Flory ind at stanse hende . 
„ Du har in-gen bet-zy ! stakkels lille Daisy ! “ 
Øjnene fyldtes med tårer , men hun gjorde sit bedste for at smile . 

„ Å Margaret ! lad nu være ! “ 
„ Du har ingen mrs . Maham ! “ Daisy brast i gråd . 
„ Du får ikke noget at spise ! “ 
Daisy hulkede , og Flory blev vred . 
„ Og du har slet ingen lille seng at ligge i ! “ 
„ Margaret ! ti dog stille ! “ 
„ Du har en lille seng ! “ 
Daisy tørrede øjnene i sit forklæde . 
„  du får meget at spise  !  “ 
Daisy glemte at græde ! 
„ Du har en mrs . Maham ! “ 
„ Daisy har en papa ! “ sagde Flory , og den lille var trøstet ! 
„ Du har en bes ! og du har en Floy ! og du har et stykke chokolade i munden ! “ Margaret proppede i det samme en bid ind , og Daisy klappede henrykt Florys kinder . Margaret lovede ikke at sige det mere ! Daisy fik Florys patch og kæde om halsen og blev underholdt på det livligste af sine søstre hele eftermiddagen . Hun legede med Margaret og hørte historier af Flory , der den næste dag stoppede op i egenskaberne : 
den var artig og lydig ! from og god  ! 
Flory kunne ikke et ord ! Mademoiselle minet holdt en lang tale , der gjorde den ønskede virkning . Flory overraskede alle med en pludselig flid og dygtighed , først på bechersdorf og så i København ; en 

umådelig flid og umådelig fremgang ! — indtil hans excellence vendte hjem fra en kortere udenlandsrejse — og en dag sendte bud efter hende . 

fjerde kapitel . 
Hvad hans excellence vilde . 
„ Kan du tænke dig , hvad papa vil Floy ? “ 
„ Gud velsigne dem , miss Margaret ! hvor skulle jeg dog vide det ! “ Bes sad og syede meget ivrig ved vinduet i barnestuen , og Margaret sad ved siden af hende med et eller andet dukkebeklædningsstykke i hånden . „ Gud må vide , når fræulein kommer hjem fra spasereturen med miss Daisy ! jeg sagde til hende , at hun ikke måtte gå så langt ! forleden dag havde hun trasket hele byen rundt med hende , og sådan et lille dukkebarn kan så nemt blive træt ! “ 
„ Hvorfor sukker du hele tiden , bes ? “ 
„ Sukker jeg , miss Margaret ? “ 
„ Ja , hele tiden ! du sukker uafbrudt ! “ 
„ Det ved jeg såmænd ikke af ! jeg synes slet ikke , jeg har set miss flov i dag ! hvor er hun henne ? “ 
„ Hun er inde og læser lektier ! hun begyndte lige , da vi kom hjem ; hun vil også 

helst øve sig , før hun kommer ned til papa  ! ved du , hvad jeg kom til at tænke på lige nu ? jeg er ganske sikker på , at jeg ved , hvad det er , papa vil Floy ! nu sukkede du igen ! “ 
„  det er dog besynderligt !  “ 
„ Vil du ikke vide , hvad det er , jeg tro’r , bes ? “ 
„ Gud velsigne dem , miss Margaret ! sig det kun ! “ 
„ Jeg er vis på , at Floy skal i teatret med papa ! Lissy var altid med ude , ved du nok ! og nu har Floy været så forfærdelig flink , lige siden papa rejste til Frankrig , så det kunne godt være , at han vil glæde hende dermed ; jeg er ganske sikker på , at mademoiselle minet har fortalt det , da hun talte med ham i Morges tidlig ! lad mig træde nålen ! “ 
„ Tak , miss Margaret ! det er ikke sådan , når øjnene bliver gamle , tak ! “ 
„ Tro’r du ikke det ? “ 
„ Ja , miss Margaret , der kan jo være så meget andet ! “ 
„ Og det er måske heller ikke det ! for dersom Floy skulle ud med papa , var det da rimeligt , at jeg kom med  ! nu er jeg snart tretten år gammel ! “ Margaret rettede sig med selvfølelse og så’ tilfreds på de fine , små rynker på kjolen , der senere skulle overbroderes på kryds og på tværs med hvide streger . 
„ Nå , der er de begge to  ! nå , lille stump , det er nok koldt ! “ udbrød bes , — der næsten ganske havde vænnet sig af med at „ velsigne “ , 

da dette i høj grad skurrede i fræuleins fromme øren , — idet „ Bønnen “ kom ind med en lille rødmusset pige , der næsten fuldstændig blev skjult under en mægtig , hvid filthat med bløde fjer . 
„ Å Margaret ! kom ind og spil det firhændige et par gange igennem , så er jeg helt færdig ! “ bad Flory henne ved døren til skolestuen , hvor hun stod varm af anstrengelse , træt af flid , med håret i uorden og blussende kinder , medens hun venskabelig bed i et gammelt perlemors penneskaft , der lige havde ledsaget hende på en længere udflugt i Asiens lavlande og et par timers trættende ophold i forskellige kinesiske byer . 
„ Jeg lægger den hvide , stribede , uldne kjole frem til i aften ! “ 
„ Ja , tak , bes ! “ 
„ Men hvis du nu skal i teatret , Floy !" 
„ Å , ja ! kan du så ikke hellere ordne det ved ærmet på den lysegrå fløjls , bes ! den er så pæn ! “ 
„ Eller den lyseblå , Floy ? “ 
„ Kom så , Margaret ! giv mig et Kys , Daisy !  “ 
„ Skal du ud , Floy ? “ spurgte Daisy , der var klatret op på en stol ved siden af Margarets og undersøgte alle de mange interessante ting , der fandtes i Betzys store , dybe syæske . Intet kunne være mere interessant end alle småtingene , der fandtes i den ! interessant var den strålende , røde korstings-nålepude , med perleduen og det blå olie 

blad i fingerbøllet sad på fløjlsstol , tråden var vundet om hjerter ! og bændelmålet , der var meget lyserødt og meget fornemt , boede i det mest tiltalende , lille konkyliehus , som man oven i købet kunne få til at koge , når man først fik bændelmålet ud at spadsere ved at trykke på en knap , der lignede en lille klokke . 
„ Jeg skal ned til papa , men jeg skal nok komme op til dig og sige god nat , når jeg kommer tilbage , Daisy ! Å , Margaret ! kom nu ! så kan jeg være færdig om et øjeblik ! “ 
Om eftermiddagen spaserede Flory ned i den lille salon , der stødte op til hendes faders arbejdsværelse ! Døren var lukket , og portieren var trukken for , men hun hørte nogen tale derinde . For ikke at forstyrre blev hun i forværelset . Det var en aflang stue med magelige , gulbrune , læderbetrukne møbler , med buede , brogede sévresvaser på slanke søjler , med dyb karnap , med et væld af blomster og med en mængde familiemalerier på væggene . 
Der var de alle sammen ! hun selv og Margaret , tolv til tretten år gamle , i lyserøde , ternede silkekjoler og lette , hvide florsfichuer . Lissy , en lille smilende pige med hovedet på skrå og en fjerhat i hånden , så’ over til deres afdøde Broder , der var malet i en sort dragt . Daisy var der også i legemsstørrelse , gule , blanke krøller , røde roser på kinderne , buttede , små arme , brune , runde ben , med 

blå rosetter på hvide , bitte sko og med den gamle , rare dukke , Mabel , trykket i favnen  ! Midt på væggen , højt over kaminen , overfor døren , der ellers altid stod åben til hans excellences værelse , omgivet af sine børn , hang Florys moder ! det var det eneste , men ofte kopierede billede , der fandtes af lady Howard . 
Hun var malet i selskabsdragt ! en blågrå , skinnende Atlaskes kjole med fine , rosarøde striber . Håret var askeblondt , skilt i panden , buet ned mod de smalle , blege kinder ! Munden fin og lille ! Øjnene ! Øjnene grå og vemodige ! så vemodige , at man fik tårer i sine egne , når man så på dem ! blegrøde nelliker stukne ind foran den store , bølgende bukket , håret dannede højt oppe på hovedet ! en traditionel buket i hånden . 
Udenfor hang luften tung og snefyldt . Folk ilede muntert gennem Bredgade med raslende skøjter under latter og lystighed . Deres fodtrin lød tydelig op i den halvmørke stue , hvor Flory , beklemt og tung om hjertet , sad og krøb sammen i en af de store lænestole , der næsten opslugte hende . 
Inde ved siden af døde samtalen lidt efter lidt ganske bort . En dør blev åbnet , en dør blev lukket ; der var nogen , som langsomt gik ned ad trapperne . Porten blev slået op med det kendte knæk . Hun rejste sig og gik hen og bankede på . 
Ingen svarede . 
Hun bankede lidt stærkere . 

„ Kom ! “ lød det fra den modsatte ende af stuen . 
Hun åbnede sagte døren og gik ind ! 
Hendes moder så’ bedrøvet og alvorlig efter hende med de milde , vemodige øjne . 
„ Forstyrrer jeg , papa ? “ 
„ Nej , min lille pige , nu er jeg- snart færdig ! Har du ventet ? “ 
„ Ikke ret længe ! kun et øjeblik ! “ 
„ Her var nogle fremmede attachés , som opholdt mig lidt længere , end jeg havde ventet  ! sæt dig ned et sekund ! jeg er nødt til at gøre et brev færdigt , men så er der heller ikke mere ! der er vel ingen , der savner dig ? “ 
„ Nej , papa ! de ved godt , jeg er nede hos dig ? “ 
Hun var lige ved at briste i gråd , uden at hun kunne sige , hvorfor ; og hun måtte synke og synke for ikke at få tårer i øjnene ! men det var slet ikke , fordi hun kunne mærke , at hun ikke skulle i teatret eller det ene eller det andet sted . Nej ! slet ikke ! snarere fordi , hendes fader så så alvorlig ud ! fordi der var sådan noget højtideligt i luften . 
Hun havde ikke ond samvittighed ! det havde hun ikke ! lige fra hendes fødselsdag havde der ikke været noget i vejen ! uden den dag med den trofaste hund ! Men det var så længe siden , og hun havde ellers været så flink i skolen . Men måske var der noget med det i forgårs , da hun og Margaret sloges med snebolde i gården , lige da 

de kom hjem fra spasereturen , og mademoiselle minet talte med mrs . Maham i porten . Men han havde jo slet ikke fået at vide , at hun var ganske gennemblødt , og at hatten havde fået buler . Bes havde tørret støvlerne og strøget hatten ud ! man får heller ikke skænd af sin fader for et par snebolde , når man er femten år gammel . 
Hun så’ hen på ham , beundrende , om end lidt sky . Han var alvorlig ! der måtte være noget ! det så’ hun , og det måtte alle de have bemærket , der havde set hans excellence sidde i skæret fra de stærktlysende , kinesiske lamper på skrivebordet , der stod midt i det mægtige , dybe værelse og var oversået med papirer . Hans excellence var lige så mørk , som hans døtre vare lyse . Hans excellences hår var sort og strøget op fra en høj , tænksom pande , der i dette øjeblik havde dybe furer ! Næsen skarpskåren , og munden skægløs . Hans excellence havde et intelligent ansigt , meget smukke øjne og en ualmindelig høj skikkelse . Hans excellence så’ ungdommelig ud  ! ingen i verden kunne have mistænkt hans excellence for at være bedstefader til en lille , hvid pakke . 
Flory kunne ikke begribe , hvad hun skulle , men blev lidt efter lidt mere og mere overbevist om , at det ikke var noget rart ; tankeløs gav hun sig til at tælle gulvtæppets røde striber . 
Brevet var færdigt ! det blev lagt sammen , 
il 

forseglet og påskrevet ! der blev ringet på James ! James kom ind  ! James tog brevet ! James forsvandt baglæns , og hans excellence vandrede et par gange op og ned ad gulvet med let knirkende skridt , standsede så pludselig foran Flory , at hun fo’r sammen , klappede hende på kinden , satte sig lige over for hende og sagde : 
„ Floy ! “ 
„ Ja , papa ! “ Hun lignede en lille , opmærksom , ængstelig mus . Hun så’ så ængstelig ud , at hans excellence uvilkårlig dæmpede stemmen . 
„ I savner en moder ! “ sagde hans excellence , „ det gør både du , Floy ! og Margaret og vor stakkels lille pige , der aldrig har kendt sin ! du har været en sød søster mod Daisy ! jeg ved det godt ! men du er gammel og fornuftig nok til at kunne forstå , at det aldrig kan blive det samme som en rigtig moder , navnlig når Daisy nu vokser til ! “ 
Tårerne piplede frem i Florys øjne , løb ned ad kinderne og samlede sig på hånden i en regnbueblinkende , spillende sø . Det var de første tårer , der kom af den samtale . 
„ Og nu , Floy ! “ vedblev hans excellence og lagde hånden på hendes skulder , „ nu har jeg fundet en ny moder til mine små piger !  “ 
„ Å , papa ! det mener du ikke ! det kan du ikke mene ! “ 

„ Den slags ting plejer man ikke at spøge med , Floy ! du ved godt , at det er mit alvor ! “ 
Hun så’ op ! hun så’ op på sin fader , som om hun håbede , at der skulle ligge en stråle af misforståelse i hans ansigt ! men det var der ikke ! der var ikke en gnist af håb ! det var ikke uvenligt ! langtfra ! der lå et lille , kærligt smil i øjet , men det var bestemt ! så forfærdelig bestemt ! så knusende hårdt , at hun bøjede hovedet , medens tusende , modstridende tanker fo’r igennem det . En „ ny moder “ , det var det , man kaldte stedmoder ! Den ny moder skulle være Daisys moder , fordi hun snart voksede til ; den ny moder skulle være Margarets og hendes moder , selv om hun allerede havde haft en , som hun endnu elskede , som hun aldrig kunne glemme . Hendes fader holdt meget af den ny moder ! hendes fader holdt så meget af hende ! han holdt mere af hende ! han holdt mere af den ny moder , end han holdt af hende ! men hun måtte ikke græde ! græd hun , så blev hendes fader ked af det ! han blev meget ked af det , og når man holder af sin fader , så vil man ikke græde , når det bedrøver ham . Hun tørrede øjnene med hånden ! Lommetørklædet lå oppe på Margarets kommode . Hun glemte altid sit lommetørklæde , når ikke bes lige puttede det til hende ! 
„ Og af de grunde , som jeg har sagt dig , lille Floy ! og af mange andre grunde gifter jeg mig igen , og komtesse schotton har lovet 

mig , at hun vil være jeres moder . I kender jo allerede komtessen og holder af hende ! “ 
Margaret ! ikke hun ! hun holdt ikke af komtesse schotton ! slet ikke ! men Margaret ! Margaret holdt af alle mennesker , og alle mennesker holdt af Margaret ! 
„ Men selv om du ikke gjorde det , min lille pige ! kom du hurtig til det ! jeg mener til at holde af hende ! derfor behøver du ikke at glemme din egen moder , som du så tidlig mistede ! det havde måske været lidt vanskeligere for Lissy at få stedmoder ! hun var jo næsten seksten år , den gang Daisy blev født , men Lissy ved det allerede ! jeg skrev det over til hende med det samme ! “ 
Hun var elleve år , den gang det skete ! hun var lige fyldt elleve år , den gang hendes moder døde ! hun kunne aldrig glemme hende ! aldrig ! 
„ Det ville bedrøve mig meget , Floy ! om du ikke skulle blive glad for din moder ! det ville skuffe mig , hvis der skulle blive noget i vejen  ! men det gør der ikke , det ved jeg bestemt ! du holder alt for meget af mig , til at du vil have , at der skal blive noget ! det bliver godt alt sammen , lille mus ! “ 
„ Men du må også holde af mig , papa , når nu  . . . ! også af mig ! jeg må spasere med dig , ikke ? ligesom før ! jeg må skænke kaffe til dig efter middag , ikke sandt  ? jeg kan også nok engang imellem skrive breve af for dig nede i din stue ! du sagde , at det var pænt skrevet , papa ! du sagde , du 

ville kalde på mig ! kan du huske , jeg gjorde det , den dag sekretæren var bortrejst ? Å , papa ! du må også holde af mig , ligesom du nu gør ! det vil du , ikke ? “ 
„ Naturligvis , Floy ! hvorfor skulle jeg dog ikke det ? “ 
„ Du må ikke være vred på mig ! det er du aldrig mere nu ! “ 
„ Nej , nej , min pige ! “ Hans excellence lagde sjældent sine følelser blot og holdt ikke af , at andre gjorde det ! men de fleste kan lide at mærke , at man holder af dem ; og hans excellence var rørt over Flory ! men han hadede tårer . Han kunne nu en gang ikke tåle , at nogen græd ! det gjorde ham så ondt , at det ærgrede ham ! peb Margaret eller Daisy eller en af dem over noget , så fik de i reglen først skænd og så en dukke eller en pose med noget godt , der kan trøste små , almindelige barnesorger , og tørre almindelige tårer bort af øjnene  ! Hans excellence holdt i grunden så usigelig meget af sine pigebørn , og usigelig meget af hende , der græd så bitterlig med armene om hans Hals , måske fordi han havde haft lidt uret at gøre god igen . Dette var ikke en almindelig barnesorg ! dette var ikke almindelige barne-tårer ! men de ville alligevel snart være borte ! det var hans excellence fast overtydet om , men han holdt alligevel ikke af dem . 
„ Nu synes jeg , du skulle tørre øjnene , Floy ! du er træt , det kan jeg godt se ! må du ikke hellere gå op i seng ? “ 

„ Jo , papa ! “ 
„ Du har vel ikke mærket noget til gigten i den sidste tid ! Mademoiselle minet har glemt at fortælle mig , hvad professor han-steen sagde sidste gang , han så på dig ! du har vel ingen smerter i den højre skulder ? “ 
„ Nej ! slet ikke ! “ 
„ Det var jo godt ! nu god nat , min lille Floy ! “ 
„ God nat , papa ! “ 
„ Jeg taler med jer i morgen tidlig , inden i går i skole ! så må vi sige farvel til hinanden ; jeg rejser en af dagene ! “ 
Hun spurgte ikke om , hvorhen han rejste ! det vidste hun godt ! hendes fader rejste der hen , hvor hendes ny moder ventede ham ! hun løftede sit blege ansigt , for at han kunne kysse hende på kinden , og rejste sig ! hendes fader kyssede hende , sagde igen noget venligt og tørrede de sidste tårer bort — utroligt , men sandt ! med sit eget parfumerede , stærkt parfumerede lommetørklæde , kammerdug med grevekrone ! man lærer at blive moderlig , når man har tre-fire småpiger , der ingen moder har . 
„ Her er nok ikke tændt endnu ! “ sagde han , da han lukkede døren op til den lille salon ! kan du se ? du behøver ikke at lukke ! God nat , Floy ! “ 
„ God nat ! “ 
Hans excellence satte sig igen til at arbejde  ! rejste sig ! gik op og ned ad gulvtæppets striber , fra dragkisten hen til vinduet , 

fra vinduet hen til dronning Victorias marmorbuste , den hun „ allernådigst “ selv havde skænket ham , optaget af de møbler , puder og tæpper , der skulle pryde hans hjem , når hans unge hustru drog ind i det . 
Imidlertid gik Flory gennem forstuen op ad trappen — træt og langsom — som en hel anden Flory end den , der om eftermiddagen , i glad anelse om en teatertur eller andre fornøjelser , havde taget to trin ad gangen . 
Hun listede sig gennem legeværelset . Fraulein sad og halvsov , over en eller anden kollekt , uden at røre sig . Inde i barnestuen brændte den grønne natlampe venligt på hylden ved siden af spejlet . Daisy var i seng og lå stille med hånden under kinden . 
„ Nu kalder hun mig snart ikke sin lille mor ! nu kommer hun snart ikke ind til mig , når hun er ked af noget ! “ Hun kyssede en lille , blussende varm kind , klappede en buttet hånd , lagde lagenet glat og pænt og gik ind i skolestuen . 
Bordet var trukket frem midt på gulvet ! det var dækket med en snehvid dug ! En munter , lille svingkedel snurrede , sang og suste opmuntrende ved siden af mrs . Mahams bedste kager og fineste tekiks . Bes sad henne ved kaminen og syede den lange flænge sammen , som hun forleden dag havde revet i den hvide , uldne kjole . Hun sad og ventede på sit velsignede barn og rejste sig 

lige så snart , der blev rørt ved dørhånd-taget . 
„ Å , bes ! “ hulkede Flory , „ er det ikke forfærdeligt ? “ 
Bes spurgte ikke om , hvad  der var forfærdeligt  ! det vidste hun godt ! der havde jo længe gået rygter om , at hans nåde tænkte på at gifte sig igen . Den aften , der blev danset på bechersdorf , sagde mrs . Maham også , at plans nåde nok dansede lige ind i ægteskabet med det samme  ! og det kunne man ikke sige noget til , men sørgeligt var det ! 
Hun klappede Florys kinder med de gamle , hårde hænder  ! hun glattede håret og strøg det tilbage fra den varme pande , tyssede på hende med den kærligste stemme . Det blev nok godt for miss Floy  ! alting blev godt , skulle hun se , den lille stakkel  ! det var bes sikker på ! ganske sikker på ! skønt hun slet ikke så’ sådan ud og sukkede hele tiden . 
Mademoiselle minet kom farende ind og tvang hende til at drikke en skoldende varm kop te og puttede den ene kiks i munden på hende efter den anden . 
„ Miss Floy kan vist ikke ! “ tillod bes sig at bemærke . 
„ Miss Flory skal kunne ! “ sagde mademoiselle minet . Endnu må børnene gøre , som jeg vil have det ! “ 
„ Det mente jeg heller ikke , mademoiselle  ! “ 
„ Det ved jeg nok ! Flory ! skynd dig lidt , fillette  !  “ 
„ Ja , mademoiselle ! “ 

„ Det var ret ! når du er færdig , så kom ind til mig ! “ 
„ Ja , mademoiselle ! “ 
„ Gå sagte gennem soveværelset , min pige ! så venter jeg på dig inde i min stue ! “ 
Mademoiselle ventede ivrig inde i sin stue med mange formaninger , mange gode råd , mange velmente opmuntringer , megen kærlig skænden og en lille flaske røde dråber , som tagne i tre skefulde vin , en dråbe lunken mælk og et par andre ting , skulle have en endnu mere beroligende , endnu mere søvndyssende , endnu mere ufejlbarlig , forbavsende virkning end et glas vammelt sukkervand , om hvis udmærkede egenskaber , mademoiselle minet aldrig havde tvivlet . 

femte kapitel . 
Sorg og trods . 
Flory sad ene i skolestuen og hulkede ophidset med ansigtet begravet i den gamle , grimme hestehårssofas hårde puder og kluntede pølser . 
Det var den rareste sofa , der nogensinde har været til ! Lige siden Lissys skoledage begyndte , havde den stået der henne under afrikaskortet , blank , glat og velvillig ! Om formiddagen havde den sammen med pigebørnene fået del i mademoiselle minets visdom ! den var ikke alene proppet med krølhår , men med lange Ramser , tabel og verdenshistorie . Det var en lærd , gammel sofa , og en venlig , gammel sofa ! Om eftermiddagen var den afvekslende dukkestue , landgangsbro , læsesalen , skov , bjerg , badehus og tilflugtssted . Børnene holdt af den med dens klodsede ben og tunge pølser . Dens pølser var deres børn , og ingen dukke kunne være mere velset end en af disse ! Børnene holdt af den , og den holdt af bør 

nene . Den kunne ikke lide at se rade , forgrædte øjne i og det så den hos Flory næsten hver eneste dag . Den gamle sofa ville så gerne trøste ! men den vidste ikke , hvordan den skulle gøre det ! den kunne kun klage medfølende , knage deltagende ! og det gjorde den også nu , udholdende og velment . 
Ministeren og hans hustru vare komne hjem og havde allerede i nogen tid været hjemme efter bryllupsrejsen i syden . Nu havde komtesse Antoinette schotton altid været smuk , feteret og meget forgudet af sine forældre , af slægtninge , af sine brødre og af enhver , der kom i berøring med hende . Det samme blev Antoinette Howard af sin mand , af Margaret , af Daisy , af alle — undtagen Flory ! men at blive beundret og at blive elsket var den naturligste ting i verden for grevinde Howard ! Det var hun altid bleven ; hun havde knapt anet , at det kunne være anderledes ! 
Hun mærkede fra den første dag , at Flory ikke brød sig om hende ! hun vidste det med det samme , skønt Flory havde været med til at smykke stuerne med blomster . Hun krøb som en snegl ind i sig selv , var utilnærmelig , var ikke sammen med stedmoderen , når hun kunne undgå det ; på anden måde lagde hun det ganske vist ikke for dagen , hun var lydig og velopdragen og gjorde sig umage for at være det . 
Havde grevinde Howard nu båret lidt over med Flory , Havde hun givet hende tid til at lære at finde sig i det uundgåelige , 

så var alt blevet godt , for Flory var ikke vanskelig at vinde . Men det hverken kunne eller ville grevinden  ! hun havde , fra det første øjeblik hun så pigebarnet på bechersdorf , fundet hende mærkværdig kejtet og klodset i sammenligning med Margaret , der var smuk og førte sig som en prinsesse ! hun havde aldrig kunnet forstå , hvad det var , hendes mand beundrede hos den Julie eller Flory ! aldrig ! 
Først studsede hun , da hun mærkede , at hendes næstældste steddatter ikke modtog hende med åbne arme ! hun studsede først , forundret og måske lidt bedrøvet ! da hun en tid havde undret sig , ærgrede hun sig ! da hun en tid havde ærgret sig , tabte hun fuldstændig den lille smule tålmodighed , hun sad inde med ! hun blev vred på hende , meget , meget ked af hende ! Flory ødelagde hendes liv ! Flory var et stygt barn , Flory var dum , klodset , kluntet , uartig ! hun havde alle de fejl , der kunne nævnes ! men dem skulle hun vænnes af med ! hun ville ikke tåle det længere . Fejlene skulle pilles ud af hende enten på den ene eller den anden måde ! Men så begyndte ulykkerne for alvor ! Grevinde Howard var ikke blid , når det gjaldt Flory ! Fejlene blev ikke pillede ud med varlig hånd ! det kom til hæftige vredesudbrud med bitre ord på den ene side og den dybeste fortvivlelse på den anden . 
Fra ikke at bryde sig om sin stedmoder 

kom Flory til ikke at kunne lide hende ! hun blev angst for hende , hun endte med ikke at kunne udstå hende . Hun blev så stiv og forstokket , at hun ikke var til at kende igen ! skulle hun gå et skridt frem , gik hun to tilbage ! hun kunne ikke udholde det mere ! det var som et slags selvforsvar ! 
Så blev der klaget til hans excellence ! på alle tider af dagen , over enhver lille ting ! det gjorde hans excellence ondt , at Flory ikke holdt sine løfter bedre ! han kaldte hende ned til sig , holdt lange , lange , aldeles udmærkede straffetaler til hende med skrækindjagende ansigt og bedrøvede træk ! de gjorde den forønskede virkning , for Flory ligefrem skælvede af sindsbevægelse ! Herre i himlen ! trodse sin moder ! 
Og så blev hans excellence blød , når han så på sin bedrøvede , lille Flory ! bleg , hulkende , rent ude af sig selv af Jammer og Jammer igen ! drivvådt lommetørklæde , fortvivlede øjne med sorte ringe , store tårer , ligblege kinder , fortvivlet ! Hans excellence kunne ikke ! ikke på nogen mulig måde ! så måtte han anvende en anden metode ! denne ville han ikke være med til , om også hun fuldtud fortjente talen ! fuldt ud ! ødelægge sin moders liv ! han kunne ikke begribe det , sådan var hun jo ellers aldrig ! så tog hans excellence fat igen , medens han begyndte en af sine vandringer på striberne ! vedblev en halv time , og standsede så foran pigebarnet , 

løftede hendes hoved fra armene , talte godt for hende , trøstede hende , opmuntrede hende og var så god mod hende , at hun græd meget mere . 
Der kom ny klager  ! Mademoiselle gik rundt og glattede af , hvor hun kunne . Det måtte hun hellere have ladet være med ! hun rensede ikke luften , og hun kom lidt efter lidt selv ind under banstrålen . Bes faldt i unåde , og det gjorde alle de , som holdt på Flory — med undtagelse af Margaret , det henrivende barn  ! og Daisy , som blev forkælet til det yderste . Margaret og Daisy måtte gøre alt , hvad de ville ! De elskede deres stedmoder , og hun elskede dem . 
Så kom hans excellences ny metode  ! den blev anvendt efter hver klage og fik den sidste dråbe til at løbe over  ; han talte ikke til hende , så’ ikke til hende , behandlede hende som luft ! Den første gang glemte hans excellence det , da han sagde god nat  ! Hans excellence kyssede hende  ; i så høj grad glemte han sin metode  ! men det var den eneste gang  ! han glemte den ikke mere . Ikke et ord  ! ikke et blik  ! 
„ Papa bryder sig ikke om mig ! “ hulkede Flory . 
Bægeret var fuldt ; det behøvede kun en lille dråbe for at løbe over . 
„  hvor har Flory Howard dog forandret sig til sin fordel ! “ sagde baronesse falk , en af de damer , der havde været julegæster på bechersdorf , til legationsrådinde Harrington . 

hun var her i går sammen med den næst-yngste søster , den lille kønne med det dejlige , gule hår ! “ 
„ Margaret ! hedder hun ! “ 
„ Ja , det er rigtigt ! Mag kalder de hende ! jeg tænkte netop i julen , at hun var lidt underlig i sit væsen  ! hun gjorde altid støj og bulder , som om hun kun var ti år gammel ! nu har hun holdning  ! stiv og fornem  ! nu kan man da se , at hun er gesandtens datter  !  “ 
„ Man må rigtignok beundre grevinden ! “ 
„ Ja , det må man ! så ung ! og så udmærket en moder hun er  !  “ 
„ Flory skal være så vanskelig ! det skal være rent umuligt at opdrage hende , har jeg hørt sige ! “ 
„ Det går nok ! Grevinden har da allerede lært hende at føre sig ! “ 
Baronessen havde ret  ! på en måde havde hun fået et nydeligt væsen ! hun gjorde ikke støj , som den gamle Flory  ! lukkede ikke døren med et brag , som den gamle Flory  ! lod ikke sine lange krøller hænge og daske , som de selv ville , som . den gamle Flory , men sad stiv og stille og afvisende ! 
Men dog holdt både gesandten , mademoiselle minet , Betzy og hendes søstre mere af den gamle  ! den ny så' så alvorlig og bedrøvet ud ! den ny så’ dårlig ud ! den ny brød sig ikke om at lege eller tale  ! hun fortalte ikke historier , legede ikke med dukker , morede sig ikke over ingen ting , var ikke 

så venlig , ikke så kærlig , ikke så barnlig . Mademoiselle ønskede næsten , at hun ville være doven og ligegyldig , som hun før havde været ! hun ville ikke have sagt et ord , om stilebøgerne havde været fulde af klatter og morsomme mænd  ! om hun havde glemt historien og ikke lært fysikken ! hellere det end de bedrøvede øjne ! men Flory glemte ikke fysikken ! hun lærte historien , satte ingen klatter i bøgerne  ; tænkte ikke på morsomme mænd  ! de morsomme mænd kunne sejle deres egen sø ! var den allermorsomste kommen dansende med stort hoved og små ben , den allerbedste , hun nogen sinde havde tegnet i en stilebog , så havde hun ikke let af ham  ! 
Hun kunne altid lektierne ! Skolestuen var hendes fristed  ! hun blev der så længe som mulig . Hendes moder kom aldrig derop  ; der havde hun ro . 
Nede sad hun stiv , fornem og ulykkelig  ! sådan havde hun siddet , da hun var nede sammen med sine søskende efter frokost ! nede i salonen skete det , som hun nu græd så fortvivlet over i den gamle , venlige sofas hårde puder og bløde pølser  ! 
Hendes moder sad og spillede en af Beethovens sonater ! Daisy hoppede rundt , glad , fordi hun skulle med ud at køre , Margaret ventede på mademoiselle minet , der ville spasere alene med hende , fordi Flory klagede over smerter i skulderen . Doktoren sagde , at de måtte være forsigtige med gigten , så kunne hun nok blive af med den ! Mademoiselle 

minet var så omhyggelig for hende , at hun holdt hende inde , når den mindste vind blæste . 
„ Tag mig op , Floy ! jeg vil sidde på dit skød ! “ sagde Daisy meget nedladende og meget indsmigrende ! hun kendte ikke Flory ganske i den sidste tid , og var ikke helt dristig . 
Grevinden sad og spillede Beethoven ! hun så’ ikke ud til at lægge mærke til noget ; Flory tog Daisy op på skødet , kælede for hende og hviskedee til hende , at hun var hendes egen , lille søster . „ Du holder af mig , ikke ? “ 
„ Jo , Floy ! “ 
„ Meget ? rigtig meget ? “ 
„ Ja , Floy ! må jeg se mama ! må jeg se din lille , fine platch ? “ Daisy var meget ivrig og fik ordet i den gale Hals . 
„ Ja , ja ! tal ikke så højt ! “ sagde Flory , der aldrig nævnede sin egen afdøde moder , siden hendes fader havde giftet sig igen , og ikke kunne finde sig i , at nogen gjorde det , når hendes stedmoder hørte det . 
„ Det er mama ! “ pludrede Daisy ! 
„ Ikke så højt ! “ bad Flory . 
„ Og det er min bro’r ! kys ham ! “ Flory ønskede hende op i barnestuen hos bes og fraulein . 
„ Må jeg få den på , Floy , og gå hen og vise mama den ? “ 
„ Nej ! “ sagde Flory rædselsslagen ! vær nu sød og gå ned !  “ 

„ Men jeg vil , Floy ! “ skreg Daisy , der aldrig var vant til , at nogen nægtede hende , hvad hun ønskede . 
„ Å , Daisy ! du kan ikke få lov til det !  “ 
„ Må jeg ikke Floy ? jeg vil så gerne ! jeg vil ! “ 
„ Daisy ! hør nu , hvad jeg siger ! “ 
„ Men jeg vil ! “ Daisy løftede sig på tåspidserne , trak i den lille patch , så den fine , tynde kæde brast ! Florys skat faldt på gulvet , glasset , der sad foran medaillonen , blev sønderslået mod parketgulvet , og hun tog den bedrøvet op ! „ Fy , Daisy ! “ sagde hun , „ du må skamme dig ! du hørte godt , at jeg sagde , du ikke måtte ! “ 
„ Gud , Flory ! hvor det ligner dig at gøre blæst af ingen ting ! “ lød det henne fra klaveret , hvor grevinden var standset midt i sonaten , da hun hørte den klirrende lyd . „ Jeg vil ikke høre dig tale sådan til dine søstre ! Kom hen til mig , Daisy ! du skal ikke græde , fordi Flory er styg mod dig ! “ 
„ Jeg gjorde ikke Daisy noget ! “ udbrød Flory forbitret . 
„ Jeg vil ikke høre dig tale sådan , “ vedblev grevinde Howard vredt . „ Giv mig medaillonen ! når du har lært at opføre dig ordentlig , kan du bede mig om at få den  ! indtil da , beholder jeg den ! “ 
„ Men det er min ! Lissy har givet mig den ! det er min ! der er ingen , der kan tage den fra mig ! “ Hun knugede den i hånden 

og rejste sig rede til den yderste modstand , ligbleg og ophidset . 
„ Giv mig den straks ! hører du ! “ Grevinden var lige så vred som Flory , da hun nu gik hen til hende . 
„ Å , Floy ! “ bad Margaret , der ikke holdt af scener , „ du får den bagefter ! “ 
„ Nej  ! Nej ! min moders billede sidder i den ! jeg holder så meget af den , og jeg beholder den ! “ 
„ Du vil alt så ikke ? “ 
„ Nej ! “ 
„ Å , Floy ! giv mama den ! “ 
„ Nej ! “ 
„ Flory , lad mig få den ! “ Grevinden talte ganske sagte , dæmpet og hurtigt . 
„ Nej ! “ 
Det susede og sang i luften ! hun vidste i de første sekunder ikke , hvor hun var , foldet gik op for hende , at hun stod nede i salonen . Hendes stedmoders hånd var endnu løftet ! 
Flory havde for første gang i sit liv fået en ørefigen ! for første gang havde nogen slået hende , og slaget gjorde hende aldeles rasende . 
Margaret og Daisy græd forskræmte henne ved klaveret , 
Flory græd ikke ! hun var så hvid som et lagen , øjnene blev helt sorte , hun sprang frem som et såret dyr !  .  .  . 
„ Flory ! “ 
Det var hans excellence , rolig , alvorlig ! 

himlen må vide , hvad hun havde gjort , hvis hendes fader ikke var kommen . 
„ Gør , som din moder siger ! “ Hun så’ op på ham ! hans bestemte ansigt beroligede hende mere end tusinde ord ! 
Hun åbnede hånden og lod medaillonen falde ! Hendes fader tog den op , lagde den på bordet og gik . Hendes stedmoder flyttede den over på flygelet og forsvandt , medens hun nynnede den Melodi , hun lige havde spillet . 
Flory rev sig løs fra Margaret og Daisy , der deltagende ville trøste hende . 
Munden fortrak sig krampagtig , fordi hun ikke ville græde . Hun styrtede ud af stuen , ovenpå , forbi James , der kom for at melde , at der var spændt for , forbi mademoiselle minet , der kom gående med overtøjet på for at hente Margaret ! 
„ Hvad er der i vejen , jillette ? “ 
„ Å , mademoiselle minet ! hold ikke på mig ! lad mig gå ! jeg kan ikke udholde det !  “ 
Mademoiselle minet spurgte ikke ; hun mærkede , at der var noget rent galt på færde . Margaret fortalte hende under tårer , hvad der var sket nede i salonen . Margaret græd meget sjældent . Dels , fordi hun ingen grund havde dertil , og dels , fordi hun blev misklædende rød , når hun gjorde det . 
Mademoiselle minet blev vred ! nu havde hun dog aldrig kendt noget lignende ! slå et af hendes børn , et af de stakkels børn , der havde gået så meget igennem . Hendes 

nåde kom gående gennem forstuen , da hun og Margaret stod der  ; havde James ikke været der , havde hun ikke kunnet tie stille , men nu var James der , og da han gik , var Margaret der endnu , og hun måtte intet høre . Mademoiselle minet raslede og fægtede med sin paraply , da hun trak den op af stativet . Det skulle ikke blive en lang tur , hun ville tilbage og trøste filetten  ! og så lige i sidste øjeblik kom hendes nådes kammerpige og bad mademoiselle , om mademoiselle ville købe det og det til hendes nåde  ! Mademoiselle minet travede skummende ud i den anden ende af København . 
Florys ene kind var blussende rød , ildrød og hævet , det så hun i spejlet ; den brændte , den brændte endnu . Hun så igen den løftede hånd , der blinkede af diamanter og strålende stene ! hun ville ikke tåle det ! ingen havde lov til at slå hende , hun kunne ikke bære det ! Nu var det krig på livet ! Kinden brændte ! den mishandlede kind var hævet og rød ! Hun fo’r ind i soveværelset , hældte med et plask alt vandet op i vandfadet , satte kanden så hårdt i gulvet , at den fik dybe revner . Den fine , himmelblå kande med de mange forgyldte ringe og hendes sammenslyngede navnetræk , gik itu , næste gang den blev fyldt . 
Så badede hun kinden et øjeblik ! det kølede ! det kølede så vidunderlig dejligt et sekund ! Så væltede ydmygelsen , vreden , sorgen og fortvivlelsen så stærkt ind på 

hende , at hun blev ganske svimmel . Hun gispede efter luft , blev ligbleg , udstødte et lille skrig , styrtede ind i skolestuen til sin gamle ven , sofaen ! Hun kastede sig ned i den og brast i fortvivlet gråd . 
Sådan var det at have stedmoder ! en ond , en slem , en forfærdelig stedmoder , med hård stemme , et grusomt ansigt og hævet hånd ! hun havde slået hende ! slået hende ! slået hende ! hun ville have medallionen ! den var hendes ! hendes egen mo’rs billede sad deri ! Billedet med de vemodige øjne , der altid så’ kærlige på hende . Hendes moder holdt af hende ! hendes moder havde den blødeste stemme og det kæreste ansigt . Hendes moder kaldte hende altid sit kære hjertebarn , sin lille pige , sin lille fugl ! så lidt kaldte hun hende sin lille fugl ! „ Hvor er fuglen henne ? “ sagde hendes egen mor , „ jeg kan høre den pippe , men ikke finde den ! “ og nu havde hun ikke et eneste billede mere ! det , der hang over hendes seng var borte , det skulle males op ! det var hende det samme . Maleriet havde været godt , som det var . Hvad brød hun sig om den døde hare , de østers og den halve melon , der nu så’ ned til hende ? Nu holdt hendes fader ikke mere af hende ! det så’ hun godt , da han sagde , at hun skulle gøre , som hendes moder sagde , som hendes moder ønskede ! hun ville have medaillonen ! hun tog den ! den skulle findes ! og så græd hun igen , medens hjertet hamrede , som om det skulle sprænges . 

var en , der holdt af hende , lige meget hvem , kommen ! havde mademoiselle minet eller Margaret , bes eller en anden nu talt til hende , beroliget hende , trøstet hende lidt , været lidt overbærende og lidt kærlig , så havde Flory givet efter som et barn , der opgiver al modstand . Men der var ingen , der kom . Ingen , der talte til hende , ingen ! 
Hun tørrede de forgrædte øjne , strøg håret bort fra den brændende , virkende pande , lukkede døren op og gik . Hver tanke smertede ! hun havde kun en : at få medaillonen igen  ! 
På tåspidserne gennem barnestuen ! der var ingen derinde . Bes stod og strøg , Daisy kørte helt ude ved Hellerup , og fræulein qual syede inde hos sig selv . En billedbog lå opslået midt på gulvet . Terrieren Sam strakte sig søvnig foran ilden . Gennem gangen ned ad trappen igen ! hun mødte stuepige Anne , som høflig gik til side og medlidende så' på hendes blege ansigt og røde øjne ! gennem det blå og det gule kabinet ind i salonen . 
Stuen var tom ! hun standsede et øjeblik på dørtærskelen , før hun gik ind ! men der var ingen , ikke en eneste . Uret dikkede på den lille indlagte dragkiste , og hendes hjerte hamrede stærkt . Stuen var varm og hyggelig . Vintersolen blinkede frem og tilbage på parketgulvets terner og drillede sølvfaunen , der tumlede med delfinen i det ene hjørne . 
I 

delfinen blev kildet i siden , og faunens horn lyste . 
Hun smuttede hen til bordet ! hun rystede , hun åbnede låget på hver enkelt lille , gammeldags sølvtingest , der spejlede sig i den blanke , sorte flade ! Den var der ikke ! Pat-chen var borte ! men på flygelet måtte den være , der blev den jo lagt hen ! hvorfor tænkte hun ikke straks på flygelet ? hun lod øjnene løbe over dets perlegrå , stukne silketæppe ! men det var tomt ! der stod nogle hvide , ensomme tulipaner i et gammeldags , funklende krystalglas  ! ellers intet ! 
Den måtte være der ! måske inde i en af de andre Stuer ! Hun gjorde kort omkring — og stod ansigt til ansigt med sin fader ! 
Å , herre i flimlen ! havde han blot talt til hende ! havde han blot sagt et eneste ord ! havde han kun set til hende ! 
Men det gjorde hans excellence ikke ! han så’ hende ikke , talte ikke til hende , anede hende ikke ! Hans excellence rullede en lænestol hen over de solbeskinnede terner , satte sig i den henne ved kaminen  ; tog en smal , lille , grønlig bog frem , med et rødligt hoved uden på . Han læste to sider , skar de næste op , ritch , ratch ! med den lille gennemsigtige papirkniv . Så læste han videre i bogen . Hans excellence læste så ivrig om det røde hoved udenpå , som anede han ikke , at hans datter stod henne ved portieren og håbede , håbede på , at han ikke ville lade hende gå , uden at tale til hende . Hendes fader 

så’ ikke op , og Flory gik fra modløshed over til trods ! 
Og om aftenen , da den sørgelige dag endelig havde sneglet sig hen , sagde de alle tre , hun , mademoiselle minet og Margaret omkring bordet i skolestuen  ! og hun kom til at tænke på , at Margaret måtte vide , hvor Patchen var . Mademoiselle minet sad stille og alvorlig ! hun var ikke så hidsig , ikke så livlig og ikke så talende , som hun plejede at være ! stille talte hun stingene til den sidste dues sidste vinge og den sidste oliegren , der skulle pryde den fjerde side på hendes berømte alterdug ! Mademoiselle minets gamle moder var syg , og mademoiselle minet længtes efter at pleje hende . Men hun kunne ikke tage bort fra Flory , lige nu ! det pinte hende at blive , men nu trængte Flory til hende , og kunne hun ikke undværes lige nu , så måtte hun , så måtte hun blive ! 
„ Mag ! “ 
„ Ja , Floy ! er der noget , du vil have , så skal jeg nok hente det ! “ Margaret havde hele dagen været meget sød og meget deltagende mod sin forgrædte søster . 
„ Hvor er min lille medaillen ? “ 
„ Din medaillen ? “ udbrød Margaret , rædsel-slagen over , at den historie endnu ikke var ude af verden ! Hun holdt af lutter forbavselse op med at klippe , et arbejde hun lige ivrig udførte med fingrene og med munden . 
„ Min medaillen og min kæde ! “ 

„ Vil du have den ? det troede jeg ikke , du måtte ! “ 
„ Jeg vil bare vide , hvor den er ! “ Flory rødmede helt op under håret . 
„ Mama sagde til Leonie , at hun skulle gå ned og hente den i salonen og komme op med den . “ 
„ Hvor blev den så lagt hen ? “ Flory rødmede igen , opbragt over , at en af tjenestefolkene og i særdeleshed den vigtige , næsvise , uopdragne kammerpige havde vendt og drejet , og naturligvis åbnet og undersøgt hendes skat . 
„ Mama bad hende om at lægge den ned i smykkeskrinet i påklædningsværelset !  “ 
„ Er du vis på det ? “ 
Ja , Floy ! det hørte jeg ! du kan nok forstå , at mama sørger for , at den ikke bliver ødelagt . 
„ Så , pigebørn ! saml nu al jeres stads , så pigen kan komme til med det samme ! hun må være her om to minutter ! “ sagde mademoiselle minet , da skoleuret fortalte , at klokken var otte , og fråulein følgelig ville vise sig for at dække bordet . Mademoiselle minet hæftede hjerteløst kanevasnålen i duens øje og rejste sig . 
„ Må jeg se det sidste , mademoiselle ? “ bad Margaret , der havde den bestemte anelse , at mademoiselle den dag ikke ville have sagt nej til noget som helst . 
„  her , Margaret !  “ Flory rakte hende arbejdet . 
„ Dine øjne er så røde , min lille , kære 

filette !" udbrød mademoiselle minet . „ Men du har også grædt mange , mange tårer i dag , dit lille skind ! jeg tro’r , du vil have godt af at bade dem med lidt borvand i det er så udmærket for alle irritationer i øjnene 1 det står i en lille , blå flaske til højre nede i medicinskabet , lige ved siden af salicylæsken og de røde dråber ! Der er tændt på trappen  ! Ikke i mit , men i det store medicinskab uden for påklædningsværelset ! “ 
„ Jeg ved det godt ! jeg badede selv Daisys finger med det , da hun havde en dårlig negl ! “ 
„ Den gang fraulein klemte hende  ! — den due er noget af det mest bedårende , mademoiselle ! “ 
Døren til påklædningsværelset stod på klem ! Flory så’ det , lige da hun kom ned  ! hun glemte medicin og skab , tænkte kun på , at hun ville have sin moders billede igen , huskede kun , at ingen ville holde mere af hende , fordi hun lod være at tage det . 
Hendes forældre vare ude til middag . Leonie havde lige været inde i grevindens stue for at gøre i orden . Hun havde lukket alle skuffer ; hun havde slukket alle lysene i den svære , tiarmede sølvstage , som en leende negerdreng holdt hen for toiletspejlet . 
Måneskinnet lå blåt , dæmpet og hemmelighedsfuldt over hans sorte ansigt , strakte sig sitrende over skindtæppet , spejlede sig i væg-spejlenes stille vand og hang flimrende i de brogede silkegardiners bølgende garneringer . 
Det var ikke til at undgå at se det buede , 

forgyldte , ciselerede smykkeskrin . Det stod på et marmorbord ved vinduet , lige i månelyset . 
Hun åbnede det uden støj , hurtig og forsigtig . 
Der lå medaillonen ! allerøverst på det hvide plyds og samlede al lyset . i sin lille gyldne flade . 
Hun greb den med skælvende hænder ! stjal sin egen skat ! kyssede den , åbnede den forsigtig og så’ bedrøvet på det mishandlede billede . Hun holdt det hen i månestrålerne for bedre at kunne undersøge skaden ! — hørte en pludselig støj — troede , at det var nogen , der kom , lukkede hånden fast om skatten , lod låget falde til — og flygtede forskræmt ud på gangen . 
Negerdrengen stod og lo i måneskinnet med blændende , hvide tænder , — det var ham , der havde ladet et af lysene falde . 

sjette kapitel . 
En straffedom . 
Kun Daisy og jeg , mama ? “ spurgte Margaret en otte dage senere , „ må Floy ikke komme med ned til te ? “ 
„ Nej , Margaret ! du , den lille og mademoiselle minet , ikke andre ! “ Grevinden sagde ikke mere , og Margaret spurgte ikke . Hun kunne mærke , at hun helst måtte lade være ! 
„ Det er kedeligt , at du ikke skal med Floy ! “ sagde hun venlig , da hun var færdig til at gå ned og stod inde i barnestuen og ventede på mademoiselle minet , der netop var i færd med at hægte den brune . 
„ Næste gang bliver det miss Floys tur ! “ udbrød bes trøstende , „ det er såmænd ikke noget at sørge over . Jeg skal nok sørge for noget godt hos mrs . Maham . Når miss Floy nu bliver gammel nok , så kan hun selv invitere fremmede , når hun har lyst til det ! det må miss Floy ikke være ked af ! “ 
„ Det er jeg heller ikke , bes ! “ erklærede 

Flory kækt , „ det er der ingen mening i . Jeg vil helst være fri ! “ 
„ Vil du virkelig ? “ spurgte Margaret og gjorde store , forundrede øjne , medens bes gik ind for at give Daisy sko på . 
„ Ja ! “ Flory tegnede krims-krams på ruden og åndede det bort igen . 
„ Hvorfor , Floy ? “ 
„ Det ved du godt ! “ 
„ Nej ! “ 
„ Jo du gør , Margaret ! men du kan ikke lide , at jeg siger det . Mademoiselle minet venter vist på dig ! “ 
„ Nej , det er mig , der venter på hende ! hvor er du dog underlig , Floy !  “ 
„ Ja ! og dum , stædig , umulig , klodset , uartig , uopdragen ! og mere endnu ! det hører jeg hver dag , så nu kan jeg det endelig ! “ 
„ Floy dog ! “ 
„ Doven , lunefuld , vanskelig ! men jeg ville blot ønske , at jeg var død for længe siden ! det er kedeligt , at jeg ikke var syg nok til at dø i vinter før jul ! det er så forfærdeligt at leve , når ingen bryder sig om en ! “ 
„ Men det er der da mange , der gør . Jeg holder af dig ! Daisy holder af dig ! Papa holder af dig ! Mademoiselle minet holder af dig ! ja ! nu kommer jeg , mademoiselle ! Daisy ! nu må vi gå  !  “ 
Flory satte sig ned i en stol ved vinduet , tog en eller anden lille , broderet genstand , der skulle lyksaliggøre en eller anden , frem , 

syede to minutter , lagde arbejdet ned i vindueskarmen og gav sig til at tænke . 
Tankerne vare ikke de gladeste , det så’ man hurtig . Tankerne vare snarere de sørgeligste  ! hun sukkede af og til , stirrede frem for sig og rystede på hovedet . 
Flory så’ forfærdelig medtaget ud . Hun græmmede sig og skæmmede sig ! Mademoiselle minets små , grønne piller gjorde ingen virkning ! Mademoiselle minet måtte selv indrømme det . De borttog ikke de mørke ringe , hun havde fået under øjnene . De gav hende ikke rødmussede kinder . De gjorde hende ikke sund og rask . Mademoiselle minet kunne have ladet apotekeren beholde sine piller . „ Hun spekulerer for meget ! hun tænker alt for meget , “ mente mademoiselle . „ Det bliver værre og værre ! hvordan ender dette ! “ 
Hun kunne ikke sove rolig om natten ! hun fo’r op den ene gang efter den anden , bange , rædselslagen for noget , hun vidste ikke hvad . Bes sagde , at det var mareridt  ! det var det måske også  ; men så var det et meget slemt mareridt , for det blev fulgt af den forfærdeligste hjertebanken , der varede til den lyse morgen . Det var , som stod nogen bøjet over hende og stirrede på hende med onde øjne  ! det var , som sled nogen i hendes hovedpude for at få den bort  ! men medaillonen lå under den ! ingen måtte røre den , ingen måtte tage den fra hende . Hun græd , kæmpede og brødes i søvne . Hun vågnede i 

den største angst , badet i sved . Mademoiselle minet havde selv set det , da hun en aften gik gennem soveværelset ! hun ville lægge puden lidt til rette , vende den , fordi den var så hed . Men så fo’r Flory op og begyndte at bønfalde hende om at gå , indtil hun endelig fik hende vækket og beroliget . Det var rigtignok godt , at mademoiselle minet lige havde købt en ny flaske af de ufejlbare , røde dråber ! 
Om dagen lagde hun medaillonen i sin øverste kommodeskuffe mellem de fineste lommetørklæder . Hun låsede skuffen , så’ en gang imellem til den , når hun var alene og blev så efter hånden mindre og mindre forsigtig , eftersom tiden gik , og ingen lagde mærke til , at den var forsvunden . 
Medens hun atter åbnede skuffen , ilede mademoiselle minet sammen med Margaret og Daisy ned i salonen . 
Det vrimlede med mennesker ! der var en summen , en sværmen frem og tilbage , en latter , en støj og en klirren med tekopper ! 
Det var Daisys skyld , at de ikke kom ind lige med det samme . Hun blev bange for den store , hvide silkemynde , der lå lige indenfor døren og gabede graciøst og slikkede sig om munden med den lange , røde tunge . Havde mademoiselle minet ikke taget hende i den ene og Margaret i den anden hånd , er der ingen tvivl om , at hun straks var løbet sin vej igen . Så kom hun på en eller anden vidunderlig måde bort fra dem , den 

dumme , lille Daisy ! og blev stående midt på gulvet og så sig hjælpeløst omkring og lignede en lille , sød , hvid prik i den store stue . Endelig fik hun øje på dem og styrede fornøjet hen over gulvet til dem ! Men det var en lang rejse , og vejen var fuldstændig spærret af venlige herrer og damer , der alle ville tale med hende , og ville have at vide , hvor gammel hun var , og hvor gammel hun var , og hvor gammel hun var , og hvad hun hed , om igen og om igen ! de sagde alle sammen , at hun var en yndig , lille en , og det kunne jo være meget rart at høre ! der var en ung dame i blåt silkeliv , der slet ikke ville lade hende slippe . Hun fik hende hen i en krog og spurgte hende , om hun kunne huske hende , og sagde , at hun havde set hende , da hun var en lille , bitte pige og lå i vugge , og hun sagde så meget rart , at hun blev ganske flov og gav sig til at bide i sin lille tommelfinger og sparke bagud med sin lille fod . Så kedede hun sig og ville så gerne over til mag ; hun gav den unge dame i det lyseblå silkeliv et Kys ; og da hun holdt meget af børn , tog hun hende på armen og bar hende hen til de andre . 
„ Flory er ikke med ? “ spurgte lady Harrington , der sad henne hos grevinden , „ eller det er måske mig , der ikke kan se hende ! “ hun var så ked af , at hun havde sagt det , for emnet lod ikke til at behage hendes værtinde . Smilet forsvandt fra hendes ansigt , og hun slog lidt nervøst sin vifte op og i . 

„ Nej , hun er ikke nede i dag ! “ 
„ Vel ikke syg ? “ spurgte kammerherreinde falstedt , hende med de otte drenge , der var Margarets rædsel , fordi de på bal altid inklinerede for hende på en gang , og regelmæssig sloges om hende alle otte inde i et af sideværelserne . Det var ganske vist meget smigrende , men tillige højst ubehageligt og opsigtvækkende . 
„ Det tro’r jeg ikke ! men derimod så forfærdelig ulydig og vanskelig , at det næsten er umulig at tæmme hende ! “ Grevinde Howard så’ så hård ud det øjeblik , at gamle lady Harrington tvivlede på , at det faldt hende så besværligt . Hun havde nu sin egen mening om den sag og syntes ikke om børnenes stedmoder . Hans excellences hustru kunne hun godt lide , men hans børns moder holdt hun ikke af . 
„ Hils lille Flory , mademoiselle minet ! “ sagde hun og tog plads ved siden af hende og Margaret . „ Jeg havde glædet mig til at se hende i dag , men det lykkes nok en anden gang  !  “ 
„ Jeg skal nok huske det , lady Harrington  !  “ 
Den gamle dame tog afsked og kørte bort . 
Om eftermiddagen blev mademoiselle minet meget forundret , da grevinden kom ind til hende i hendes stue , meget vred og meget ophidset . 
Om mademoiselle minet kunne tænke sig , hvor medaillonen , den lille médaillon , hun 

havde taget fra Flory , var bleven af ! den havde ligget i et smykkeskrin i hendes påklædningsværelse . Hun havde selv bedt Leonie om at lægge den der ! hun havde selv set hende gøre det . Men nu var den der ikke ! hun havde selv set den der , da hun tog et armbånd noget efter , lige før hun tog ud  ! den var ikke i smykkeskrinet ! lige nu , da hun havde samlet forskellige smykker , der skulle sendes til reparation , havde hun opdaget det ! om mademoiselle minet skulle have hørt noget om den , om mademoiselle minet skulle vide noget om dens forsvinden ? 
Mademoiselle minet anede intet  ! hårde ord brændte hende på tungen , men de kom ikke længere ! det kunne ikke gå at ophidse hendes nåde , hvis hun ville tale med Flory . 
Leonie blev kaldt ind  ! det foregik i mademoiselle minets lille dagligstue . Léonie havde set medaillonen , da hun gjorde orden derinde . Léonie bandede som en hedning på , at hun ikke siden havde tænkt på den , endsige rørt den ! 
Bes gav sig til at græde , da hun hørte , at der nu igen var noget slemt på færde ! Tårerne kunne ikke nytte noget , men bes ordnede Florys hår og hjalp hende i en anden kjole , hvis hun skulle blive kaldt ned i salonen . 
Men det blev hun ikke  ! hun havde ro hele eftermiddagen til at sidde og tænke  ! hun vidste ikke , at hun var opdaget . 

Margaret lå på knæ inde i barnestuen og hjalp Daisy med at tænde lysene inde i dukkehusets dagligstue med stor fare for at tænde ild i sig selv , da hendes moder pludselig åbnede døren . 
„ Hvor er Flory ? “ 
Bes var den første , der så hendes nåde , og hun blev ganske forfærdet over , at hun stod der i barnestuen , et sted , hvor hun ellers næsten aldrig kom . 
„ Miss Floy , deres nåde ? “ 
„ Ja ! “ 
„ Miss Floy er måske ude at spadsere ! “ Bes rystede for sit barn og havde gerne bortført hende , gemt hende i lommen . 
„ Nej , bes ! det tror jeg ikke , hun er ! “ Margaret så’ fra de lysende vinduer hen på sin stedmoder og fra hende hen til barnepigen . 
„ Det troede jeg ! “ 
„ Nej , det er hun ikke ! før sad hun inde i skolestuen og spillede , så hun kan ikke være ret langt borte ! “ 
„ Er hun der endnu ? løb ind og se efter , Margaret !  “ 
„ Floy ! Mama vil tale med dig ! “ Flory sad endnu ved det lille skolestueklaver , men hun spillede ikke mere . 
„ Med mig , Margaret ? “ 
„ Ja , Floy ! Mama sidder inde i barnestuen . “ 
„ Er hun derinde ? “ 
„ Ja , hun er ! “ 

„ Må jeg gå med ? “ bad Daisy . 
„ Ikke nu ! en anden gang ! “ 
Småpigerne genoptoge deres leg , og bes hæklede firkanter med mange tårer og under mange , bange anelser . 
„ Græder du , bes ? “ spurgte Margaret så forbavset , som hun kunne blive . 
Bes svarede ikke , hun forsvandt i en fart og kom igen med strålende ansigt . 
„ Jeg var bange for , at der var noget i vejen ! “ udbrød Margaret lettet . „ Det så’ ud , som om du virkelig græd !  “ 
Flory havde rejst sig op , da hendes stedmoder kom ind . Hun blev stående henne ved klaveret og så’ på hende . Det var første gang siden hin dag , at de mødtes . Siden hin skæbnesvangre dag nede i salonen havde de søgt at undgå 'hinanden . Nu stirrede de på hinanden mørke og fjendtlige . 
„ Luk døren til legestuen ! “ 
Flory adlød og blev stående stiv som en pind . 
„ Jeg vil tale med dig ! “ 
Hun rørte sig ikke . 
„ Kom herhen ! “ 
Hun gik hen til skolebordet , hvor grevinden stod . Ansigtet var blegt , stift og alvorligt . Hun så’ ufravendt på sin stedmoder , og hendes stedmoder så’ ufravendt på hende . 
Først havde Flory været beklemt , tung om hjertet ; nu var hun modig , stiv , bestemt på at kæmpe til det yderste . Hun rørte sig 
C 

ikke , stod som en billedstøtte . Øjnene vare forskræmte . 
Grevinden bar den samme dragt , som hun havde haft på ved modtagelsen nede i salonen . Hun havde haft for travlt med at finde den skyldige til at klæde sig om . Det var en sort , riflet silkedragt med løst hængende for- og bagbredde , med en lille tætsluttende spansk trøje , overbroderet med sølvsnore . Et sort florsfichu kantet med brusende silkebånd , der lignede kruspersille og var oversået med blinkende , skinnende , sorte pailletter , gik bredt ud over brystet og var hæftet ned i stråler med fire , store diamanter . 
„ Jeg tåler ikke , at man trodser mig ! jeg har alt for længe båret over med dig , og nu er det forbi !  “ 
Pailletterne dirrede ! Pailletterne blinkede i skæret fra vinduet . Pailletterne skøde lyn på lyn , gik fra sort gennem gult til rødt , og fra rødt tilbage til sort . Det var som om pailletterne brændte ! der var ild i dem ! slukkedes den ene , tændtes den anden  .  .  . 
„ Nu har jeg taget mine forholdsregler ! nu har jeg sørget for , at det ikke sker mere ! Jeg behøver jo ikke at spørge dig , om du tog medaillonen , om du gjorde netop det modsatte af , hvad jeg havde sagt , du skulle . Du har været inde i mit værelse , du har åbnet mine gemmer og taget den , ikke sandt ? “ 
„ Jo ! “ 
„ Ja , naturligvis ! enhver anden ville have 

skammet sig ved at trænge ind til mig som en tyv ! “ 
Pailletterne dirrede  ! Pailletterne dansede , skøde lyn på lyn ! 
„ Det er din egen skyld , at jeg ikke kan leve sammen med dig ! dine søstre kom mig i møde med åbne arme , og du gør alt , du har gjort alt , fra det første minut til nu , for at pine mig , ærgre mig , ophidse mig og ødelægge livet for mig . Du vil ikke bøje dig , men du skal bøjes ! din far er aldeles enig med mig i , at det ikke kan gå , som det nu går ! “ 
Pailletterne tændtes en efter en , og sluktes . 
„ Du må sendes bort her fra hjemmet ! “ Pailletterne blev stille som i rædsel . De kunne ikke en gang bæve ! 
„ Du kan ikke blive her længere . Din far talte først om en engelsk pension , men nu er det bestemt , at du skal til en klosterskole i Frankrig ! du taler så tungt , at man ikke skulle tro , du havde haft en fransk gouvernante , fra du var ganske lille . Der er tale om forskellige klostre , som mademoiselle minet har anbefalet ! “ 
Pailletterne hang som tåreløse øjne , mørke og fortvivlede , fortvivlede og mørke . 
„ Så er der ikke mere ! din far mente , at vi kunne prøve endnu en lille tid ! men nu ved jeg , at det ikke kan nytte ! Jeg kunne vel nok tvinge dig til at love bod og bedring , men det hjælper jo ikke . Jeg vil ikke have dig hjemme mere ! måske lykkes det nonnerne 

at få skik på dig ! jeg har opgivet det . Medaillonen kan du beholde . Jeg vil ikke se den mere for mine øjne i  “ 
Grevinden raslede ud med sine pailletter og diamanter . 
„ Floy , Floy ! lille Floy ! “ kaldte Daisy . 
Flory rørte sig ikke ; hun hørte ikke , at der blev talt til hende . Hun stirrede frem for sig ; hun hulkede krampagtig , uden at en tåre løb ned over de smalle kinder . 

syvende kapitel . 
De sidste dage . 
„ Endelig ! “ udbrød mademoiselle minet , da stuepige Anne bragte hende et brev med fransk frimærke , „ endelig ! Hvornår kom det , Anne ? “ 
„ For et øjeblik siden , mademoiselle ! Hans excellence sagde , at det straks skulle bringes op ! “ Anne fjernede sig , og mademoiselle minet brød brevet op med brodersaksen , læste det og blev meget alvorlig . 
Mademoiselles gamle mor var syg og længtes efter hende  ! hun længtes i den grad , at hun ikke talte om andet , ikke tænkte på andet , end at hendes datter skulle komme hjem og se til hende . 
Det var ikke sunget for mademoiselles vugge , at hun skulle tjene sit brød mellem fremmede mennesker , men hun måtte til det ! Hendes fader var død pludselig , og efter hans død kom det frem , at han havde haft stor gæld . Den skulle dækkes , og det lidt , der blev tilbage , blev an 

bragt i panamaforsikringen . Så en dag ramlede det hele sammen om dem  ! Panama-affæren slugte alt , hvad de ejede . Ikke en hvid blev tilbage ! og så rejste mademoiselle minet fra Frankrig , fik plads i ministerens hjem , blev der som opdragerinde , da grevinden døde , og underholdt nu sin gamle moder , der boede i Paris . 
„ Jeg må hjem ! “ sagde mademoiselle minet , „ jeg kan ikke blive længere ! nu når Flory kommer bort , så kan det vel nok gå ! så bliver det alligevel mig og ikke Leonie , der kommer til at følge hende til Boulogne . Nu skynder jeg mig ned og taler med hans nåde , inden han tager bort ! “ 
Mademoiselle minet tørrede øjnene , læste brevet igennem endnu en gang , gned øjnene , der blev ved med at løbe over , aldeles forfærdelig med lommetørklædet og ilede gennem barnestuen i en sådan fart , at Flory , bes og fræulein alle så’ op . 
Fræulein stablede den ene bunke linned efter den anden op foran bes , der med briller på næsen omhyggelig undersøgte mellemværk , broderier , blonder og det nummer , 16 ! der efter nonnernes opfordring og klostrets reglement skulle broderes på elevernes tøj foruden deres fulde navn . Flory sad og så’ ligegyldig på dem begge . 
„ Bare det ikke er ny ulykker ! “ sukkede bes , da mademoiselle minet forsvandt uden at stanse , uden at tale , uden en gang at klappe Flory på kinden . 

„ Ulykker er en gave fra Herren ! “ mumlede fræulein qual . Bes blev ærgerlig og sendte hende ind i skabværelset efter en ny bunke linned . 
„ Vi to kommer til at følges ad , Flory ! “ sagde mademoiselle minet , da hun en tid efter kom op sammen med Margaret . „ Jeg rejser også til Frankrig ! “ 
„ Madame minet er syg , og mademoiselle vil gerne passe hende ! “ forklarede Margaret alvorlig . 
„ Men det kan godt trække meget længe ud , og derfor mente grevinden , at du hellere må få en ny lærerinde ! “ 
„ Men kun , medens de er borte , mademoiselle , ikke længere ? “ 
„  det kan jeg ikke svare for , Marguerite !  “ Mademoiselle minet vidste godt , at hun ikke kom tilbage , men det gjorde hende ondt at sige det . Hun kom såmænd ikke mere til Danmark . Grevinden greb lejligheden til at blive af med hende med en sådan Iver , at hun straks forstod , hun bar nag til hende , fordi hun ved et par lejligheder var trådt i skranken for Flory . Nu kunne grevinden blive hende kvit ! Mademoiselle vidste det ! 
„ På mandag rejser Floy ! “ sukkede Margaret . 
„ Ja , det passer bedst ! jeg har en mængde ærinder , som jeg skulle have besørget i eftermiddag ! du ser elendig ud , Flory ! jeg tro’r , jeg tager dig og Marguerite med ud ! “ 
„ Jeg vil helst blive hjemme ! “ 

„ Men det må du ikke ; det er der ikke tale om ! luk bogen , og kom så ! du er rædsom ufornuftig , fillette ! blive inde en hel dag , kom min lille Flory ! du skal se , at du vil have godt af den friske luft ! “ 
En times tid efter kørte vognen ud af porten med småpigerne og mademoiselle minet . Bes gik nedenunder med nogle forklæder , der skulle presses ud , og hviskende lettede hun sit hjerte for mrs . Maham , der lige var kommen ned fra sit varme , gloende varme værelse , hvor pelargonierne blomstrede som i et drivhus , og hvor kopperne sloges om plads på kommoden . 
„ Det er dog ikke til at forstå , at de tør sende det barn ud i verden på egen hånd ! hvad er femten år , mrs . Maham ? ingen ting ! Miss Floy er et barn endnu , gud velsigne hende , det lille skind . Al den Jammer og elendighed tænkte man ikke på , medens hans nådes forrige hustru levede ! bare de ikke tager livet af hende , de katolske nonner ! “ 
„ Det går nok ! Da John , — de kan nok huske John , min nevø ? — da han skulle til Vestindien og Italien og alle de sydlige lande første gang , så var han så beklemt , siger jeg dem . Og så kom han tilbage med den dejlige marmortøffel til uret , som hænger på væggen . Sådan noget skal man ikke sige . “ 
„ Men miss Floy er sådan en lille pige , og ikke en mand . Gud , mrs . Maham , hvor hun sørger ! hun er jo ikke af dem , der kommer så meget frem med det , men hun er 

så ked af det ! jeg har båret dem alle på armene , så jeg må da kende dem . Send lidt æblemos op til i aften , mrs . Maham ! det holder hun så meget af ; men hun har ingen appetit ; hun rører ikke mad , når man ikke ligefrem nøder den i hende ! “ 
Bes gik op på loftet og søgte kufferter frem , der kunne passe til Florys garderobe , og imedens kørte vognen fra urmagerens dikkende , kukkende , klirrende butik hen til blomsterhandler Ahrens i Strandstræde . 
„ Vil i med ind , pigebørn ? “ 
„ Jeg vil gerne ! der er så rart derinde , og det er kedeligt at sidde og vente i vognen 1 “ 
„ Så kom også du med , Flory ! Ventetiden er altid lang . Jeg skal for resten kun have en krans til Maurices grav . “ 
Pigebørnene kendte godt Maurice ! de vidste nok , hvem Maurice var . Maurice var den unge mand på billedet , der hang i mademoiselle minets stue over skrivebordet , indfattet i en bred ramme og omgivet af en falmet orangekrans . 
De kunne ikke sige , om det var sandt , men der hviskedees om , at Herren på billedet skulle have været mademoiselles mand , dersom han ikke var død pludselig nogle dage før bryllupet . Han boede i Danmark , den gang hun kom fra Frankrig , og så døde han efter en elleveårig forlovelse , der begyndte , da mademoiselle minet endnu var 

en velhavende pige . To dage før bryllupet døde han . 
Der var nogle , der påstode , at mademoiselle havde hele sit udstyr liggende urørt i den store , sorte kiste med det røde tæppe , bag klaveret , og at hun en gang imellem åbnede den , når hun var ene . En gang , da Lissy var en lille pige og endnu gik i skole , kom hun styrtende ind i mademoiselles værelse uden at banke på . Mademoiselle skændte ikke , fo’r ikke op , blev ikke vred . Hun lå foran den sorte kiste , der stod åben . Hun tog sine skatte op , en efter en , og så’ beundrende på dem alle . Der var fine kander , fine kaffekopper , lamper , fade , linned og mange , mange andre ting . Lissy forstod den gang ikke et ord af det hele , hun beundrede alt og forelskede sig særlig i et lille chokoladestel med de blomster , man kalder „ Marie manchetter “  ; de vare såede overalt sammen med bregneblade . Det forærede mademoiselle minet hende , da hun blev gift . 
Lissy havde aldrig talt til nogen , om hvad hun havde set , og det eneste , som de interesserede havde at holde sig til , — for mademoiselle minet selv nævnede det aldrig — , var , at hun somme tider tog ud på garnisonskirkegård med en mægtig krans i meget dårlig humør , og at hun kom tilbage uden krans , men med det samme humør . 
Bevares ! hvor stolte blev ikke den rare blomsterhandler Ahrens og hans lille , skæve kone ved at se mademoiselle minet og begge 

komtesserne . Hvor glædede det dog blomsterhandler Ahrens og hans lille , skæve kone , at mademoiselle minet mente , at hans excellence havde været tilfreds med de seks , store sølv-jardiniérer , som vare så indbuede og udbuede og havde så mange krinkelkroge , at det næsten var umuligt at få noget til at passe deri . Bevares ! hvor ondt gjorde det ikke blomsterhandler Ahrens lille , rare kone , at ingen af komtesserne havde set den dejlige kurv nelliker og roser , som hans excellence i vinter , for hen ved et par måneder siden , sendte til Paris . Hvor kedeligt var det ikke for gartneren på bechersdorf , at alle de lyserøde roser slog fejl ! Bevares i nu havde blomsterhandler Ahrens og hans lille kone nær glemt at vise komtesserne og mademoiselle minet den dejlige syrenkotillon , som baron bille havde bestilt til mandag aften . Kammerherrens skulle i aften have magen til den , monteret på lyserødt fløjl . Grevinde Howard skulle nok med , det sagde jomfruen , der kom for at hente grevindens violer . Den kotillon var noget af det mest moderne ; komtesserne måtte endelig se den ; „ min datter har selv pyntet den ! “ Bevares ! hvor var „ min datter “ undselig , nydelig og lille , da hun kom ind med den . 
Det var rigtignok heldigt , at mademoiselle minet var kommen netop i dag efter en krans af la france-roser og rødbøg . I morgen havde både la frankerne og bøgeløvet været 

udsolgte , og de fik først nyt ind igen på onsdag ! Det var en glæde for blomsterhandler Ahrens og hans lille kone , at de altid kunne skaffe , hvad folk ønskede , at de altid kunne tilfredsstille deres kunder . „ Min datter “ bandt ; blomsterhandler Ahrens snakkede og plukkede , hans kone nippede og talte . 
Hvor kunne de dog glemme at byde komtesserne en stol ? hvor høje vare ikke blomsterhandlerens stole ? og hvor tung blev man ikke i hovedet af den megen Duft , megen farve , megen varme , der var i hans lille butik . 
Hvide , gule , brune , gyldne , røde , sorte krysantimum , små og bløde , store og stive ; snerene liljekonvaller , artige vintergækker , bævende venushår , kluntede pelargonier , skælvende mandelblomster , rødmende roser , duftende heliotroper , vemodige stedmodersblomster , ranke sværdliljer og poetiske vinterasters trængte sig sammen i vinduerne , med dugperler fra vandet , der rislede ned over ruderne , og åndede duftende i den drivhusvarme luft . 
Der var så mange ting at ordne , så meget at tænke på . Mandagen nærmede sig med hastige skridt , afrejsen drog uhyggelig nær frem . 
Bes var færdig med indpakningen . Der manglede intet . Alle Florys skuffer stod tomme , skabet med , reolerne med ! Bes gik bedrøvet rundt uden at kunne trøste Margaret , uden at kunne trøste stakkels , lille Daisy , der 

ikke veg fra Flory , men fulgte hende i hælene , hvor hun gik og stod . 
Den ene kuffert efter den anden blev båret ned i forstuen ; den var stuvende fuld af dem . Tjener Charles gik rundt med et blækhus i den ene og et omvendt penneskaft i den anden hånd . Han skrev med upåklagelig rundskrift , hvor det kunne anbringes , Florys navn og „ Maria venindernes kloster “ . „ Maria venindernes kloster “ . Boulogne . France . 
„ Hans excellence vil gerne have jer ned til middag i dag ! “ sagde mademoiselle om søndagen . „ Klokken seks en halv ! Hvordan går det med Flory , bes ? “ 
„ Kendte man hende ikke , skulle man ikke tro , hun sørgede over det , men hun gør det alligevel , mademoiselle minet ! jeg kunne græde blod , når jeg tænker derpå . Hun kan ikke hjælpe sig selv , og så skal hun så langt bort . Det er kun godt , at det „ Veninde “ Kloster ikke er i Paris , den hedenske by med de mange vogne ! “ 
„ Jeg tro’r også , at hun vil have godt eller bedre af den friske bjergluft i Boulogne end af pariserluften ! Doktoren advarede jo også hendes nåde mod at sende hende dertil !  “ 
„ Det er , ligesom du skulle være soldat , Floy ! “ udbrød Margaret modløs med et dybt suk , da de klædte sig på til middag , noget , hun under alle andre omstændigheder satte uhyre 

pris på , fordi det skete så sjældent , og fordi man skulle være meget fin . „ Soldaterne har nummer på tøjet , og det har du med . Det er underligt , at der ikke skal stå et rødt 16 på hatten ! “ 
„ Det er broderet på Foret ! “ 
„ Ja , og på kraver og lommetørklæder  !  “ 
„ Det er ligesom en uniform . Det er da rart , at den er pæn ! jeg kan godt lide sådanne riflede , sorte kjoler med stive , nedfaldende kraver og hvide sløjfer foran og på håret . Skulle du nu gå med røde strømper og lilla støvler , og gule kjoler og grønne bælter , så var det ikke til at udholde !  “ Margaret var fortvivlet over at skulle af med Flory , fra hvem hun aldrig før havde været borte mere end et par timer ad gangen . Det var et af de eneste lyspunkter , hun kunne finde , dette med den pæne uniform ; men det trøstede hende ikke . Hun havde så mange gange forsøgt på at tale Florys sag , men det nyttede ikke , skønt hun med største veltalenhed fortalte , hvor bedrøvede alle vare . 
Det blev ikke nogen munter middag den dag ! det blev den mest forstemte middag , man kan tænke sig . 
Flory spiste ikke , men hun sad og nippede til vinen og forsøgte på at holde de tårer borte , som blændede hendes øjne , ved at tænke på glædelige ting . Hans nåde gjorde et eller to forsøg på at konversere 

mademoiselle minet , der var for bevæget til at kunne tale . Jo , det var et udmærket kloster ! „ Maria venindernes “ Kloster var meget kendt i Frankrig , havde filialer overalt . Moderklostret lå i a vignen . Kun de bedste familier sendte deres børn til „ Marias veninder “ . Pensionsanstalterne vare i reglen overfyldte , publikum var mere blandet , der var altid så mange udlændinge ! 
Grevinden sad og så’ op på krystalkronens funklende prismer uden at tale . Margaret var forstemt . James slog fire gamle meisnertallerkener itu og blev meget flov . 
Mademoiselle trak sig tilbage med pigebørnene . 
„ God nat , papa ! “ 
„ Jeg følger dig ud i morgen formiddag . 
Du skal først rejse klokken tolv ! “ 
„ Skal de ikke i seng nu , miss Floy ? “ spurgte bes , da hun kom tilbage fra Daisys sovekammer . „ Miss Margaret sover allerede  ! “ 
„ Om lidt , bes ! “ 
„ Skal jeg ikke sidde inde hos dem i aften ? “ 
„ Å nej , bes ! jeg vil helst være alene . “ 
„ Jeg kalder i morgen tidlig hen ad ni , før behøves det ikke ! det er bedst , de hviler rigtig ud til den lange rejse . Gud velsigne dem , miss Floy , mit kære barn ! det bliver ikke nemt at undvære dem ! men de kommer nok snart tilbage ! “ 

„ Om halvandet år ! ikke før ! “ 
„ Det er en lang tid “ , sukkede bes for sig selv . „ I halvandet år kan der ske mange ting . Nu skal jeg tænde lampen . “ 
„ Jeg vil helst være i mørke , bes ! Tak ! “ 
Flory satte sig på en stol i soveværelset lige henne ved døren , der stod på klem ud til trappen . Hun ventede på sin fader . Hun måtte sige rigtig farvel til ham . I morgen var alle de andre der ! i morgen talte hun måske ikke et sekund alene med ham . 
Det blæste stærkt den aften . Vinden fo’r gennem palæets mange krinkelkroge , ruskede i vedbenden , der dækkede gårdmurene . Lygten klirrede . Kastanjetræerne udenfor vinduet jamrede og knagede . Man kunne ikke høre springvandet plaske nede i gården , knap nok regnen , der slog mod ruden . 
Det var koldt at sidde ved den åbne dør ; også farligt , for mademoiselle minet rumsterede endnu inde i sit værelse ! hun kunne komme hvert øjeblik . 
Der er nogen , der kommer gående helt nede på første sal ! de kommer nærmere og nærmere ! men det er ikke hans excellence ; det er en , der tripper ganske let ! to , der trippe ganske let . Stuepige Anne og Kate . 
„ Gå stille ! “ 
„ Hys ! “ 
En dør bliver åbnet , og bes’ stemme siger : „ Le ikke , Anne ! Børnene skulle da ikke gerne vækkes . “ 

andre komme gående , men ingen stanser . De gå højere op . 
Hun bliver så træt , at hun må lukke øjnene . 
„ Floy ! “ 
Hun fo’r op lysvågen . „ Er det dig , papa ? “ 
„ Er du ikke gået til ro endnu ? alle de andre sover , men jeg har arbejdet til nu  ! da jeg gik forbi , hørte jeg døren knage . “ 
„ Du må ikke være vred på mig , papa ! “ 
„ Nej , min pige , det er jeg ikke ! kun lidt skuffet  .  .  . “ 
„ Ikke skuffet , papa ! “ bad hun grædende . „ Du må ikke sige , du er skuffet over mig , det er , ligesom du var bedrøvet ! å ! det bliver så forfærdeligt at rejse fra jer ! “ 
„ Men jeg mener , at du vil have godt 
af at komme ind under ny forhold , Floy ! 
Troede jeg det ikke , var jeg ikke gået ind 
på at sende dig bort , min pige . Men du 
skal se , det er det eneste rigtige ! du kan jo snart komme hjem igen ! “ 
„ Når du bare vil blive ved med at holde af mig ! når du ser vred ud , er jeg bange for , at du ikke gør det . “ 
„ Vist så ! nu må du være rigtig fornuftig og sød og ikke græde mere . Græder du sådan i morgen , bliver din moder ked af det . Du er altid min lille pige , Floy ! du må aldrig tænke , jeg ikke skulle holde af dig ! det gør jeg naturligvis ! “ 

„ Farvel papa ! kys mig . “ 
Ingen i verden holdt mere af hans excellence , end Flory gjorde ! der var kun en i verden , han holdt mere af . 

ottende kapitel . 
Florys rejse , fataliteter og ankomst til „ Venindernes kloster “ . 
„ Vi når aldrig Frankrig , . Flory ! “ 
„ Å jo , mademoiselle minet , det gør vi såmænd nok ! “ 
„ Sådan ser det ikke ud ! dødtræt af at rejse til Korsør og ligbleg på halvvejen til Kiel ! tag dig sammen , fillette , stram dig dog lidt op , gør dig umage for at være rask ! det nytter ikke , at man bare tænker på længsel og sorg og dårlighed ! er du så træt , min skat ? du ser elendig ud . “ 
„ Men jeg har det godt , mademoiselle mi-net ," forsikrede Flory . „ Jeg ser måske ikke sådan ud , men jeg fejler ikke noget . “ Hun lå indpakket i sjaler og . Plaider og aften-kåber og rejseslag henne på sofaen i en af kahytterne på kielerdamperen . Mademoiselle minet dækkede med omhyggelig , generende kærlighed også næsen til med et skotskternet silkesjal , rodede ivrig rundt efter billetterne i håndkufferter , tasker , alle andre steder , 

end hvor de vare , indtil Flory endelig opdagede dem i en af de mange , løjerlige , små , tilknappede lommer , hvormed mademoiselle havde smykket sin rejsedragt . 
„ Lad mig så få alle blomsterne , Flory ! du får naturligvis ondt i hovedet af dem , når du sådan hele tiden lugter til dem . Af hvem fik du de dejlige roser ? “" 
„ Roserne af papa ; nellikerne af legations-rådinden , de røde tulipaner , de blegrøde der , af lady Harrington , violerne og venus-hårene af Margaret og lille Daisy , syrenerne af løjtnant hawthorn og de andre af baronessen i “ 
„ Det var rart , at der var så mange ude på stationen , da vi rejste ! “ tænkte mademoiselle minet , da hun gik op på dækket . „ Så var det lettere for hende at sige farvel til de andre . Hun græd jo ikke , før da hun sagde de sidste ord til Daisy ! de klamrede sig til hinanden , de to små , stakkels piger ; jeg kunne ikke lide at trække Flory op i kupeen , og jeg kunne godt se , at også hans excellence var tung om hjertet . Men jeg begriber ikke hendes nåde ! at hun kunne stå der og tale og smile og le sammen med baronessen , da toget gik ! og jeg har sagt så mange gange , at Flory ikke kunne tåle at rejse så længe uafbrudt . Men det gjorde ikke noget ! jeg er glad for , at jeg har skrevet til direktør toté i Hamborg , at vi overnatter der  ! “ 

mademoiselle minet var igen nede i kahytten og purrede Flory ud . 
„ Hvor skal jeg hen ? “ 
„ Op og spise middag ! “ 
„ Middag ? “ 
„ Ja  ! man spiser også på rejser , og nu er det netop din spisetid . “ 
Ved middagsbordet kom Flory til at sidde indeklemt mellem en svær , gammel herre , der fortalte , at han rejste for sin sundheds skyld , og mademoiselle minet , hvis ansigt udtrykte den mest levende misbilligelse med den tyske opvarter , der , i fuldstændig uvidenhed om de følelser , han vakte , i særdeleshed helligede dem sin opvartning . Han snød dem bagefter ganske forskrækkelig , men mademoiselle minet ville ikke parlamentere med en tysker . Der var også ved bordet et par herrer , der lignede kunstnere , og som bagefter sagde oppe på dækket og malede måger og vand ; der var et par nygifte ; der var en engelsk dame , tunghør og lille , og en gammel , venlig frue med sin selskabsfrøken . De sagde hele tiden og smilede til hende , og bagefter kaldte de hende hen til sig . Den gamle dame , der havde hvide , blanke ørekrøller , gav hende sit kort og fortalte , at hun skulle til rivièraen , og sagde , at Boulogne , var så dejlig en by , at hun måtte være glad over at skulle dertil . Boulogne lå omgivet af klipper , bygget på bjerge ud mod strædet ved Calais , så bølgerne sloge mod kysterne . Den gamle dame fandt , at Flory så træt ud , at hun så be 

drøvet ud , men det var heller ikke så nemt at rejse fra sit hjem ! hun syntes , at Flory skulle overnatte i Hamborg eller i køln , men helst i Hamborg . Det fandt Flory med , og hun blev meget glad , da hun hørte , at hun skulle det , og meget overrasket , da ingen havde talt om det før . 
Efter middagen blev hun installeret oppe på dækket , hvor der var svalt og rart . Ingen talte til hende . Mademoiselle minet var tavs . Hun sad for sig selv og tænkte . Hun tænkte på så mange , mange ting , både de , som havde været , og de , der skulle komme . Og længslen efter dem , hun havde forladt , dæmrede frem , var der allerede , lå på bunden af hver tanke , tittede frem overalt . 
Skibet skød hastig frem over bølgernes små , svajende skumrygge , indtil Kiel , blinkende med tusinde lys , steg frem gennem mørket , der var fyldt med dampens flygtende , hvide skygger . 
Fra skib til toldsted , fra toldsted til bane-gård , fra banegården med iltog til Hamborg , og i en rumlende vogn , med træt hoved , brændende øjne og sorte hænder , gennem den hele by , ud til Altona til direktør totés hjem . Til direktør toté , der var direktør for et eller andet fransk i Tyskland . 
Har der nogensinde været så venlig en hvidhåret , lille , fransk direktør , som direktør toté ? har der nogensinde været så tyk og så rar en frue , som direktør totés ? harder 

nogensinde været så snurrig en lille villa , som direktør totés  ? har der nogensinde været så hyggelig en dagligstue med så mange fugle , så mange blomster , så meget nips og så mange kager på et rundt salonbord ? har nogen ild blusset så lystig i nogen kakkelovn ? har nogen kat snurret så muntert og så velvillig , som den i kurven med det broderede tæppe , henne ved vinduet  ? og har noget ur dikket så opmuntrende , som det , der , på direktør totés tobaksbord , under en mægtig glaskuppel , blev bevogtet af en ridder med rød baret , himmelblå bukser og forgyldte sko ? 
Al den venlighed , passiar , miauen , pippen , snurren , blussen og dikken , gjorde en så godt , når man kom ude fra kulde , mørke og en rumlende karet med lavt loft , der knækkede fjeren på ens hat . Intet kunne være bedre , når man havde rejst den hele , lange dag . Man måtte føle sig hjemme i den snurrige villa ; man kunne ikke andet . 
„ Vi blev så glade , da vi hørte fra mademoiselle minet , eller Gabrielle , som vi kalder hende . Hun har jo været så længe hos dem i København , at det er , ligesom vi kender dem alle sammen . Dem har hun nu altid talt så smukt om . Da Maurice døde , ville vi gerne have , at hun skulle komme tilbage til os og bo her ; men hun sagde , at hun kunne ikke . Maurice , vor eneste dreng og vort eneste barn , døde jo , lige før han skulle giftes med Gabrielle , og det var en 

slem tid for os alle at komme over . Men den gang var de så lille , komtesse Flory ! De kan vist næppe huske det ! Gabrielle taler aldrig om det . Hun kalder mig aldrig svigerfader , undtagen når vi er ene . Ellers er det „ Direktøren “ . Maurice var opkaldt efter sin onkel , billedhuggeren i Danmark . Det var en flink dreng , kan de tro . “ 
„ Skal komtessen til Paris ? “ spurgte Fru toté , da hun lidt efter kom ind igen sammen med mademoiselle minet . 
„ Til Boulogne . “ 
Komtesse Flory taler jo godt fransk , rigtig godt ! og dog , “ sagde direktør toté og så’ meget oplivet ud , „ dog er jeg overbevist om , at hun ikke forstår mig , når jeg nu siger : 
il a tant plu , qu’on ne sait plus , qu’el est le jour , qu’il a plus plu . Mais c’est surplus , s'il eut moins plu , il est certain , que ça m’eut plus plu . “ 
Flory kunne se på hans ansigt , at hun ville glæde ham ved at sige , at hun ikke forstod det ; og det var ikke så underlig , om hun ikke havde gjort det , for det blev sagt i en forbavsende , rasende fart . Til Fru totés fryd , direktørens henrykkelse og mademoiselle minets forargelse svarede hun , at hun 

kun vidste , det var noget om , at det regnede for meget . 
„ Det tænkte jeg nok ! “ lo han henrykt . Jeg har mange af den slags små ting ; det morer mig at samle på dem !  “ 
Han tog en lille bog op af lommen , åbnede den og vedblev ufortrøden : 
Peter Piper picked a pack of pickled pepper ! 
Well ! if Peter Piper picked a pack of pickled pepper , where is tten , that pack of pickled pepper . Peter Piper picked ? 
Nå så komtessen forstår det omtrent , men ikke ganske ? Jeg har også en dansk : 
jeg har hert sige , at du siger , 
jeg siger : jeg siger , til alt , hvad jeg siger ! 
Men den er så lang ; vi må hellere vente til i morgen med den ! Nu skal vi se de dansende dukker ! hvor er de dansende dukker henne ? “ 
„ Vent dog , til vi har spist ? “ bad Fru toté . 
„ Vent dog til i morgen tidlig ! “ sagde mademoiselle minet , der sad og  . skar sin appelsin itu på den pæne , men vanskelige måde , der ender med at gøre skallen til lutter nydelige egeblade . „ Jeg er bange for , at hun skal blive overtræt ! “ 
Men dukkerne kom frem og dansede uimodståelig morsomt . Det bedste var dog 

den gamle direktør , der fandt det så interessant , at han næsten ikke kunne holde op igen . Han bød hende en cigaret , der var en atrap og indeholdt en forgyldt saks og en blyant , der igen havde fire mikroskopiske chokolademus inden i sig . Derpå viste han hende nogle kugler , der altid rullede og sprang , lod hende se noget , hun aldrig havde anet , der var til , nemlig det , man kalder kinoptikonsbøger eller „ levende billeder “  , forærede hende brægende gibslam fra Dijon , og gav hende så lov til at spise . Fru toté overlod hende til en lyseblå jomfru , med pibet kappe og struttende forklæde , og denne førte hende gennem en lille gang , gennem små Stuer , op ad en lille trappegang til et lille værelse , der lugtede af rene Gardiner . Der var en lille stol , en lille servante , en lille seng med blå sløjfer og et mægtig billede på væggen , som forestillede Chikagos udstilling set i fugleperspektiv . 
Videre den næste dags aften efter en mængde Vers , dukker og godmodige løjer , videre med nattog til køln . Videre i den grå morgenstund fra køln med iltog til brys-sel , gennem tunneller i en forfærdelig støj , forbi byer og bugtede floder , en halv dags rejse i Ardennernes dejlige bjerge under strålende himmel 1 ny billet i Bryssel ! frygtelig hastværk 1 megen træthed , og rigelig tid ! Med rumlende godstog i franske waggoner ! videre og videre  ! ud af Belgien ! ind i Frankrig ! ned til grænseftersyn i en bidende kulde . 

op , når det er forbi , op , når der ringes efter en halv times ophold i en mørk ventesal i selskab med drukne , tyske matroser . Videre med kufferter , ingen kan lukke ! videre , videre ! Man tænker næppe ! Ordene gå i takt med vognenes uforanderlige , regelmæssige koncert . I lille en kop te , der ikke bliver drukket ; videre i timevis ! videre , videre ! Forbi Calais , medens stormen suser om toget . Hovedet bliver tungere og tungere ! Regnen pisker ned  ! videre , videre ! indtil man vågner ved et voldsomt ryk , en djævelsk piben , og toget buldrende farer ind til Boulognes glaso verbyggede station . 
„ Jeg kan ikke forstå , at ingen af nonnerne er her for at tage imod dig . Det var en aftale , at den lukkede vogn skulle komme ved stationen til ni-toget . Om syv minutter går mit tog til Paris , og følger jeg dig , når jeg ikke at komme med det . Det næste går først i morgen formiddag ! men nu tager jeg en vogn til dig og siger besked om dine kufferter . Du skal så bare sætte dig i vognen og lade dig køre til klostret ! men er du ængstelig , skal jeg nok følge dig . “ 
„ Det er jeg ikke , mademoiselle minet . De må endelig tage af sted i aften ! “ 
„ Det tænkte jeg nok , min egen skat ! denne vej ! man er helt blændet af alle de lys ! om jeg begriber nonnerne ! men de har måske ikke fået det brev , du så mig skrive ! Her er kun drosker , men vi må 

tage en af dem ! Sikken en dejlig , frisk søluft ! Pas på din ny ruslæders kuffert ! lad den ikke komme ud af din hånd ! Farvel , min egen , lille pige ! mit kære barn , min lille Floy ! nu må du ikke græde ! så kan jeg ikke holde ud at gå fra dig . “ 
„ Hvornår kommer de og besøger mig , mademoiselle ? “ 
„ Ikke græde ! ikke græde ! snart , Flory ! meget snart ; så hurtig , jeg kan ! Du skriver to ord i morgen tidlig på brevkortet , jeg gav dig . Du kan bare sige til en af pigerne , at det skal i postkassen . Navarinpladsen . Pensionen på navarinplads , nummer otte ! “ 
„ Det ved jeg godt , frøken ! “ sagde kusken^ der var meget tyk og meget velvillig . Det er mig , som kører for de unge damer efter ferien ! “ 
„ Husk at give ham gode drikkepenge , hvis han er flink ! Farvel , farvel ! “ 
„ Å , mademoiselle , mademoiselle i “ hulkede Flory . 
„ Nu kører vi ! “ Kusken satte hesten i bevægelse og slog knald med pisken . 
„ Til pensionen ! “ råbte mademoiselle minet . Hun blev stående og tænkte under mange tårer og megen vinken på den lille pige , der snart ville nå klostret og være ene mellem alle de fremmede mennesker . Hun var nær kommen for sent . Da en lille , rask drager tillod sig at gøre hende opmærksom derpå , blev hun meget vred og skændte over 

de franske togtider , og tømte så resten af sine småpenge ud i hånden på ham . 
Vognen kørte hen over en ujævn stenbro , gennem en bred gade med elektrisk belysning , over en bro og gennem nogle stræder , hvor den ene elektriske sporvogn efter den anden kom hvæsende . Så gik det opad , stadig opad , forbi kirker og over store pladser ; vognen gik næsten i stå på Toppen af bjergvejen  ! rutschede derpå pludselig ned med sådan en overraskende , djævelsk fart , at Flory måtte klamre sig til den ruslæders for ikke at falde på næsen . Endelig holdt de på en plads med et lille anlæg i midten . 
„ Se så ! nu skulle jeg mene , at vi er der ! “ sagde den tykke kusk og åbnede vogndøren , „ det er der inde ! man skal bare ringe på portklokken ! Vær så god , der er frøkenens kufferter ! “ Kusken skulle til at krybe op på bukken igen . 
„ Men jeg kan ikke nå ! “-udbrød Flory rystende af kulde , da hun den ene gang efter den anden havde stået på tåspidserne , og ved tilløb og Spring havde prøvet på at få fat i den lange klokkestreng . 
„ Nu skal jeg ! stå , lille bijou ! sådan ! nu skal jeg prøve , om jeg kan ! “ Kusken prøvede , kunne ikke , begyndte at hoppe og springe , men måtte opgive det . „ Men hvis jeg måtte låne den lille kuffert der , så kunne det være , det lykkedes ! “ 
„ Endelig blev der ringet ! og det så vold 

somt , at det var , som skulle huset styrte sammen . 
„ Det må de da kunne høre ! “ 
„ Det er der ingen tvivl om ! Tak ! mange tak ! God nat , frøken ! “ 
Drosken forsvandt ramlende om hjørnet . Flory samlede slaget om sig , trykkede hatten , som vinden stadig truede med at bortføre , fast på hovedet og ventede tålmodig et par minutter . 
Ingen viste sig . Hun stod allerede på kufferten for at udføre det samme kunststykke som kusken , da plankeværkets port blev åbnet på klem , langsomt og forsigtig , af en lille jomfru med et lys i den ene hånd og en mægtig nøgle dinglende på den anden hånds tommeltot . Pigen havde et formidabelt kreppet pandehår med mange krølle-nåle , et rundt ansigt , opstoppernæse og et par forundrede , store , brune øjne , der blev endnu større og endnu mere forundrede , da hun fik øje på den rødklædte skikkelse uden for . 
„ Jeg er Flory Howard ! der er blevet skrevet til skolen , at jeg kom i aften , men der var ingen , der hentede mig . Det er mig , der kommer fra København ! “ 
„ Mærkværdigt ! “ udbrød den forbavsede jomfru , „ det har jeg slet ikke hørt tale om . Det er mig , der ellers opvarter de unge damer . Men det er denne vej , frøken ! forbi lygten , frøken ! over gården , frøken ! opad trappen ! “ 

den forbavsede jomfru bad Flory om at tage plads i en slags forstue . Hun rykkede en stol frem til hende , stillede kufferterne omkring hende , sagde , at hun ville sige det til frøkenen , og overlod hende så til sine egne betragtninger . 
Forstuen var et stort , halvmørkt rum , så tomt og uhyggeligt , at det ikke skulle bidrage til at gøre betragtningerne meget lyse . På de tre vægge var der malet landkort i grimme , mørke farver . England var sort , Frankrig brunt og Danmark mørkegrønt . Hun sad en tid og studerede den lange afstand mellem de to riger . På den fjerde væg hang to gruopvækkende olietryk ! på det ene lænede en grim dreng med sort baret og blå snørestøvler sig til en klodset hyrdehund . På det andet sad en lille pige med krumkam og langsjal ved siden af en blegrød mynde . 
Ligesom Flory havde set sig mæt på disse fornøjelige kunstværker , blev en dør åbnet på klem , og en masse pigehoveder kiggede nysgerrig ud , skønt der samtidig lød en vred lærerindestemme . Den kunne ligeså godt have tiet ! Hovederne blev i døråbningen , indtil fire , høje damer , højtidelige og majestætiske , marscherede ud til hende og sloge kreds om hendes stol . 
Da de havde set så længe på hende , som det behøvedes for  ,at opdage , at hun så’ fin ud , havde et kønt , træt , lille ansigt , smukke krøller , et højrødt rejseslag og en højrød 

hat med piber , tog den frøken , der så ældst og værst ud , ordet . Hun havde „ Lærerinde “ skrevet på panden og „ Strenghed “ skrevet på munden . 
„ Hvor skal de hen ? “ 
„ Det må vist være en fejltagelse ! “ stammede Flory , „ jeg skulle til en klosterskole ! “ 
„ Hvilket kloster ? der er så mange klostre i Frankrig . “ Den ældste frøken kunne ikke have set strengere ud , hvis en af hendes elever havde sagt , at Tyrkiet var hovedstaden i Rusland . 
„ Maria venindernes kloster ! “ svarede Flory rødmende og forvirret . „ Det blev sagt til kusken , der kørte mig hertil , at jeg skulle til nummer otte på navarinplads  ! “ 
„ Men dette er nummer otte på navarin-pladsen ! “ udbrød den næste frøken . 
„ Men nu er der i Boulogne to navarin-pladser ! den store og den lille ! “ forklarede nummer tre , der havde hugtænder og små øjne . „ Dette er den lille . “ 
„ Men vi aner ikke , hvor „ Maria venindernes kloster “ ligger ! vi aner det ikke ! “ sagde den frøken , der først havde talt . 
„ Vi aner det ikke ! “ forsikrede de andre , der måske heller ikke vidste andet , end at „ Venindernes kloster “ gemte en mængde velhavende , fornemme pigebørn , som de gerne ville have haft hos dem . 
„ Hvad skal jeg gøre , jeg forstår det ikke ! “ klagede Flory . Jeg ved nok , at det er 

nummer otte , men nu er det sent , og jeg finder det aldrig  !  “ 
„ Det eneste , man kunne gøre ! “ sagde den fjerde frøken , der var den yngste og pæneste og derfor kunne tillade sig sådanne små ungdommeligheder som et venligt smil og en blid stemme , „ det var at kalde på Hélène mellier . Hendes fader — “ 
„ General mellier ! “ faldt de tre andre ind . 
„ Har i mange år boet lige derved ! hun kunne måske sige det ! “ 
De andre gave deres samtykke . Helene blev kaldt ind , og kom i en fart , som var hun skudt ud af en kanon , eller som havde hun stået og lyttet ved døren . 
„ Klostret kan man nemt finde ! det er en meget stor , hvid bygning ! “ fortalte hun , „ Porten er hvidlakeret , og der er malet et forgyldt kors uden på den  ! Det ligger lige foran Thiersgade , når man drejer gennem lampegaden . Man ser det straks  ! det er det allerfineste hus på den store navarin-plads ! “ 
Hélène faldt i unåde , uden at hun anede hvorfor , og blev i en fart sendt ind i skolestuen med påmindelse om ikke en anden gang at være næsvis . Dyirette , det hed den yngste frøken , kaldte på den forbavsede jomfru , hvis øjne ikke kunne blive større , end de blev , da hun fik at vide , at hun skulle tage kufferterne og følge den unge dame . 
Den unge dame gjorde tusinde undskyldninger og takkede ydmyg for gæstfriheden . 

frøkenen med hugtænderne lyste for dem fra trappen ! over gården og ud på gaden igen . 
Der faldt en fin , tæt støvregn , der tilslørede lygternes skin og fyldte luften med en klam tåge . Den satte sig tæt i små Perler på ansigtet og i øjenhårene . Den nedslog fuldstændig den smule mod , som Flory endnu sad inde med ; og den unge dame , som den forbavsede jomfru afleverede hos de to portnernonner i „ Venindernes kloster “ , var en lille , forkommen pige med trætte fødder , tårer i øjnene og sviende , iskolde fingerspidser . 

niende kapitel . 
Klostrets nonner og elever . 
„ Det gør mig ondt , men jeg har ikke fået brevet fra Hamborg ! “ sagde den gulblege nonne , søster Marie-philoméne , der kom ned til Flory i talestuen . Stemmen var hård og klang som metal . Øjnene så’ frem , undersøgende og sorte , under det hvide pandebind . „ For nogen tid siden hørte vi fra Danmark ! Vognen var ved stationen i lørdags , i tirsdags og i onsdags ! “ Søster Marie-philoméne rystede på hovedet , og Flory rystede på hovedet . Men det kom der ingen forklaring ud af . De anede ikke , at mademoiselle minets svigerfader , den rare direktør toté , endnu gik om med brevet i lommen . 
„ Dine kammerater er naturligvis i seng ! du kommer til at gå i næstældste klasse . Ottende klasse er en meget urolig klasse ! lutter urolige hoveder i ottende klasse ! der er næsten hver dag klage over en eller anden af dem !  “ 
Søster Marie-philoméne så’ på Flory , som 

om hun ville sige , at der vist ikke var tvivl om , at der også ville blive klaget over hende . 
„ Nu i aften kommer du ikke til at ligge på sovesalen , men inde ved siden af i et værelse , hvor vi spærrer de pigebørn inde , der ikke vil makke ret . Sluk gassen , søster st . Vincent 1 og sig til søster alice-marie , at hun skal bringe kufferterne op ! “ 
Trip ! Trap ! ovenpå ad en bred egetræstrappe med forgyldte basunengle . Trip  ! Trap ! gennem gange med en masse brogede madonnaer og blege helgeninder ! Trip ! Trap ! op bagved søster Marie-philoméne , som gik med lyset , ind i et lille , rent , koldt værelse med hvidt , skuret gulv , hvid kappe over et små-rudet vindue , kridhvide stole og en mægtig , høj seng med et kridhvidt tæppe , hvor al verdens paver og helgener vare indvævede i rødt . 
„ Hvad vil du have at spise ? “ 
„ Tak , ingenting . “ 
„ Men noget skal du have ! Vil du have suppe , kød eller kartofler ! hvad plejer du at få ? “ 
„ Te ! men jeg trænger ikke til noget ! “ 
„ Du forstod mig vist ikke ! Du skal spise ! er du altid så barnagtig og ufornuftig ? “ Flory blev rød , så’ ængstelig op på søster Marie-philoméne og fra hende ned i gulvet . 
„ Gå nu i seng ? når du er færdig , kommer jeg igen ! “ Hun tændte en mikroskopisk natlampe og gik sin vej . 
Flory adlød rystende af kulde . Hun var 

for træt til at flette håret ; hun krøb op i den høje seng og lå stille og så’ sig om i værelset . Alt det hvide blændede hendes øjne ! alt derinde skiftede farve ! Gardinerne rødmede ,’ og de små helgener blev blå . 
To minutter efter sov hun uden drømme . 
„ Jesus , min kærlighed ! “ sagde den "kærligste stemme ved siden af hende , „ er det den lille pige , der skal være så slem  ? hun er træt , det skind , men det e r et godt barn , det kan jeg se ! “ 
„ Skinnet bedrager , søster st . Esprit ! Skinnet bedrager ! der er vist uheldigvis ingen tvivl om , at hun er vanskelig ! hun gjorde straks ophævelser , da jeg sagde , hun skulle have noget at spise . Hvordan skal det gå med hende i ottende klasse ? “ 
„ Det går nok , søster Marie-philoméne ! jeg kan se , at det er et artigt pigebarn  ! Gå kun ned i kapellet , så skal jeg sørge for hende ! når hun har spist , kommer jeg . “ 
„ Ja , så går jeg ! “ 
„ Sover du , mit lille barn ? “ 
Flory blev ganske vågen og åbnede øjnene . Hun så det mildeste , gammelkone-ansigt med blanke , røde kinder så friske som vinteræbler , en furet pande og et par kærlige grå øjne , så klare , som havde de aldrig grædt , eller som havde de grædt for meget . Søster st . Esprit havde små hænder og en lille , rund , trivelig skikkelse i den sorte , folderige , kuttelignende dragt . Den blev holdt sammen om livet med en tyk snor , hvortil rosen 

kransen var fæstet . Hvidt pandebind , hvid smække , et sort stør ned ad ryggen og bløde brunels støvler uden hæle . 
Søster st . Esprit smilede , og Flory smilede 1 hvor kunne man andet , når man så’ op i sådan et sødt , gammelt ansigt ? Søster st . Esprit kyssede hende på begge kinder , stablede puderne op bag hendes ryg , bredte en serviet , der var lige så blændende hvid som det øvrige hvide i stuen , ud foran hende på de små helgener , og satte sig ved siden af hende , medens hun drak te . 
„ Og sådan en lille pige har rejst den lange vej ! så lang en vej midt om vinteren ! “ sagde søster st . Esprit , medens alle rynkerne i panden bævede af medfølelse . „ Danmark ligger så langt mod nord ! der er mange isbjørne , ikke sandt ? “ 
„ Nej , søster st . Esprit ! kun i zoologisk have . “ 
„ Så ? det tænkte jeg mig ! men du har jo en lille , rød hue og spænder ? og i Danmark kører du vel med rensdyr på snemarkerne mellem bjergene , ikke sandt ? “ Søster st . Esprit forestillede sig i tankerne , at det var en laplænderinde , hun havde foran sig , og hun blev meget forbavset , da Flory fortalte hende , at i Danmark gik det til omtrent som i Frankrig . 
„ Nu i morgen må du gerne sove længe , mit lille barn ! det sagde klasselærerinden , søster Marie-philoméne . Jeg er din spillelærer 

inde ! nå du kan spille ? et lille stykke sukker til  ? “ 
„ Nej tak ! Søster st . Esprit . “ 
„ Men så lægger jeg lidt her på denne tallerken ; det er så rart at have det til natten , når man ikke kan sove ! hvor gammel er så din yngste søster ? “ 
„ Fire år ; hun fylder snart fem ! “ Flory fik tårer i øjnene og teen i den gale Hals , og efter at nonnen med den største velvilje og største medfølelse havde banket hende i ryggen , flyttede hun natlampen fra bordet hen på kommoden , hvor den generede ganske forfærdelig og skar i øjnene ; hun gjorde mange andre velmente ting , åbnede døren , vendte endnu en gang tilbage til sengen og sagde hviskende , for døren stod åben : „ Fanger man tigre i Danmark ? “ 
„ Nej ! nej ! “ 
„ God nat ! er der noget i vejen , så spørg kun efter søster st . Esprit , mit lille barn . “ 
Hun lukkede døren sagte og forsigtig . Lidt efter lidt døde hendes lette skridt bort i gangene . 
Det var en ængstelig , lille pige , der den næste morgen gik ned ad trappen for at finde ottende klasses skolestue ! det var en træt , lille pige , der bankede på en mængde døre til forkerte skolestuer ! en usikker hånd , der åbnede dem , medens den travle summen veg pladsen for en forventningsfuld tavshed . 
„ Jeg ville gerne finde ottende klasses skolestue ? “ 

„ På første sal til højre , anden dør på venstre hånd . “ 
Flory takkede og lukkede sagte døren . Støjen brød igen løs . Hun var på vejen derop , da hun pludselig hørte en stemme sige : 
„ Halløj , du lille ! hvor skal du hen ? “ 
Hun så’ forundret op og fik øje på en høj , ung dame i sort fløjlskjole , med et par store , blå briller , satte fast bag et par små øren , og med et uhyre fornøjelig ansigt . Hun kom farende ned med en bunke sorte bøger under armen . 
„ Til ottende klasse ! “ Flory var ikke så lidt imponeret af den bebrillede , der stirrede vedvarende og udholdende på hende på en mere generende end velopdragen måde . 
„ Er det mine briller , du ikke kan glemme ? så kan jeg godt tage dem af ! “ Hun åbenbarede et par runde , brune øjne , sprang ned til Flory , kyssede hende og sagde : 
„ Det er naturligvis dig , der har det svære navn og kommer fra Danmark . Søster st . Esprit sagde , at du var bedrøvet , og at vi skulle være gode imod dig . “ 
„ Bare vi skulle gå sammen ! “ 
Den bebrillede var meget uceremoniel og meget rar ; man kunne ikke lade være med at holde af hende . 
„ Det skal vi også ! Min klasse er forfærdelig rar og doven . Søstrene siger , at den er berømt i hele Frankrig ! vil du vide , hvad jeg hedder ? Hortense de signorio . Jeg kom 

mer fra Korsika , der ejer jeg tre godser . Jeg har ingen forældre , kun en gammel , rar bedstemoder i avignon . Nu bo’r jeg altid her i klostret . Hvorfor er du kommen her ? du kan jo tale fransk ? nå , vil du ikke sige det , så gør det ikke noget ! kom !  “ 
„ Hvor gammel er de ? “ 
„ Du ! vi må ikke sige de til hinanden ! Jeg er femten år ! der er det ! tys ! “ Den bebrillede åbnede døren og puffede Flory ind ! 
En masse mørke hoveder , en masse lyse hoveder ! en masse nysgerrige småpiger i sorte forklæder og stive kraver . 
Stuen var dyb og meget stor ! Væggene mørke ; midt på den ene var der en åben , engelsk kamin med en døende ild . Lige over for hang et legemstort krucifiks , malet i grelle farver . Tornekronen var presset ned over en bleg pande . Uhyggelige blodsdråber randt over det forpinte , smertelig fortrukne ansigt . På den anden side løftede en yndefuld jomfru Maria modfalden øjnene mod det buede , kalkede loft . Guldstjerner blinkede på den hvide kjortel . Brogede stene lyste i den gyldne krone og i de himmelblå liv-bånd , der flagrede ned på jordkuglen , hvorpå hun trådte . Hun var omgivet af billeder af sig selv . Billeder , hvor hun var nonne , dronning , moder og hustru , hang om figuren . Over den , under den og på alle sider var der anbragt hylder , hvor røde , gyldne , blå og 

grønne tøjliljer stod og samlede støv i forsølvede krukker . 
Søster Marie-philoméne sad alvorlig og sort på det sorte kateter og stirrede ned på de urolige hoveder , der ikke kunne få øjnene fra Flory . 
„ Se her , søster Marie-philoméne ! “ Hortense talte meget højt og lod i det hele taget til at være meget dristig . „ Jeg mødte hende på trappen ; hun løb rundt og kunne ikke finde os . “ 
„ Søster st . Camille skulle gå op og hente dig klokken ti , men du er nok vågnet , førend vi tænkte ! Hortense ! giv Flory en stol ! hun skal sidde ved pulten ved vinduet . Du kan sagtens følge med de andre herinde , da du så mange år har fået fransk undervisning . Kom op til mig ! så skal jeg give dig arbejde . “ 
Flory adlød med blussende kinder ! hun fik nogle bøger og nogle gode råd , blev sendt tilbage til sin plads og forsøgte derpå at få interesse for noget vanskeligt i en gul grammatik . 
Nu var Margaret også i skole , og Daisy legede i barnestuen . Eller hun spadserede med fraulein ! længtes hun efter hende ? græd hun mon en gang imellem , fordi Flory ikke var hjemme . Papa arbejdede . Når fik hun brev fra ham ? 
„ Flory ! du bestiller ikke noget ! “ 
Hun fo’r sammen og skrev igen , indtil hun så bestemt syntes , at der var nogen , 

der bagfra trak hende i kjolen . Men det var der ikke ! det måtte være en ren fejltagelse ! ingen af de små piger , der sagde bag ved hende og skreve så artige , kunne have tænkt på det . De vare kun optagne af uregelmæssige verber og slemme homonymer . Men da hun så lidt skuffet tog sin pen , var der en af dem , der så’ op og smilede , forsigtig , en smule ængstelig , som når man ikke er ganske sikker på sine folk . Flory smilede , og det smil smittede . Det ene hoved løftedes efter det andet , det ene ansigt efter det andet lo . Og da isen først var brudt , blev man ikke stående ved . det alene . Der var en lille pige med kulsort hår og sorte øjne , som begyndte at lave frygtelige ansigter og svinge med penneskaftet , for at få hende til at forstå noget , som det imidlertid var umuligt at forstå , fordi hun sad så langt tilbage , og fordi hun hele tiden lo og gemte sig for nonnen . Der var en køn , ung dame med kruset hår og blå øjne ; hun hviskedee noget , som Flory var lige ved at kunne høre , da søster Marie-philoméne i det samme slog tre slag i pulten med en lang , sort lineal , hvorpå de alle rejste sig , korsede sig , knælede , korsede sig igen , sagde amen , amen  ! og bønhør os ! et halvthundrede gange , begyndte forfra , korsede sig igen , og vare færdige med en formiddagsbøn . Så tog den tilstødende klasse fat , så det rungede ! den næste og den næste , indtil hele skolen var færdig , og atter kunne begynde på lærdommen . 

søster Marie-philoméne blev afløst af en lille , tysk nonne , der underviste i tysk , og den lille , tyske nonne blev afløst af en gammel , streng , engelsk nonne , der underviste i engelsk . Langsomt , langsomt sneglede formiddagen sig hen , under læsning , lektier , latter og gråd , skænden og pennenes skratten hen over papiret , indtil „ Angelus’ “ dybe slag og kimende ringen bragte en ny bøn og middagsmad . 
Ned ad en sneglet vindeltrappe tre og tre sammen . Flory i følge med den bebrillede korsikanerinde og den lille pige med det sorte hår og de sorte øjne . Samme sortøjedes egentlige navn var Eugénie martet , men , da hun i reglen levede i strid med nonnerne , kaldte de hende næsten altid „ la vilaine “  ; og det navn gik hun som oftest under også blandt kammeraterne . 
Gennem en glasoverbygget gang ned i spisesalen , der lå i klostrets længst bortliggende del . 
Da de kom ned , stod døren til nonnernes spisesal åben . De sagde tæt sammen under en mægtig , broget rude , hvor den hellige Antonius i mange , mange år havde uddelt små , runde brød til sværme af fattige kvinder og børn . 
Søster Marie-philoméne præsiderede ved sin klasses lange bord , de øvrige klasselærerinder ved deres . Appetiten blev skærpet ved en lang bordbøn , hvorpå man med forsulten kraft tog fat på suppen , som fire , 

fem tjenestepiger i sorte lærredskjoler og stivede , hvide forklæder , imidlertid havde øst op . 
„ Gud , hvor er jeg sulten ! “ hviskedee den slemme Eugénie leende , „ men det er ikke så underligt , når man ikke har fået noget siden syv ! “ 
„ Eugénie martet ! “ Søster Marie-philoméne så ud , som om hun ville sluge hende , og Eugénie martets mørke hoved bøjedes et sekund . 
„ Hi , hi ! “ 
„ Fryser du , Flory ? “ spurgte en lille , grinagtig pige med gult , purret hår , opstoppernæse , stor mund og et fikst ydre . 
„ Ganske forfærdelig ! “ 
„ Det er , fordi her er stengulv ! men det er der altid i spisesalene i klostrene ! “ 
„ Uh , dit lykkelige pigebarn ! “ sagde Hortense de signorio , „ du kan sagtens ! “ 
„ Jeg ? “ spurgte Flory forundret . ' hun følte sig som det mest ulykkelige pigebarn på hele jorden . 
„ Du skal ud at spasere hver dag ! “ 
„ Det har jeg altid været vant til ! “ 
„ Men det gør vi ikke . Vi kommer ud at gå om tirsdagen og om torsdagen og om søndagen ! så er det altid den samme vej ned til strandpromenaden , og den kender vi ud og ind . Du skal med os , når vi spaserer ; de andre dage , skal du gå med frøken eudeline , der er lærerinde i Dans og plastik . Gid , det var mig . “ 

„ Søsteren sagde , jeg skulle være tilbage til tre ! “ 
„ Så slipper du da foi- noget ! Vi andre skal i skole til fem , og vi begynder lige efter middagsfrikvarteret !  “ 
„ Hortense de signorio ! “ kaldte søster Marie-philoméne ; „ du og Flory taler hele tiden . Se på niende klasse , den sidder pænt stille og tier . “ 
Hortense vendte sig om og skar ansigter af niende klasse , der talte en snes unge , seksten—syttenadrige damer , der alle søgte at gøre det mest mulige ud af deres hår , og , når de kunne komme til det , prydede de reglementerede , sorte dragter med nogle højst ureglementerede sløjfer , der vare meget brogede og meget moderne og vare genstand for nonnernes skrappeste forfølgelse , de fleste elevers misundelse og Hortenses dybeste foragt . 
„ Nå , lille barn , hvordan synes du så om klostret ? “ Søster st . Esprit holdt Flory tilbage , medens de andre styrtede ud af spisesalen , der stod tom og uhyggelig med voksdug på bordene i stedet for duge , brugte tallerkener i stabler og halvtomme vinflasker . 
„ Tak , godt ! “ 
„ Det kunne jeg nok tænke ! er der nogen , du har sluttet dig til ? “ 
„ Der er en stor pige , der hedder Hortense , hun er så rar imod mig ! hende holder jeg af . “ 
„ Nå ja i den lille hertuginde fra Korsika ! 

det er også en god lille en , men en spilopmager ! den værste spilopmager , man kan tænke sig . Hun havde så svært ved at vænne sig til at være stille . I begyndelsen var der gråd og tænders gnidsel , når hun ikke kunne springe og danse , som hun selv ville . Få hende til at fortælle dig lidt om Korsika ! hun er så fuld af ideer om hævn og onde øjne og vendetta ! “ Søster st . Esprit fjernede sig , efter at hun havde bedt nonnen på legepladsen om at tage sig lidt af Flory . „ Det går nok alt sammen ! “ 
Det mente Flory også med et lille , bedrøvet smil . 
„ Søster Marie-philoméne vil tale med dig ! “ sagde Hortense . „ Du skal naturligvis spasere ! hils gaderne fra mig , og sig , jeg kommer på søndag , hvis der ikke er noget i vejen . Skynd dig ! “ 
Flory løb hen til nonnen , der stod og talte med en ældre dame , der var meget venlig og sagde , hun glædede sig til at lære hende at kende , at hun holdt så meget af børn , og , at det var bedst , hun nu gjorde sig i stand til at spasere . Og medens frøken eudeline vendte sig til søster Marie-philoméne , dristede Flory sig til at se på hende . 
Mademoiselle eudeline havde en lav pande , gråt , glatkæmmet hår , der endnu havde et lidt rødlig skær . Hun havde en stor , bævende næse , brune knappenålsøjne uden omgivelser . Hævede streger , hvor øjenbrynene skulle have siddet , hængekinder , 

store hænder , store fødder , ranglet skikkelse og en lille capothat med glaskirsebær , der klinkede med hinanden . Frøken eudeline kunne få en verdensdame til at gå fra koncepterne , endsige Flory , der ikke kunne lade være med at skotte lidt ængstelig til hende , da de ti minutter senere i hastigt tempo vandrede op ad en af Boulognes stejle gader , medens hun uafbrudt udpegede byens seværdigheder for hende . 
„ Der til højre mellem træerne ligger rådhuset  ! Kan du se , der har vi domkirken  ? den skal jeg nok vise dig , når det en dag er klart i vejret . Folk taler altid så meget om notre-dame i Paris , men denne her er ligeså smuk , når man kommer ind . Nu går vi op på volden ! derfra har man sådan en dejlig udsigt over havet . Helt der nede ligger ursulinerindernes kloster . Det er så stort , et helt lille kvarter i byen . Der er altid masser af elever i deres klostre , mest handelstandens børn . Kosten er fortrinlig , næsten lige så god som den hos jesuiterne . Den vej fører ned til strandpromenaden . Skal vi gå ned til havet ? “ 
Flory ville lige så gerne det ene som det andet , og så gik det ned ad en bakke , der var så stejl som et bræt , når man så den nedenfra . 
„ Kan du se de piger , fiskerpigerne , der gå der med de pibede , viftende hovedtøjer og guldørenringene hængende ned på kjolelivet ? De er altid pyntelige , men om lørdagen , 

når de skal til bryllup og i procession , er der ingen ende på stadsen ! “ 
„ Er der mange processioner ? “ 
„ I August er der en mængde ! Hele byen er med  ! alle klostrene er pyntede , munkene og nonnerne går og synger , og børn strø’r blomster og grene på gaderne . Alle er med !  “ 
„ Skal jeg mon også ? “ Flory blev helt oplivet ved tanken , og så* sig allerede gå og vifte med palmer og faner . 
„ Det kommer an på dine forældre ! du er protestant og kommer vel næppe med . Men ellers er alle „ Maria venindernes “ Elever der . Da jeg var ung , var jeg en gang udklædt som en guds engel med gyldne sandaler og grøn krans om håret og liljer i hånden ! men det gjorde jeg kun en gang ! Folk lo mig ud og sagde , at sådan en engel ville gud vist ikke have i Paradis ! jeg har nemlig altid været forfærdelig grim ! “ Frøken eudeline lo meget fornøjet og trængte , da hun havde en trættende tilbøjelighed til at løbe skævt , Flory helt over på den anden side af gaden , hvor de mødte en pigeskole , der kom gående i gåsegang . Den blev anført af to høje , strenge damer og bagtil bevogtet af to andre damer , der lignede de første . Da de kom ganske nær , kendte hun dem pludselig og hilste ærbødig . Det var frøknerne fra den lille navarinplads . Hun nikkede til Marie Millier , der nikkede igen og 

smilede venlig , indtil den ældste frøken opdagede det og længe stirrede misbilligende på hende . 
„ Nu må klokken være over to , på den tid spaserer altid frk . Chanois elever . Nu må vi vende om , men du skal først se udsigten her fra broen . 
Stille og blinkende lå kanalen med sol på bølgerne , der skummende sloge mod kysten  ; den var grågrøn længere ude under en mørk himmel . Ikke et skib ! ikke en båd ! men måger ! Flokke på flokke af kre-sende , kridhvide måger , der fløj i store svingninger over fyrtårnet . Sol på havet nær kysten og sol på Boulognes klipper , så det skinnede rødt med ild i hvert strålende sandskorn , hvoraf de er byggede . Rødmende klipper med små , legetøjsagtige huse på Toppen . De klatre længere og længere op over hverandre , helt op til tinder og takker , gemte i skyernes tåge . 
Efter spasereturen var der igen skolegang med megen stilskrivning , og så kom der et langt frikvarter med brød , te og syltetøj . Derpå læstes der lektier i en lang , lang sal , medens en ung , sød nonne , søster st . Jean-berchemans vandrede op og ned mellem de to rækker for at passe på , at alle vare flittige , noget et par enkelte i de mindre klasser , ingen i ottende og alle i ældste klasse , vare . Når de timer , der vare bestemte til lektierne , vare forbi , havde Flory og hendes kammerater anstandsøvelser i festsalen i dansesko , rene kraver , hvide handsker og overstadig humør . 

de plukkede indbildte blomster på gulvet og kastede dem bagud ! de viftede med noget , der ikke var der , og hilste på nogen , de ikke så’ , med graciøse hovedbøjninger og megen latter ! Så . kom sytimerne , der vare overladte til den strikse nonne , søster st . Rose-lucienne , der var så bleg som det hvide tøj . hun var optaget af . Den første halve time blev rosenkransen bedt , og derpå læste en af de ældste , unge piger op af en lille , rød bog . Det blev regnet for en stor ære at være den , der gjorde det , det var meget efterstræbt af alle , og det endte ofte med voldsomme og hidsige stridigheder , som søster rose-lucienne i reglen afgjorde ved at gemme bogen i sin sykurv . Den hed : „ Den gode Annas oplevelser . “ Den var meget rørende og fremkaldte hyppig tårer selv hos den blege nonne . Endelig samledes hele skolen i festsalen , bønnestolene blev satte i rækker , søster Marie-philoméne sagde en lang bøn , noget som påhvilede hende , da priorinden den gang gennemgik en kur i syden . 
Bønnen var så lang , at en lille pige , der hed Camilla og var den yngste i skolen , regelmæssig faldt i søvn og fra bedeskamlen rullede ned på gulvet , hvor hun trygt sov videre uden at røre sig . 
Ind i spisesalen til aftensmaden  ! Suppe , steg , grøntsager og frugt  ! ud igen efter aftensmaden , efter søster st . Jean-berchemans , der går over gården til den lukkede legeplads med den lille , blinkende lygte . 

på legepladsen begynder legene . Der er den med djævelen , jomfru Marie og gud fader , der strides med hinanden om menneskene . Der er den , der ligner enkemandslegen , og mange andre , som Flory ikke kender . 
Men så begyndte runddansene , der vare meget moderne og varede lige til klokkerne ringede og fortalte , at nu var den dag til ende . 
Hun var dødtræt , medens de gik rundt og rundt og atter rundt i det store rum med hverandre i hænderne og sang  : 
soyez la bienvenue au terre 
de la France ! 
Soyez la bienvenue petite mouette si betle ! 
Soyez la bienvenue  ! 
Soyez la bienvenue ! 
Soyez la bienvenue petite hirondelle ! 
Au terre de la France , soyez les bienvenues petite mouette si bel-le  ! 
Petite hirondelle ! 
Den elskede de alle sammen . De brød sig ikke om : „ Malborough “ og heller ikke om „ Pierette “ , når de bare kunne få den med : „ Velkommen du lille skib , velkommen du lille svale “ . 
Verset begyndte dybt nede i bassen , steg og steg , til man kom til „ petite hirondelle “  ! Barnestemmerne kunne ikke nå så højt . Men så sang søster Berchemans alene . Hun sang så klart og smukt . Stemmen slog tilbage fra væggene i det store- rum . Ved de næste ord faldt alle ind . De sang og sang 

og blev ved med at gå , ’øbe , springe og danse rundt for at få varme fødder . 
Au terre de la France soyez les bienvenues petite mouette si betle ! 
Petite hirondel-le . 
„ Vi kan jo lade som , at Flory er den lille svale , som vi ønsker velkommen , ikke sandt , pigebørn ? “ 
„ Jo , det er udmærket ! hun kommer ned til syden , hvor der ikke er så koldt som i Danmark : 
soyez la bienvenue , petite hirondelle ! 
Soyez la bienvenue au terre de la France ! 
„ Der kan du høre , min lille fugl ! “ sagde søster st . Jean-berchemans , „ nu kan du da mærke , at vi er glade , fordi du er kommen flyvende til os .  “ 
Flory elskede søster Berchemans . Hun holdt af hende fra det øjeblik . Hun brast i gråd og slog armene om hendes Hals . 
Da Flory græd , græd Hortense de sig-norio . Da hun græd , græd den lille med de sorte øjne . Da den slemme lille Eugénie græd , græd den grinagtige , lille pige med den fikse opstoppernæse , adélina . Da adélina græd , begyndte den mindste i hele klostret , hende , der rullede på gulvet under aftenbønnen , den lille Camille , der var knap fem år gammel . 

så måtte „ der trøstes efter al den gråd . Søster st . Jean-berchemans trøstede fuglen . Marie alnot , duksen i ældste klasse , tog sig af Hortense de signorio  ; da hun ikke græd mere , græd heller ikke den slemme Eugénie , da Eugénie lo , lo adélina , da adélina lo , lo den lille Camilla , og endelig lo Flory . 
De synes ikke , hun er glad nok alligevel . Så kommer den ene hen til hende og giver hende et Kys , og så kommer den anden , til de have været der alle sammen . 
Runddans igen  ! men ikke til sang om svalen  ! Søster Berchemans vil ikke have mere gråd , så hellere en anden  : 
j’aime maman . 
J’aime papa . 
J’aime ma petite sœur mon petit frè-re . 
Søster Berchemans tillader det ikke  ! der kommer mange anmodninger , men hun siger nej til „ Svalen “ . 
Søster Berchemans ser så bestemt ud , som man kan , når man har det sødeste ansigt i verden , smilehuller i kinderne og næsen , overalt i ansigtet , hvor naturen har kunnet få plads til dem  ; når man har en lille næse med opadstræbende tilbøjeligheder , et fornøjet smil og et glad sind . 
Søster Berchemans forgudede børn , både artige børn og uartige børn . Hun var sådan en rar , lille , ung nonne , ikke hård som søster Marie-philoméne , ikke streng som søster 

alice-marie , der en dag lod den lille Camilla kysse jorden ti gange , fordi hun sagde : „ det manglede bare ! “ Nej ! var der noget i vejen , tog hun en på skødet og trøstede en . Havde man været doven , sagde hun , at hun var sikker på , det blev sidste gang . Og så sang søster Berchemans så yndigt . Man hørte altid hendes stemme i kapellet . Når altrene i st . Nicolais kirke skulle pyntes , så sendte man bud efter søster Berchemans . Ingen kunne pynte altrene så smukt som søster Berchemans . Hun var altid så pyntelig ; altid et rent , blændende hvidt pandebind 1 altid en fin smække over brystet ! for hun var forfængelig , den slemme , lille søster Berchemans ! Hun stod altid stille foran spejlet i sovesalen . Hun måtte altid se , om den tossede snor hang pænt , og om sløret faldt i de rigtige folder . Men man må ikke tro , at hun kun tænkte på sine snore og smækker ! ingen kunne tænke mere på den hellige jomfru , end hun gjorde ! ingen kunne bede rosenkransen med større Iver : 
med det første englekor hilser jeg dig , Marie , du benådede . 
Det hørte man den lille søster sige , medens hun drejede perlerne . 

tiende kapitel . 
Konfetti , jesuiterkomed1e og overraskelser . 
Karnevalstiden var kommen ! 
Store , små , grimme , smukke , moderne , historiske , rene , snavsede , tarvelige og flotte masker bølgede frem og tilbage , op og ned ad Boulognes gader og sendte en stærk konfettiregn ned over hverandre . 
De tossede masker havde ikke respekt for nogen som helst ! Borgmester béique fik munden fuld , da han et øjeblik stod stille på torvet for at tale med doktor tiffin ; og da „ Maria veninderne “ adstadige gik til messe bag deres elever og ved siden af dem , så var der en lille , ugudelig Napoleon og tre lyseblå klovner med blegrøde hår , som bag hjørnet af Thiersgade fyrede en hel sæk af på dem . Nonnerne måtte stå stille og ryste slørene ; børnene glemte , de skulle gå pænt til messe og brast i en fornøjelig latter . Men hvor kunne man også lade være med at le ? det var ikke som forrige fastelavn , da regnen 

ustanselig skyllede ned , så konfettien lavede plamaser på tøjet og klistrede sig fast til huden . Solen skinnede forårsmildt , vinden susede frisk , der var blinkende ruder i alle huse , der lå latter , løjer og godt humør i luften . 
Og så blev konfetti forbudte i klostret ! 
Konfetti blev forbudte ! strengt forbudte ! bare fordi man havde let en lille smule på gaden af den slemme Napoleon og de lyseblå klovner ! Ingen måtte røre konfetti ! ingen måtte se til konfetti ! ingen måtte tale om konfetti ! det måtte ingen ! 
Ingen brogede papirsbændler i år ! ikke et morsomt flyvebånd ! Alle de morsomme flyvebændler , der som snoge sno’r sig om arme og ben , alle konfettiposer skulle udleveres til søster Marie-philoméne ! Kun , fordi man havde let på gaden ! 
Forbudet blev modtaget med en oprørsk mumlen , da det blev kundgjort nede i porten , lige som man kom fra kirke . 
De små stak i at græde ! ingen konfetti ! De store blev opbragte . Søster Marie-philoméne tog den næste fridag fra dem , uden at roen blev genoprettet . 
Pandekagerne , der blev budte om ved middagsbordet i stedet for den reglementerede dessert , blev ikke modtagne med den sædvanlige henrykkelse . Al verdens pandekager kunne ikke opveje en eneste pose med konfetti . De store børn spiste kun en halv pandekage hver , de små nøde deres med skuffede an 

sigter og sure miner . Det var en kedelig fastelavnsmiddag ! ingen spiste , og køkkensøsteren brændte inde med pandekagerne . 
Havde man nu bare anet , hvad man siden fik at vide , nemlig , at søster marie-philomène gik rundt med en snes billetter til jesuiternes skolekomedie i lommen , så Havde man vel nok passet lidt bedre på . Men ingen tænkte på jesuiterne , kun på konfetti og skuffelser , medens de gik op og ned i skolegården med mørke ansigter . 
„ Antoinette maulanet siger , at Hortense kun udleverede sin „ lille “ Sæk til søster marie-philomène ! “ 
„ Og der går hun med den store ! “ 
„ Hvor ? hvor ? “ 
„ Henne ved vinduet ! “ 
„ Hun har den under forklædet ! “ 
„ Se , hvor stor den er ! “ 
„ Og , hvor rund den er ! “ 
„ Og , hvor fuld den er ! “ 
„ Der er nok til os alle sammen ! “ 
„ Hortense de signorio ! “ 
„ Lille Hortense ! “ 
„ Kære , søde , lille flortense  ! del med os  ! del med os  !  “ 
„ Der , Camille ! der Eugénie ! der fugl ! der Nina ! tag kun ! Gabrielle , Hélène , Marie ! der , der  ! Adélina har ingenting  ! her adé-lina ! Flory , Flory ! nu går det løs . Er det ikke morsomt , lille Flory  ? tag kun  ! det var godt , jeg gemte den i krogen ! der toté'i ! den er så stor , så dejlig stor ! hold den et se- 

rund , lille fugl ! jeg skal efter Louise mar-get !  “ 
Og inden søster Berchemans og søster st . Eloi , som havde opsyn , fik set sig om , var konfettikampen i fuld gang . Ingen betænkte sig ! de vare alle med ! alle ! Hortense kæmpede som den bedste ! Flory var besat af konfettiraseriet . De brogede papirstumper føge om ørene ! de satte sig fast i det udslagne , glatte , lokkede hår , fik de sorte kjoler til at skinne . Man lo , man skreg ! dansede rundt ! skreg igen , hoppede og sprang ! ottende klasse sloges med niende klasses „ fornuftige “ , unge damer ! de dreve dem på flugt helt op gennem klosterhavens smalle alléer , der ellers vare forbeholdte nonnerne . Hortense tabte brillerne ! Flory trådte dem itu  ! Gården lå oversået med konfetti ! de små samlede op og kæmpede videre ude af sig selv af fryd ! Søster Berchemans gjorde fortvivlede forsøg for at bringe orden ! ingen hørte ! op gennem en allé ! ned gennem en anden ! ottende klasse efter niende ! Jubel og konfetti ! Konfetti ! Konfetti ! brogede bånd ! Konfetti ! Konfetti  ! let svævende gennem luften i brogede skyer . 
Søster Marie-philoméne ! 
Søster Marie-philoméne ! 
Søster Marie-philoméne , som skudt op af jorden  ! midt i gården  ! 
Søster Marie-philoméne ! som man troede gemt i andægtig bøn nede i kapellet ! 

Hortense de signorio standsede ! Flory standsede  ! alle standsede  ! 
Stille dalede regnen til jorden  ! et par lange , gule — og blå slangebånd fløj forskræmte op over plankeværket ind i naboens have . 
„ Flory ! “ Flory stod med den tomme konfettipose i hånden ! den slemme Flory ! den ulydige Flory ! den vanskelige Flory , der skulle tæmmes i „ Venindernes kloster “ . 
Søster Marie-philoméne skulle tæmme hende ! hun kunne , kunne ingen anden det . Søster Marie-philoméne var så vant til det stykke arbejde . Hun skændte på alle , så slemt og så længe , som nogen nonne kunne . Hun tog hver fridag , der var , lige til påske . Ingen fridage før den lange ferie ! Tre spasereture blev indstillede ! Søster Marie-philoméne var rasende . 
Flory skulle spærres inde i det hvide værelse ! der var ingen pardon ! det kunne ikke nytte , hun ville undskylde sig eller prøve derpå . 
„ Men det var ikke fuglen , der begyndte , søster Marie-philoméne ! det var ikke fuglen ! “ Hortense de signorio løb efter dem op ad trappen med basunenglene , medens hun vred hænderne i fortvivlelse . 
„ Men Hortense ! lad være med at holde på Flory , dit vrøvl ! gå ned og hent dine briller ! “ 
„ Men , det var mig , søster Marie-philoméne , jeg gemte posen i krogen ved vinduet og løb op og hentede den efter middag ! “ 

„ Det er ikke sandt , Hortense ! gå din vej ! “ 
„ Jo , det er , søster marie-philomène ! “ 
„ Du lyver , Hortense ! Løgnen er en af de værste synder ! “ 
„ Søster marie-philomène , jeg så’ Hortense begynde ! jeg så hende stå og dele ud med begge hænder . Det var ikke rigtig af lille Hortense , men hun gjorde det ! det var ikke Flory . “ Søster Berchemans kom gående op efter dem ! hun var angst for den ældre nonne ! meget angst ! men det var hendes pligt at sige det til hende , når hun tog fejl . 
Søster marie-philomène så strengt på dem alle tre . „ Tag Flory med ned ! “ sagde hun , „ og kom så du , Hortense ! “ 
„ Flory ! der spilles i aften skolekomedie hos jesuiterne ! “ begyndte hun , da hun lidt senere , efter at have anbragt Hortense sikkert bag lås og lukke , åbnede døren til den store skolestue ! „ Jeg fik i Morges en del billetter tilsendte  ! jeg ynder nu en gang ikke dårlig komedie , men da jesuiternes plejer at være lidt bedre end den , der i reglen spilles ved sådanne lejligheder , havde jeg tænkt på at lade ti børn i niende og et par i ottende klasse gå der hen med søster st . Esprit . Den ene af dem skulle have været dig ! Hortense den anden  ! men den , der har fået alle til at være ulydige , kan naturligvis ikke få lov . Nu bad søster st . Esprit , om du måtte gå med , og sagde , at du var flittig og flink til din musik . Jeg sagde straks nej ! “ 

Florys ansigt gennemgik alle stadier fra skuffelse , undren , ærgrelse til resignation , hvorpå nonnen vedblev . 
„ Så kom jeg til at tænke på , at jeg på en måde gjorde dig uret før , og skønt du ikke fortjener det , da du var med til at være ulydig , gav jeg søster st . Esprit tilladelse til at tage dig med . Gå- nu op og klæd dig om i din hvide kjole ! en af pigerne skal komme og hente dig om lidt . Jeg har flere gange lagt mærke til , at du har været ulydig ! husk det strider mod klostrets regler . Lydighed er den første betingelse . Ellers er jeg ret tilfreds med din opførsel og din flid . “ 
Medens Flory med jomfru cécilies hjælp gjorde sig så fin som mulig , trøstede Hortense sig hurtig ! hun gjorde sine verber færdige med en klat og en streg , og tilbragte en — efter de spændte forhold — ret behagelig eftermiddag med at kigge ned i gården på de små , fattige børn , der udklædte efter bedste evne , raslende med tinbøsser , listede gennem gangen , forbi vinduet hen til køkkenet for , ved at stå på hovedet og slå kolbøtter , at formå søstrene til enten at give dem pandekager eller bøsserne skillinger . 
„ Jesus , min kærlighed ! sikken en fin , lille pige , jeg skal ud med  ! “ sagde søster st . Esprit , da hun mødte Flory i den hvide kjole , der var overbroderet med hvide silkebånd . „ Skal du ikke have den røde hue på ? nå , ikke ? at tænke sig , at de næsten går ens 

klædte så langt mod nord og her i Frankrig ! Det var slemt , at Hortense ikke kom med , men hun trøster sig nok ! “ 
„ Hun er ked af det , tro’r jeg ! “ 
„ En lille smule ! men ikke længe , det ryster hun snart af sig ; du skal ikke tænke på det ! “ 
Jesuiternes teater var et mægtigt rum med mange forgyldte trægallerier og et tæppe med mange buttede amoriner og Boulogne i baggrunden . De gode patere vare glade over at se de mange , pyntede damer og herrer , der lidt efter lidt fyldte stolerækkerne på gulvet . Deres øjne lo bag brillerne , medens de den ene gang efter den anden hilsende toge de små , sorte kalotter af . Takket være en rar pater , som søster st . Esprit kendte , fik de den mest udmærkede plads lige for scenen på første række . 
Lysene blev skruede ned ! der blev ganske stille . En silkekjoles lette raslen nu og da  ! Stilhed ! en sagte hvisken mellem paterne ! Stilhed ! 
Men på en gang var det , som rullede tordenen gennem bygningen ! Døre blev åbnede , lukkede , åbnede igen og smældede i . Travle fødder kom nærmere og nærmere ! og ind styrtede eleverne ! Tre og tre , ti gange ! den ældste klasse og en pater i lang , folderig , sort kutte og kalot ! og igen en klasse , og igen en pater , og igen og igen , først store , så små og endnu mindre drenge , om igen , og om igen , til alle gallerierne endelig vare 

fyldte med seks-syv hundrede , snakkende , leende , forventningsfulde drenge i grå benklæder og sorte trøjer med blanke knapper . 
„ Må de tale så højt , søster st . Esprit ? “ „ De skal ! Paterne vil høre hvert eneste ord , de siger ! “ 
„ Drengene er så glade i aften ! “ sagde en gammel jesuit med et magert , klogt ansigt ! „ De kan ikke være stille . Der er ordentlig fryd . “ Han var ligeså glad som drengene . Paterens ansigt strålede . 
„ Kunne denne lille pige ikke få lov til at se kapellerne ? “ 
„ En anden gang , med største fornøjelse ! men i aften bliver det for sent ! “ 
„ Nu spiller de vel snart ? “ 
„ Om et lille øjeblik . “ 
Tre dumpe slag ! op gik tæppet . 
Scenen forestillede et øde vinterlandskab med en lille , rislende flod , der straks blev genstand for en begejstret klapsalve fra gallerierne . En ung mand med gul lapsestok og lakerede støvler kommer ind og fortæller , at han er så ulykkelig og så forgældet , at han vil drukne sig . Det er det eneste , han har at gøre . Han gør det imidlertid ikke , da han , påvirket af ravnen i la Fontaines fabel , bestemmer sig til at smigre sig frem i verden . Den unge herre , der talte med rusten overgangsstemme og var meget plaget af filipenser , blev modtaget med om mulig endnu mere jubel end den rislende flod . Han smigrer sig til nye klæder , en mængde invitationer og en lille , mor 

som tjener med runde øjne og røde handsker , ender med at blive baron og styrtes så pludselig ned fra lykkens tinde ved en ung , ærlig mands optræden . Samme ærlige mand sørger imidlertid for , at han falder lige i armene på en ung , rig arving , der længe har elsket ham , uden at han aner det . Han elsker også hende , hun elsker ham , de elske begge . Uheldigvis viser arvingen sig ikke på scenen en eneste gang , men nøjes med at synge hult og fælt udenfor . Man kan ikke tænke andet , end at der ingen arving er noget af stederne , da stemmen grangivelig lyder som en drengs . Det hele ender med megen lykke , megen moral og megen klappen på skuldren i en elegant parisisk salon med stive bladplanter . 
„ Dejlig , søster st . Esprit ! “ sagde den kønne pater . 
„ Dejlig ! den slutning er rigtignok køn ! det stykke er noget for alle ! det kan vi alle have godt af at se , fader Eustache . “ 
Pateren pudsede sin næse for at skjule den tilfredsstillelse , det var ham at høre komedien rost . 
„ Nu går tæppet op igen , søster st . Esprit ! “ 
„ Nu kommer fremkaldelserne , Flory . Se , der er han , den guds rene engel ! “ 
Det er den lille tjener , der kommer frem , bukkende og flov . Den guds engel bukker og bukker , hans kinder er lige så røde som handskerne . Drengene er som ville . De klappe og skrige af fryd over den lille 

tjener . Paterne begynde at tysse ! der er ingen ende på jubelen . Der er tumult på gallerierne ! man rejser sig op og vifter til ham . Tys ! Tys ! nu kommer orkestermusikken  ! det er nok fastelavn , men dog må man sætte sig ned . Stille drenge ! nu kommer musikken . Instrumenterne stemmes under hendøende larmen . Stille ! stille ! 
Det er et helt orkester ! et stort drengeorkester ! det anføres af otte tykke patere , der slå på tromme . Der en fløjte , en køn , mørk dreng , som må gøre en mængde triller , skalaer og latterlige Spring , for at følge med trommerne . Den har me-lim-me-lim efter Springene og så hop ! den fløjte er ganske vild af glæde . Den får en til at le , og en harpe får en til at græde ! der er to violiner , der kæmpe hidsige kampe for at nå højest , og et bækken , der falder ind på alle mulige gale steder . Og endelig kommer der en tromme- , fløjtetrille- , violin- , harpe- og bækken-hvirvel , medens en lille dreng , der ligner fløjten , viser sig på scenen i sort , kniplingbesat ridderdragt , omstrålet af bengalske flammer . Han siger et langt Vers , så sagte , at ingen aner , hvad det er . Han forsvinder ! Tæppet går ned . Det hele er forbi . 
„ En yndig dreng , den lille ridder , fader Eustache !  “ 
„ Han er ikke mere end seks år , søster st . Esprit . En spilopmager ! men en klog dreng ! en meget klog dreng  !  “ 
Takket være den rare , glade fader Eustache 

kom Flory og nonnen hurtig af sted gennem en lille dør , der førte ud til en mægtig , hvælvet , stensat buegang , der atter førte ud til en anden , som endte ved en port ud til alléen . 
„ Så en dag , når det passer dem , søster st . Esprit , så kom kun med den unge dame 1 jeg skal nok vise dem om . Nu skal jeg kalde på tjeneren , så han lader vognen køre frem . “ 
„ Det behøves ikke ! det kan vi godt selv . Gå ind , fader Eustache ! gå ind , kære fader . Her er en forfærdelig gennemtræk . “ Men fader Eustache er allerede ude i gården . 
Vognen kommer lige efter ; de sætte sig ind og køre bort , medens pateren ærbødig bliver stående med blottet hoved i den stærke blæst , der suser ind under kutten , til vognen forsvinder ved omdrejningen til landevejen . 
Efter jesuiterkomedien gik alt i den vante gænge . Den ene dag slæbte sig hen efter den anden . Dagene lignede hinanden . Læsning , lektier , bønner og frikvarterer , spasereture . 
Om søndagen måtte Flory først med til messen i st . Nicolaiskirken sammen med sine kammerater , og så fulgte frøken eudeline hende hen til den lille , engelske kirke . 
Flory længtes . Jo længere hun var der , des mere længtes hun . 
„ Hvad er der i vejen ? “ spurgte Hortense en eftermiddag , da hun sad alene i en krog 

af skolestuen og stirrede alvorlig frem for sig . „ Har du ikke fået brev i dag ? “ 
„ Jo  ! både fra min fader og min søster ! “ 
„ Men der er noget i vejen , ikke ! du er så ked af det hele . Bare du ville sige mig , hvorfor du ligger og græder hver aften . I nat kunne jeg ikke falde i søvn ! jeg var lige ved at kalde på dig , men jeg var bange for at vække søsteren . Er du ked af at være her ? “ 
„ Jeg håbede , at jeg snart skulle have været hjem ! “ 
„ Skal du da ikke det ? “ 
„ Nej ! “ 
„ Men du vidste dog , at du skulle blive her nogen tid . “ 
„ Men jeg kan ikke huske deres stemmer mere . Det er så forfærdeligt en gang imellem svinder ansigterne også bort ! jeg kan slet ikke huske , hvordan min lille søster ser ud , når hun ler ! det er , ligesom de alle var døde , eller som jeg var død  ! når jeg kun kunne høre min fa’rs stemme ! men jeg kan ikke . “ Flory kæmpede tappert for at holde tårerne tilbage . 
„ Men , når du en gang kommer hjem , så har du en hel mængde , du holder af . Jeg har ingen ! min mor er død ! “ 
„ Min med ! jeg har stedmoder . “ 
„ Hortense ! kom hen til bordet og se på fejlene i den franske stil ! “ kaldte søster Marie-philoméne , „ vil Flory være muggen og kedelig , så lad hende være det . “ 

„ Nå , pigebørn ! lov mig nu at være flittige i dag ! “ sagde søster st . Jean-berchemans , dagen før påskeferien skulle begynde . Børnene vare om mulig endnu mere optagne af at gøre løjer end ellers , da de vare henrykte ved udsigten til hjemrejse og ferieglæder . De skulle alle bort undtagen Flory ! Hortense de signorio havde om morgenen fået brev om , at hendes bedstemoder ventede hende i ferien , og skønt Flory gjorde alt for at glæde sig med hende , var hun ikke så lidt ked af , at hendes livlige veninde også drog bort . Hortense havde siden den dag , Flory betroede sig til hende , „ lagt sig efter hende “ , som hun kaldte det , og de holdt meget af hinanden . 
Søster jean-berchemans tålmodighed blev sat på hårde prøver den dag . 
Først måtte Louise Lemont og Alice mo-tiner skilles , fordi de talte om varme påske-boller til fin vanillechokolade og behandlede andre appetitlige temaer i stedet for at tegne landkort . Eugénie smurte sig om munden med sine røde blyanter , der skulle have fremhævet Middelhavet , og måtte sendes op for at vaskes . Hun forsvandt med den røde menneskeædermund leende på en så utålelig måde , at søster Berchemans opsendte en lille bøn om tålmodighed til sin helgen . Juliette spillede bold med linealen , medens hun hørte sig i et langt Vers . Adélina lavede mus , en af de ældste tegnede frisurer på en lap papir , som hun lod gå rundt under megen 

munterhed ; Marie alnot prøvede på at krølle håret om penneskaftet , Camilla klynkede fornærmet , fordi hun ikke kunne finde sin a-b-c , og da hun så i det samme opdagede , at Flory , Hortense og et par andre sagde med bøgerne for ansigtet og vare ved at dø af latter bag dem , indrømmede hun søster Marie-philoméne , at der ikke kunne findes- så dovne , uartige og listige pigebørn i hele Frankrig , som dem „ Maria veninderne “ opdroge . 
„ Flory , Hortense , octavie , Marguerite 1 tag bøgerne ned ! I må ikke le i de timer , i har til at læse lektier ! Hører du , Flory ! Jeg vil have at vide , hvad i ler af ! “ 
„ Kaninerne ! “ lo Flory , og kunne så ikke mere . 
„ Gud ! sikke nogle uartige , lattermilde børn ! Hortense ! “ 
„ Kaninerne ! “ Hortense gemte ansigtet . Søster Berchemans kunne have rusket hende . 
„ Kaninerne , søster ! “  .  .  .  . Octavie var færdig . 
„ Annettes kaniner ! “  .  .  .  . fnisede Marguerite . 
„ Hun har dem i støvlerne , søster Berchemans ! “ 
Annette så’ urolig ned til sine fødder og brast så også i latter , medens to gange tyve tjenstvillige stemmer forklarede , at Annettes støvler vare forede med plettet skind , fordi hun frøs ; at det stak frem , go at det var det , Hortense og Flory og de anpre kaldte for kaniner . 

„ Å , børn ! å , børn ! “ sukkede søster Berchemans og stoppede så op på en gang , da døren blev åbnet af ingen andre , ingen mindre end søster marie-philomène , der jog en skrækkelig angst i en del brødetyngede småpiger , der troede , hun var kommet for at afgøre noget uhyggelig vedrørende nogle slemme vidnesbyrd ! til samme småpigers store lettelse sagde hun imidlertid kun  : „ Rejs dig , Flory ! må jeg låne hende , søster st . jean-Berchemans  ? “ 
„ Med største fornøjelse , søster marie-philomène  !  “ 
„ Er hun færdig ? “ 
„ Ja næsten ! hun kan godt gå ! “ 
„ Sagen er den , søster st . Jean-berchemans , at der er nogen i talestuen , der vil hente Flory Howard ! “ Søster marie-philomène smilede , hvis den lille trækning ved munden kunne kaldes et smil . Annette , der havde det dårligste vidnesbyrd og den dårligste samvittighed , lod lettet kaninerne dingle frem og tilbage . 
„ Nogen , der vil tale med mig ? “ 
„ Ja , det hørte du jo , “ udbrød Hortense og bragte Flory tilbage til virkeligheden ved et velment , lille skub . 
„ Det er da dejlig , lille ven ! “ udbrød søster Berchemans og kyssede hende kærligt . 
„ Hvem er det , søster marie-philomène ? lad mig gå med det samme ! jeg ser meget ordenlig ud  ! er det en herre , søster marie-philomène ? “ 

„ Ja , det er ! “ 
„ Så må det være papa ! lad mig gå , søster Marie-philoméne ? “ Nonnen sagde ikke ja , heller ikke nej ; Hortense de signorio , der opmærksomt iagttog dem begge to , åbnede uden videre døren på klem med den fart , der var hende egen . 
Flory smuttede gennem deri , løb over gården og legepladsen , så hun nær havde væltet søster st . Esprit , der kom gående med foldede hænder . Forklædet stod om hende , håret fløj til alle sider , hun så’ ingen , løb , løb ! Nonnen blev bange for , at det brændte et eller andet sted i klostret , og skyndte sig hen til køkkenet for at få køkkensøsteren op i tårnet og brandstigen sat frem . 
„ Hvor er han ? hvor ? “ 
„ I talestuen på anden sal ! “ svarede portnernonnen . „ Gud barn ! De er jo rent ude af dem selv . De kan da ikke komme op på anden sal , når de løber ned i kælderen ! “ 
„ Min far er kommen , søster anna-isidore ! “ råbte hun og ilede op ad trappen , så hun nær havde væltet pave Pius , der sad henne ved vinduet på en gylden stol og velsignende rakte de tre hellige fingre frem . 
„ Det var en ung fader ! “ tænkte søster anna-isidore , medens hun lukkede den hvidlakerede port . 
Flory standsede ikke , før hun kom til anden sal ! Døren til talestuen stod på klem . Hun slog den op ! 

„ Papa ! Papa ! “ 
En høj mand stod derinde og studerede med ryggen til hende de store malerier , der fremstillede sjælens pinsler i skærsilden . De vare så godt malede og så uhyggelige , at man uden stærke nerver kunne føle sig ganske syg og elendig ved at se de stakkels sjæle vride sig våndefuldt med gustne ansigter . De fleste vendte sig hastig fra dem , og det gjorde også denne herre . Han så’ på sit ur , lod øjnene løbe rundt i den lille , dunkle stue med de sorte og lilla helgeninder , mørke vægge og blodrøde fløjlsmøbler . 
Ikke hans excellence ! ikke hans excellence — men Greve Stephen schotton i rejsedragt , flonel på flonel , høje flipper , mikroskopisk hue på hovedet . 
Flory var kommen løbende i fuld fart , henrykt , med strålende ansigt og udbredte arme ! Hun lod armene falde og standsede midt i stuen . Greve Stephen bukkede , hun nejede efter frøken eudelines forskrifter , sådan som der var blevet nejet i Versailles . 
„ Å , grev schotton , er det virkelig dem ? hvor er det pænt af dem at komme hertil og besøge mig ! “ Hun var skuffet over , at det ikke var hendes fader , men dog henrykt over at se et kendt ansigt . Det første fik hende til at se fortvivlet ud , det sidste fik hende til at se glad ud , og begge dele i forening med den sorte , alvorlige klosteruniform fik hende til at se ud som en stakkels , lille pige , der ikke kan tåle ret mange sindsbevægelser . 

„ Ikke grev schotton , men onkel Stephen , Flory . Nu er jeg dog onkel . Kald mig for det , “ bad han og trak som altid op i de generende flipper , så julen på bechersdorf på en gang stod ganske tydelig for hende . „ Jeg havde ikke tænkt , at det ville gøre sådant et indtryk på dem , jeg kunne have skrevet i går , at jeg kom og hentede dem  ! når jeg skulle samme vej , var det så morsomt at følges ad ! “ 
„ Hjem til Danmark ? det er til Danmark , ikke sandt ? “ spurgte hun åndeløs ! . 
„ Ikke til Danmark , men til Paris , Flory . Sagen er nemlig den , at jeg traf Lissy og John i Cannes , da jeg kom fra Marokko ; der har jeg været i nogen tid ! og så fulgtes vi ad til Paris eller på vejen til Paris . Nu har det hele tiden været meningen , at Lissy ville tage herop for at se til dem ; men en dag kom vi til at tale om , at det var morsommere , om de kom til Paris i påskeferien , og så tog jeg hertil for at hente dem ! “ 
Vi er vante til skuffelser ! vi græde ikke mere over ting , som må være , som de er . Gråd nytter ikke . Vi er glade , fordi vi skal til Paris og se vor familie . 
„ Om fire timer skulle vi gerne kunne være der ! men så må de gøre dem i stand med det samme . Er de træt nu , kan vi også vente til i morgen formiddag ! nå ! De vil helst med det samme ? “ 
„ Men jeg må måske ikke ! måske får 

jeg ikke lov til det ; det kan godt være , jeg ikke må . “ 
„ Nonnerne har sagt ja i der var en , der var meget gul i ansigtet , som var lidt vanskelig og gjorde mange ophævelser , men da jeg fortalte , jeg var deres onkel , og lovede at tage hele ansvaret på mig overfor min søster , så blev hun meget medgørlig . Jeg skal nok tale med Antoinette , når jeg rejser til København for at besøge hende . “ 
Onkel Stephen , der var en meget grim , men også en meget rar onkel , så’ deltagende på sin niece , sagde , hun så’ dårlig ud , og studerede atter skærsilden , medens hun forsvandt . 

ellevte kapitel . 
Havet stiger . 
Vi vide hverken ud eller ind . Vi styrte rundt i sovesalene for at finde noget , vi huske ikke hvad  ! Vi løbe panden mod Hortense de signorio , der , ledsaget af søster jean-Berchemans , kommer for at sige farvel til os . Vi tabe vandkanden , og vandet plasker ud over jomfru ce'cilies store listesko . Vi sige , at tandbørsten ligger i sengen ! vi kysse søster Marie-philoméne på panden , i stedet for at lade hende kysse os på panden ! Vi gøre en mængde latterlige ting i vor Iver for at komme af sted . Vi have glemt at tage hat på , og ane det ikke , førend søster Berchemans kommer løbende efter os med flyvende slør og smilende ansigt . Hun sætter den på hovedet af os , siger , den er køn med de store hvide fjer , hjælper os med en snoet elastik . 
„ Galocherne ! “ siger søster Berchemans , „ og den lille håndkuffert ! “ 
Vi have glemt bagagen  ! Vi må tilbage efter den ; søster Berchemans skynder på os . 

„ Farvel , søster Berchemans ! “ 
„ God fornøjelse , Flory ! “ 
„ Om ti dage er ferien forbi ! “ Søster anna-isidore stod inde i porten ! hun kunne nok lide endnu en gang at se den unge fader , der var så grim ! 
Om ti dage , lille barn ! glem det nu ikke ! “ sagde søster st . Esprit , der var uhyre lettet over , at det ikke brændte . „ Om ti dage kommer du igen , glad og fornøjet med røde kinder ! “ 
„ På glædeligt gensyn , Flory ! “ råbte Hortense de signorio ud af vinduet og blev straks jaget bort af søster Marie-philoméne . 
Flory skråede hurtig over torvet med onkel Stephen . Ti dage var en lille evighed ! det var det i klostret , hvor man tit kedede sig rædselsfuldt , men ikke i Paris med dets hvirvel af fornøjelser . 
Lissy og John stod på banegården . Lissy græd , da hun så hende , og fætter John lovede hende alt , hvad hun ville have . Hun blev i triumf ført hen til ambassade-hotellets karet ! i triumf kørt til „ Kejserligkongelige ambassade hotel “ , gennem brede , fornemme gader , over boulevarder , hvor kastaniernes gul-grønne løv bævede let i forårets luftning , og hvor menneskene mylrede tæt frem og tilbage , ud til champs-elysées ! gennem en marmorport med brogede , elektriske lamper og svulmende dekorationsplanter ! Inderst inde er der en forgyldt stol med en forgyldt , lille negerschweitser . Der er blæn 

dende fint i det „ Kejserlig-kongelige ambassade hotel “ . Guld i guld ! Empire i empire ! Empire i den hvide elevator , hvor en pomadi-seret tjener i rødt og blåt foretager en utrolig masse luftrejser for egen fornøjelse . 
„ At du sådan skulle sendes bort hjemmefra , Floy ! du kan ikke tænke , hvor bedrøvet jeg var , da papa skrev det til mig ! “ sagde Lissy , da de sagde alene inde i det værelse , der skulle være Florys , medens hun var der . Der var ganske stille derinde . Man hørte som langt borte den ensformige rumlen og støj fra champs elysées alléen . Ovenpå knagede den lille vugge , hvori den unge hr . Earl slumrede blidt . Han var vokset , siden Flory sidst havde set ham . Han var en yndig , lille dreng ! Ane kunne mange , udmærkede historier om ham ! Folk standsede hende tit , når hun kørte rundt med ham i parkerne , og når den strenge motnotlyson ikke var med , fortalte hun gerne hele hans lille levnedsløb . 
„ Sagde papa ikke , når jeg skulle tilbage ? Jeg længes sådan , at jeg næsten ikke kan udholde det . “ 
„ Jeg kan slet ikke forstå , at der var noget i vejen med dig , Floy , der var sådan en god , lille pige , den gang jeg var hjemme ! Jeg kunne bedre tænke , det var Margaret , det var sket med . “ 
Mama holder af Margaret , men mig kan hun ikke lide ! Nu var papa og jeg så gode venner , og så giftede han sig igen . Det var så forfærdeligt for mig . “ 

„ Jeg kan godt forstå , at det ikke var så let i begyndelsen ! men du må huske på , hvor ene han blev , den gang mama døde . Og nu er det engang således , Floy ! og det kan ikke blive anderledes . Du holder jo så meget af papa og Margaret og lille Daisy , så jeg synes , du skulle gøre alt for at komme tilbage til dem . “ 
„ Men hvad synes du da , jeg skal gøre ? når jeg nu kom hjem , så er hun der også , jeg mener mama ! og så bliver det galt igen ! så på en måde måtte jeg meget hellere blive i Boulogne . “ 
„ Men papa længes efter dig . Han savner dig sådan ! der går heller ikke en dag , hvor Daisy ikke taler om dig ! “ 
„ Jeg kan ikke undvære Daisy . “ 
„ Men så skulle du skrive til Antoinette . Så kunne Stephen tage dit brev med , når han nu rejser til København . Hvis du skrev , at du så gerne ville tilbage og sådan noget , så fik du lov til det ! “ 
„ Men det kan jeg ikke ! det er ligeså slemt som at bede om forladelse ! det er næsten det samme . “ 
„ Men når de nu alle sammen længes efter dig , Floy ! det gør Antoinette også ! du kan tro , hun er ikke glad ! det har været næsten lige så sørgeligt for hende ! du var vist meget slem mod hende ! “ 
„ Jeg var så bedrøvet , at jeg ikke vidste , hvad jeg gjorde ! Hun har også slået mig ! “ 

„ Det ved jeg godt ! hun har selv fortalt mig det . Du skulle alligevel skrive ! “ 
„ Men når jeg nu ikke mener det ! når det nu ligefrem var at lyve , når jeg sagde , at jeg ville holde af hende . 
„ Du kunne prøve på at gøre det ! Jeg tro’r , det er det eneste rigtige ! du kan ikke udholde at tænke på , at papa- skal være skuffet over dig og bedrøvet i det kan du ikke , min egen , lille Floy ! “ 
Det kunne vi ikke ! Lissy har ret ! vi kunne ikke bære det længer . Daisy skal ikke gå rundt og lede forgæves efter os ! Vi ville ikke bedrøve vor fader . Vi er trætte af al vor modgang ! vi kunne ikke udholde vor længsel mere . Vi er dødtrætte ! vi give efter ! 
„ Jeg skal nok ! “ 
„ Det tænkte jeg nok , Floy ! nu må du ikke være ked af det , Floy ! nu kan du godt glæde dig til at se dem alle sammen igen . Og så siger de , at du er rent forstenet og forstokket ! men jeg troede aldrig på det ! ikke et øjeblik . Antoinette og jeg har holdt så meget af hinanden , men da jeg hørte alt dette , var jeg lige ved at blive vred på hende . Jeg sagde , at du var den bedste , lille pige af verden , og det må hun da indrømme mig nu ! kys mig , Floy  !  “ 
Lissy var glad , henrykt , begejstret ! Hun havde altid elsket sine små søstre ! Hun havde været så vant til at tage sig af dem , da hun var hjemme ! Alt det med Flory havde 

ligefrem taget på hende ! Hun havde bevaret en vis moderlig følelse for dem , skønt de snart vare store , voksne piger . Deres sorg hendes sorg ! deres glæde hendes glæde ! deres modgang hendes . 
De talte ikke mere om det ! ikke et ord ! det blev ikke nævnet , men Lissy gjorde alt for Flory . Hun levede og åndede for hende , så længe som hun kunne være hos hende . Flory var med hende , hvor hun gik og stod . Hun levede ligefrem op , den lille Flory ! hun følte sig ikke mere som „ Maria venindernes “ Nummer seksten , men som et pigebarn , nogen holder af og tænker på . 
Tidlig messe i notre-damekirken ! Fra for-årsmorgcnens dæmrende lys ind i kirkens dunkle rum . Paris vågner støjende udenfor ! Hospitalets porte slås op og i ! La morgue stiger frem af tågen ! Præsten messer ! Lysene stråle gyldenrødt fra altrene ! Bispen sidder svær , violet , højtidelig i sin udskårne stol . Sangen stiger i bølger ! Hallelujaet genlyder under hvælvingerne ! Røgelsen ligger i luften , svæver opad som grålige skyer ! Knæk ! Knæk ! når kordrengene svinge de tunge kar ! Silkerasien og kniplingslommetørklæder ! højhælede sko og højtidelige tårer ! Påskemorgen  ! 
Til madeleinekirken ! Blomster på blomster  ! røde roser på hvide altre ! rundt i de fleste af paris’ kirker og kapeller ! man møder de samme højhælede sko , den samme silkerasien . En bøn i dem alle ! helst i dem alle ! helst i de fleste ! men seks-syv bønner i seks-syv 

kapeller kan nok gå . Det lille jesusbarn er tilfreds med det ! det lille , fromme jesusbarn forlanger ikke mere  ! Nonner vrimle ud og ind med deres elever ! Jesuiterne komme stille med deres andægtige drenge ! De hvide nonner ! de sorte munke ! de brune nonner ! 
„ Påskemorgen ! han er opstanden ! Halleluja  !  “ 
Og så gå de hjem og spise bouillon og er glade for opstandelsen , messen , røgelsen og de varme påskekager fra konditoren . 
Versailles ! Bon marché og Louvre ! St . Clouds ! Springvand og Luxembourg ! Othello i théatre français ! Operaen og troubaduren ! Alléer og haver ! Boulevarder ! Mennesker ! Mennesker ! Mennesker ! Paris rundt . Hos mademoiseiile minet ! i butikker ! overalt ! i ti dage . 
„ Er de gode imod dig i klostret , Floy ? “ 
„ Ja , John ! jeg holder meget af dem ! “ 
„ De påvirker dig ikke ? “ 
„ Det kan jeg ikke mærke ! de taler aldrig til mig om religion ! nu varer det måske heller ikke så længe , Lis . “ 
„ Nej ! nu er det snart forbi med det klostervæsen . “ 
Klosterlivet må snart ophøre ! I kufferten ligger et halvfuldendt brev med skønskrift . 
„ Velkommen , lille fugl ! “ sagde søster Berchemans , da hun efter ti korte , men dejlige dage , atter stod i skolestuen . 

„ Flory må straks klæde sig om og tage fat på sine lektier ! “ sagde søster Marie-philoméne . 
Søster Marie-philoméne kunne ikke unde sig et minut ro den dag , pigebørne kom tilbage efter ferien . Der var en stadig uro ! Munden stod ikke på en eneste i ottende klasse ! der var feriefortrolighed og venskabelig udveksling af feriegodter . 
Den næste dag , en søndag , sagde de næsten alle nede i den skolestue , der var forbeholdt dem fridagene , sammen med søster Berchemans og søster rose-lucienne , der nylig under stor højtidelighed havde brændt et billede af Bismarck , som hun havde fundet i en eller anden stilebog , da søster st . Esprit åbnede døren og kom ind i en forfærdelig fart . Flun havde overtøj på og lignede en allerkæreste luffegås i det store , kluntede , lange slag . Kinderne vare endnu rødere end sædvanlig , øjnene strålede , panden havde tusinde , fornøjede rynker under pandebindet . 
„ Oversvømmelse ! “ Søster st . Esprit stod og trykkede sin mægtige , gamle paraply til hjertet og så’ rundt på dem ! 
„ Oversvømmelse , søster st . Esprit ? “ 
„ Ja , lille børn , havet stiger ! Jesus , min kærlighed ! hvor det dog stiger !  “ 
„ Hvor ! hvor ! Søster st . Esprit ? “ 
„ Ikke råbe sådan , kære børn ! husk dog • på , at vor kære moder , Marie stanislas er kommen tilbage i går aftes . Vor velsignede 

priorinde er meget træt efter den lange rejse . Vor moder hviler sig lidt ! Stille småbørn ! så kan i høre det hele , når jeg nu fortæller det til søster rose-lucienne og søster st . Jean-berchemans . “ 
„ Er det slemt , søster st . Esprit ? “ 
„ Hør kun , kære rose-lucienne ! “ 
„ Stille , Hortense de signorio . “- 
„ Jeg kommer gående over broen , søstre , da jeg vender hjem til klostret fra festen i st . Michalskapellet . Det var en forfærdelig storm  ! jeg kunne næsten ikke flytte en fod . Mit slør fløj op om hovedet på mig  ! det er mit bedste slør , søstre  ! og jeg var bange for , at det skulle blæse itu ! så hører jeg en råbe  : vandet stiger  ! Oversvømmelse ! skriger en anden . Hjælp ! hviner en tredje ! hvor ? spørger jeg en dreng ! nede ved strandpromenaden og de røde klipper ! Hatten blæste af ham , og borte var han ! “ 
„ Der bo’r mennesker rundt om på bjerget ! Marie bevare dem nådig og vel ! “ udbrød søster Berchemans forfærdet og korsede sig  ! . 
De korsede sig alle . 
„ Før den sag med Dreyfus kommer i orden , får Frankrig aldrig ro . Gud bevare Frankrig  ! Herren lade sin forbandelse komme over enhver forræders hoved . “ 
„ Det gør han nok , søster rose-lucienne ! “ 
„ Det er en ulykke med os siden den tid . Husk bare basarbranden , da den lille Camillas forældre og slægtninge kom af dage . “ 

„ Hvad så , søster st . Esprit ! “ 
„ Ikke så højt , småpiger ! Jeg løb lige på en ung dame , der sagde , at folk var begyndt på at flytte ud ! jeg havde ikke tid til at gå derned , da vi snart skal spise , men jeg spurgte vor kære moder , om vi måtte spasere den vej i dag . Vor kære moder sagde ja . “ 
„ Alle sammen ? må vi alle sammen ! “ 
„ Ja , børn ! alle de , der ikke er dårlige , må ! men nu må i ikke glæde jer for meget til det . Husk , det er en sorg ! glem ikke at bede den hellige jomfru om at lade vandet synke igen ! Kors jer , pigebørn ! “ 
„ Nu ringer middagsklokken ! Angelus  ! stille ! “ 
„ Lige efter middag skal vi gå ! jeg glæder mig ! når bare havet snart synker igen . “ 
„ Jeg med ! når bare ingen dør . “ 
En time efter vrimlede de ud to og to i de små , sorte trøjer ! der var ikke mindre end otte nonner til at passe på dem . 
„ Færre kan vi ikke være ! “ sagde søster st . Esprit . „ Falder et af pigebørnene i vandet , bliver jeg rent ør ! så springer jeg ud med det samme . “ 
Havet bruste , så man hørte det helt op på torvet ! Kridhvidt skum sprøjtede mange alen i vejret og faldt ned i en tæt , iskold regn . Strandpromenaden stod under vand ! Bølgerne sloge mod de røde klipper og rislede skummende ned ad dem . De strøg over bol 

værket med voldsom kraft og splintredes ! I havnen steg vandet time for time . Fyrtårnet var blevet ganske lille . 
„ Ikke for nær , børn ! ikke hen til bolværket ! pas på den store bølge der ! “ 
Søster Berchemans kunne ligeså godt tie stille ! man hørte ikke et ord ! Bølgerne kæmpede med de røde klipper , piskede dem , og joge tilbage efter ny kræfter . 
Pigebørnene så’ stille til uden at røre sig ! Tyskerne stod og sagde „  wunderschøn ! “ og fotograferede . 
Stormen susede om dem  ! Hattene fløj tilbage og måtte arbejdes op på hovedet igen . Vinden trængte blæsende ind under de små , korte trøjer . 
„ Tilbage , børn ! tilbage fra bolværket ! Flory ! “ 
Søster Berchemans så’ en mægtig bølge komme brusende . Nonnerne trængte rækkerne til side . 
Flory hørte ikke ! hun stod i dybe tanker og så’ op mod bjerget ! Menneskene vrimlede ud af husene og kunne næsten ikke komme frem i den voldsomme storm . 
„ Flory ! “ skreg søster Berchemans og ville springe frem for at gribe hende . 
„ Søster Berchemans !  “råbte en af nonnerne . 
„ Det nytter ikke ! bliv her . “ 
„ Flory ! gå dog tilbage ! “ hun hørte ikke et ord i den voldsomme larm . 
Bølgen slog mod bolværket , så det klirrede ! 

suste over Flory og kastede hende til jorden . Hun søgte at rejse sig ! Hun var ligbleg , strakte armene i vejret , udstødte et forpint , angstfuld ! Skrig , var igen ude i en forfærdelig vandhvirvel og blev af stormen kastet helt op på bolværket . 
„ Ryggen ! “ skreg søster st . Esprit . 
„  hun slog ikke ryggen  !  “ råbte en tysker . 
Søster Berchemans følte , om barnet var uskadt . Det var hun  ! Madonna være lovet  ! skønt hun var dødbleg i ansigtet og ikke kunne støtte på benene . Hun var gennemblødt . 
„ Hvor gør det ondt ? “ 
„ I armen , men den er vist ikke brækket ! “ Det varede noget , før de kom af sted . De rystede alle endnu . Men Flory havde det meget godt , var kun træt , frøs kun lidt og var så underlig i skulderen . 
„ Det var da godt , hun ikke besvimede , men blev ved at kæmpe imod , “ sagde søster st . Esprit . 
Armen blev højtidelig undersøgt , da de kom tilbage . Den var mørkerød , blodunderløben og mishandlet . 
„ Vi lægger lidt lægende salve på ! “ sagde søster marie-philomène  ! 
Den næste morgen var oversvømmelsen forbi ! Flory var hele klostrets heltinde . 
„ Tal dog ikke mere om det , pigebørn ! “ skændte søster marie-philomène . „ Såret er snart lægt ! “ 

„ Man må hærdes ! “ mente den blege søster rose-lucienne , der var bange for en smule træk . „ Man må hærdes , medens man er ung . “ 

tolvte kapitel . 
Gigtfeber og' kammillete . 
Flory blev rigtig syg nogle dage efter , lige før geografitimen . 
Det var den onsdag , lille Camilla måtte sidde nede i ottende klasseværelse ved siden af søster Marie-philoménes kateder , fordi hun havde sunget i religionstimen ! forstyrret den tykke søster st , emile-antoine med det røde hår ved at nynne den gamle missionssalme , de alle så godt kendte  : 
Un jour j'irai voir jésus mon bien aimé ! 
Au ciel ! Au ciel ! Au ciel ! 
J'irai voir jésus . 
Søster st . Eloi var bleven vred ! hun havde ført hende ind til søster Marie-philoméne og havde der givet en levende fremstilling af hendes synder . Den lille grædende Camilla , der var en yndig , lille pige med et par store , alvorlige , sorte øjne , et lille , rundt , rødmusset ansigt , krumkam og snørestøvler , var blevet 

løftet op på en meget høj stol , og søster st . Eloi fjernede sig baglæns under stadig skænden . 
„ Madonna ! Madonna ! hvor er du dog lille ! “ sagde nonnen ! „ er hunikke den allermindste , søster Marie-philoméne ? “ 
„ Den allermindste i hele skolen , søster st . Eloi ! “ 
„ Det er rigtignok kedelig , søster Marie-philoméne  ! “ 
„ Det gør mig meget ondt ! “ 
„ Hun er rigtignok lille ! Gud bevare os ! hun er den allermindste i hele skolen ! “ Det var fuldstændig sandt , Camilla var både den mindste og den yngste ! hun kunne kun nå op til skolebordene , når hun sad på diverse puder . I dette tilfælde så’ hun meget lille , meget ynkelig og meget sød ud , medens hun med tårer i øjnene sad og strikkede — eller snarere- — tabte masker med de runde snørestøvleben dinglende i luften . 
Flory var forfærdelig forpint ! i flere dage havde hun ikke følt sig rask ! den dårlige arm værkede og smertede . Det var , som blev den vredet af led den ene gang efter den anden . Hun kendte godt den følelse ; det var gigten . Hun var tung i hovedet , ked af alt , havde ikke lyst til det ringeste . Det var godt , hun snart skulle hjem ! Brevet var sendt af sted ! heldigvis . 
De andre pigebørn vare nede på legepladsen i frikvarteret . Hun havde fået lov til at blive oppe , fordi hun frøs så forfær 

delig en gang imellem . Hun sad med hovedet støttet på hånden , med den syge arm forsigtig udstrakt på skolebordet og stirrede træt og forknyt på den korsfæstede herres blodsdråber . 
„ Sid stille , Camilla ! “ Søster marie-philomène gik ned ad katederet ind i søster jean-berchemans klasse . Søster marie-philomène foretog så mange , små udflugter i den sidste tid . Der var så meget at tænke på . Eksamen stod nær for hånden . 
„ Jeg kan ikke finde den , Flory ! “ hulkede lille Camilla . 
„ Hvad kan du ikke finde ! “ 
„ Masken  ! “ 
„ Nu skal jeg komme hen og hjælpe dig , når jeg bare kan , Camilla ! “ 
Masken havde ondskabsfuldt forputtet sig en atten , nitten omgange dybt . Armen værkede og smertede . 
„ Du er sød , at du hjælper mig , Flory ! “ sagde den lille Camilla ! „ du er sød , Flory ! “ 
„ Det er du med , du skal ikke græde , fordi søster st . Eloi skændte på dig ! “ 
„ Jo , hun skal ! det er netop det , hun skal ! det må du virkelig ikke sige !" Søster Marie philomène kom bag på dem med sagte skridt . Søsteren havde den egenskab , at ingen hørte hende gå . Søster Marie-philomène kom altid og overraskede børnene ! Hun faldt dem altid troløst i ryggen . 

„ Hvad gør du ved armen , når du er hjemme ? du har jo haft gigt før , ikke sandt ? “ 
„ Jo , i den højre skulder ! engang imellem også i armen . Mademoiselle Mimi gned den , og når det var slemt , fik jeg salicyl . “ 
„ Det er bedst , jeg giver dig lidt massage , medens dine kammerater er ude . “ 
„ Men den er så øm , søster Marie-philoméne ! Såret er helt betændt ! “ 
„ Det har ikke noget at sige ! Knap kjolen op og lad ærmet glide ned . “ 
Flory adlød . Søster Marie-philoméne tog briller på , satte sig ved vinduet og tog fat . 
Tre blodunderløbne furer sagde trykkede ind i armen fra skulderen og ned til albuen . På undersiden var der et tykt skorpelag over et voldsomt sår . Det var bristet på steder , og man så det blodige , betændte flere kød . Det var bleven meget værre , siden søster Marie-philoméne sidst så det . Hun måtte indrømme sig selv , at hun havde forsømt at pleje det . 
Indvendig prikkede gigten , så det værkede helt ind i bryst og ryg ! udvendig sved såret og brændte furerne . 
„ Stå stille !  “ 
Det lange ærme i den lyseblå , strikkede silketrøje , som hørte med til uniformens undertøj , havde klistret sig fast til såret , lå presset ind i furerne og skulle nu rives fra den stakkels arm ! 
„ Å , søster Marie-philoméne ! kan det ikke 

blødes op med lidt lunkent vand ! “ bad søster Berchemans , der kom ind for at hente nogle programmer og stilebøger . 
Nu havde søster Marie-philoméne tænkt fuldstændig det samme , men da hun var en af de ældste nonner og søster Berchemans en af de yngste , og hun nu en gang ikke kunne finde sig i at modtage råd eller tåle , at nogen vovede andet end at synes det , hun gjorde , aldeles vidunderligt , så sagde hun , at det skulle hun nok selv bestemme . „ Vær nu ikke så barnagtig , Flory ! tænk på , hvad den hellige jomfru led , da hun så Jesus hænge på korset . Tænk på , at du har disse smerter for at tjene Herren . Han har lidt så meget for dig , så kan du vel nok bære dette for at glæde ham . “ 
Når Kristus bliver glad for det , så lade vi søster philoméne pine sjælen ud af livet på os ! 
Ritch  ! Ratch ! en forfærdelig smerte ! Blodet strømmer varmt ned over hånden . Det sortner for øjnene . Jomfru Maries hvide kjortel bliver dunkelblå . Jordkloden vakler , Kristi lampen slukkes , tændes , går bort og kommer igen med tusinde andre . 
Flory falder , og ved intet mere . 
Da hun kom til sig selv , sad hun på søster Marie-philoménes skød ! Tænderne klaprede i munden . Hovedet brændte som ild . Håret var ganske vådt i tindingerne . Hele skolestuen var i oprør ! Søster st . Jean-berche-mans holdt noget , der lugtede stærkt og ækelt , 

under hendes næse . Lille Camilla græd forskrækket henne på den høje stol . Søster st . Eloi kom og løftede hende ned og kælede for hende for at berolige hende , så freden var genoprettet imellem dem . 
„ Flory er død ! “ græd Camilla . 
„ Nej ! hun besvimede kun . “ 
„ Der er blod på kjolen ! “ 
„ Det er fra armen , lille Camilla ! “ Søster st . Eloi gik bort med hende på armen og trøstede hende ! hun fandt på de tusinde ting for at berolige hende . Pigebørnene vare sendte ind i den tilstødende klasse og kiggede medfølende ud på patienten , der nær havde skræmmet livet af dem alle , ligesom de skulle til at tage fat på rhonens så bugtede og så interessante løb . Det var jo kedelig , at fuglen skulle blive syg , men skulle hun besvime , var det godt , at hun gjorde det før rhonen . 
„ Har du det nu bedre ? “ Hortense de signorio havde tårer bag de blå briller . Hun stod foran hende med et vandfad . Hun havde endnu den ene hånd nede i vandet . Hun var rede til at sprøjte i påkommende tilfælde . 
„ Gør det meget ondt , Flory ! “ 
Det gør meget ondt . Det kan ikke nytte at nægte det . Det er , som der jages sværd på sværd ind i bryst og arm . Det værker i korte ryk gennem hovedet . Hovedet er smertelig tungt . Øjnene kunne næsten ikke holdes åbne . Nu kommer sværdet igen ! bare man kunne skrige ! det ville lette . Men man skri 

ger ikke , når man sidder på den strenge søster Marie-philoménes skød . 
„ Nu har du det bedre ! Se , søster st . Jean-berchemans , nu vender rødmen tilbage på kinderne ! “ 
Søster Berchemans kan ikke se rødmen ! 
Hun ser , at Flory er meget syg . Hun kunne græde af medfølelse . 
„ Lad hende komme i seng , søster Marie-philoméne . Hun er for lille til at lide for Madonnas og Jesu skyld . Hun blev så forundret , den dag jeg læste om barnet , der gik med alt for små støvler for at tjene Herren . Lad hende ikke lide , kære søster ! Jeg kan hjælpe hende ! jeg er færdig med mine timer ! når jeg bag efter går ned i kapellet og beder for hende , bliver den himmelske moder ikke vred , fordi vi ikke lod hende lide . “ 
„ Gå kun ned i kapellet , søster st . Jean-berchemans  ! puds st . Cicilies lutt ! Jeg pylrer aldrig om mine elever ! Sæt vandfadet fra dig , Hortense ! sæt dig ned , Flory ! tag dråberne ned til søster marthe-luciennes apottek ! glem ikke at vande blomsterne , kære søster . “ 
Søster Berchemans smuttede nedslået bort uden at turde sige mere . Søster Marie philo-méne var så mægtig . Alle mente , at hun skulle være priorinde efter den gode moder Marie-stanislas . Hun faldt i tanker foran altrets gyldne blomster ! hun glemte at ordne liljerne foran st . Cecilie . En nonne må være lydig . Hun må gå gennem ild og vand , fordres det . Søster Berchemans kan ikke råde 

søster Marie-philoméne til at sende bud efter klosterlægen . Søster Berchemans har ikke lyst til at smile og le mere den dag . 
„ Gør dig umage for at være opmærksom , Flory . Sid stille og pas godt på ! i dag hører jeg dig ikke , men du må være opmærksom  ! ellers går det aldrig til eksamen ! “ 
Flory faldt hen i en underlig døs , ligegyldig for alt  ! ligegyldig for søster marie-phiiomènes mange formaninger og for Hortense de sig-norios opmuntrende løjer . Hun kunne ikke udholde de forfærdelige smerter ! Pigebørnene vare meget deltagende  ! Men hun var ligegyldig for alt , selv for fem , kandiserede kirsebær , der havde gjort den lange rejse fra bageste til første række kun iførte små , tynde silkepapirs-chemiser , hvormed den gavmilde giverinde i skyndingen havde smykket dem . Kirsebærene vare klistrede og tiltalende og endte deres tilværelse i den fikse adélinas store mund . Adélina var altid mere lækkersulten end bedvøvet . 
Ved middagsbordet var Flory genstand for niende klasses udelte opmærksomhed . Hun blev udspurgt på det nøjagtigste om alle sine fornemmelser ! Blodpøl ! Besvimelse og sværdsmerter ! niende klasse regnede det for højeste chic . Det blev moderne at dåne . De vare fuglen taknemlige for den gode idé . De øvede sig i at falde graciøst baglæns i frikvarterene . Besvimelser hørte til dagens orden  ! det blev en ren epidemi i de første uger , der fulgte efter . „ Ma sœur' . jeg besvimer ! Ma sœur ! jeg får ondt  ! hed det hvert øjeblik . Søster 

st . Esprit anvendte parfumedouche og venlige ord . Søster marie-philomène gav dem amerikansk olie og lange lektier . Det hjalp . 
Flory blev sendt op på frøken eudelines værelse . Der var varmere end i den store , skumle skolestue . Frøken eudeline havde filerede tæpper på alle stolene , kineserdukker på kaminhylden og en perlehund på skrivebordet . 
Der sad hun og døsede hele eftermiddagen over et album , , hun ikke så’ i . Henad aften kom smerterne igen . Den næste morgen vågnede hun med voldsom feber . Hun lå i et skrig , til hun igen besvimede . Da hospitalsbygningen netop var under reparation , blev hun flyttet ind i det hvide værelse , hvor hun lå den første nat . 
„ Kammillete  ! “ sagde søster Marthe-lucienne , der passede de syge børn . „ Kammillete er så godt for al slags dårlighed . Det er bedst hun får surdej under fødderne . “ Søster Marthe-lucienne stirrede på Flory , der var helt vild . Hun rejste sig en  gang imellem op i sengen med blussende kinder og feberklare øjne . Hun råbte fortvivlet på nogen ! hun bad , om hun måtte komme hjem ! hun jamrede og skreg og faldt udmattet tilbage . Søster Marthe gik ned . Hun var børnenes skræk  ! stor , stærk , grov og streng . Hun havde gule hugtænder og et anseligt , gråt skæg . 
„ Citronvand ! jeg vil give hende citronvand ! “ tænkte søster st . Emilienne , der kom listende ind for at gøre værelset i stand . 

„ Det stiller feber “ , panelerne blev sæbevaskede ! „ og letter så dejligt i hovedet ! “ Vindueskarmene fik en omgang , og søster emilienne glemte citronerne i sin Iver for at rede senge i sovesalene . 
Søster st . Esprit søgte at finde nogle feberstillende piller , som hun imidlertid ikke fandt . Hun gik ind i festsalen og skrev Florys navn på „ De flittige børns ærestavle “ . 
„ Hun spiller som en guds engel ! “ sukkede søster st . Esprit og greb sin bønnebog , der havde sort kjole på , som var knappet på den ene side . Kapellets klokke kaldte og hun måtte løbe . „ Gid man kunne tage smerterne fra hende ! gid man kunne hjælpe hende . Det er da godt , at søster Marthe er hos hende . “ 
Men Flory lå alene resten af formiddagen , da søster marthe-lucienne blev kaldt op til priorinden , der ikke befandt sig vel , men havde fået et tilbagefald af sin gamle lever-dårlighed . 
Men Flory kedede sig ikke ! hvor kunne hun kede sig med det tapet , der var i stuen ? 
Før hun blev syg , havde hun knapt set det , knapt lagt mærke til det , men nu veg øjnene ikke fra det . 
Der var en stor , rød blomst lige ved ansigtet ! en stor , grim blomst med krummede , blegrøde , stribede blade . På begge sider af blomsten en stilk med tre gule knopper og blegrøde kugler ! så en trappe med fire skrå 

trin op til et lille klokketårn . Og så igen den grimme blomst ! de stribede blade ! den lille stilk og de blegrøde kugler ! så igen de skrå trin ! det lille klokketårn og det hele om igen og om igen ! oppe ved loftet ! nede ved gulvet ! ud over væggene . 
Man måtte le af dette tapet ! man måtte le , selv om man ikke havde lyst . Kuglerne vare ikke stille et sekund  ! Trapperne drejede , og blomsterne snurrede . Lukkede man øjnene og åbnede dem igen , var alt i fuld fart . Umuligt , at komme bag på dem et øjeblik , hvor de vare stille ! umuligt , at stanse dem ! 
Men man bliver træt af at være med til sådan en vild Dans . Man bliver træt ! dødtræt  ! så træt , at man ikke kan lade være med at græde og hulke . 
Det er ikke et rart tapet ! men et ondt , et forfærdeligt tapet . Blomsterne snurre , selv om man græder ! Tårnene løbe , selv om man hulker ! Kuglerne danse , selv om man dækker dem med brændende hænder ! Trapperne glide , selv om man råber , de ikke må ! siger , at de skal stanse . 
Lissy skal komme ! Søster st . Esprit er ikke Lissy ! Margaret er heller ikke en lille nonne i sort kutte . Margaret har ikke sådant et ansigt som søster st . Esprit , og Daisy må ikke græde , fordi hun sang : 
Un jour j’irai voir 
Jesus mon bien aimé ! 

Au ciel ! Au ciel ! Au ciel ! J'irai voir Jesus . 
Men det sang den lille Camilla ! Det var jo ikke Daisy ! Men Daisy kunne så mange . Daisy kunne synge den om de små fingre : 
kom ! nu skal jeg 
fortælle jer 
om ti små , sagde mænd .’ 
hun kan sige så mange Vers , som hun har lært af bes : 
Henrik er en lille 
dreng 
med krøllet , gul paryk  .  .  . 
Hun lå og døsede mellem smerteanfaldene . Det var , som hun løftedes på store bølger . Hun blev vugget op og ned , til hun blev angst og klamrede sig til sengen . 
Søstrene kom listende ind fra tid til anden . 
Hun lå og drømte uden at tænke . 
„ Flory ! “ 
Hortense de signorio stod henne ved døren ud til gangen og søgte forgæves at vække hendes opmærksomhed . 
„ Flory ! “ 
Det lykkedes ikke . Hun listede sig hen til sengen . 
„ Kender du mig ikke ? “ 
Hun stirrede frem med et mat , tilsløret blik . Hortense tabte modet og så’ på hende uden at tale . Den list , hun så snildt havde ud 

fundet , nemlig at bede søster Marie-philoméne om tilladelse til at hente et rent lommetørklæde på sovesalen , stikke af , før en af nonnerne kunne følge med hende , og kigge ind til veninden med det samme , hun gik forbi , var ved at blive tilintetgjort , da hun hørte nogen komme op ad trappen . Hun korsede sig med megen fingerfærdighed for at befri sig for faren , bøjede sig over sengen og råbte med en velment , men så voldsom kraft , at hun kunne have kaldt en død til live : 
„ Flory , der kom brev til dig fra Danmark før middag ! Søster Marie-philoméne har det . “ 
Trinene lød lige udenfor døren . Hun styrtede ud , undgik heldig søster Berchemans , men løb lige i armene på den engelske nonne , søster Mary , der havde opsigt på sovesalene den uge og netop kom ud derfra , da hun ville liste ubemærket bort . Hun standsede hende ved at stille sig i vejen forende , og således stansedes altså også tilbagetoget . Søster Mary var i meget dårligt humør . 
„ Blouse lefl on a chair , Hortense ! “ skændte hun . „ Boots topsy-turry on the floor ! another bad point ! “ 
„ Nå ! “ sagde Hortense ligegyldig og ville gå udenom . 
„ Du har femten bad . points , Hortense ! og så siger du nå ! do tabe care , child ! “ 
„ Ja , ja ! “ 
Søster Mary gik videre med sin sorte bog , og Hortense skyndte sig ned i skolestuen til 

sine kammerater . De havde tøjet på for at gå ud . Hortense blev udspurgt på Krys og på tværs , om hvor hun havde været . Hun rodede sig ind i en masse modsigelser og endte med at nyse . 
„ Man skulle tro , du ikke havde dit lommetørklæde , lille barn ! “ udbrød søster st . Esprit . Det havde Hortense for den sags-skyld heller ikke . Det lå inde i Florys værelse . Søster Berchemans fandt det senere , gemte det bag smækken af sit sorte forklæde og gav hende det om aftenen . 
„ Flory ! kender du mig ikke ? “ 
„ Jeg skal hjem ! må jeg få brevet ? “ 
„ Jeg har ikke noget brev , lille ven ! Søster Berchemans har ikke noget . “ 
„ Må jeg komme hjem . Papa ! Daisy ! Jeg vil hjem ! “ 
Søster Berchemans kunne næsten ikke holde Flory i sengen . Hun klagede og græd . Søster Berchemans kunne ikke tåle at høre , hvordan hun hulkede . 
„ Så , så , lille Flory ! “ 
Smerterne kom igen , sønderrivende , uudholdelige  ! Nonnen sad og holdt hende i hånden , mærkede pulsen hamre som et utrætteligt ur og følte så , at hånden slappedes og blev mat . 
„ Flory ! lille barn ! “ 
Flory hørte ikke . Ansigtet blev ligblegt . Trækkene slappedes . 
„ Hjem ! “ hviskedee hun og faldt så igen tilbage i det dybe mørke . 

søster Berchemans slog hastig vinduerne op og trak gardinet til side . Vårluften strømmede ind i stuen , krydret og gennemtrængende . Man mærkede duften fra klosterhavens mange blomster . Fuglene pippede under tagskægget . 
Søster Marthe kom ind , gned Florys hænder og pande med det , der lugtede ækelt , og sendte den unge nonne ud efter søster marie-philomène . 
„ Lad hende komme hjem til sin moder ! “ bad søster Berchemans , da hun et øjeblik efter standsede foran det lille jesusbarn i stueetagen . „ Lad hende komme til sin moder . “ 
Søster Berchemans vidste ikke andet om Flory , end at hun var sendt til dem for at lære fransk . 
Hun holdt så meget af Flory . 
„ Lad hende komme hjem ! “ 
Jesusbarnet holdt sceptret højt i den ene hånd og rakte velsignende den anden frem . 
Han smilede ned til hende med de himmelske , strålende øjne . 
Søster marie-philomène blev for alvor bange , da hun så’ , hvor alvorlig det var med sygdommen ; hun frasagde sig ansvaret . Hun turde ikke længer være ene om det . 
„ Det er liv og død ! “ sagde søster Marthe . 
Så gik der bud efter klostrets læge  ! der gik ilbud efter doktor tiffin på torvet bag st . Nicolaskirken . Søster st . Ursule ilede derhen i sin svære vælde . Hun kimede på , og opnåede endelig at vække husjomfruen , 

der sov blidt inde i dagligstuen med forklædet over hovedet . 
„ Doktoren ! “ 
„ Doktoren er på hospitalet ! “ 
Doktoren skulle til st . Portel . Doktoren var træt , doktoren havde ikke spist . Doktoren skulle nok komme . „ Hidsig er han som en djævel , når han er træt , søster st . Ursule , men ellers det bedste menneske på jorden . Og så giver han så meget bort , den dygtige mand . Man kunne brase hele dagen for hans fattige patienter . Men man passer på ham , man handler i hans interesse , søster st . Ursule . Ellers kom han ikke pænt i jorden . Der var ikke en hvid til messer , hvis han fik lov til at råde , den ødsle , hidsige mand . “ 
„ Nu må jeg nok hjem til postejerne ! Guds fred , madam gaunet ! “ 
„ Tak , søster st . Ursule ! “ 
Nonnen gik tungt tilbage til klostret . Hun havde ikke engang tid til at føle på hønsene , der strakte halsene ud over boderne henne på hjørnet . 
Søster st . Ursule blandede sine tårer med kaninpostejerne , der for resten godt kunne trænge til både salt og sødt . Kaninpostejerne vare noget af det mest ferske og flove . Tårerne gjorde en aldeles fortrinlig virkning . Søster st . Ursule havde et blødt hjerte ! og hun elskede det syge barn . 
„ Snavs ! “ sagde doktor tiffin , da han om eftermiddagen kiggede ind  ! „ meget snavs  ! det er en ganske forbandet stærk gigtfeber , min 

gode søster Marthe ! Ved de det ! De skulle straks have sendt bud efter mig , ved de det ? Hm ! “ 
Søster Marthe korsede sig demonstrativt og så’ fornærmet ud . 
„ Hun er udlænding , ikke sandt ? “ 
„ Fra Danmark ! “ 
„ Nå ! En datter af hvem ? 
„ Af den engelske ambassadør i København  !  “ 
„ Nu skal jeg undersøge hende ! Søster Marthe kan gå  !  “ 
Søster Marthe gik ud på trappen . Der samledes nonnerne lidt efter lidt . 
„ Den hedning ! “ sagde søster Marthe . 
Hedningen , der var den dygtigste doktor i Boulogne , så dygtig , at folk kom rejsende langt borte fra , både fra syden og Paris , var en lille , uanselig mand med et ansigt så rynket som et overgemt vinteræble og med alt for korte bukser . Doktor tiffin havde trådt sine barne-sko ; og han rystede endog lidt på hånden , nu og da ; men aldrig , når han undersøgte eller opererede nogen . Så var den rolig . Blikket borede sig gennem patienten . Ansigtet var en spændt , lærd rynke . 
Han talte godt for Flory , medens han undersøgte hende , bankede hende på ryggen , hamrede hende på brystet . Han lyttede meget længe til hjertet . Han syntes ikke om hjerteslaget . Han pressede . Hånden ned på det . Det hamrede og bankede igen , slog uroligt og stærkt som en bange fugls . Så 

klappede han hende venlig på kinden , betragtede de feberglinsende øjne , hvori der ikke var gnist af forståelse , lyttede et øjeblik til den klagende stønnen , satte sig på bordet ved vinduet , lagde fødderne på den bønnestol , søster Marthe havde ført med sig , gav sig tid til at bide negle og sagde mumlende , medens han dybsindig stirrede ud i rummet , at den konstitution var svækket , at hjertet var stærkt angrebet , og at kræfterne gav han ikke meget for . Han rev en stump af det papir , søster marie-philomène havde bragt til ham , dyppede hendes pen næsten til skaftet og skrev en meget lang recept med en lille , kluntet , ulæselig skrift . Han lyttede atter til hjertet , rystede på hovedet og gik udenfor til nonnerne på trappegangen . Her pressede han sin lille , spinkle korpus ind i en meget snæver overfrakke , medens han afvekslende så’ op på nonnerne og ned på knapperne . 
„ Søster Marthe mener , det er liv og død ! “ udbrød søster marie-philomène . „ Skulle det være  .  .  .  . “ 
„ Død ! “ sagde doktor tiffin afvisende . „ Død ! “ gentoge nonnerne mumlende . „ Hun spillede som en guds engel ! “ udbrød søster st . Esprit . Hun kunne også synge så fint og smukt ! “ 
„ Det kommer hun næppe til mere . Hun har levet under uheldige forhold . Hun har vist haft mange sorger og sindsbevægelser ! “ 

„ Hun har tidlig mistet sin moder og en Broder ! hun har stedmoder , doktor tiffin ! “ 
„ Der må straks skrives til hendes hjem . Straks , “ sagde søster Marie-philoméne . 
„ Hvis der er nogen af hendes familie , der vil se hende , må de komme hurtigst muligt .  “ 
„ Det var grevinden , som sendte hende hertil ! så må vi helst skrive til hende . Jeg fik brev i Morges . Hun skulle have været hjem nu ! “ 
„ Hun taler også om et brev . Hun har ligget og bedt om det , “ sagde søster jean-berchemans bevæget . 
„ Må hun få det at vide ? “ 
„ Hun forstår det vist ikke , søster st . Esprit . Men prøv kun . Jeg kommer igen om tre timer ! “ 
„ Stakkels , lille fugl ! “ hviskedee søster Berchemans til Flory , „ Du kommer hjem ! “ 
Hun syntes , der kom et glimt af glæde over det forpinte ansigt . 
Men det var kun et glimt . 
Aftenen kom og natten gik under skrig og klage . Doktoren måtte hentes hen ad tre . 
Der var meget stille i klostret den næste morgen . Ingen talte højt ; ingen lo støjende , ingen trampede i trappen . 
Om aftenen græd Hortense de signorio sig i søvn . Niende klasse satte ikke krøllepapir i håret . Ingen havde utallige fletninger at slås med . Ingen tænkte på brogede sløjfer . 

lysene slukkedes lidt efter lidt i den store , hvide bygning . Kapellets spruttede , osede og gik ud . 
Søster Berchemans tændte slangelampen foran jesusbarnet ude på trappen . 
Skæret faldt rødgyldent hen over det smilende ansigt . 

trettende kapitel . 
Stedmoder . 
Foråret havde holdt sit indtog i Danmark . 
Fine , små , vårgrønne skud bævede let i den milde luftning . Æblerosens løv duftede , og hække grønnedes langs alle veje . 
Træerne strakte forventningsfulde de tunge , harpikssvangre knopper frem . På kastanjernes grene tittede enkelte , sammenfoldede blade frem , gulgrønne og uldne . Solen skinnede varmt og dannede lysende streger og dansende pletter på den fugtige , sorte muld i træernes skygge . 
Og Krokus myldrede frem i haverne . Der var ingen stansning ! det var en hel Krokus-hær ! Næppe havde tusinder mistet hovederne ved de lækkersultne spurves næb , før tre gange så mange skøde op og stod og lo til solen og våren . De havde forskellige kjoler på ! de yndede de stærke farver ! de skinnede fra den klareste blå til den guleste gule ! nogle røde med hvide striber , andre lilla med grønlige striber . 

der var også violer , der duftende skade frem under hegn og gærder . Og pinseliljerne ! Pinseliljerne vare komne længe før pinse . De stod ødselt spredte i svajende buketter eller sammenstuvede i skinnende , hvide flokke , lange , blændende , hvide rækker , duftende i solen . 
Hendes nåde , grevinde Antoinette Howard kom gående ned med en forårsbuket i hånden . Grevinden kom nynnende ned ad trappen . Hun var glad ! først var der et lille brev fra Frankrig , der lovede meget godt . Så var der vejret og endelig en raslende hvid silkekjole med ophævede tusindfryd . Hun havde netop været oppe for at prøve den . Den hvide tusindfrydskjole fra London var et rent vidunder af en kjole . Den klædte , — som léonie sagde — hendes nåde aldeles fortryllende , gjorde skræderen al mulig ære og ville gøre megen lykke til receptionen på dronning Viktorias høje fødselsdag . 
„ Hvad er der i vejen , min stump ? “ spurgte grevinden , da hun så’ Daisy stå grædende udenfor barnestuen med en farvelade på gulvet på den ene side og en dukke i dybeste negligé på den anden , med armene på rækværket og hovedet på armene . „ Hvor kan barnepigen være henne , “ tænkte hun . Hun havde selv sendt bes ned med nogle gamle spindelvævskniplinger , der skulle repareres , og fræulein var af en eller anden grund forsvunden fra jordens overflade . „ Hvorfor græder du , baby ? Har du slået dig ? “ 

grevinden bøjede sig ned og undersøgte de små buttede knæ , men disse Daisys altid så udsatte punkter fejlede intet . Hun løftede hende op på armen og trøstede hende . Daisy var ganske slap af gråd og sorg og lod sit hoved dingle frem og tilbage i fortvivlelse på en meget ynkelig og meget hjerteskærende måde . 
„ Hvad er der dog i vejen med Daisy ? “ „ Floy ! “ hulkede hun . 
„ Hvad er der med Floy ? “ 
„ Hun er her ikke ! “ 
„ Du ved jo godt , hun er i Frankrig . Nu kommer hun meget snart hjem ! “ 
„  hvorfor !  “ 
„ Fordi hun gerne vil . Hun længes efter det ! “ 
„ Jeg længes efter min Floy ! “ 
„ Men nu kommer hun snart ! “ 
„ Min lille Floy ! “ 
„ Vil du med mig ind ? når Betzy så kommer , kan hun ikke finde dig .- vil du med ? “ 
„ Ja ! “ sukkede Daisy . 
I grevindens stue skinnede solen muntert ind gennem de brogede perlegardiner . På de små , hvide dragkister med de sorte plader spaserede der nydelige damer og herrer af saksisk porcellain . Damerne løftede yndefuldt de brusende , sløjfebesatte skørter , satte hyrdestavene i jorden og strakte de højhælede sko , som ville de nå hen over den spejlblanke flade for at lugte til de brogede blomster , som deres bejlere rakte frem for dem i små , 

rosensmykkede , flade , forsirede kurve . Der var så morsomt i grevindens salon . I loftet legede buttede amoriner med drenge med spidse øren . Ens små støvler blev ganske skjulte , når man gik på tæppet . Under det hvide klaver var der en forgyldt harpe 1 den kunne man sidde på , når der ikke blev spillet . Man kunne gå og plukke store buketter blomster rundt omkring . 
Der var blomster overalt i grevindens lille salon ! der var blomster , hvor de kunne stilles . Gartneren på bechersdorf brummede , når han måtte plyndre drivhusene ; men det nyttede ham ikke ! De måtte af sted . Og nu stod de dejlige , svagtgule teroser , endnu lidt tunge i hovedet , sammen med bugnende bundter violer og liljekonvaller . 
„ Floy er sød ! “ 
„ Ja , hun er ! det er hun nok , når hun nu kommer tilbage . “ 
„ Det er min Floy . “ 
„ Gå du nu op og hent mag . Hun må være færdig . “ Daisy sprang ned på gulvet . Hun havde tilbragt en meget behagelig time på grevindens skød . Hendes øren vare blevne fyldte med historier , hendes øjne med billeder og hendes mund med forgyldte chokoladebonbons . Hun blev meget forkælet . Hun var endnu den yngste . 
Hun mødte bes udenfor . Hun havde ledt efter hende overalt . Bes havde meget travlt den dag . for om ganske kort tid flyttede de 

ud til bechersdorf . Hun tog Daisy på ryggen og lod hende ride helt op til skolestuen . 
Margaret var færdig og styrtede fornøjet af sted , hvad der straks bragte hende en længere reprimande fra mademoiselle béronet . Det var en yngre dame med stærkt kreppet pandehår og net . Hun led af permanent særhed og nervøse ansigtstrækninger . Der var ikke andet mærkeligt ved mademoiselle béronet , end at hun hver morgen badede panden i noget blåt i en gul flaske , der bar den gådefulde indskrift : „ Mod rynker . Uskadeligt . Ufejlbarligt . “ Mademoiselle béronet yndede blommefarvede kjoler og gik med dem , når hun læste , når hun spaserede , når hun fulgte Margaret til danse- og rideøvelser . 
Turen gik i det dejlige vejr over Langelinje , Østerbro , dosseringen og hjem gennem kongens have , der næsten var ganske grøn . Var der ikke kommet visitter , lige da de kom tilbage , vare de måske blevne inde i stuen hele eftermiddagen , men det gjorde der , og de måtte nøjes med skolestuen og den sære mademoiselle béronets selskab . 
„ Jeg er kogt ! “ udbrød Margaret , da hun på den nydeligste måde fyldte sin tekop halvt med sukker . 
„ Jeg er også kogt ! “ ekko’ede Daisy . 
„ Men gud , børn , hvordan er det , i taler ! Hvad var det , du sagde ? “ 
„ Kogt , hed , skoldet ! “ svarede Margaret 

rapmundet . Varmen havde gjort hende pirrelig . Hun var ikke oplagt til at være ydmyg . 
„ Sådan taler unge damer ikke ! jeg har aldrig hørt noget lignende . Tror du , den lille baronesse Augusta sagde det ?  .  .  . “ 
„ Jeg kan ikke forstå , at Flory slet ikke har skrevet . Vi har ikke hørt fra hende så længe ! Ikke en gang papa fik brev , og i går var det dog hans fødselsdag . De skulle bare se en skrivemappe , hun begyndte at skære ud , før hun rejste . Den var så nydelig ! det var en drage , der bider sig i halen , og den må hun da være færdig med . Det er rigtignok underlig , at der ikke er kommet brev . Bare der ikke er noget i vejen ! “ 
„ Floy kommer snart hjem . Det siger mama , mag . “ 
„ Det ved jeg godt . Det har der været tale om lige , siden onkel Stephen var her og sagde , det var synd , at hun skulle blive længer borte , fordi hun længtes efter os . Kan du huske , hvad det er , Floy har med hjem til dig , baby ? “ 
„ Mange , små dyr , der rasler . “ 
„ Ja ! en hel mængde lamaer og heste og lam og får og hunde , der er hule og lukkede til nedenunder med papir . Og når man så stikker fingren igennem det , så kommer der små dukker og kaffestel og vogne og karaffer ud . De hedder „ Overraskelser “ og kommer fra Dijon . “ 
„ Så , børn , vær nu stille ! Løb ind i barnestuen , Daisy ! Læs nu dine lektier , 

medens jeg falder lidt hen ! “ Mademoiselle béronet faldt hver dag lidt hen . Hun sov ikke ! langtfra ! lukkede bare øjnene og faldt hen med en pude under hovedet og en skammel under fødderne . Fræulein kom ind og samlede tetøjet med mere velvilje og mindre støj end sædvanlig . Barnejomfruen qual sang på sit sidste Vers . Hun ville drage til Afrika som missionær , og hun havde kun få dage tilbage i gesandtens hjem . Det burde Daisy vist være glad for , da hendes liv og lemmer ofte havde været truede , når den fromme pige passede hende . Da hun nu snart skulle rejse , fattede hun på en gang megen interesse for den lille pige . Hun fortalte hende lange , kedelige historier om den gode Johannes , der ikke tog pungen med de mange penge , men bragte den til sin gamle herre , der klappede ham på hovedet og forærede dem til hans moder . Hun fik hende altid straks til at sove . Når hun bare hørte begyndelsen : på en varm sommerdag gik en god dreng , som vi ville kalde . . . . . . . . . . . . . osv . , faldt hun i søvn . Hun forærede hende det glansbillede , der lå som mærke i den røde salmebog med det hvide lam . Det forestillede Kristus tolv år gammel i templet . Daisy gemte det henrykt i sin lomme om dagen og på hovedpuden om natten , kyssede al glansen af det og regnede det i lange tider for en uerstattelig skat . 
„ Har du nu læst ? “ 
„ Ja ! det er længe siden , mademoiselle ! “ 

„ Øv dig så ." 
Margaret satte sig til klaveret , så’ , at mademoiselle igen var falden hen , tog Florys sidste , snart gamle brev frem , læste det med nyhedens interesse , rejste sig så , gik hen til stolen , hvor frøkenen sad , og betragtede i ærbødig afstand med dyb interesse hendes næse . Den var lille og opadvendt , havde små rynker ! Mademoiselles næse så’ altid ud , som om den lugtede noget ubehagelig . 
„ Jeg har glemt mine noder . “ 
„ Jeg har glemt mine noder ! nu går jeg ned og henter dem . “ 
Hun listede bort , fik fat på den tykke bog og var på vejen op igen , da hun hørte , at nogen ringede på portklokken , at portneren åbnede den og sagde til James , der sad i forstuen med en Avis , at det var brevene . 
„ James ! lad mig få dem , så skal jeg nok dele dem om ! “ råbte hun ind . 
„ Ja , mange tak , dersom miss Margaret har lyst . “ 
„ Jeg vil gerne . “ James afleverede dem bukkende og forsvandt i køkkenet , hvor han gav sig til at spille på harmonika og synge om  : den ungersvend i grønnen skov , medens Mabel og hendes hjælpetropper pressede citroner , piskede blommer , pillede korender , skare ananas og gjorde andre appetitlige forberedelser til den næste dags dessert . 
„ Otte , papa ! “ sagde Margaret , da hun begyndte sin runde i hans excellenses arbejds-  værelse . Det er en hel bunke . “ 

„ Ingen fra Floy ! “ udbrød han , da han havde undersøgt dem . „ Du længes nok også efter at høre noget , mag . “ 
„ Forfærdelig , papa . Jeg kan næsten ikke undvære hende . Floy og jeg har jo altid før været sammen . “ 
„ Ja ! det har i jo . “ 
„ Tre til dig . “ Margaret lagde dem på bordet i grevindens stue . 
„ Det ene er fra Boulogne . Så får vi nok at vide , hvad nonnerne siger til , at Floy rejser fra dem !  “ 
„ Hun skal hjem , om også de nødig vil , af med hende , ikke sandt ? “ 
„ Ja , hvis det nu ikke vil sætte hende for meget tilbage . Nu lader det jo til , at hun er ved at blive perfekt i fransk . “ 
„ Hun skal ikke ? “ 
„ Margaret ! lad nu være at plage mig . Hun kommer jo hjem . “ 
Margaret lod lidt forvirret hovedet synke . Hun turde ikke spørge , om hun måtte få lov til at læse Florys brev , hvis der var noget . Hun listede sagte ud . 
Da hun kom op til det gamle , hvide bornholmerur , på hvis skinnende messingplade solen skinnede rødt , månen skinnede hvidt og stjernerne skinnede blåt , var det faldet i slag . Det mindede hende ved syv dybe suk , der rungede og snurrede længe efter , om , at klokken var mange , og om at mademoiselle bé-ronet måtte være vågen og utålmodig . 

hun skyndte sig op og blev modtaget med en sand krysild af spørgsmål . 
„ Hvor har du været henne ? Hvad har du bestilt så længe  ? Hvor kan det falde dig ind at løbe sådan rundt i hele huset ? “ 
Hun satte sig til at spille . 
Lidt efter kimede omklædningsklokken gennem huset , og grevinden , der kun havde læst de første linjer af brevet , rejste sig og gik til sine værelser . 
En halv times tid senere begyndte middagsgæsterne at komme ; på slaget otte lød gongongen , og de gik til bords . 
Men sent ud på aftenen kom et telegram ! et uheldvarslende , lille telegram . Man havde lige rejst sig fra bordet , og hendes nåde blev tilbage i spisesalen for at læse det . Pigerne og tjenerne gik endnu derinde . James satte en stol frem , og de forsvandt alle . 
Det sortnede for hendes øjne , da hun havde læst det . Hun sad og stirrede på det . Men ordene fik ingen anden betydning : 
komtessen dødssyg . Gigtfeber . 
Kom ! 
Søster Marie-philoméne . 
G . Tiffin , læGe . 
Det kom uanet ! uforberedt ! det samme stod der i brevet , men hun havde ikke læst det . 
Flory var dødssyg ! Flory ! som hun fik noget imod første gang , hun så’ hende ! første gang , hun hørte sin mand tale om hende 

med så megen kærlighed . Nu lå hun døende langt fra sit hjem ! den slemme Flory ! den stygge Flory ! den uartige Flory ! den Flory , der ødelagde livet for hende . Den Flory , der havde skrevet det lille brev med skønskrift . Flory var tæmmet ! ellers havde hun ikke gjort det . Flory havde ikke mere modstandskraft , ellers var det ikke skrevet . Hun havde fået sin vilje ! Flory var knust ! bad om nåde ! den stakkels , syge Flory  ! 
Før pinte det hende at tænke på , hun blot skulle se hende igen , nu ville hun have givet den hele verden for at være der . 
Flory var syg , døende , hjælpeløs ! hun var knust ! hun var overvundet . 
Det var hende , der havde sejrspalmen ! 
Grevinden var ikke jublende glad for den . Hendes lille , stakkels fjende var døende . Flory havde aldrig været hende kær før nu , da hun skulle miste hende . 
Hendes mand kom ind for at se , hvorfor hun blev så længe borte . 
„ Er der noget i vejen ? “ spurgte han . 
„ Flory er dødssyg ! “ hun sank helt sammen . 
Gæsterne mærkede straks , at det havde været dårlige efterretninger . Det kunne ikke skjules . De toge hensynfuldt bort . Stuerne tømtes lidt efter lidt . 
„ Min kuffert skal straks pakkes ! “ sagde hun til léonie . „ Lad pigerne komme op og hjælpe dem . “ 
I 

„ I aften , deres nåde ! “ udbrød kammerpigen forundret . 
„ Ja ! ligestraks ! Skynd dem ! lad nogen hjælpe dem . “ 
Det var sent . Den strålende dag var gået til hvile . Tusmørket var forbi . Der var ganske mørkt i grevindens salon . Hun gik op og ned , hjælpeløs , fortvivlet . De små saksiske damer standsede deres gang på dragkisterne . Bejlerne sænkede kurvene , lagde hånden på hjertet og lyttede bedrøvede til de ensformige skridt op og ned ! frem og tilbage . Roserne hældede de bløde hoveder op til hinanden og vovede ikke at dufte . 
Fløjdøren til hans excellenses værelse stod på klem . 
Hun åbnede den og gik ind . 
„ Jeg har skrevet til Lissy “ , sagde han . Han var aldeles nedbøjet , og hans stemme ikke ganske fast . 
„ Inden Lissy kommer dertil , kan hun være død . “ 
„ Jeg tager dertil i morgen , så snart receptionen er forbi . “ 
„ Det er mig , der skal passe hende . Jeg må pleje hende . Jeg har aldrig gjort noget for hende “ . 
„ Tak , fordi du gør dette . “ 
„ Du må ikke takke mig . Nu går jeg op og ser til børnene , før jeg tager af sted “ . 
„ Hvem vil du have med dig ? “ 
„ Ingen . “ 
„ Jeg følger dig så langt , jeg kan . “ 

„ Hvor er børnene ? “ spurgte grevinden bes . 
„ De sover , deres nåde ! “ 
„ Allerede  ? “ 
„ Klokken går til elleve , deres nåde ! “ 
Hun tog sig til hovedet . Hun vidste hverken af tid eller sted . 
Hun brast i gråd . 

fjortende kapitel . 
Den lange rejse . 
„ Røde øjne , mag ! har du grædt ? “ 
„ En lille smule ! Mademoiselle béronet er så forfærdelig sød ! “ 
„ Men det behøver du da ikke at være ked af ! det er da meget rart for dig . “ 
„ Hun er så venlig , skønt hun har ansigtssmerter .  “ 
„ Nå ! og hvad er der så mere ? “ 
„ Og bes , papa ! du skulle bare vide , hvor løjerlig hun er ! hun går rundt og græder og vil slet ikke sige noget , når jeg spørger hende om Floy . Jeg ved , at Floy er syg ! det kan jeg godt mærke , hun er . Når mama rejste så sent om aftenen , er hun naturligvis syg ! er hun ikke , papa ? “ 
„ Jo hun er ; Flory er meget syg af gigtfeber  ! Jeg har forbudt tjenestefolkene at sige jer det ; men nu , da du har opdaget det , kan du jo lige så godt få det hele at vide . Flory har allerede været syg siden forrige uge . 

nu har hun fået gigtfeber ! og jeg rejser til Frankrig i eftermiddag . “ 
„ Flory var så tit ikke rask . Hun havde så ofte hjertebanken . En nat vågnede jeg , og så stod hun henne ved et af vinduerne i sovekammeret , det midterste . Hun havde lukket det op og stod og lod det blæse ind på sig . Så sagde jeg , at hun skulle gå i seng , og at hun blev syg . Men hun svarede , at hun ikke kunne få vejret . Du skulle høre , hvor hendes hjerte bankede ! så forfærdeligt . Ikke så hurtigt , men så tungt og hårdt . Så kaldte jeg på bes . “ 
„ Bare vi havde fået det at vide ! så var hun ikke kommen bort . Er det længe siden ? “ 
„ Den dag det var blevet sagt , at hun skulle til Frankrig , papa ! “ 
Hans excellence stod henne ved vinduet og stirrede ned på den morgentomme , solbeskinnede Bredgade . Han havde næsten glemt , at Margaret var der . 
„ Papa ! “ 
Han vendte sig om . Hun sad i en af de dybe stole og stirrede alvorligt og gammelklogt frem for sig . 
„ Hvad tror du , Floy har sagt , da hun så mama komme ind i stuen ? “ 
„ Hun kendte ikke din moder , Margaret . “ 
„ Floy troede altid , at mama ikke kunne lide hende ! og når man tror det , er det ikke så underligt , at man bliver ked af det  ? Men nu kan hun da ikke tro det mere . Man rejser 

da ikke så langt bort for at pleje pigebørn , man ikke holder af . “ 
„ Ved mademoiselle , hvor du er henne ? Bed hende fra mig , om du må komme ned og spise frokost . Det siger hun nok ja til . Du har da selv fortalt mig , hun var så venlig i disse dage . 
„ Så er Daisy ganske alene , papa . “ 
„ Nå , du vil gerne have hende med ? “ 
„ Ja tak . Hun bestiller ikke andet , end at tale om Flory ! “ 
„ Lad hende bare komme . “ 
Margaret så’ meget oplivet ud , smuttede udenfor og kunne så ikke længer lade være med at græde . 
„ Jeg ved det godt , bes ! Papa har selv fortalt mig det , “ sagde hun , da hun kom ind i barnestuen . Betzy sad på gulvet og hjalp Daisy med at skære små kurve ud af kastanjer , som hun med megen møje havde samlet på esplanaden . Fræulein kom i det samme ind og hentede hende og kurvene . 
„ Gud velsigne dem , miss Margaret . Græd dog ikke sådan ! “ 
„ Å , bes ! tror du , Floy dør ? kan folk komme sig af gigtfeber ? “ 
„ Det kan man godt , miss Margaret ! “ 
„ Tro’r du ? tro’r du , at Floy kommer hjem ! “ 
„ Det råder vor herre for ! men det er tungt at vide , at et af ens børn ligger så syg langt fra en ! Miss Floy har altid været et velsignet barn  ! Gud forbyde , at man ikke 

skulle se hende mere . Herregud , miss Margaret ! hvad skal jeg dog gøre med dem i dag , nu når mademoisellen også er dårlig ! græd ikke ! “ Bes klappede hende på kinden og tørrede sine egne øjne . 
„ Papa sagde , vi måtte komme ned til frokost , men jeg kan ikke , bes . Jeg kan ikke lade være med at græde , og det kan papa ikke lide at se . Nu tror jeg , hun dør , bes ! engang imellem er det , ligesom hun ikke gjorde det . “ 
„ Jeg synes , de skulle gå ned , miss Margaret ! Nu venter hans nåde dem . Der kommer miss Daisy ! lad hende ikke høre noget . Gud velsigne hende , den lille stakkel ! det ville være den største synd . Miss Floy er jo det kæreste , hun ved . “ 
„ Når vi bare alle sammen skulle med til Boulogne . Jeg kan ikke udholde at tænke på at gå ude på bechersdorf ganske rolig . “ 
„ Det barn kommer aldrig over en gigtfeber ! “ sukkede bes , da hun gik alene omkring , efter at pigebørnene vare komne ned . „ Når jeg bare kunne have fået lov til at passe hende , som jeg altid før har gjort , når de have været syge . Det velsignede barn ! Å gud  ! Å gud  ! min egen gode miss Flory ." 
„ Bliver hun mon en engel i Paradis ? “ spurgte fræulein qual . 
„ Ellers bliver ingen det ! hun har altid tænkt så dybt over det evige . Hun har gået meget igennem , fræulein . Hendes nåde , som døde , og hans excellence , som ikke holdt 

af hende . Hun er et velsignet barn , fræulein . “ 
Lille Daisy havde blegrøde bånd bundne op om et par særlig lækre , glinsende lokker på hver side af hovedet over ørene . 
„ Ligesom en lille , bidsk hest , “ sagde hans excellence . 
„ Ligesom dukke Mabel ! “ påstod Daisy . 
Der blev næsten ikke talt ved frokostbordet den dag . Hans excellence var alvorlig , Margaret tavs og forgrædt . 
Svingkedien snurrede glad ! den var den eneste , der var fornøjet . 
Mrs . Maham rettede an , fed , majestætisk og rørt . Tjeneren listede stille om . 
Daisy tog pludselig Margarets hånd og græd og sagde , at hun ville op til bes . Hun var ked af det , beklemt . Margaret ville trøste hende , men det nyttede ikke . Hun ville så gerne op til bes . 
Mrs . Maham forsvandt med hende . 
Grevinde Howard kæmpede med døden ! 
Hun kæmpede godt . Hun kæmpede tappert med de få midler , hun havde mod den frygtelige fjende . Men vandt hun et skridt frem , trængte han hende to tilbage ! altid tilbage ! altid tilbage ! Kamp om hver fodsbred ! håbløs kamp . 
Hun undte sig ingen hvile . Hun sov ikke . Hun spiste ikke ! bare lyttede til et barns 

jamrende feberklage ! lyttede bare til et barnehjerte , der hamrede og slog ! bøjet over et udmagret , forpint barneansigt med trætte øjne , som ingen kendte . Det samme , det samme ! fra sol gik op , glinsende i byens gyldne kirkespir . Det samme , det samme ! til dagen blussende forsvandt bag  . Bjergenes volde . 
Kamp på livet . Kamp på livet under jamrende feberklage . 
Søster Berchemans glemte at pudse altrenes stager . Blussene i kapellet sluktes et efter et . Men søster Berchemans var der ikke . Søster Berchemans elever kunne have gjort , hvad de ville . De kunne have sprunget på skolebordene . De kunne have lavet mus i timerne . De kunne have læst lektier under bønnen . Søster Berchemans havde intet sagt ! ikke et ord ! Dertil var hun for bedrøvet . 
Midt i timen så’ søster Berchemans de to i det hvide værelse , hvor de slette børn kom hen , tydelig for sig . Og så hulkede hun og tørrede øjnene i sløret , til det blev ganske vådt og blankt . Engang imellem bad hun de små piger med de stive kraver om at sidde pænt stille ! hun bad dem tie , medens hun var borte . Hun kom snart igen . Hun skulle være der om to minutter . Den lille Isidore stubrin kunne skrive de urolige børns navne op ' på tavlen . Søster Berchemans listede sagte forbi de andre klasser op til det hvide værelse . Hun kiggede ind et sekund og smilede med de mange glade smilehuller , 

så opmuntrende hun kunne ! spurgte ikke , om der var bedring , bare smilede ! Så gik hun ned igen , den samme farlige vej forbi søster marie-philomènes dør . Men søster marie-philomène fik aldrig noget at vide . Det var en stiltiende aftale i femte klasse , at de ikke fortalte det til de andre . Den lille Isidore stubrin kom aldrig til at skrive navne op . Der var ingen navne ! simpelthen ! ikke et eneste . Hendes fingre kløede efter at få fat i det store , tykke kridtgriffel med det højrøde mavebælte . Men børnene sagde stille og stirrede tankefulde ud i den solbeskinnede stue . 
Hortense de signorio kom fire pladser ned , fordi hun tænkte på andet end geografi og historie . Eksamen kom , og eksamen gik . Ti af de unge damer gik ud af skolen ind i livet i brogede dragter og lange handsker . De sendte alle bud og spurgte , om fuglen havde det bedre . Der kom frugter fra Algier , blomster fra rivieraen og venlige forespørgsler på brændende rødt papir med grevekrone og forgyldte hestesko og hvide liljer . Søster Marthe tilbød at ville våge . Søster st . Esprit tilbød at våge . Et par barmhjertigheds søstre kom og tilbøde deres hjælp . De stod udenfor porten . De ville ikke ind ; kun høre , om de kunne være til nogen nytte . Hætternes vinger suste op om hovedet . Barmhjertigheds søstrene blev sendte bort med mange taksigelser og fyldte pengepunge . 
Køkkensøsteren lå og bad i kapellet . 

søster st . Ursule kunne tikke begribe , hvad der skulle blive af den barnesjæl , når den kom fra skærsilden . For den skulle brænde i skærsilden , selv om den nødig ville , selv om den slet ikke troede det . Søster st . Ursule ville så nødig , at den lille , gode sjæl skulle fortabes ; men det var en kættersk sjæl , skønt den var så ung . Derfor drejede hun rosenkransens Perler med den ene hånd , rørte i gryderne med den anden , bad i kapellet til den lyse morgen . 
Mademoiselle minet var kommen fra Paris . Hun ville indfri sit løfte , besøge Flory . Mademoiselle minet kom om morgenen i sørgedragt med matte Perler . Hun kom med bugtet krephat . Hun var som en anden nattens dronning indhyllet i et mægtigt slør , der gik fra hoved til fod . Nu kunne mademoiselle komme . Hendes gamle moder var død . Intet i den vide verden holdt hende tilbage . Hun skulle til direktør toté i Hamborg og bo der resten af sine dage . 
Inde hos portnernonnen fik hun at vide , Flory lå for døden , og at grevinden var kommen . Greven havde nok også været der . 
Mademoiselle havde købt kager hos konditor cavrinc på hjørnet . Dem , som hedde lyn og er fyldte med chocoladecreme . Hun havde købt brændte mandler i pundevis , fordi hendes egen fillette holdt så meget af dem . Lynene blev sure i portnerboligen . Mandlerne tørrede hen i den blanke , himmelblå 

pose . Mademoiselle minet kom til at ryste . Hun måtte have koldt vand og en blød stol . 
Havde hun ikke altid sagt , at det barn ikke kunne tåle at være fra sit hjem ! Skulle hun ikke vide det bedre end så mange andre ? Havde hun ikke opdraget hende , lige fra moderen døde ? 
Hun ville straks op til barnet . Men hun ville ikke se grevinden . 
Hun tømte glasset og rejste sig . Nonnen fulgte med og viste hende vej over gården . 
Men så snart døren til sygestuen var åbnet , svandt vreden som dug for solen . Hun kunne ikke være vred i det sygeværelse . Hun kunne ikke , når hun så’ sådan et lille , udmagret ansigt , Flory havde fået . 
„ Å , min kære , lille pige ! Å mit eget barn ! min lille Flory . Hun kender mig ikke .  “ 
Hun kendte ingen . En umærkelig sitren i øjet ! en sagte famlen i det hvide tæppe med de tynde hænder . 
„ Du gode gud , “ hulkede mademoiselle minet . „ Det kan jeg ikke bære . Hun kender mig ikke . “ 
„ Ingen , “ sagde grevinden . 
Mademoiselle minet vendte sig om . Herregud  ! hvor havde hendes nåde gået meget igennem . Hun rakte uvilkårlig hånden ud mod hende . Hvor kunne hun andet , da hun så’ det bedrøvede ansigt . 
Så fik hun alt at vide . Brevet ! Stormen ! Bolværket ! 
„ Når Floy dog blot havde fået at vide , 

hun skulle hjem , før hun blev syg . Men da nonnerne fortalte hende det , var det for sent . Hun ligger nu med den følelse , at hun er forladt og forskudt . Havde hun kun fået at vide , hun skulle hjem . “ 
„ Havde hun kun , deres nåde ! havde hun kun . Jeg hørte , at hans excellence har været her . “ 
„ Dagen efter vi havde fået det at vide , mademoiselle minet . Hun kendte vist ikke sin fader . Men hun holdt ham i hånden hele tiden . Hun lå ganske stille og holdt ham i hånden . “ 
„ Det har altid , deres nåde , været en forgudelse med den fader , hans excellence og så Daisy . Hvor hun dog altid har elsket den søster . “ 
„ Doktor sétard kan være her i aften ved otte tiden , “ sagde doktor tiffin  , „ det var aldeles mageløst ! Elskværdigheden selv . Ministeren havde ved gyldne løfter overtalt doktor , professor sétard til at tage fra Paris ned til Boulogne . “ 
„ Det er så naturligt , “ tænkte doktor tiffin : „ Man prøver alt . Man kan ligeså godt lade sig slå ihjel af paris’ som af bou-1 egnes mest bekendte læge . “ 
„ Smerterne er ikke så slemme ! hun klager sig ikke så meget . “ 
„ Men hjertet er ikke godt . 
„ Dårligere end før ? “ 
„ Det samme , omtrent det samme . Men 

nu i aften kommer sétard . Han gør mirakler . Folk kommer sig , når de blot ser sétard . “ 
„ Klokken otte ! han er her klokken otte ? “ 
„ Ja . Henad otte kommer han . Bare ikke tabe modet ! Det går nok fremad . “ 
„ Det går nok fremad , “ gentog mademoiselle minet . 
„ Med den hellige jomfrus bistand ,  “ udbrød doktor tiffin , greb sin hat og gik lidt forfjamsket . 
Han troede hverken på gud eller djævel . 
„ Nu går jeg til skrifte , “ hviskedee søster st . Esprit henne ved døren . 
„ Jeg skal nok bede mange gode bønner for dem begge . Her er et lille billede på silkepapir med den hellige jomFrus billede . Det er fra Lourdes , indviet af den hellige fader , paven . Det stiller feber . Det er ikke større end et frimærke , Fru grevinde ! Det skulle vor kære , lille fugl have på panden . “ 
„ Tak , kære søster ! men hun må vist helst ligge i ro ! mange tak . “ 
„ De kaldte hende så ofte for fuglen . Det gør de alle sammen , både børnene og nonnerne . Det er sådan et sødt navn , fuglen .  “ 
„ Stakkels lille fugl ! Nu går jeg , deres nåde . Jeg kommer igen i eftermiddag . Jeg vil gerne finde et sted , hvor jeg kan bo . Jeg skal sende et telegram til Hamborg , ellers bliver de ængstelige , når jeg ikke kommer . Jeg tror virkelig vi får sne . “ 
„ Sne ! på denne tid af året ! “ 

der er fire årstider på en dag her i Boulogne . Det er synd , nu er alt så grønt . “ „ Farvel . “ Mademoiselle minet fik ret . Det sneede . Luften var tung . Himlen overtrukken . Store , sorte og grå skyer hang over klostret . På kapellets udhuggede Madonna sad en stor ravn . Den fløj fra billedstøttens hoved ned på skulderen og suste bort med hæse skrig . 
Grevinden stod ved vinduet og så’ ud . 
Søster Berchemans skråede over gården ; blæsten tog i hendes lange ærmer . 
Først kom der store , klodsede fnug , der smeltede , før de havde nået jorden . Så fo’r en mægtig snesky frem fra alle sider , spredte sig , fo’r fra og til himlen pisket af blæsten . Luften var hvid af sne . 
Aldrig er blomster blevne så forundrede som blomsterne i klosterhaven , da de så’ solen svinde og hørte de stormende vinde . 
Nellikerne blev sære ! De toge det for en dårlig spas af våren . De ærgrede sig og gad ikke svare de unge levkøjer , der gjorde mange , enfoldige spørgsmål . Alle tusindfrydene blev bange . Alle de mange tusindfryd blev ængstelige , da de så’ fnuggene . 
„ Frosten ! “ stønnede valmuen . 
„ Frosten ! “ vrissede syrenerne , der vare vante til at tage sig ud rød- og hvidgule mod blå himmel . 
„ Frosten ! “ klagede roserne . 
„ Frosten ! “ skreg jasminerne . „ Frosten vil dræbe alle vore spæde knopper . “ 

sneen susede ned . Hvidtjørnen blandede sine blade med den . Rødtjørnens lignede blodpletter på det hvide dække . Kirsebærblomsterne stivnede til is . 
Sneen og den mørke himmel dræbte den smule mod , grevinde Howard endnu havde tilbage . Hun var fortvivlet over det syge barn , stormen og ødelæggelsen . 
„ Hvem er det ? “ 
Hun fo’r sammen og styrtede hen til sengen ! 
Flory havde rejst sig op . Hun så’ frem for sig med undrende øjne . 
„ Kender du mig ? ved du , hvem jeger ? “ 
Flory prøvede på at lægge armen om hendes Hals , men kunne ikke . 
„ Min stakkels , lille pige ! nu har du det bedre . Nu kommer du dig . Du er meget syg , men nu bliver du rask . Vi har været så bange for dig alle sammen . Nu er du snart rask . Så rejser vi hjem . “ 
„ Hjem ! “ gentog barnet stille . 
Der var ganske mørkt i stuen . Udenfor væltede sneen ned . 
„ Er det aften ? “ 
„ Nej , der er længe til aften . Det er midt på dagen . Min egen , lille Flory . Min stakkels , lille fugl . “ 
Der var ikke nag , ikke vrede tanker , ikke bitterhed- 
„ Kys mig ! “ bad hun . 
Doktor sétard troede , han skulle finde et døende barn og så så’ han i stedet for en 

lille pige , der spiste på kraft . Flory tog revanche for den lange faste . 
„ Det er kun en sidste opblussen af kræfterne , “ hviskedee han til doktor tiffin . Så talte han til grevinden og roste Flory , fordi hun sådan forstod at overraske dem alle . Pulsen blev undersøgt . Hjertet blev undersøgt . Professor sétard tog afsked med megen bukken og høflighed og rejste straks tilbage til Paris . 
„ Men grevinden har jo min dygtige kollega . Så savnes jeg jo ikke , aldeles ikke . “ 
Den dygtige kollega modsagde ham , fulgte ham ned og befalede søster Marie-philoméne at sende bud , dersom der skulle komme noget i vejen . Den ætherflaske der skulle bringes op med det samme . 
Hortense de signorio fik lov til at stå henne ved døren og se ind . 
Det gjorde hun under megen latter og så megen gråd , at søster Berchemans straks bortførte hende . 
„ I morgen kommer din fader . “ 
„ Jeg længes efter ham ! “ 
„ Han kommer i morgen . “ 
„ I morgen ? “ 
„ Han har allerede været her en gang . “ 
„ Ja . “ 
„ Kan du huske det , Floy ? “ 
„ Ja ! Han holdt mig i hånden . “ 
„ Nu må ingen tale mere til vor lille patient , Fru grevinde , “ sagde doktoren , da han 

et par timer senere igen kom derop . „ Skal vi ikke bede søster Marthe om at våge i nat ? Grevinden er meget træt , og priorinden har det så meget bedre , at hun godt kan være ene . Hun er næsten ganske rask . Skal jeg ikke tale med søster Marthe , før jeg går ? “ 
„ Tak , doktor tiffin ! men jeg vil helst selv passe hende . Jeg kan ikke finde mig i at være fra hende . Jeg vil så gerne pleje hende . “ 
„ Det har naturligvis også meget at sige , og vi må være grevinden taknemlig for den gode pleje . Nonnerne vil såmænd gerne gøre det godt her , men det duer bare ikke ! ondt i ryggen , ondt i brystet ! amerikansk olie og salve ; den næste dag ingen aftensmad ! Vil man komme sig , gud bevare os ! så forbydes det ikke ! og vil man hellere dø , så er der ingen , der forbyder det heller . Bønner i masse ! og hellige billeder , men plejen den er ganske forfærdelig . “ 
„ Men nu må de huske , doktor tiffin , at priorinden er så syg . En af nonnerne fortalte mig , at der har været en aldeles udmærket sygeplejesøster , st . Séryl , der var uddannet i Paris . “ 
„ Hun døde forrige vinter , og så gik søster Marthe ind i hendes stilling , men hun passer ikke dertil . Jeg vil råde til at lade den lille søster Berchemans lære noget . Hun er som skabt dertil . Nej , ved grevinden , hvem 

der forstår sig på at hjælpe de syge ! det er st . Josephs søstrene . “ 
„ Ja , det er de også bekendte for i København ! der har de et hospital ! de er meget afholdte i Danmark . “ 
„ Farvel ! Farvel . God bedring . “ 
Der blev atter stille i det hvide værelse . Man hørte en utydelig mumlen fra en af skolestuerne nedenunder . De lå alle i bøn der . 
Ude på torvet havde der samlet sig en stor skare børn om den „ musikalske mand “ , ham , der har bjældehat på hovedet , bækkener på armene , trommer på bryst og ryg , musikinstrumenter på fødderne og får alt til at spille , summe , slå , klinge og tromme ved at bevæge et par snore , der gå fra hælene op over armene . Den musikalske mand vandrede i sagte trit op ad bjærget med det halve Boulognes børn efter sig . 
„ De danser , “ fortalte frøken eudeline , der kom ind for at se til sin syge spaserekam-merat . „ De danser og springer så let som livlige geder og gemser på de små , brune fødder . Der er fire småpiger i røde sirtses-kjoler ; de kan ikke blive trætte . Var alle så graciøse , behøvede ingen at lære anstandsøvelse ; intet opvejer den naturlige ynde . “ Frøkenen nejede sådan , som hun sagde , der blev nejet i Versailles . „ Og nu farvel , kære , lille barn . “ 
„ Farvel , frøken eudeline . “ Flory sank træt tilbage i puderne . 

„ Det er en god lille pige , men den natur-ynde har hun ikke . Hun var altid så træt ! hun må have været syg , for hun var altid så forfærdelig træt . “ 
„ Var hun det ? det lille skind ? “ 
„ Ja ! — altid træt . “ 
„ I morgen kommer papa ! “ Ansigtet lyste i glæde . 
„ Ja , i morgen tidlig . “ 
„ Er du ikke træt ? “ 
„ Nej , Floy , kun en lille smule . “ 
„ Det var rigtignok godt , du kom , mama . “ 
„ Det var det , Floy . Men nu må du ikke tale mere . Doktoren sagde , det ikke kunne gå an . Nu sidder jeg her ved siden af dig . “ 
„ Å , syng lidt for mig- “ 
„ Hvad skal jeg synge , Floy ? er der nogen sang , du holder særlig meget af ? “ 
„ Der er den , lille Camilla sang om himlen og Jesus . “ 
„ Den kender jeg vist ikke . “ 
„ Syng , hvad du kan huske ! lige meget hvilken  ! vil du  ? “ 
„ Ja , Floy . Læg dig så til ro . Måske falder du så i søvn . “ 
„ God nat , mama ! “ 
„ God nat . “ 
„ Vil du så synge ? “ 
„ Ja , nu skal jeg begynde . Jeg kan ikke huske noget nu , men jeg nynner det , der falder mig ind . “ 

„ Min mor sang så tit om aftenen , når vi var trætte . “ 
„ Nu drage skyerne langsomt bort 
bårne på luftningens 
vinge . 
Himlen er åben , 
fuglen er let . 
Den vil sig mod himmelen svinge . 
Den svæver og daler i bløde tag op gennem skyernes flygtende lag . Den hviler sig lidt i kortere træk , nå’r kvidrende ind 
over skyernes hæk 
op til den strålende himmel ind i guds englenes vrimmel . De kender alle den lille fugl . Den har jo også vinger . Den blev så træt i dagens tid . Nu kommer skumringen , dejlig og blid . Nu kommer tusmerkets 
yndige stund . . . . . . . . . . . . . . . . . . 
Flory sov stille og roligt . Grevinden faldt hen i en døs . Hun var overtræt . Nu da spændingen og angsten vare forbi , sov hun tungt under mange drømme . 
Hen ad morgenstunden vågnede hun . 
Natlampen var gået ud . Dagskæret trængte grelt og skarpt ind i stuen . 
Hun holdt endnu Florys hånd . Sangen lød endnu tydelig i hendes øren . 

nu drage skyerne langsomt 
bort 
bårne på luftningens 
vinge  . . . . . . . . . . . . . . . . 
Hånden var slap . Barnet lå så stille . at hun blev angst . Du gode gud ! hvad betød dette  .  .  .  . 
Himlen er åben , 
fuglen er let , den vil sig mod himmelen svinge  .  .  . 
„ Floy ! Floy ! “ kender du mig ikke ? “ 
Intet svar . 
„ Å , Floy ! tal til mig . “ 
Hun åbnede øjnene . Hun lå ganske stille , ganske stille . Hendes moder var så angst . Der var noget fremmed i blikket , hun ikke kendte . Øjnene vare trætte . De så’ opad .' opad mod et bestemt punkt , der lå derude under den grå himmel . 
„ Floy ! Floy . “ 
Der kom med et et lille , mildt smil i de trætte øjne . Det blev i øjnene . Det kom ikke længer . Det var så lille og så mat . 
Den svæver og daler i bløde tag 
op gennem skyernes flygtende lag  .  .  . 
Ansigtet blev strålende . Ansigtet lyste i glæde . 
Kom ikke en mægtig engleskare flyvende til hendes seng ? kom ikke en mægtig engleskare lydløst dalende på de prægtige , hvide 

vinger , nærmere og nærmere ! en blåhvid , strålende mur . Det lille jesusbarn i midten ! det yndige jesusbarn med sceptret i den ene hånd og den anden velsignende udstrakt . Det lille jesusbarn fra trappegangen , som hun så ofte havde set på . 
„ Floy ! “ 
Og løftede ikke englene de gyldne fløjter og harper ! lød der ikke den skønneste musik ? himmelsk musik af brusende toner ? løftede de ikke de hvide vinger og bredte dem ud ? de bredte dem ud til flugt mod det høje . 
Hånden slappedes ganske . Et lille suk trængte sig ud mellem læberne , halvt lyden af et ord , halvt en rallen . 
Hånden blev kold . 
Flory var død med det milde smil i de brustne barneøjne . 
Søster Berchemans var så urolig . Hun kunne ikke sove . Hun måtte hen til døren og lytte . Søster Berchemans kunne ikke lade være med at banke på . 
Men ingen svarede . 
Hun bankede lidt højere , og trådte lydløst ind . Hun følte straks , hvad der var sket . Grevinden lå bøjet over sengen , lyttende til hjertet , der for længe siden havde ophørt at slå , varmede hænderne , der for længe siden vare blevne kolde . 
„ Fuglen ! “ udbrød søster Berchemans fortvivlet . Hun vidste ikke , hvad hun skulle 

gøre for at trøste . Hun sank på knæ ved siden af sengen . Hun løsnede rosenkransen og bad lydløst : 
med det første englekor 
hilser jeg dig , Marie , du benådede  .  .  . 
Dagen gik op , strålende og sommervarm . Dagens sol smeltede sneen og- kaldte blomsterne til live . 
Hans excellence kom op ad formiddagen . Der var sendt telegram til Danmark . 
Symaskinen gik på bechersdorf . Symaskinen larmede højlydt den hele dag . Symaskinen hakkede , og symaskinen åd den ene alen sort tøj efter den anden . 
Var man nedenunder , hørte man støjen langt ud i parken fra de åbenstående vinduer . Ovenpå var det uudholdelig . Lyden trængte ind overalt , trængte ud gennem de åbne døre . 
Fræulein klippede , og fræulein syede . Kammerpigen målte , og kammerpigen riede . „ Smerte og længsel ! Sorg og klage prikker jeg ind i det sorte tøj , som mademoiselle bé-ronet købte , “ sang symaskinen . 
Margaret og hendes lille søster sagde i barnestuen , hoved mod hoved , kind mod kind , fortvivlede , forfærdede , forundrede over døden . Den mørke død , der først havde båret deres Broder , så deres moder og nu deres egen , søde søster Flory bort ! 

vedbenden strakte lange ranker ind i den sollyse stue . Lindeblomsterne hældede sig mod ruden for at trøste . 
„ Floy kommer aldrig mere tilbage , “ sagde Daisy . 
„ Aldrig mere ! “ hulkede bes . 
„ Aldrig ! “ 
„ Det var min lille mor ! 
„ Det var det ! å , bes ! vi ser aldrig Floy mere . “ 
Bes sagde ikke skriftsprog ud af biblen , som fræulein , der ville drage bort som missionær . Hun slog ikke om sig med kong Salomons visdom . Dertil var bes for fortvivlet . Hun sagde ikke , at man skulle beherske sig i sin sorg , således som mademoiselle béronet . Hun græd kun og hviskedee , deres velsignede barn nu var hjemme . 
I klostret var alt stille . Vinduerne i det hvide værelse stod åbne . 
Hans excellence veg ikke fra det leje , nonnerne havde smykket til Flory . 
Han sad bøjet over det . Han lukkede de smilende , brustne øjne . 
„ Hun har ikke lidt . Fuglen er sovet stille ind , “ hviskedee søster Berchemans , der kom ned med favnen fuld af hvide nelliker . „ Hun er lykkelig . “ 
„ Hun er lykkelig , “ gentog hans excellence . „ Min lille pige er hos sin moder . “ 

vindpustene udefra førte blomsternes duftende , krydrede ånde med sig . 
Det kunne ikke fortrænge den ramme ætherlugt , der var i værelset . 
„ Fuglen , “ hviskedee nonnen . „ Den stakkels , lille , bedrøvede fugl . “ Hun gispede efter vejret . 
Ætherluften var kvælende . 
Søster st . Esprit gik ned til børnene . „ Stille ! “ sagde hun . „ Vær ganske stille ! gør ingen støj . Fuglen er død . “ 


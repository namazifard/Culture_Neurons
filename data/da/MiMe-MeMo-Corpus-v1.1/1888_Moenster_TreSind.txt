
ørsinggård er et gammelt herresæde , der 
ligger højt oppe på brinken over den nordlige 
bred af vejlefjord . Hovedbygningen er alt andet 
end imponerende ; den har kun én fløj , hvidmalet , 
med lave , mangerudede vinduer og på 
hver ende forsynet med et par udvækster , der 
dækkes af spidse blyhatte og kaldes  » Tårnene «  . 
Hovedindkjørselen , på gårdsiden , er fra gammel 
tid prydet med de gatters , urners eller 
marsvins våben ; gennem den kommer man 
ud i et jævnt bølget og ægte jysk landskab  : 
moser , marker , agre og Enge mellem hverandre , 
hist og her i horisonten bræmmede med langlige 
skovstrækninger . På den anden side , foran 
hovedbygningens facade , ligger haven . Den 
har plæner med flagstang og solskive , en dam 
med guldfisk og gule åkander , drivhuse og 
mistbænke , skyggende alleer og lune nøddegange . 
Hvor haven hører op , begynder skoven , 

der klatrer ned ad skrænten lige til fjordbredden , 
ladende mellem sig og vandet kun en smal , 
sandet kyst . Ved højvande stiger bølgerne op 
over denne , skvulper mod træernes rødder og 
skyller deres underlag bort , så at de mange 
steder rager næsten blottede ud i luften . Ved 
havstokken vokser klittag og maregræs ; der 
løber rylen småtpippende om på lange ben , 
medens mågen blander sit stormskrig med sangfuglenes 
fløjten inde fra skoven . 
I gamle dage tilhørte ørsinggård en adelig 
slægt , hvis typiske ansigter med deres højt 
optrukne øjenbryn og lange skæve næser endnu 
hænger på rad i riddersalen . Først i begyndelsen 
af dette århundrede faldt godset i 
borgermands eje . Så nedarvedes det gennem 
nogle generationer fra fader til søn , indtil ejeren 
engang døde uden børn , hvorefter det gik 
over til en langt ude beslægtet , dets nuværende 
ejer : cand , polit . Niels rybner vinge . 
Om ham har folk på stedet mangt og 
meget at fortælle . Afholdt er han ikke ; man 
kalder ham en eneboer , en åndsaristokrat , en 
stuelærd misanttrop . Man beklager sig over , 
at ørsinggård , der tidligere var midtpunktet 
for al højere selskabelighed der på egnen , nu 
næppe engang om året åbner sine porte for 
en gæst . Man dadler vinge — eller  » Etatsråden , « 
Som han af menigmand kaldes af ingen 

anden grund end den , at hans forgænger sad 
inde med denne titel — fordi han ved sin ligegyldighed 
overfor sociale og kommunale anliggender 
svigter den tradition , i følge hvilken 
ejeren af ørsinggård tidligere lagde sin tyngende 
indflydelse på vægtskålen i slige sager . 
Da  .vinge i begyndelsen af treserne kom til 
egnen , nægtede han at deltage i noget af de 
møder , hvori tyskerhadet og den patriotiske 
begejstring dengang gav sig luft . Så meget 
mere overraskende var den redebonhed , hvormed 
han under krigen og i den nærmest følgende 
tid bar sin del af de pekuniære byrder , 
som andre , hvis patriotisme havde været mere 
højlydt , af bedste evne søgte at skubbe af sig . 
Senere , da det politiske røre blev stærkt der 
på egnen , anmodedes han af stedets avtoriteter 
om at støtte adskillige konservative foreninger 
og foretagender , hvortil han svarede , 
at sligt ville være hans overbevisning imod . 
Da dette rygtedes , og man fra venstreside — i 
påskønnende undren over den mærkelige åbenbarelse 
af en folkeligsindet godsejer — ville 
optage ham som æresmedlem af egnens frisindede 
vælgerforening , afviste han slig hæder 
med den erklæring , at også dette ville være 
hans overbevisning imod . Men i intet af tilfældene 
lod han sig forlyde med , af hvilken beskaffenhed 
hans overbevisning da egentlig var . 

engang oprettede man et folkebibliottek , og 
stedets præst henvendte sig i den anledning 
til vinge , som herpå dukkede hovedet og holdt 
følgende stumme enetale til sig selv . 
» Folkeopdragelsen er et spørgsmål af vigtighed 
— om der gives spørgsmål af vigtighed . 
Jeg kender ikke folkets naturel og vaner og 
ved ikke , hvilken læsning , der er almuen tjenlig . 
Heller ikke vil jeg gøre noget for at komme 
til sådan kundskab . Men da alt . hvad man 
foretager sig , medfører et ansvar , og da man 
dog ikke af angst for dette ansvar kan undlade 
at foretage sig noget som helst , vil jeg ikke 
unddrage mig her , hvor de gode følger rimeligvis 
vil overveje de slette . «  — hvorpå han løftede 
hovedet og med sin gjennemdannede og 
mærkelig skønne , klangdybe stemme sagde  : 
» Jeg skal sende pastoren så mange uskadelige 
bøger , som findes i mit bibliottek . « 
Den lovede forsending kom og indeholdt : 
Holbergs komedier , Hauchs og Ingemanns romaner , 
Oehlenschlægers tragedier , Blichers og 
Carit Etlars noveller m . m . Allerinderst og indpakket 
for sig lå bibelen og Kierkegårds  » Øjeblikket « 
Med skreven bemærkning , at hans velærværdighed 
selv måtte skønne , om disse bøger 
egnede sig til folkelæsning . Pastoren blev helt 
konfus . Vinges sarkasmer plejede ikke at have 
personlig adresse , og hans dannelse udelukkede 

enhver tanke om naivitet . Næsten så det ud , 
som hævnede han sig med denne lille ondskab 
over sin halvt tvungne deltagelse i et fællesanliggende . 
Forøvrig var han godgørende eller måske 
rettere gavmild ; thi han gav hvem , som bad , 
uden at undersøge trang og værdighed . Men 
han kendte hverken godsets bønder af navn 
eller ansigt . Deres forhold interesserede ham 
ikke i ringeste måde . 
Så lidt som han satte sin ærgerrighed i 
at være egnens politiske stormagt , så lidt brød 
han sig om at udøve enevælden på sit gods . 
Han overlod avlingen til forpagteren , regnskaberne 
til godsforvalteren , haven til gartneren og 
køkkenet til husjomfruen . Selv i husets dagligstue 
gik han som gæst ; rigtig hjemme var 
han kun i sine egne to værelser ; dér fandt han , 
hvad han søgte i livet : fred til at skøtte sig 
selv . 
Om hans husliv går mange og ofte hinanden 
modsigende rygter . Da han for nogle og tyve 
år siden kom til egnen , var han ugift , men 
havde hos sig en lille treårig plejesøn , Erik 
våge , hvem han forgudede . Nogle år efter 
giftede han sig , men hans ægteskab var ulykkeligt 
fra den første dag . Efter fjorten Års samliv 
døde hustruen pludselig — der ymtedes om 
et selvmord , thi hun havde mod det sidste 

været tungsindig indtil vanvid . Hun efterlod sig 
en halvvoksen datter , som faderen ikke brød 
sig om . Men efter hustruens død levede han 
endnu mere ensomt end før . Gården fik et 
uhyggeligt ry ; tyendet hviskedee om , at  » salig 
fruen «  gik igen og lod sig kun af den høje 
løn lokke i tjenesten . 
Plejesønnen var for længst sendt til København , 
og han kom ikke hjem så længe vinges 
hustru levede . Man var i begreb med at glemme 
hans tilværelse , da der på engang dukkede 
rygter op om , at han ventedes tilbage til ørsinggård . 
Endnu var solen ikke stået op . Men jorden 
var i begreb med at vågne efter sommernattens 
lette blund . Over fjorden lå et tågeslør 
— stille , ensformig lysegråt ; under det 
slumrede vandet med lukte øjne , lullet ind af 
sin egen sang . Østhimlen — man kunne kun 
på enkelte steder , mellem bakkerne , skimte 
den lige til havranden — var overtrukken med 

blege tågestriber , bag hvilke morgengryet langsomt 
rødmende steg frem , tysthed lå over 
skovene langs fjordens brinker ; derindefra hørtes 
kun nu og da lyden af en ræv , der strøg 
gennem græsset , det næsten umærkelige pust 
af en flagermusvinge eller en musvåges enlige 
skrig . Det var de lyse nætters tid , og man 
skelnede tydelig omridsene af alt : skovene , der 
tætte og mørke klyngede sig om bakkernes fod , 
medens deres øverste spredte forposter kronede 
kammen , agerlandet og engene med de sagte 
rindende bække , fiskerlejerne på kysten , hvor 
nættene hang til Tørring , medens bådene med 
kjolen opad hvilede sig på land . Linierne var 
der ; men livet og farvespillet manglede ; i det 
lydtomme , gråkolde gry lignede alting genfærdet 
af sig selv . 
Da hævedes fjorden langsomt ; skovens 
kroner løftede sig i et sagte Brus  ; en vind 
strøg gennem græsset , pustede til mosekonens 
bryg over engen og søgte at trænge 
ind gennem sløret , der dækkede vandene . Og 
straks var fjorden furet og kruset i utallige 
striber ; østhimlen blev luende rød ; tågen 
splittedes , og over havranden steg solen op 
•— ung og kæmpestærk som på lysets første 
dag . 
Og alle tåger rullede sig sammen og steg 
som fnug op over brinkerne , indtil de svandt 

hen i dagglansen ; himlen kuplede sig i strålende 
blåt , og jorden lo den med barneøjne i 
møde , rystende sine lokker , så at dugdråber 
trillede ned ad blade og stammer og dukkende , 
blomstertyngede strå . Havbølgerne rullede en 
strøm af sollyse skvulp ind gennem fjorden  ; 
bøgeskoven svang sine sommergrønne faner , og 
hvert blad i løvhanget fangede sollyset op og 
gyngede det glad i sin skål . Og fuglesangen 
vågnede ; daggryets enlige Klukken og sagte 
pip afløstes af lærkens og bogfinkens , mejsens 
og friskens lystig blandede kvidder ; luften 
kløvedes af morgenglade vingeslag  ; fra blomsterkalken 
steg vellugt , der lokkede bien af dens 
kube  ; sneglen krøb fra sit dugleje  ; guldsmede 
og sommerfugle flagrede ud af bladeskjulet — 
— alt ville frem at leve og arbejde i den stærke , 
livsfrodige sommerdag . 
Kun menneskene sov endnu . Menneskene , 
som plejer at prise solopgangens underfulde 
dejlighed , og hver morgen tager imod den med 
dynen over ørene og lukte øjne . Engang 
stiger solen op over deres sidste livsdag ; men 
endnu har de råd til at sove tiden bort ; endnu 
er der for dem et  » I morgen «  , og de slår øjnene 
op i deres senge , blinker mod dagskæret , vender 
ryggen til og sover på ny . 
Nogle menneskeøjne var åbne og lysvågne . 
Det var dem , der ad vandenes sporløse veje 

førte skibene mod havn , dem , der var agtpågivent 
fæstede på det vildsomme net af jærnskinner , 
hvorover banetogene ringler sig , dem 
der stod vagt ved stationerne og så togene 
bruse forbi : alle de øjne , der i natten havde 
vogtet kahytternes og kupeernes slumrende 
liv . 
Og lidt efter lidt vågnede og kom til syne 
en ny stab af arbejdere , de , som i morgengryets 
første timer forbereder og muliggør den eksistens , 
hvortil syvsoverslægten har vænnet sig . 
Daglejere gik over markstierne til deres arbejde , 
butiker udluftedes og fejedes , i haverne skuffedes 
gangene rene , og ilden tændtes i køkkenerne . 
Nogle timer endnu — da ville sovekamrene 
stå tomme , ansigter kige ud ad ruderne 
og finde verden i dag just den samme 
som i går uden at skænke mange tanker 
til det arbejde , hvorved denne samme orden 
var bragt til veje , medens de lå gemte i 
puderne . 
Også på ørsinggård var der denne junimorgen 
1885 tidligt røre . I gården stod folkene 
opstillede for under f"orkarlens anførsel at 
vandre ud til høbjærgning ; i haven skuffede 
og rev gartnerdrengene gangene i flammer , og 
mellem jordbærbuskene dukkede et par sirtses 
helgolænder-hatte op og ned — det var husmandskoner , 
der allerede var i færd med at 

afplukke den første jordbærhøst . Også inde i 
huset var man på færde : maskinen på ttebordet 
summede med spilkogende vand , og i 
havestuen , hvis dør var åbnet mod verandaen , 
var Trine stuepige i færd med at tørre støvet 
af møbler og billedrammer . Da kun kom til 
det store farvefriske maleri af den afdøde husfrue 
 , lod hun hånden med støvekosten synke 
og syntes at falde hen i allehånde betragtninger . 
» Du milde skaber ! «  — røsten var en skarptklingrende 
bornholmer —  » hvad går der af dig 
Trine ? Er der nu tid at falde i staver ! Arbejdet 
svømmer i alle kroge , og så står du 
her — — « 
Trine gned allerede af livsens kræfter på 
den forgyldte ramme . Men husbestyrerinden , 
jomfru grønning , lod sig ikke så let standse . 
Mere til opbyggelse for sig selv end for Trine 
holdt hun et lamgere foredrag , hvis resumé var 
dette , at dersom hun ikke var alle vegne og 
havde et øje på hver finger og tænkte og 
handlede for samtlige husbeboere , så ville der 
ligge en net redelighed . Forøvrig var hun ikke 
mere end et menneske , og — som hendes salig 
fader plejede at sige : man kan ikke være både 
her og der og strålemester tillige . 
Jomfru — eller som hun hellere hørte sig 

kaldt — frøken grønning var en omfangsrig 
dame omkring de halvtredsindstyve år . Hendes 
store , blomstrende ansigt besad et påfaldende 
stærkt udviklet kjæbe- og mundparti . 
Dobbelthagen sank i godlidende folder ned over 
halsstrimlen ; de saftigkjødede læber buede sig 
fra mundvigene nedad og lukkede sig ligesom 
med et smask over to rækker friske , hvide 
rovdyrtænder . Overansigtet var der ikke gjort 
synderlig ud af ; selv jomfru grønnings bedste 
venner ville næppe udenad have kunnet sige , 
hvad slags øjne og pande hun havde . Men 
alle var enige om at prise håret , der i prægtig 
sølvskinnende fylde lå tæt om ansigtets friske 
rødt . Hele personen udstrålede en vis massiv 
sundhed og velvilje . Og så duftede den af 
nystrøgen properhed . Sirtseskjolen raslede af stivelse , 
og barmens frodighed gyngede som havbølger 
mod en kyst af brusende hvide strimler . 
Der var over personen og dens fremtræden 
noget fornøjelig selvsikkert , der højlydt prædikede 
sin kærnefulde livsfilosofi : verden er muligvis 
ikke den allerbedst tænkelige , men  » man må 
tage den , som den er . « 
Grønning — hun kaldtes ofte blot således 
— havde haft lejlighed til at se sit valgsprog sat 
på prøve . Inden sit fyrretyvende år havde 
hun mistet forældre , brudgom , søskende — 

alt , hvad hun ejede affrændskab . Men hendes 
filister-filosofi veg ikke fra sit stade ; den var 
det kun Trine forbeholdt at rokke . 
» Om et kvarter har vi måske skibet , « 
Endte grønning forpustet .  » Og hvem ved , om 
etatsråden står op ? « 
» Han er derude «  — Trine pegede med kosten 
mod verandaen .  » Han har stået der over en 
halv time og bestiller ikke andet end at dreje 
og rette på kikkerten og se ud over vandet . « 
Grønning listede sig på tåspidsen hen til 
døren for med stjålne øjekast at nyde det 
sjældne skue af sin herre på en tid af døgnet , 
der grænsede temmelig nær op til det klokkeslet , 
hvorpå han ellers forføjede sig til sengs . 
Hun kom tilbage med en højst eftertænksom 
mine . 
» Sikke anstalter ! «  mumlede hun .  » Og knap 
kan man få at vide , hvem der kommer . Nå , 
hvad er det så med den hr . Våge — er det 
ikke sådan , han hedder ? «  stakkels grønning ! 
Hun var af en videbegærlig natur , fuld af interesse 
for Allemands vel , og tjente det tavseste 
og mest lukkede herskab under solen . På 
den anden side holdt hun ikke af at  » mænge 
sig «  med folkene , som hun kaldte det , og når 
hendes videlyst tvang , hende til at søge oplysninger 
hos Trine , tilkendegav hun altid med sit 

stemmefald , hvorlunde hun egentlig anså dette 
for en krænkelse af sin værdighed . 
» Hvad det er med ham ? «  svarede Trine , 
» han er Herrens plejesøn , han har været hos 
ham , fra han var en lille bitte en . « 
» Ja , det ved jeg nok . Men hvordan er han ? 
Kender du ham ? 
» Jo , på det lav ? jeg er barnefødt her ved 
ørsinggård , og Erik våge og jeg har kørt 
mange gange på hølæs sammen og frøken 
Åse med , dengang hun var ikke større end som 
så . Men det har han nok glemt for længe 
siden , tænker jeg . « 
» Og nu har han jo ikke været her i mange 
år ? «  sagde grønning , forsigtig afvejende sine 
ord for ikke at røbe utilbørlig uvidenhed . 
» Nej , det har han ikke . Ikke siden han var 
tretten år gammel og blev sendt i skole i 
København . Før den tid læste Herren selv 
med ham . Kors ! sikken en stadsprins Herren 
gjorde ud af den dreng  ! Sommetider rejste han 
en hel måned til København for at besøge ham , 
og i ferien tog han ham med sig på lange 
rejser , — helt hen til et land , som hedder London 
— ja , det ligger nu langt henne over vandet . « 
» Men hvorfor beholdt han ham ikke hos sig 
her ? «  spurgte grønning , alt for interesseret til at 
berigtige Trines geografiske formeninger . 

» Ja , det var nu sådan — man siger , at hun 
der — «  Trine pegede op på maleriet og så 
sig tilbage over skulderen som angst for at blive 
beluret . 
» Nå ! hvad hun ? « 
» Å , ja ! man skal jo ikke snakke ondt om 
de døde i deres begravelse . Og syg var hun , 
det er vist og sandt , og rent forrykt i hovedet 
til og med — jeg skal aldrig glemme den dag , 
da min søster Bodil Marie — frøkenen kender 
hende jo nok — nå , hun var kommen til at 
tjene hos salig fruen , og så på den niende 
dag kommer hun rendende hjem og stikker i 
at græde og ville hverken med det gode eller 
det onde herop på gården igen . Fruen var 
helt balstyrisk , sagde hun , og sommetider ville 
hun hverken spise eller drikke , og sommetider 
lå hun på gulvet og sled sig i håret og 
dunkede panden mod fjælene , og så råbte 
hun på den onde , han skulle komme og tage 
Herren og alle de andre ; men hun skulle sidde 
i himmerig på Abrahams skød og se dem 
pines i luerne . Men til andre tider sad hun 
stille hen og rokkede med hovedet , og så 
troede hun selv , at hun havde mistet mælet , og 
ingen kunne få hende til at sige et ord . « 
» Ja , gud hjælpe os ! «  sukkede grønning , 
» for mennesker vi er . Men drengen — hvorfor 
kom han bort ? kunne hun ikke lide ham ? « 

» Nej ; hun blev syg bare ved at se på ham . 
Det blev værre og værre med hvert år , og så 
kunne hun ikke tåle , at Herren gjorde så meget 
mere af ham end af lille Åse . Og så — — « 
» Nå ! kom med det ! « 
» Jamen , jeg ved ikke , om jeg tør — « 
» Jo , vist tør du — til mig . « 
Atter så Trine sig ængstelig om og gjorde 
sin stemme lav : 
» Ja , de siger , at hun prøvede på at komme 
gift i hans mad — « 
» Du milde skaber ! «  — grønning slog hænderne 
sammen . —  » Men er det sandt ? « 
» Jeg kender det ikke «  sagde Trine pludselig 
mut .  » Og man skal jo ikke snakke om de 
døde . Men at det var derfor Herren sendte 
drengen bort , det er da så meget vist . « 
Af tonefaldet hørte grønning , at der næppe 
denne gang kunne drages mere ud af pigen . 
» Se her , Trine ! må jeg spørge , om det 
stoleben er tørt af . Trine skulle ikke gå og 
høre på sladder , så gik arbejdet rappere . — 
— Pas din rok og lad gæssene kække ! «  sagde 
min salig moster . « 
Trine gned indigneret løs på stolen .  » Man 
må vel have lov at tro , hvad man ser med 
sine egne øjne , «  mumlede hunsom for sig selv . 
» Hvad har du set med dine egne øjne ? 
Du tjente jo ikke her på gården dengang . « 

» Nej , men det ved jeg da , at rolig ligger 
hun ikke i sin grav , for nu har jeg mødt hende 
både ved dag og ved nat og set hende for 
mig — så livagtig , som hun er malet der «  . 
» Det er alt sammen overtro , «  forsikrede 
grønning med affejende værdighed .  » Jeg har 
engang spurgt en præst derom , og han sagde , 
at der var ingen spøgelser til . Det maleri er 
desuden fra hendes pigedage ; således har du 
jo aldrig set hende . « 
» Nej , men jeg ved da , at hun stod over min 
seng i nat , og tre gange råbte hun : Trine ! 
Trine ! Trine ! « 
» Og hvad skulle hun så hos dig ? Var 
der noget her i huset , som hun pintes over i 
graven , så kom hun vel til mig derom . « 
» Ja , det kender jeg ikke . Men jeg hørte 
det så grangivelig  : Trine ! Trine ! Trine ! Og så 
gik hun ud ad døren og hen til frøken Åses 
værelse . Og der slæbte ligesom et reb efter 
hende med blodpletter på ; det var det , 
som — — — « 
En lyd hørtes ude fra verandaen . Trine 
så betuttet ud — hun havde glemt at dæmpe 
stemmen . 
» Snik snak ! «  sagde grønning højt og med 
værdighed .  » Der er ingen spøgelser til — det 
må præsterne vide bedre end vi . Og gå nu ! 
Og tag kosten med dig — rap dig lidt ! « 


» Ja , jeg tror nu , hvad jeg tror , «  mumlede 
Trine , idet hun samlede kost og fejeblad sammen . 
» Og salig fruen vil ikke have Erik våge her 
i huset — og der kommer en ulykke ud deraf « 
— — — resten meddelte hun sig selv ude 
på gangen . 
Da grønning var alene , listede hun sig atter 
hen til døren og kiggede ud . 
På verandaen stod , med ryggen til havestuen , 
en sortklædt mand — efter skønnet at 
regne vel omkring de 60 . Han var snarere lav 
end høj skikkelsen , trods de noget for brede 
skuldre , velformet , holdningen distingveret i al 
sin upåagtethed . Han tog just nu hovedet 
fra kikkerten og rettede blikket oven over den 
ud på fjorden , som man kunne følge mod øst 
næsten lige til dens indløb . Med hånden 
skærmede han øjet mod den fremvældende 
morgensol . 
Ved allehånde småbevægelser gjorde grønning 
angreb på hans opmærksomhed . Så 
længe som muligt undgik hun den direkte tiltale , 
fordi hun trods de fire år , hun havde tilbagelagt 
i hans tjeneste , endnu ikke rigtig vidste , 
hvorledes han burde tituleres . Etatsrådsværdigheden , 
som hun af honnet ambition og for at 
følge andres eksempel forærede ham i omtale , 
var kontrabande indenfor hans egne ørens område . 
 » Herre «  ville hun ikke sige af frygt 

for at nedstige til tyendets niveau ; så var der 
kun tilbage  » Hr . Kandidat «  eller slet og ret 
» Hr . Vinge «  , og ingen af disse titeler tilfredsstillede 
hendes følelse for det sømmelige . Imidlertid , 
et valg måtte træffes , og med anvendelse 
af hele sin bornholmeraccents styrke rev 
hun ham ud af hans anstrengte stirren : 
» Hr . Kandidat ! « 
Vinge vendte sig om . Hans fysiognomi 
var af en ejendommelig og slående kraft . Trækkene 
var svære men overordentlig fint udviklede , 
ja udarbejdede — man kunne sige : indenfra . 
Hudens gulagtige bleghed tydede på stuelærdom 
og nattevågen flid ; den store , kraftig 
hvælvede pande med tindingens knudrede årenæt 
blev endnu større på grund af issens fuldstændige 
skaldethed næsen var svær , læberne 
lange og brede , lukkede som efter en snor over 
de noget for udbuede tandrækker , de udtrykte 
på engang sanselighed og energi . 
Men det mærkeligste i ansigtet var øjnene . 
Store og glansfulde beherskede de under brynenes 
busk det hele fysiognomi . Som han nu 
stod med ryggen mod sollyset og ansigtet i 
skygge var pupillerne udvidede og glansfuld 
sorte  ; men vendte han sig mod lyset , blev øjestenen 
til en lille sort prik , og den gulbrune Iris 
sugede som et brændglas alle solstråler i sig . 
Blikket var ikke fast — man så straks , at manden 

var nærsynet — det kunne snarere kaldes abstrakt 
og syntes at beskæftige sig med sig selv 
eller med det , der lå fjærnest ude i horizonten , 
ja bagved denne . 
» Må jeg spørge , om hr . Vinge vil nyde en 
kop morgentte ? — grønning udarbejdede altid 
med særlig omhu de sætninger , hun henvendte 
til sin herre . 
» Tak ! «  svarede han adspredt og gik uden 
videre overlæg henimod døren , blot fordi der 
var kaldt på ham . Men lige så adspredt og 
uoverlagt vendte han pludselig om og gik uden 
at sige et ord tilbage til kikkerten . 
Grønning blev stående bag ved ham , uvis 
om hun skulle gentage sin opfordring  ; den 
distrait høflighed , hvormed han behandlede hende , 
gjorde selv hende konfus og virkede højst afdæmpende 
på hendes ellers så frejdige snakke lyst . 
Vinge fandt sig i hendes nærværelse med 
en vis resigneret irritation . Efter de anbefalin 
ger , hun i sin tid havde præsteret , anså han 
hende for indbegrebet af huslig fuldkommenhed 
og gav redebon sit hus og sin datter i hendes 
hånd . Men sig selv holdt han så vidt muligt 
udenfor hendes område . Ikke fordi han 
havde nogen anelse om de planer ugifte halvtresindstyveårige 
husbestyrerinder undertiden 
nærer overfor tresindstyveårige enkemænd ; thi 

kvinden var for ham , trods hans ægteskab et 
terra incognita ; de få eksemplarer han havde 
stået i virkeligt , personligt forhold til , regnede 
han for undtagelser fra arten . Men grønning 
vår ham imod — hendes støjende , selvsikre 
fremtræden og skurrende dialekt virkede på 
hans oversensible nerver som falske toner i en 
musikers øre . 
» Må jeg spørge , om hr . Vinge har skibet 
i sigte ? «  ytrede endelig grønning . 
» Nej . Vil de prøve kikkerten , frøken ? 
Solen skærer mig i øjnene . « 
Stolt over den viste tillid begyndte grønning 
en fortvivlet manøvrering med kikkerten . 
Men forgæves ! hun kunne hverken få vand 
eller sejlere indenfor dens område . 
» Jeg husker ikke , «  begyndte vinge lidt forlegen 
—  » jeg har jo sagt dem , hvem jeg venter 
i dag . « 
» Det er blevet mig pålagt at holde de to 
Stuer ovenover hr . Vinges egne parate til at 
modtage en liggende gæst , «  svarede grønning 
med en vis krænket reservation .  » Og det er sket . « 
» Nu , jeg tog det for en selvfølge , at de 
vidste — — det er min plejesøn , kandidat 
våge , som kommer hjem i dag . De har vel 
hørt om ham ? « 
» Jo , grønning havde — . 
Vinge blev opmærksom ved hendes tone . 

han fæstede på hende et blik så direkte og 
forskende , at hun langsomt følte sin kontenance 
vige . Forvirret mumlede hun noget om , at hun 
aldeles ikke havde hørt andet end godt , at hun ikke 
var af dem , der lyttede efter folkesnak , og at 
man skulle høre meget , før ørene gik af en . 
Længe før hun var færdig , havde vinge sine 
tanker anden steds . Han tog sit ur frem og 
så atter ud over fjorden . 
» Klokken er 41/4 , «  bemærkede grønning , 
» før om en time kan skibet ikke være her . « 
» Rigtig , om en time . Hvor er Åse ? « 
» Åse ? « 
» Ja — jeg ønsker at tale med hende . « 
» Åse er en god morgenrnand , det ved vor 
herre , men jeg tror dog , at på denne tid — « 
Under verandaen hørtes i det samme raslen 
som af stivede skjorter . En lysklædt skikkelse 
strøg forbi dernede hen over havegangen 
og var straks efter borte i buskadset . 
» Åse ! så var hun dog oppe ! Åse ! 
Åse  !  « 
Intet svar . Og dog satte grønning i med 
en skingren , der lød over hele haven . 
» Åse ! « 
» Lad hende gå ! «  sagde vinge . 
» Det forekommer mig , at hr . Vinge ønskede 
at tale med sin datter . « 
» Tak — det var intet . « 

han rejste sig og gik henimod havestuen . 
I døren vendte han sig og målte grønning 
med et blik , hvis usædvanlige længde på ny 
kaldte al hendes moralske styrke på vagt . 
» Kender de Åse ? « 
Det var den Art spørgsmål , som undertiden 
fik grønning til at tro , at den megen lærdom 
så småt havde gjort hendes herre rasende . 
Om hun kendte Åse ! Hun gad dog 
nok vide , hvem der ellers i disse fire år havde 
sørget for pigebarnet med mad og drikke , klæder 
og sko — — 
» Jeg mener : har de nogen indflydelse på 
hende ? « 
Grønnings tunge blev ved dette spørgsmål 
betydelig mindre rap . Naturligvis havde hun 
indflydelse på Åse , hun , der så at sige 
var hende i moders sted —- dog måtte hun 
tilstå , at pigebarnet var — ja , hun kunne ikke 
rigtig forklare , hvad hun mente  ; men Åse havde 
da en villie — og den kunne ikke en engel 
fra himlen rokke . Forøvrig----------her standsede 
grønning og så på sin herre , parat til 
at modtage et hvilketsomhelst tillidshverv , han 
måtte betro hende i henseende til sin datter . 
Men vinge vendte sig rolig om og gik uden 
videre forklaring gennem havestuen ind i sit 
værelse . Betuttet så grønning efter ham . — 
» Du milde gud ! sikke mennesker ! så lukkede 

som ligkister . Men — man må tage dem , 
som de er . « 
Vinge var gået ind i sin egen stue . Han 
huskede ikke mere , hvorfor han var kommen 
der . Han gik fra skrivebordet til reolerne , fra 
reolerne til vinduet , tog så en , så en anden 
genstand i hånden og lagde den tankeløs fra 
sig igen . Åbenbart var manden i en næsten 
utrolig grad distrait . Bevægelserne savnede i 
deres tilfældighed ganske villiesstyrke ; men der 
var over dem en vis rolig noblesse — det naturlige 
udtryk for en gjennemdannet , men abstrakt 
anlagt personlighed . 
Omsider syntes manden at besinde sig ; han 
gik ud af værelset og steg fra korridoren op 
ad trappen til det øvre stokværk , denne gang 
med en livlighed i sin færd , der tydede på 
et bevidst mål . Han trådte ind i de værelser , 
der var bestemte for plejesønnen , og med 
hvis montering han selv havde haft øje . Næsten 
barnlig glad betragtede han sit værk — 
et værk , der havde stillet ikke få krav til 
hans upraktiske natur . 
Der var hyggeligt derinde . Fra vinduerne 
så man ud over skov og strand ; dagen skinnede 
ind ; en flig af danebrog sank i bløde , 
mørkerøde folder ned foran det åbne vindue . 
Med egen hånd havde vinge hejset det til 
velkomsthilsen for sin dreng . 

og med egen hånd havde han fyldt reolerne 
med bøger , dem , der var ham selv kærest , 
dem , han havde læst og elsket , da han 
var i Eriks år . Og han elskede dem endnu . 
Thi skønt han livet igennem havde arbejdet 
på at frigøre sin tanke og løfte sin personlighed 
om ikke ud af , så dog op af traditionernes 
mosedynd , og skønt det — måske 
endog i sørgelig grad — var lykkedes ham at 
få sig selv oven vande , så lå dog alt det 
æsttetiske i hans natur endnu dybt gemt under 
romantikens strømme , og han ville anset 
det for helligbrøde at drage det op deraf . Her 
stod de da side om side , disse bøger , der i 
århundredets første halvdel havde været de 
unges ledestjerne på deres togt mod idealets 
fagre kyst : danske , tyske , engelske og antike 
digtere og filosofer . Af den moderne literatur 
fandtes så godt som intet , skønt den — 
dog kun på naturfilosofiens område — var rigelig 
repræsenteret på vinges egne boghylder . 
Enhver , der læste titelen på disse for Erik 
udvalgte bøger , ville få indtrykket af , at de 
var samlede under stadig og forsigtig overvejelse . 
Det var , som ville samleren sige : se , 
her er nu det , som de udvalgte har påtrykt 
udødelighedens stempel ; det , samfundet fortrinsvis 
har betegnet som styrkende opdragelsesmidler 
for slægten . Og findes der kætterier 

indenfor disse kanoniserede navne , så må de 
herrer kritici og moralister bære skylden — 
jeg vasker mine hænder . 
På væggene hang i det ene værelse Rafaels 
stanzer , i det andet hans kartoner i gode 
stik . De rige og grandiose kompositioner , liniernes 
renhed , den sjælshøjhed og åndelige 
styrke , der udgik fra disse billeder stemte sindet 
til alvor og gav stuerne et præg af harmoni . 
Vinge , der fuldt vel kendte billeders 
magt over stemningslivet , havde med omhu 
valgt disse , ikke fordi det var kristelig kunst 
— han var ingen kristen — men fordi han i 
dem fandt udtryk for sand menneskelig 
kraft og alvor . Men over skrivebordet hang 
en stor og dejlig fotografi af titians  » Skattens 
mønt «  . Blandt alle de former , hvorunder kunstnere 
og digtere har fremstillet det  » menneskelige «  , 
havde dette kristusåsyn grebet vinge 
dybest og mest personlig . Han så intet guddommeligt 
deri . Det var for ham kun den reneste 
form for hvad han erkendte for sit ideal . 
Dette blik , der ransager hjerter og nyrer , talte 
til ham personlig ; han havde følt dets bråd og 
slået øjnene ned for dets gennemtrængende 
spørgsmål : har du givet gud , hvad guds er ? 
— i vinges sprog : har du været dig selv , og 
har du gjort dig selv til det , du skulle blive ? 
Med kærlig omtanke havde vinge forskrevet 

denne fotografi til plejesønnen ; en lignende 
havde i flere år hængt over hans egen pult . 
Naturligvis vidste han , at disse værelser 
kun i kort tid skulle huse hans yndling . Erik 
var ung og måtte ud at arbejde i livet . Højst 
en sommer kunne ørsinggård slutte ham inden 
sine mure . Men vinge , hvem mange anså 
for gerrig , fordi han i sin nøjsomhed kun satte 
lidt på sig selv , havde fundet glæde i her at øse 
af sin rigdom , som ville han indbilde sig selv , at 
disse Stuer gennem år skulle være Eriks hjem . 
Tilfreds så han sig om ; alt var så 
ganske efter hans egen smag . Efter hans 
egen smag ! mon også efter Eriks ? I de 
sidste år , netop dem , hvori plejesønnen 
var bleven mand , havde de to ikke haft noget 
personligt samvær . Hvad om nu den unges 
sind var vendt i en ganske anden retning end 
den gamles ? Om han i literær og kunstnerisk 
henseende var fangen ind i den ny tids realisme , 
som vendte op og ned på det ord af 
Goethe , hvori vinge indesluttede sin æsttetiske 
trosbekendelse : erst schøn — dann wahr ? 
Den gamle mand vidste , at sligt kunne ventes . 
Han ventede det . Hele den nat havde 
han siddet oppe og læst turgjenjews  » Fædre og 
sønner «  . Det var en Art vaccination ; han tog 
sin part af lidelsen forud for at afvende skuffelsens 
overraskelse . Af al sin kraft ville han 

tro , at Eriks komme måtte blive en skuffelse 
— den tungeste af mange . Thi var det ikke 
just i dette forhold , han år efter år med 
stigende angst havde ventet nemesis’s ubarmhjærtige 
komme ? 
Nemesis ! — overtro ! 
Ja , var det overtro ? Kendte han ikke nemesis , 
om ikke udenfor , så dog inden i sig . 
Og var der ikke en ubarmhjærtig sandhed i 
Goethes ord  : Denn alle Schuld ræcht sig auf 
erden ? Han vidste , at der var . 
Det glade udtryk var svundet fra hans ansigt . 
Han satte sig ned med ryggen til vinduet 
— den ene fod en smule fremstrakt , 
hænderne over kors om knæet og hovedet 
sænket eller snarere tynget ned mod brystet . 
Udenfor lo det skære , blide daglys , svalerne 
strøg forbi vinduet , bogfinken kvidrede , 
og danebrogs glade farver steg og sank i bløde 
følder . Minut gled hen i minut , og han forandrede 
ikke sin stilling . 
Man så , at denne stilling var ham naturlig , 
tilvant — lemmerne var sunkne hen i den 
af sig selv . Uden at kende det mindste til 
manden forstod man , at han havde tilbragt time 
på time af sit liv i sådam stum , smertelig 
grublen . Denne mand var ikke Per eller Povl 
— han var mærket ud . Mærket til at være 
ene , eller rettere selvanden med sit eget jeg . 

tvungen til atter og atter at banke panden mod 
erkendelsens mur og søge livsgådens nøgle 
— banke uden at oplades , søge uden at finde . 
Han var egoist . Indrømmelsen af dette var 
en selvfølge for ham , der anså egoisme for 
tilværelsens drivkraft . Men han erkendte tilmed , 
at selvkærligheden hos ham havde antaget 
en uberettiget form : den var måske ikke 
som andres forfængelig , herskesyg , nydelysten ; 
men den var gerrig , skinsyg rugende over sit 
eget . Han , der havde levet 60 år i livet , hvis 
ånd havde suget næring af andres ånd , hvis 
tanker var blod af andres tanker , han gravede 
sit pund ned i jorden , var ligeså karrig på 
en åndelig skærv som gavmild med de legemlige . 
Ukærlig var han ; menneskene havde han 
stødt fra sig , på sin datter tænkte han kun , 
når hun gik ham i vejen , og han var ikke 
uden moralsk skyld i sin hustrus død . Alt 
dette vidste han så fordomsfrit om sig selv , 
som var det om en anden  ; men han skulle 
endda holdt sit hoved oprejst , om intet andet 
havde tynget det . 
En synd havde han begået , hvis hævn 
han frygtede . Ikke fordi han angrede den — 
han ønskede den end ikke ugjort . Han havde 
forbrudt sig imod den , han elskede højest ; syndet 
med den bedste følelse , han ejede . Syndet ? 
Ja , var det synd ? Han vidste meget godt , 

at et øjebliks selvforglemmelse var en ringe 
brøde mod den selvkærlighed , der udstrålede 
fra hele hans liv , og dog kunne han i mindet 
derom ikke slippe denne uro i samvittigheden , 
denne stadige angst for en straffende guddom , 
på hvem han ikke troede . 
Øjeblikkene gled fra ham , medens han tabte 
sig i fortiden . Hans tanker søgte en ariadnetråd , 
der kunne hjælpe ham gennem erindringens 
labyrintgange . Men minderne styrtede 
uordnede frem — mange med blege miner og 
smerteknugede hænder . Kun få lyste ham i 
møde med åbent og leende blik . 
Det blik kom fra et lille rundt og frejdigt , 
lyslokket barnehoved . Bløde småhænder glattede 
furerne på den trætte grublers pande ; 
en leende mund gemte sig i hans skæg og fik 
de tavst lukkede læber til at åbne sig i et 
smil . 
Vinge smilede virkelig med en egen vemodig 
glad rørelse . Således var Erik dengang 
— for mange år siden . Altid på færde 
og munter som et kid , rastløs i sine indfald , 
på engang varmtfølende for andre og fordringsfuld 
egoistisk , som børn kan være det . 
Vinge var ingen egentlig børneven ; deres 
uro pinte hans nerver ; men i Erik havde 
han lært at elske  » Barnet «  og trylles af dets 
ynde . Hvad der i dette forhold havde opladt 

hans sind og tvunget hans hjerte , var lige så 
meget en gåde for ham selv som for andre . 
Måske lå det i , at Erik var det eneste af 
alle mennesker , som helst ville være hos ham . 
Den lille hang ved plejefaderen med urokkelig 
tillid , påkaldte hans medfølelse for sine småsorger , 
som var det den naturligste ting af 
verden , følte sig til enhver tid fuldstændig 
tryg hos ham . Hans uskyldige frimodighed var 
for vinge som det sagte pust af et kærligt 
ord , hvisket ham i øret af den  » Næste «  , der 
ellers var ham fremmed ; barnet blev en midler 
mellem ham og de andre . Og den sære mand 
med det tunge sind var hos sin lille plejesøn 
mere sig selv end i noget andet forhold . 
De to havde været uadskillelige . Vinges 
kærlighed til barnet ejede i det mindste lige 
så meget af en moders skinsyge ømhed som 
af en faders stolthed . Plan klædte den lille af 
og på , badede ham , legede hest med ham , 
blev aldrig træt af at tegne billeder for ham . 
På hans knæ lærte Erik sin abc og red den 
første  » Ride ranke «  . Og da mæslinger , skarlagensfeber 
og andre børneplager jog deres feber 
gennem den lille krop , da holdt vinge 
vagt om sin yndlings seng , og selv dødsengelen 
lod sig overvinde af den fortvivlelsens lidenskab , 
hvormed han værgede sit eje  ; den vovede 

i hans påsyn ikke at sænke sine vinger over 
det blege , matte barneansigt . 
Og dog havde han sendt drengen fra sig ! 
Det var kun til dels begrundet i huslige forhold . 
Det andet og stærkere motiv var hensynet 
til barnets vel . 
Vinge havde tidlig følt sig fremmed , og han 
kendte den tyngde en sådan følelse lægger 
over livet . Han vidste , at der lå en sygdom 
i hans sind , og han ville ikke , at Erik skulle 
berøres af dens smitte . Derfor gav han ham 
fra sig og så ham kun med måneders — undertiden 
med Års — mellemrum . 
Og han tog skridtet fuldt ud . Han , fritænkeren , 
satte med velberåd hu barnet i et 
hus , hvor han vidste , at det ville komme under 
stærk religiøs påvirkning . Nu og da var 
vinge stødt på kraftig troende kristne , der besynderlig 
havde imponeret ham ved den fred , 
der omgav dem selv og deres færd . Disse 
mennesker var de lykkeligste , han kendte , om 
de end levede deres liv på en drøm , og han 
undte Erik at blive som en af dem — om han 
ikke skulle have mod til at leve på den skære 
bitre virkelighed . 
23 år gammel tog Erik polyteknisk eksamen 
med en ganske hæderlig førstekarakter . 
Efter den tid havde han rejst viden om og sluttelig 
på fagets vegne opholdt sig et årstid i Zurich 

— nu skulle han komme hjem , slå sig til ro 
på ørsinggård vel for et halvt Års tid . Dette 
halve år anså vinge for sin ejendom . Det 
var den løn , han havde opsparet ved mange 
Års selvforsagende savn . 
Men ville ynglingen , manden være tro mod 
sine barndomsminder ? Vent det ikke ! vent 
det ikke ! 
» Jeg venter det ikke , «  sagde vinge højt . 
Han havde den vane , når en stemning overvældede 
ham at give den luft i et sådant enkelt , 
pludseligt udbrud . 
Og han sank atter hen i grublen , der med 
ét gjennemskares af en damppibes lyd . Uret 
viste fem . Vinge sprang op og var i et nu 
nede ad trappen . 
» Hr . Kandidat ! Hr . Kandidat ! Deres hat ! « 
Råbte grønning efter ham . 
Lidt skamfuld vendte vinge om og tog 
hatten af hendes hånd . Ja , han gav sig stunder 
til at hente sin stok i korridoren og gik 
derpå med vel overvejede skridt ned ad havegangen . 
 » Du milde gud ! lutter fyr og flamme ! « 
Tænkte grønning . Han kunne ikke have 
sprunget højere , om det var for kongen selv . « 
Da vinge fra haven var nået ind i bøgeskoven , 
hvor han mente sig uset — gik han 
atter hurtigere til . I stedet for at følge stien , 
der i zigzag snoede sig ned ad brinken , skød 

han genvej over græsset uden at bryde sig 
om duggen , der fugtede hans fødder . Men 
han var ikke vant til sådanne farter ; han snublede 
jævnlig i hullerne under græsset og måtte 
flere gange standse for at løse sine fødder ud 
af en nedfalden omklamrende gren . Han anede 
ikke , at løvhanget over hans hoved åbnede 
sig for et pigeansigt , hvis forundrede øjne fulgte 
ham på vej . 
Da han nåde landgangsbroen , var skibet 
allerede i gang igen og sejlede dybere ind i 
fjorden . Båden , der havde været ude ved det 
efter passagerer , var på hjemvejen , kun et lille 
stykke fra land . Oprejst i den stod Erik og 
svang af alle kræfter med hatten . Vinge tog 
sin af hovedet og lod solen varme sin isse  ; 
men han stod ganske stille uden at hilse og så 
kun ufravendt mod båden . 
Der var en del mennesker dernede som 
altid de to gange om ugen , der kom brev fra 
hovedstaden . Alle havde hilset vinge med den 
pligtskyldighed , hvormed en lidet afholdt rigmand 
hilses  ; han svarede høflig , men adspredt 
og talte ikke til nogen . Det var hans vane at 
hilse alle — daglejere , gårdmænd , landjunkere 
og embedsmænd — med samme abstrakte høflighed 
 ; han vidste næppe , hvorledes man bærer 
sig ad med at  » lette på hatten «  . Almuen betragtede 
dette som en særhed mere hos ham . 

— aristokraten . Den følte sig hyggeligere til 
mode ved præstens og herredsfogdens nedladende 
nik . 
Nu var båden ved land . Erik ventede 
ikke , til den blev fortøjet , men sprang over en 
alen vand og kom i stormløb henimod plejefaderen . 
Vinge gik ham end ikke i møde ; han var 
som groet fast til pletten . Uden at sige et ord 
greb han Eriks fremstrakte hænder og trykkede 
dem fast i sine . 
»  onkel ! — kære onkel ! « 
» Velkommen , Erik — min dreng ! Kom , 
lad os gå ! «  han kunne ikke frigøre sig for 
de mange nysgerrige øjekast , der ligesom stak 
ham gennem ryggen og siderne . Men Erik 
så sig glad omkring , fangede her et nik og 
hist et smil ; et par af de nærmeste rakte han 
hånden og sprang så efter plejefaderen , som 
allerede var nogle skridt derfra . 
Tæt ved siden af hinanden gik de op ad 
skrænten . Ingen af dem talte et ord . Erik 
begreb ikke hvorfor . Han havde så meget på 
sinde , var kommen derudefra så frisk , så 
varmhjertet og ærlig glad , og nu lagde dette 
første møde ikke just nogen køler , men dog en 
dæmper på hans følelser . 
Da de var inde i bøgeskoven , standsede 
Erik og så sig om . Op over hans hoved 

hvælvede det sig grønt over grønt , nu viftende 
med lysglans , nu tættende sig sammen til 
brede mørknende skygger , der næppe åbnede 
sig for den vævreste lille solstråle . Til alle 
sider var der et spil af grønt , som steg og 
sank for vindens luftninger . Og for hans fødder 
var græsbunden så grøn , så grøn ; ja selvvandet 
dybest inde rullede i grønne bølger ind 
under det grønne løvhang . Erik så og så 
og fornemmede sandheden af det gamle ord , at 
grønhed er god for øjnene . 
Han kendte fra sin tidligste barndom disse 
steder . I træstammerne havde han klatret , 
buskene havde været hans skjul , af grenene 
havde han lavet sig piske , flitsbuer og fløjter . 
Men det var ikke barndomserindringerne alene , 
der trængte sig frem hos ham . 
Over 19 måneder havde han været borte , 
og dette mødte ham med den første hilsen fra 
den danske skærsommer . Han var et godt 
naturligt menneske , ukendt med blacerthed , og 
ordet  » hjemme «  havde for ham sin betydning . 
Uden at klare sig grunden og uden ængstelse 
for at forekomme sig selv smålig og bornert , 
følte han dybt og stærkt , at denne bøgeskov 
og bølgesang , denne skovmærkeduft og solstråleleg 
hørte ham til eller vedkom ham på 
en ganske anden måde end træer og vand 
og sommergrønhed i det fremmede . Selv fuglene 

kvidrede ham fra trætoppene dansk i 
møde . Og ville nogen med sort på hvidt bevist 
ham . at denne følelse egentlig var fantasteri , 
som ikke tålte forstandens analyse , så 
ville han måske ikke have haft mange ord til 
at forsvare den med  ; men han ville i sit hjerte 
have ment , at den intet forsvar behøvede . 
Vinge var på sin side ligeså tabt i beskuelse . 
Han studerede med den dybest forskende 
omhu plejesønnens skikkelse . 
Den var høj , bredskuldret og stærk , ingenlunde 
elegant , men dog ikke uden en vis ungdommelig 
ynde . Den lyse sommerdragt og 
bredskyggede stråhat passede godt til personen 
— det hele gjorde indtrykket af noget 
ungt , åbent , frejdigt — dansk . Der var ikke 
det mindste af en dandy ved ham . Ansigtsfarven 
var bleven brun af solen og stod påfaldende 
mørkt til det lyse krøllede hår . Under 
brede , hvidlige bryn lå et par gråblå 
øjne , der så mere lige ud ad end dybt til 
bunds i sig selv eller andre  ; trækkene var regelmæssig 
smukke , om hagen dunede gule hår . 
Udtrykket var ikke særlig åndfuldt , men livlig 
vekslende , tilfreds , ligefremt , ærligt . Man kunne 
se sig glad i ham . 
Og vinge så sig glad . Straks ved dette 
første møde erkendte han med taknemlighed , 
at Erik var givet ham ufordærvet tilbage . Han 

fornam en egen svidende sammenkrympen om 
hjærtet og fugtighed over øjnene . Men i 
samme nu var han på vagt mod sin følelse , 
at den ikke skulle stå skreven på hans 
ansigt . 
Erik vågnede endelig op af det lange , 
genkendende velbehag og tog blikket til sig . 
På flugten strejfede det plejefaderens og mødte 
dets underlig rørende udtryk af en kærlighed , 
der krøb i skjul for ikke at være påtrængende . 
Vinge ville hurtig gå videre , men Erik lagde 
begge armene om hans Hals og kyssede ham 
på munden . Han gjorde det frisk , naturlig og 
kærlig — af hele sin varme glade stemning . 
» Erik — kære ! «  mumlede vinge og vendte 
hovedet bort ; thi fugtigheden i hans øjne var 
ved at samle sig til dråber ; to af dem rullede 
langsomt over kinden . Eriks kærtegn havde 
glædet ham og dog følte han derigennem modsætningen 
mellem sin egen og den andens lykkeligere 
natur . Han havde ikke kunnet give 
sig uforbeholdent hen i sin følelse — den bedste 
han ejede — han vidste , at der i hans ømhed 
var meget af den lidenskabens bitterhed , som 
kun forstås af den , der selv har lidt , og han 
ville ikke ved nogen ytring af den skræmme 
den unges livsmod tilbage . 
Erik blev stående , han kunne ikke løsrive 
sig fra pletten . 

» Så er jeg her da ! «  udbrød han og åndede 
dybt , som gjaldt det at fylde lungerne 
med det størst mulige kvantum fædrelandsk 
luft . 
» Hvor længe er du her ? «  spurgte vinge . 
» Jeg ved det ikke — jeg har langt rækkende 
planer og meget at tale med dig om . Hvad 
ville du sige , om jeg rejste til Amerika , onkel ? « 
» Amerika ! «  vinge gentog ordet i tankeløs 
forvirring ; det var faret ham som en smerte 
gennem sindet , uden at tanken havde haft 
tid til at fange det . 
» Ja , arne— , men tag det ikke så alvorlig . 
Det er kun en løs ide — vi vil ikke tænke derpå 
nu . Jeg er her jo — i dag og i morgen 
og mange gange i morgen . Kom onkel ! « 
De gik videre arm i arm . Eriks muntre 
stemme hørtes længe efter , at løvet havde 
lukket sig bag dem . Vinge var mere tavs . Han 
kendte sin verden igen : intet lykkeligt nu , der 
ikke var omrandet af fremtidens ukendte nu’er ; 
intet velkomstbæger , der ikke gemte en dråbe 
af skilsmissens beskhed på bunden . 

da de var borte , kom der liv i det store 
bøgetræ , hvorunder de var standsede . Det bragede 
i grenene . Kviste og blade bøjedes til side  ; 
noget lyst og vævert klatrede i halsbrækkende 
fart ned ad stammen fra knast til knast , tog 
så det sidste vovelige Spring — og Åse vinge 
stod på jorden . 
Hun havde ikke synderlig lighed med de 
syttenårige medskabninger af samme Art , som 
i København udvikler deres ånd på frøken 
Zahles kursus . Hun mindede kun slående om 
sig selv og havde lidet af kulturens artspræg 
over sig . Et ustyrligt pigebarn var hun , en 
menneskesjæl der i 17 år havde drevet for 
vind og vove , hvorhen den kastedes af sit instinkt . 
Når hendes lille livsbåd ikke var 
gået til bunds , så lå det i , at den var sat 
ud på et roligt farvand : ørsinggård og dets 
nærmeste omgivelser . 
Hun var høj og kraftig bygget ; kun hovedet 
var forholdsvis lille . Som hun stod der , 
lænet op mod stammen og sugende luften i 
lange , dybe åndedrag , kunne hun vel ligne en 
dryade , hvis liv var sammenvokset med træets , 
hvortil hun klyngede sig . Men nærmere beset 
var der noget overmåde menneskeligt ved hende . 

håret , der i næsten blåsorte , løste lokker 
faldt ned over ansigtets brune lød , var sammenfiltret 
af Mos , kviste og fjorgamle olden  ; 
hænder og håndled havde hun skrabet på 
Barken ; den ene sko hang endnu på en knast , 
og garneringen på den lyse sommerkjole var 
reven løs . 
Med et let undersøgende blik så Åse ned 
ad sig selv , strøg med hånden håret af øjnene , 
satte foden fast i skoen og gik så op 
ad haven til . 
Hverken gang eller bevægelser var  » skolede «  . 
Hun havde ingen gymnastik-eller danselærer 
kendt , ja ikke engang en opdragerinde , 
der kunne give hendes legeme det for unge 
damer almindelige dannelsespræg . Ingen havde 
sagt til hende : ret ryggen ! — maven ind og 
brystet ud ! — op med hovedet ! — tag ikke 
skridt som en Karl ! 
Og derfor var hendes bevægelser stærkere 
og friere end mere velplejede unge damers . 
Alligevel savnede de ikke en vis oprindelig 
ynde . Hun holdt sig rank , fordi hendes bygning 
var god ; hun gik let og hurtig , fordi hun 
havde varmt blod og et sundt hjærteslag ; hun 
sprang og klatrede som et kid , fordi hendes 
ledemod var unge og smidige . Og hun gjorde 
det alt ubevidst ; thi hun havde ingen tilskuere . 
Hun gjorde sig ikke den møje at ruske 

havelågen op , men klatrede over stakittet med 
en lethed og hurtighed , der viste , at det var 
hendes sædvanlige vej . 
Da hun kom forbi jordbærbedet , standsede 
hun og iagttog den nærmeste af de plukkende 
koner . Denne førte just et bær til munden , 
derpå nok et og nok et og et endnu . Endelig 
så hun op og fik øje på Åse , der i al tavshed 
betragtede hende . Lidt forvirret sagde konen 
i en undskyldende tone : 
„ Vi får en svær varme i dag . « 
Men Åse var gået videre uden at svare . 
» Jeg troede ikke , at Karen stjal , «  sagde hun ved 
sig selv . 
Efter sin fader havde hun arvet en streng 
redelighedsfølelse . Fra det øjeblik af , da hun 
kendte forskel på ordene mit og dit , havde 
hun ikke så meget som en ranet blomst eller 
et stykke sukker på sin samvittighed . Hun 
var en lille , alvorlig natur , men ubarmhjærtig 
hård i sin dom over andre . At konen i halvanden 
times stigende solhede havde siddet 
på hug foran de fristende bær , forandrede i 
hendes øjne ikke sagen det allermindste . Hun 
kendte ikke til begrebet : formildende omstændigheder . 
Meget ofte greb hun tyendet i sligt , som 
kun den strengeste nøjeregnethed ville kalde 
utroskab . Hun lagde erfaring til erfaring og 

kom til den for hendes alder triste slutning , at 
de fleste mennesker — i det mindste blandt 
» simple «  folk — var kæltringer . Dog angav 
hun aldrig nogen til faderen , dels fordi hun så 
godt som aldrig talte til ham , dels fordi angiveri 
nu engang ikke lå i hendes natur . 
I havestuen tog grønning mod hende . 
» Hvor har du været Åse ? din fader har spurgt 
efter dig . Men du — —  «  resten blev holdt 
tilbage af en indignation , der var for dyb til at 
kunne finde udtryk for sin berettigelse . Ende 
lig kom den til ånde i de få betydningsfulde 
ord :  » Nå , det var den kjole ! « 
Åse så ned ad sig .  » Den kan vel vaskes «  , 
mente hun . 
» Ja , det ved gud , den kan , og stryges med 
— det prøvede jeg i går . « 
Pigebarnet satte en højst ligegyldig mine 
op til denne meddelelse og gik uden at svare 
hen til bogskabet og tog et bind frem . Hun 
havde ikke den fjærneste respekt for grønning , 
og skønt hun ikke gjorde sig den ulejlighed at 
søge nogen grund til sin uvilje eller engang 
var sig den synderlig bevidst , så kom den dog 
atter og atter frem og umuliggjorde al tillid og 
fortrolighed imellem dem . Det finere i den 
unge piges natur følte sig tilbagestødt af den 
andens massive drøjhed . Grønning på sin side 
nærede den ulykkelige ambition at ville være 

opdragerinde , udstyret med moderlig myndighed , 
og hendes stadige kommen til kort gjorde 
ikke hendes sindelag mod pigebarnet blidere . 
I fire år havde de to så småt hugget 
panderne mod hinanden ; men forsigtig holdt de 
kampen indenfor deres eget område  ; de vidste , 
at det ikke ville både nogen af parterne at 
føre den over på husherrens . 
» Jeg sagde , at din fader havde spurgt efter 
dig . « 
» Ja , jeg hørte det . «  Åse anbragte ganske 
rolig sin bog i vindueskarmen , sig selv 
på en taburet og begge sine brune , nøgne 
arme til støtte mod hovedet . Hun lod til øjeblikkelig 
at være fordybet i læsningen ; thi det 
lange foredrag , grønning holdt om sine unge 
pigedages disciplinerede respektforhold i modsætning 
til den moderne grønskoldede uforskammethed 
gjorde ikke det fjærneste indtryk 
på hende — hun holdt rigtignok også hænderne 
for ørene . 
Men snart blev grønning var , at Åses 
øjne ikke var i bogen . De så ud ad vinduet 
eller rettere bort i luften med et ganske egent 
udtryk , der blødgjorde den gamle jomfrus 
sind . 
Hun var i grunden et godt skind . Hun 
holdt af brogede farver og glade ansigter  ; hun 
ønskede , at alle ligesom hun selv ville tage 

verden , som den er . Skønt ringe begavet 
med psychologisk skarpsyn måtte hun se , at 
der i det moderløse barns indesluttethed og mistroiske 
væren på post mod fremmed indtrængen 
var en alvor og bevidst energi , der stod i 
sørgeligt misforhold til hendes alder og stilling 
som rigmands eneste barn . Og i dette øjeblik 
havde Åses ansigt hint udtryk af stum 
og sørgmodig tankefuldhed , der just fordi det 
lukkede sig inde i sig selv , ejede en barnlig 
pattos , som endog grønning følte sig greben af . 
» Kom nu , Åse ! vær en god pige ! gå ind 
i spisestuen til din fader . « 
Åse var ikke forvænt med venlighed , heller 
ikke uimodtagelig for dens ytringer . Men 
grønnings person var hende antipathisk , og hun 
strøg — skønt ikke ublidt — den kødfulde 
hånd af sin skulder . 
» Lad mig være ! « 
» Nej — kom nu ! du vil dog hilse på din 
Broder ? « 
» Hvem er min Broder ? « 
» Nå , din plejebroder da . Gå ind og sig 
venlig goddag ! det vil glæde din fader . « 
Der kom stærkere glans i de store , brune 
barneøjne . Et væld af tårer var indenfra 
strømmet imod dem , men standsede bag et par 
øjenlåg , der lukkede sig over den første fremtrængende 
fugtighed . Og en dygtig lille villie 

var det , som klemte de små hvide tænder 
skurrende fast mod hinanden og øjeblikkelig 
betvang liniernes sitrende bevægelighed . 
» Lad fader beholde ham — lad dem have 
hinanden . Moder og jeg — — « 
Hun kom ikke videre , men grønning supplerede 
på sin vis det manglende : 
» Nu er det snart fire år siden , din moder 
døde , og man kan ikke sørge evig .  » Giv mig 
kanel , mens jeg lever , men bryd jer'ikke 
om kranse til min grav , «  sagde min salig bedstemoder . 
Vær nu flink ! Du skal se , du kommer 
til at lide din plejebroder , når du først kender 
ham .  « 
» Moder kunne ikke lide ham . « 
» Din moder var syg — det ved du bedst , 
som altid var hos hende . « 
» Jeg , som altid var hos hende , ved , at hun 
var ulykkelig . « 
Der hørtes indefra spisestuen skraben af 
stole , derpå trin henimod døren . Åse sprang 
lyttende op , og grønning greb i hendes kjole 
for at holde fast på hende . 
Men inden døren blev åbnet , var pigebarnet 
borte — gået op på sit Kammer eller 
ned i haven  ; grønning vidste det ikke . 

Erik havde set på alt og rost alt , nikket , 
til hvem han kendte og ikke kendte , og taget 
grønnings hjerte med storm ved at drikke tre 
kopper kaffe og under store lovprisninger 
tømme en skål af hendes bagværk . Hans 
munterhed var så ærlig — der formelig strømmede 
glæde ud fra ham , og dens reflexlys var 
det fornøjede skær over de andres ansigter ; 
selve rummene syntes oprømte og kastede 
hans stærke stemme og latter fra væg til 
væg . De mørke husånder , hvis skygger rugede 
for dørene , hvis tunge åndedrag fyldte 
luften med livstræthed — de havde opgivet 
kampen , var flygtede bort' gennem døre og 
sprækker — husluften var renset . Alle havde 
en følelse deraf , men for ingen var den så befriende 
som for vinge . Han sad lige overfor 
Erik og så med inderligt velbehag bakkens 
indhold forsvinde bag sin yndlings friske tænder . 
» Du kan ikke begribe en sådan appetit 
— vel onkel ? « 
» Nej — men spis , min dreng ! « 
Der var virkelig en god portion forundring 
i vinges fornøjede blik . Han havde selv ingen 
stærk appetit — de rent fysiske organer udførte 
hos ham aldrig deres funktioner med synderlig 

livlighed eller energi . Grådighed var 
ham i højeste grad imod , hvorfor han med daglig 
uvillie sad til bords med grønning ; men 
Erik spiste ikke som en lækkermund ; han tog 
for sig af retterne , fordi han var sulten og ligeså 
legemlig som åndelig frisk . 
» Hvad 1er du ad ? «  spurgte han vinge . 
Denne var kommen til at tænke på ttor , 
som åd en okse og otte laks , og den barokke 
folkefantasi i mytten fik ham til at smile . 
Som . om Erik havde gættet hans tanker 
sagde han :  » Bild dig ind , at jeg i otte døgn 
intet har nydt af længsel efter mit fædrelands 
livsalige sorte brød . « 
» Og nu «  — tilføjede han , idet han sprang 
op —  » nu vil jeg se mig om . Jeg vil alle 
vegne . « 
Han havde en lykkelig evne til at gøre 
alt grundigt og helt ud , medens det stod på , 
og så lade det fare . I samme øjeblik den sidste 
bid gled ham gennem halsen , var hans tanke 
optagen af noget andet . 
» Er du ikke træt ? Vil du ikke hvile ? « 
» Hvile ! Klokken er ikke seks endnu . Men 
du er træt , onkel ; læg dig hen at sove ! « 
Det ville vinge ikke . Hvert minut af denne 
første dags samvær ville han udnytte . 
» Kom , Erik ! og se dine værelser ! « 

forventningsfuld åbnede vinge døren . Erik 
trådte ind og så sig om . 
Han havde ingen kunstsans , var kun modtagelig 
for motivet , til dels også for stemningen 
i et billede . Men disse gamle begivenheder , 
hvis omrids han næppe tydelig huskede , den 
bredliniede tegning af bibelske og kirkelige personer , 
der tilhørte en svunden tid og slet ikke 
svarede til hans religiøse følelse — de gjorde 
kun et fremmed og ligegyldigt indtryk på ham . 
Med et flygtigt blik så han væggene rundt , 
gik så hen og slog et vindue op på vid gab 
— han trængte til luft . 
Vinge iagttog og forstod minespillet i hans 
ansigt . Du kan få andre billeder «  — sagde 
han hurtig . 
» Nej , onkel , lad mig beholde dem , som de 
er — det er alt sammen godt . Men jeg troede , 
at jeg som i gamle dage skulle bo i dine 
Stuer . « 
Vinge havde intet hellere ønsket . Det var 
kun hans sky for at være påtrængende , der 
havde fået ham til at vælge denne etage for 
Erik : 
» Du er mere ugenert her , «  sagde han .  » Du 
ved , at jeg sidder længe oppe om natten . « 
Erik havde taget en bog ud af reolen og 
bladede i den .  » Alt sammen gamle sagers — 

vinges tonefald gjorde formelig undskyldning — 
» jeg holder mest af dem . « 
» Jeg ligeså , «  erklærede Erik .  » Jeg læser 
hellere  » Aksel og Valborg «  , som jeg her har i 
hånden , end  » Kærlighedens komedie . « 
» Og dog er de to digtere på en måde 
enige . De ærer begge elskoven for højt til at 
lade den ende i et ægteskabs trivialitet . « 
Det var aldrig Oehlenschlægers mening ! « 
Udbrød Erik med den ejendommelige suffisance , 
hvormed han nærede og fremsatte sine anskuelser . 
» Det tror jeg såmænd heller ikke . Men 
der er så meget , som aldrig var digternes mening 
— og dog står det i deres bøger . « 
Erik fandt intet slående i denne bemærkning . 
Han læste selv dygtig og forstandig  ; men 
han læste , hvad der stod i linierne ikke mellem 
dem eller bagved dem . Dog hvorfor bryde sine 
tanker med sligt nu ? 
» Kom , onkel ! vi vil ud — langt omkring ! « 
De gik . I haven , i skoven og på Marken . 
Erik blev ikke træt af at se og genkende . Han 
fandt vej , der hvor vinge aldrig havde sat sin 
fod , og hvad levende , der kom ham i møde , 
standsedes af hans  » Goddag «  . Om det så var 
lugekonerne kendte han dem ved navn . 
Men pludselig standsede han — de var dengang 
på hjemvejen efter en timelang udflugt . 

» Og Åse ? «  spurgte han . 
» Hun er nu en stor pige — konfirmeret . « 
» Hun voksen ! det er sandt , du har skrevet 
det til mig . Men jeg kan ikke få det i mit 
hoved  ; sidst , jeg så hende , var hun ikke større 
end som  » så «  . Pivor gemmer hun sig ? « 
» Jeg ved ikke . Måske er hun hjemme i 
stuen  « 
Men Åse var ikke i stuen ; hun var en 
sjælden gæst der . Da de kom til åen , der 
løb uden om haven , sad hun på gangbrættet , 
i færd med at stikke en orm på sin medekrog . 
Hun så dem komme , men flyttede sig 
ikke og lod sig på ingen måde forstyrre i sin 
idræt . De blev stående og betragtede hende , 
medens hun kastede snøren ud , med blikket 
følgende dens bevægelser . 
Lidt efter kom der bid . Hun trak til og 
kastede en sølle skalle på land , hvorefter hun 
forsynede krogen med ny madding — alt uden 
at ænse de to , der iagttog hende . 
» Må vi komme over ? «  spurgte vinge . 
Hun rykkede sig til siden , så at de kunne 
komme over brættet , men værdigede dem ellers 
ingen som helst opmærksomhed . 
» Er det Åse ? «  spurgte Erik , forundret over 
hendes besynderlige væsen . 
» Ja , det er . — Åse , sig goddag til din 
plejebroder .  « 

et øjeblik løftede hun sine sorte , solrige 
øjne op på Eriks ansigt . 
» Kender du mig ? «  spurgte han og rakte 
hånden frem . 
Hun tog ikke hans hånd , men vendte hovedet 
til siden .  » Jeg fanger kun skaller og 
hundestejler «  , sagde hun ud i luften ;  » de store 
fisk vil ikke bide på i dag . « 
Det røde blod for op i Eriks kinder . Han 
følte fornærmelsen i det afviste håndslag ; selve 
hendes blik havde ramt ham med et fjendtligt 
glimt . Men hvilke øjne ! 
Han så , at hun var smuk — som ikke en 
blandt tusinder . På hende havde naturen sat 
sit dyre adelsmærke ; der var intet godtkjøbsarbejde 
dér : hver linie var mejslet af tænkende 
hånd : udtryksfuld , ren indtil strænghed . Og 
over hendes hoved med dets skyggende , mørke 
hår var der udgydt en ungdommens farveskjønhed , 
som kun friluftliv kan frembringe , hvor 
dets alt for yppige styrke holdes i bånd af medfødt 
finhed . Hun var i et og alt et friluftsbarn , 
uopdaget som frugten bag bladehanget , hendes 
skønhed serveredes ikke på guldfad , den var 
til i sig selv og af sig selv ; ingen prins Paris 
havde tilkendt den sin pris . Og den ynde , 
som hun ejede , var en vild , storladen , tungsindig 
ynde — ikke den , der stemmer sindet til andagt 
og sniger sig som vemod over hjertet . 

ingen ville falde på at lægge sin hånd på 
Åse vinges hoved , bedende gud at bevare 
hende uskyldig og ren  ; Erik i det mindste tænkte , 
at dette kække , trodsige barneblik kun syntes 
altfor rede til at forsvare sig selv . 
Vinge ville gå , men Erik kunne ikke rigtig 
komme af stedet . Med sin glade stemning 
slog han krænkelsen hen og forsøgte endnu en 
tilnærmelse . 
» Den stakkels orm ! — har du ingen anden 
madding ? « 
» Det kan være ormene det samme , om de 
bliver hakkede itu af en medekrog eller af et 
insekt . De ligger dog i stumper og stykker 
over vejene . « 
» Og fiskene ? « 
» Dem smider jeg ud , når jeg er færdig . « 
» En nyttig tidsfordriv , «  mumlede vinge . 
Åse så op på sin fader — denne gang 
uden spor af trods . 
» Jeg har jo ikke andet at bestille . « 
Der var måske ingen bevidst bebrejdelse 
i ordene ; i det mindste følte vinge den ikke . 
Det var ikke hans sag at finde beskæftigelse 
for et syttenårs pigebarn . 
Erik var i begreb med at undersøge Åses 
fisketøj , som hun havde lagt fra sig i græsset . 
Stang , snøre , krog , alt var af hjemmegjort Art . 
» Hvem har lavet det ? «  spurgte han . 

» Jeg selv . « 
» Du  ! « 
Åse syntes ikke modtagelig for den umiskendelige 
beundring , der lå i hans udbrud . 
Temmelig ublidt tog hun stangen ud af hans 
hånd og afskar al videre tilnærmelse ved resolut 
at vende ham ryggen . 
» Kom Erik ! «  kaldte vinge ærgerlig . Og 
idet de gik bort , føjede han til :  » Hun er et uopdragent 
pigebarn , man kommer ingen vegne med 
hende . « 
Det var næppe meningen , at Åse skulle 
høre ordene ; men de ramte hende og slog med 
skarp , klingrende lyd mod det hårde metal i 
hendes sind . Hun holdt op med at fiske og 
så efter de to , til en drejning af vejen tog 
dem bort . Så lagde hun hænderne i skødet 
og dukkede hovedet med en tænksom , alvorlig 
mine . 
En stund efter så hun i vejret . 
» Lad dem hade mig alle sammen — jeg hader 
dem igen . «  hun talte højt med sig selv — 
en vane , der var hendes fædrenearv . 
» Men ham så fader kærlig på — fader 
tog ham under armen — fader talte til ham 
om mig ! « 
Der var gråd bag øjenlåget og hulken i 
stemmen ; men med en lille , tapper beslutning 
nedsvælgede hun smerten , sankede så sine 

fiskeredskaber sammen og gik hjem . Men 
skallerne sprællede endnu i græsset — dem 
havde hun glemt . 
Fra denne første dag besluttede Åse at tage 
kampen op mod Erik . Der var i dette løfte , 
som hun gav sig selv og sin moders minde , 
noget såre tilfredsstillende for syttenårs alderens 
romantiske hang . Thi hendes sag var hellig 
og retfærdig , så vist som den mindre var hendes 
egen end hendes døde moders sag . Den samme , 
der nu tog faderen fra datteren , havde jo engang 
ranet manden fra hustruen . 
Smuk var han — lys og glad ! Ham mødte 
alles smil , ham strømmede hjærternes varme i 
møde . Også på Åse havde han sænket sit 
blik — havde vovet at se venlig på hende ! 
Nu , hun kunne ikke hindre ham . Hans var 
magten og midlerne . Men ikke skulle han se 
hende strække våben for ham . 
Det faldt hende slet ikke ind , at ingen havde 
kastet hende sin handske , og at hendes krig 
turde blive en kamp mod vejrmøller . Hun havde 
en usigelig trang til at opleve noget , og derfor 
ventede hun på oplevelser . Hendes ånds 
livlighed og energi , der ikke havde stof nok 
at tumle med , var ved de mange Års indestængthed 
dæmmet op som et rindende vand 
— blot en dråbe kunne få det til at skylle 
over bredden . 

der var megen tåbelig romantik og endnu 
mere barnagtig trods i dette lille pigebarn  ; men 
bag ved alt lå en villie , bøjet mod det rette 
og mægtig over sig selv — tankernes og stemningernes 
modstrid holdtes sammen af en personlighed , 
hvis selvfølelse ejede en sanddru alvor 
og værdighed , som afvæbnede ironiens smil . 
Nu begyndte samlivet mellem plejefader og 
plejesøn — et samliv , der med lethed knyttedes 
på gamle minder , og som blev til et hengivenhedsforhold , 
hvis ubrødelige tryghed omgav 
dem som en athmosphære af åndeligt velvære . 
Forskellige i alder , natur og vaner droges 
de mod hinanden af den sympatti , der ikke kan 
begrunde sig selv , men som oplader sindene til 
gensidig forståelse . For Erik var dette den 
naturligste ting af verden . Han havde fra barndommen 
af elsket plejefaderen med en beundring , 
hvis trofaste vedhængen langt overlevede ungdommelige 
venskabsforbindelser og erotiske stemninger , 
som hans glade natur ellers i rigt mål 

forsynede ham med . Og når to mennesker 
holdt af hinanden , hvad under da , at de følte 
sig glade i hinandens nærhed . 
Anderledes med vinge . For ham var det 
et under , at Erik var bleven ham tilbagegiven 
uden afkortning , uden bagtanke . Han , den gamle 
tvivler , havde været på sin post over for noget 
usynligt , som ville ham ondt , som søgte at ramme 
ham der , hvor intet ligegyldighedens panser 
dækkede ham . Og nu følte han sig som triumfator 
 ; thi han bar sejren hjem , han havde vundet 
det eneste , han ville vinde : Erik . Og atter 
var det med en næsten ydmyg taknemlighed — 
stadig over for noget usynligt — at han dag for 
dag fuldere forstod , hvor helt og uforbeholdent 
han havde vundet Erik . Bitterheden begyndte 
at tø bort fra hans hjerte ; her var endelig en 
— og den dyreste og kæreste blandt alle —• 
som ville være hos ham , og som frejdig og 
ærlig var helt sig selv hos ham —• hvad gjorde 
det så , om de andre veg til siden for hans 
skygge . I denne tid blev vinge forandret , 
endog i sin opførsel mod andre  ; ikke blot det 
varme og stærke i hans natur følte sig frigjort 
— også det skjulteste og fineste , det næsten 
kvindelige på stemningsdybet kom op til overfladen 
og gav hans kærlighed til plejesønnen 
et rørende skær af finfølelse og ømhed . 
Det varede ikke længe , så var Erik flyttet 

ned til plejefaderen og sov i hans Kammer , som 
da han var en lille dreng . De to var sammen , 
ude og inde — de skiftede ord og tanker og 
nærmedes stadig mere og mere i den fortrolighed 
som uafbrudt samværen netop i de små 
og daglige forhold fører med sig . 
Livet på ørsinggård var ensformigt , jævnt . 
Time gled hen i time , dag i daglig  » sølvklare 
Perler , der drages på en snor . «  grønning så 
ofte på Erik med ynk over det unge blod , 
der her måtte rinde i sagte løb i stedet for 
efter sin natur at springe op i lystige kaskader . 
Åse lod sig kun se i glimt . Det eneste 
måltid , hun regelmæssig mødte til var middagen . 
Førtes der — hvad ikke var almindeligt — nogen 
samtale ved bordet , fulgte hun den øjensynlig ; 
men selv talte hun kun lidt , som oftest for at 
modsige faderen , når han udelod sig om gården 
og dens drift , hvorom hun vidste i det 
mindste lige så god besked som han . Hendes 
tone var da but , og Erik adresserede den instinktmæssig 
til sig selv . I begyndelsen modtog 
han udfordringen og kastede hende lystig småstenene 
tilbage ; men han mødte da i hendes 
blik den trods , som mod hans villie forvirrede 
ham og gjorde ham stum . Vinge hørte på sin 
datter med samme fåmælte høflighed , som han 
viste alt kvindkjøn ; han indlod sig ikke i disput 
med pigebarnet , så i det højeste ærgerlig ud 

og skyndte sig så meget med sin mad , at 
grønning langtfra fik tid til at behandle sin med 
den omhu , den efter hendes mening kunne 
gøre fordring på . Disse middagsmåltider var 
kun lidet hyggelige ; de to herrer forlod dem 
hver dag med en følelse af lettelse . 
Ved aftensbordet lod Åse sig oftest ikke 
se . Engang spurgte Erik efter hende . 
» Hun er i seng «  svarede grønning . 
» I seng ! Solen er endnu ikke gået ned . « 
» Åse står op , når hun har lyst , og går 
i seng , når det falder hende ind . I denne tid 
er hun hver morgen første mand på benene . « 
Forøvrig talte Erik kun lidt om plejesøsteren . 
Der lå over hans tunge som en sky for 
hendes navn . Vinge mærkede sig nøje de to 
unge i deres gensidige forhold og syntes ikke 
utilfreds over den måde , hvorpå det udviklede 
sig til næsten åbenlyst fjendskab . 
Vinge besad en ordenssans af den ømfindtligste 
Art . Han følte sig ilde berørt , når han 
så et skjævliniet brev og kunne — ikke blot i 
indbildningen — få hovedpine af længe at se 
på et billede , der hang skråt . Men Erik var 
skødesløs indtil sjuskeri . Når da vinge trådte 
ind i sine Stuer og fandt skufferne halvt åbne , 
bøgerne vendte på hovedet i reolerne eller 
sine papirer begravne under Eriks hat , rettede 
han derpå med et stille smil , som gjorde hans 

ansigt mærkværdig kønt . Selve det irritable i 
hans temperament , der ellers i samkvemmet 
med andre voldte ham dagligt bryderi , glattede 
sig rolig ud overfor Eriks uvaner . Thi vidnede 
ikke dennes skødesløshed , høje tale , ungdommelige 
støjen om den fuldkomne tryghed , han 
følte hos plejefaderen . Og om stuen var tom , 
så var selve uordenen derinde et tegn på , at 
Erik nylig havde forladt den og talte højt om 
hans nærhed . Den underlige gamle mand kunne 
sætte sig hen og med en egen nydelse dvæle 
ved forvirringen — hans blik havde da noget 
af den samme stille varme , som når det hvilede 
på Erik selv — det syntes at sige :  » Du , min 
søn ! i dig har jeg velbehag . « 
Povl Møller har flere gange og med forkærlighed 
skildret en lystig-bedrøvelig figur : 
licentiaten , der næppe vover at tænke , fordi 
selve tænkningsprocessen forbliver ham uforståelig . 
Personen — som han er udgået fra 
digterens hånd , iklædt hans lunes overdrivelser 
— har megen evne til at komme folk til 
at le ; men man rive narrekappen af ham , og 
der står tilbage en tankesyg grubler , ikke helt 
ualmindelig og langt bedre egnet til at vække 
medynk end latter . 

vinge var en sådan redningsløs dialektiker , 
og deri lå hans brist på levedygtighed . Han 
havde læst meget og tænkt meget , indtil han —' 
så at sige — havde grublet sig bag om livet . 
Han manglede ikke medfødte sympattier — 
skønt hans anthipathiske følelser var langt 
stærkere og vanskeligere at tvinge — men han 
betragtede selv sådanne instinktfølelser med 
højst mistænkeligt blik og søgte så lidt som 
muligt at grunde sin livsanskuelse på dem . 
Og ved dette hans hang til at stille mening mod 
mening og sig selv udenfor , var i sørgelig forstand 
alt blevet relativt for ham . Der var i 
hans syn noget stort og abstrakt , hans tanke 
kunne spænde vidt , men ned i døgnlivets småstræv 
evnede den ikke at dukke  ; skønt psychologi 
var hans yndlingsstudium , kendte han ikke 
et menneske blandt sine omgivelser  ; hans domme 
fremgik mere af sammenfattet tænkning end af 
sammenfattet erfaring , og de rummedes alle i 
én sætning , som for ham ikke blot var læst og 
hørt , men følt med al erkendelsens bitterhed : 
den at mennesketanken egentligst og dybest 
intet ved . Deraf noget på engang tolerant og 
intolerant i hans tænkemåde . Med et lidt ironisk 
smil indrømmede han udadtil :  » De har 
alle ret «  — indadtil lød det alvorligere og bitrere : 
» De har alle uret . « 
En sådan synsmåde gør livet værdiløst , 

hvor den ikke modarbejdes af en stærk , instinktiv 
selvopholdelsesdrift . Vinge havde akkurat 
så meget af denne , at han mægtede at leve 
livet , uden just at regnes for gal af andre , om 
end nu og da nogen i smug mente , at  » Etatsråden « 
Dog var  » lidt til en side . «  men da ethvert 
menneske må have en ide at leve på , 
havde også han — forøvrig med fuld bevidsthed 
om sin egen inkonsekvens — konstrueret 
sig en sådan , som han nævnede  » Pligt «  . Han 
troede ikke , på hvad man kalder-  » godt «  og 
» ondt «  , men han tog disse begreber , som han 
forefandt dem i den kristelige morallære og lod , 
så vidt han kunne , sit handlesæt bestemme 
-deraf . 
Han var religiøst anlagt , når derved forstås 
en aldrig stillet higen mod den  » ukendte 
gud . «  men han måtte i almindelig forstand 
kaldes såre irreligiøs ; thi intet menneske har 
været urokkeligere overbevist om , at alle positive 
religiøse forestillinger kun er symboler på 
menneskeerkjendelsens afmagt overfor mysteriet . 
Denne anskuelse var gået ham således over 
i blodet , og al dogmelære forekom ham i den 
grad fornuftstridig , at han på dette ene punkt 
var irritabel intolerant — — han trak ringeagtende 
på skulderen af kirketroens tilhængere , 
selv hvor deres liv aftvang ham beundring , og 
han hadede dens forkyndere af al oprigtighed . 

præsterne betragtede han gennem søren-kierkegård’ske 
briller . 
En aften var Erik gået i seng ; vinge blev 
efter sædvane længere oppe . Disse sene aftentimer 
var hans bedste arbejdstid  ; han sad ved 
sit skrivebord , syslende med papirer . 
» Så du , det lynede ? «  spurgte han . 
Intet svar . 
» Hansover allerede , «  tænkte vinge og satte 
skærm for lampen , at ikke lysskæret gennem 
den åbne dør skulle trænge ind i sovekammeret . 
Men noget efter lød Eriks stemme derindefra : 
» Ja , jeg så det nok . « 
» Jeg troede , du sov — hvorfor svarede du 
ikke før ? « 
» Jeg bad mit fadervor . « 
Tonen var rolig og jævn ; det forstodes af 
den , at Erik hver aften foldede sine hænder , 
samlede tankerne og bad barnelæbens bøn til 
sin fader i himlen . Vinge blev tavs ; han skød 
papiret fra sig og hvilede panden mod sin hånd . 
Erik var altså kristen . Det kunne ikke 
undre ham ; thi allerede , da han for mange år 
siden sendte drengen fra sig , måtte han vide 
om denne , at han ikke i refleksion , men kun i 

tilegnelse og trofast vedhængen havde sin 
styrke . En natur som Eriks måtte gribe det 
positive , hvor det bødes den , og barndomsindtrykkene 
ville for den blive bestemmende for 
livet . Vinge forstod dette og følte ingen irritation 
overfor plejesønnens stilfærdige bekendelse  ; 
han brugte i det hele ikke sin kritik på Erik 
men tog ham på tro og love , som han var . 
Tilmed var dette kommet , ikke blot som han 
måtte vente det , men som han havde ønsket 
eller i det mindste troet at ønske det . 
Og dog fornemmede han Eriks ord som en 
smerte . Men på samme tid vakte selve lyden 
» Fadervor «  en egen vemodig blød stemning i 
ham ; deri hørte han som en genklang af sin 
barndorms aftenbøn  ; han lyttede atter til klokkeklangen 
fra de fjerne kirketårne , og tonerne 
blev til ord , som han mente for længe siden at 
have glemt . 
Det barn , der synes mest forladt , 
gud fader selv vil bevare . 
Han sender i den stille nat 
til jorden sin engleskare . 
De sprede deres vinger ud , 
når alle øjne sig lukke — 
selv våger hele verdens gud 
ved skabningens store vugge . 
For en fred , der lå i de ord ! Vinge løftede 
sit hoved og så ud gennem vinduet . 
Langt borte i horizonten lynede det endnu  ; men 

foroven kuplede himlen sig stjerneklar over 
fjord og skov . Alt var sile — ingen englevingers 
Sus , ingen sagte stemmer , der byggede 
tonestiger mellem himmel og jord . 
Gennem døren til sovekammeret hørtes 
allerede Eriks søvndybe åndedrag . Vinge 
listede sig ind og hældede sig over hans seng ; 
han ville se , hvorledes man sover ovenpå sit 
fadervor . Erik lå på ryggen med hovedet 
fladt tilbage på armen ; tæppet havde han i 
varmen næsten kastet af sig . Læberne var halvåbne ; 
han åndede dybt i drømmefri bevidstløshed . 
Vinge smilede — med en ganske lille 
lun tilfredshed . Således sover man , når man 
er 23 år , spaserer sine 4 mil pr . Dag og trygt 
lader sin fader i himlen om at regulere gangen 
i dette verdens snurrende urværk . 
Erik var ingen ubegavet natur . Han havde 
særlige anlæg for mattematik og tegning , en 
ret livlig — skønt ikke meget oprindelig — 
æsttetisk Sans og , som sit kosteligste åndelige 
eje , en ganske overordentlig finhed i opfattelse 
og tænkemåde . Udadtil , i hans forhold mod 
andre viste dette sig som takt , indadtil som 
æresfølelse og en åndelig blu , der gjorde , at 
han ikke let gav sig uforbeholdent hen . Selv 

hans venskabsforhold havde været uden virkelig 
fortrolighed — denne viste han plejefaderen og 
ham alene . Han var ikke nogen dyb ånd , 
men et lykkeligt temperament . Vinge havde ikke 
helt uret , når han spøgende afledede det harmoniske 
i plejesønnens natur af en bomstærk 
konstitution og misundelsesværdig fordøjelse . 
Ihvor nu end grunden lå , så var det hans 
glade ligevægt , der gjorde hans smil lyst og 
vandt ham venner , hvor han gik frem . Grønning , 
hvis udkårne yndling han var , erklærede , 
at hun selv og han var de eneste fornuftige 
mennesker på stedet . Og virkelig repræsenterede 
de to i stuerne på ørsinggård den hæderlige , 
sunde og jævne menneskeforstand  : hun som 
indehaveren af dens filistrøsitet , han af dens 
kraftige levedygtighed . 
En praktisk natur var han . Han grublede 
ikke over menneskene som vinge , men han forstod 
dem uendelig bedre . Ikke var han bange 
for dem , trådte de ham for nær , skulle han 
vel vide at værge sig tilmed vendte de deres 
bedste side imod ham , og med ungdommens 
egoisme dømte han alt efter dets forhold til 
ham selv . For ham lå intet fjærnere end denne 
nervøse ærgerlighed , der piner sig selv med 
andres gøren og laden ; han kendte ikke til , 
hvad man med et vulgært udtryk kalder at „ se 
sig gal på folk . «  og en lykkelig evne ejede 

han til at tage enkelthederne for sig , modsat 
vinge , der altid summerede dem op til et større 
og større hele . Mødte Erik utroskab hos en ven , 
nu , så var det denne ene ven , der blev ham 
utro ; for vinge var det selve venskabets ide , 
der rokkedes  ; begik Erik en dumhed , så ærgrede 
han sig engang for alle ud til bunds , men han 
tabte ikke som vinge tilliden til sine egne evner . 
Følelser havde han — og de var livlige nok — ; 
skuffelser kendte han  ; men han var for sund 
— i en vis forstand også for åndsbunden — 
til at samle sine lidelser sammen til en erfaring 
og ud af denne konstruere sig en  » Weltschmerz «  . 
Men just en sådan ejede vinge , eller rettere 
han ejedes af den . Thi alt før den stund , da 
prædikeren sukkede ud over livet :  » Se , alt er 
forfængelighed , «  havde verdenssmerten omklamret 
sine egne , og ingen skaffer sig trolden 
fra halsen blot ved spottende at nævne den ved 
navn . 
Erik , der så godt kunne leve med mennesker , 
havde ondt ved at tale med dem — om 
sig selv . Endog  plejefaderen var hans 
udtalelser prægede af en vis skyhed . Vinge derimod , 
som aldrig havde kunnet komme i personligt 
forhold til mere end ét — måske to — 
mennesker , havde ikke denne instinktive åndelige 

blyhed . Når han tav , var det mindre , fordi 
han ikke kunne , end fordi han ikke gad tale . 
For Erik alene åbnede han sig med en uforbeholdenhed , 
der undrede dem begge to . Men 
den havde sin grund . Han havde i disse mange 
år tiet , og han trængte til at tale . Han 
vidste , at Erik manglede erfaring til at forstå 
ham , men han følte sig mødt af kærlighed , og 
det var den , han søgte . Og det eneste , der kunne 
have bundet hans tunge  : frygten for at skade 
plejesønnen , var tagen bort . Det er sandt : Eriks 
domme var ikke dialektisk gennemtænkte  ; men 
de var grundede på sympatti og netop derfor 
urokkelige . Han forsvarede dem ikke med grunde , 
men med påstande og var som stridsmand for 
det positive endnu sikrere på sig selv end vinge , 
når han ville jævne vejen for det negative . 
Han levede i fred med sig selv , og dette gav 
ham en umådelig overlegenhed overfor plejefaderen , 
der droges mod den ene side af sin 
sympatti mod den anden af sin forstand . Men 
den stærke trang vinge følte til at udtale sig 
for Erik bundede til syvende og sidst i hans 
naturs ærlighed . Han ville elskes af plejesønnen , 
men han ville elskes , som den , han var . 
Det gjorde ham godt at læse i Eriks blik :  » Sig 
om dig selv , hvad du vil — jeg elsker dig , og 
jeg tror dig ligefuldt . «  ganske vist : vinge 
kaldte sig egoist , men Erik traf hos ham den 

stærkeste kærlighed , der havde mødt ham i 
livet ; vinge udtalte sig som kosmopolit , men 
Erik vidste , at han var — efter sit eget udtryk 
— en  » uforbederlig patriot «   , vinge var hård i 
sin dom over fattigdommen , men han afhjalp 
med rund hånd trangen , hvor han mødte den 
på sin vej — alt hvad han forlangte til gengæld , 
var at lades i fred for taksigelser . Kun 
med givemåden kunne Erik ikke være tilfreds . 
» Onkel , man bør gøre en forskel . Den 
hjælp , der gives selvforskyldt nød , tages fra 
den uforskyldte . « 
» Vær så god ! har du lyst at efterforske 
skyld og ikke - skyld op til Adam og Eva , 
så — —< 
» Nu stiller du igen sagen på spidsen , 
onkel . « 
» Nej , men jeg bærer mig ad som din egen 
Vorherre , der lader det regne i flæng over 
retfærdige og uretfærdige . Af to ulykker vil 
jeg heller give en dranker brændevin end nægte 
den hungrige brød . — forøvrig er det en selvfølge , 
at du her som alle vegne har ret . Men 
jeg er et dovent gemyt , Erik . Min venstre 
hånd er for lad til at vide , hvad den højre 
tager sig for . « 
» Onkel , hvis du havde større kjærlighed— « 
» Til hvem ? « 

» Til menneskene . « 
» Så var jeg ikke jeg . Forresten har jeg 
ikke noget imod menneskene ; jeg tror de er , 
som de må være . « 
Men disse to — plejefader og plejesøn — 
der næppe havde fælles mening om en eneste 
ting mellem himmel og jord , kunne ikke have 
følt sig således sammenknyttede , om ikke deres 
naturer dog havde bundet i den samme 
finhed og selvagtelse , der fik dem begge til at 
stræbe mod en ide , som den ene kaldte pligt , 
den anden ære . 
Der kunne næppe fremvises to mennesker , 
der i ydre lignede hinanden mindre . Heller 
ikke deres stemmer mindede om hinanden , når 
man så dem , medens de talte . Vinge hævede 
ikke stemmen synderlig  ; men han talte distinkt 
og understregede ordene ved sin betoning . 
Erik gik fra piano til fortissimo og skiftede 
tempo alt efter sin stemning . Men nu 
hændte det — endogså flere gange — at både 
grønning og Åse fo’r overraskede op ved at 
høre vinges stemme klinge højt gennem døre 
og korridorer . Og der kunne ikke være tvivl 
om , at det var hans ; thi den havde sin egen 
usædvanlig skønne klangfarve , der hverken lignede 
godsforvalterens eller forpagterens eller 
noget andet menneskes . Men så’ de til , viste 
det sig , at røsten var Eriks . 


det gik med disse stemmer , som med enkelte 
forskellig farvede vine , hvis smag i daglyset 
ikke lader sig forveksle , men som næppe 
af kendere kan skelnes i mørke . 
Lidt efter lidt rykkede Erik ud med beretteiser 
om sin rejse .  » Pumpes «  kunne han slet 
ikke ; da gik han straks i stå . Frivillig og 
ledet hen derpå ved ideassociation meddelte 
han i småstykker sine oplevelser fra de sidste 
år . 
Han havde rejst som en brav svend , efter 
egen beslutning uden store pengemidler . Sammen 
med en ven —  » den lille Sandberg , onkel , 
du har vist set ham i København «  — var 
han vandret på sin fod gennem Tyskland og 
Østrig . I Bulgarien tog de arbejde af hvad , som 
forefaldt , selv om det lå udenfor deres fag , og 
tjente gode penge der , indtil krigen med Serbien 
brød ud . Med nød og næppe slap de for 
tvungen krigstjeneste og drog så videre frem i 
verden uden forudlagt plan . De kom til Konstantinopel , 
satte over til Asien og foretog en' 
moderne pilgrimsgang til Jerusalem . Omsider 
havnede de i Alexandria — uden en hvid i 
lommen . De vidste , at der i Brindisi lå penge 

til dem hjemmefra ; men de havde ikke råd 
til at fortsætte rejsen så vidt . 
» Da kom der en tid , frøken grønning ! 
Hvor jeg gerne havde solgt den enbårne sønneret 
for en tallerken af deres herlige oxekjødsuppe . 
— tak ! jeg tror nok , at det er den 
tredje portion . « 
De sad ved middagsbordet , og Erik talte 
for seks lyttende øren . 
» Og hvad gjorde i så i Alexandria ? «  spurgte 
vinge . 
» Sultede . « 
Åse begyndte at spise langsommere , men 
så endnu ikke op fra sin tallerken . 
» Ser du , onkel , vi havde gjort regning på 
arbejde . Men der var for mange røvere om 
det . Så måtte vi op til den skandinaviske 
konsul . « 
» Og hente hjælp ? « 
» Néj , løfter . På den måde gik der tre 
uger .  « 
» Men hvorledes opholdt i livet ? Hvorfor 
telegraferede du ikke hjem ? « 
» Lidt sjoverarbejde faldt der jo imellem af ; 
men vi åd pengene op , længe før vi kom til 
telegrafkontoret . Så måtte vi sælge vore 
smådele — det ur , du gav mig til min konfirmation , 
gik med . « 
» Du har det jo der . « 


» Ja , siden , da vi fik penge , købte jeg det 
tilbage for blodrenter . Men hvor vi kom til at 
se ud ! Halvnøgne som det andet pak , med sortskoldede 
ansigter , hunger" ud af øjnene — « 
» Du forbarmende gud ! «  stønnede grønning 
og lagde uopfordret en skefuld kødboller i 
Eriks tallerken . 
» Tak — tak , kære frøken ! De overvurderer 
mine evner . — nå , så forresten tiggede 
vi os igennem . Vort bedste tilholdssted var 
et jesuiterkloster udenfor byen ; portneren stak 
mangen bid til os uden at tage det for nøje 
med vor rettroenhed . « 
Vinge havde sat albuen på bordet og 
hørte til med al sin samlede og alvorlige opmærksomhed . 
» Tiggede i ? — du også , Erik ? « 
» Ja , naturligvis . — hvad skulle vi gøre ? « 
Og i led hunger ? — bogstavelig hunger ? « 
» Så bogstavelig , som vi på nogen måde 
kunne forlange . « 
Nu styrede Åse ikke sin nysgerrighed 
længer . 
» Hvordan er det at være sulten ? « 
Glad overrasket ved at blive tiltalt af hende 
mødte Erik frem med sit venligste smil . 
» Fælt ! — gruelig fælt ! « 
O o 

» Jamen , hvordan er det ? — gør det 
ondt ? « 
» Om det gør ondt ! det er en brænden og “ 
Sviden — en smerte , som hugger i alle ens 
ledemod . Men først og fremmest er det en 
lyst til at sluge i sig — hvad som helst  « 
» Men tænkte i på at trække lod om hinandens 
liv ? «  spurgte Åse naivt . 
Erik lo , og hun trak sig sky tilbage . 
» Nej , så vidt var vi ikke komne . Jeg 
tænker , at vi da heller havde bidt i det sure 
æble og ladet os hjemsende på fattigvæsenets 
bekostning . « 
» Ih , du forbarmende ! «  udbrød grønning ; 
» to nydelige mennesker af honnet familie ! Jeg 
takker min gud og skaber , at jeg ved , hvor 
jeg hører hjemme . Lad fuglene om at flyve — 
sagde min salig moster — mennesker skal have 
menneskenoder . Men hvorledes slap de så ud 
af den røverrede ? « 
» Vi gik hver dag til havnen , for at se , om 
der skulle være et skib , som ville tage os med 
til Italien , mod at vi gjorde arbejde om bord . 
En dag lå der et dansk skib  ; vi kom ned i 
skafferummet og spiste og drak os et rent 
bersærkemod til . På hjemvejen så vi lys i 
konsulens vinduer . Der var stort selskab . 
Hvad gør vi ? Ringer på , skubber tjeneren 
til side og går ind i salen mellem alt det for 

nemme rak — — — du begriber vel , onkel , 
at vi var rent socialistisk sindede . Nå , der 
stod konsulen lige under den store lysekrone , 
og vi dundrede løs på ham med et sådant 
tordenbulder — « 
» At han hurtigst lod jer ekspedere ned ad 
trapperne , «  supplerede vinge . 
» Tværtimod . Vor fuldskab må have haft 
noget imponerende ved sig . Han gav os nye 
løfter , og denne gang holdt han dem . Tilmed 
kendte kaptejnen på det danske skib lidt til 
Sandbergs familie . Han gik i borgen for os , 
og vi lånte penge til at komme af sted . — 
sørgeligt var det kun , at vi måtte rejse fra 
Ægypten uden at have bukket os i sandet for 
hans dybsindighed , den store sphinx . « 
» Nå , men lånet ? « 
» Det betalte vi tilbage , da vi kom til Brindisi 
og fik penge der . Så redte vi os også 
ud som anstændige mennesker . Men jeg ved 
ikke , hvad der gik af Sandberg : han-fik pludselig 
en ustyrlig lyst til at prøve sin lykke i 
Amerika . Så gik han til Peru og jeg til Zurich 
for at slå mig til ro et årstid — — « 
Erik tav pludselig ; thi han så , at den blotte 
lyd af Amerika havde forstemt plejefaderen . 
Senere på dagen gik vinge lige løs på 
fremtiden . 
» Tænker du på Amerika ? «  spurgte han . 

» Hvor kan jeg lade være at tænke . Sandberg 
har haft lykken med sig , og han presser 
mig i hvert brev for at komme derover . Og 
hvad skal vi herhjemme  ? Danmark har ingen 
brug for sine ingeniører . « 
» Når du har tålmodighed — blot et halvt 
Års tid — vil der vise sig et eller andet . Du 
er jo flink i mattematik , hvorfor vil du ikke 
være manuduktør eller lærer ved en skole ? « 
» Nej , onkel , tteorien er mig for grå . Jeg 
vil arbejde i friluften , med alle mine hænder . Og 
hvad er der herhjemme ? Lidt vejlægning , lidt 
brobygning , lidt havneanlæg — lutter småpilleri . 
 « 
» Vel , min dreng ! råd dig selv ! Og har 
du lyst — « 
» Jeg har lyst — til at komme ud i livet 
og hugge mig min egen vej med øksen i hånden . 
Jeg har også lyst til at blive herhjemme 
— hos dig — og gemme mig blødt i mit fædrelands 
dun . Men den tid , den sorg ! « 
Næste dag udeblev Åse til alle måltider . 
Det var sket før , og grønning mente , at hun , 
som ved tidligere lejligheder , holdt sig til folkenes 
kost og havde spist i køkkenet eller 
borgestuen . Men det var ikke så . Åse havde 
hovedet fuldt af Eriks fortælling ; hun kunne 
slet ikke tænke sig noget herligere end således 

at vandre ud , på livet løs , uden bekymringer 
og penge . 
Da hun nu ikke kunne iværksætte denne 
sin trang , valgte hun , hvad der var overkommeligt , 
og besluttede i fuldt alvor at sulte sig 
selv — da kunne hun i det mindste kontrollere 
sandheden af Eriks beretning i den henseende . 
Hun var henrykt over sin plan og fastede i over 
halvandet døgn — men da mente hun rigtignok 
også for hele sin levetid at have indsamlet 
tilstrækkelig erfaring på hungerens område . 
Vinge var i politisk henseende indolent . 
I sin ungdom havde han holdt svært på det 
kønne ord  » Frihed «  , der senere forekom ham 
ligeså meningsløst som velklingende i en verden , 
hvor man ved hvert skridt løber panden 
mod en medskabning . Fra fornuftens standpunkt 
indså han ikke , hvad der kunne indvendes 
mod den videst drevne republikanisme undtagen 
dette ene — som historien lærte ham — 
at et kraftigt selvherredom i givne øjeblik havde 
bevist sig nok så tjenligt . Overhovedet var 
politiken den kunst , at gribe , hvad der i det 
givne øjeblik var ret — men dette lod sig langt 

bedre bedømme bagefter end under selve situationen . 
Fra sin ungdom kendte han et andet yndlingsord : 
lighed . For det havde han været 
parat til at gå i ilden med hele sin tyveårsbegejstring . 
Ja , endnu kunne det knitre op i 
ham , når han tænkte på de mange sære forskel , 
samfundsordenen har indført . Men det 
var en svaghed , som han hæderlig betvang . 
Thi han så , at naturen ikke just yndede 
lighedsprincipet  ; i den rådede ingen 
socialistisk sentimentalitet ; der gjaldt kun den 
stærkeres ret . Og hvor meget end det humane 
samfund kunne modarbejde og mildne denne 
det selv iboende tendens , ville det aldrig kunne 
gennemføre en ordning , der stod i modstrid til 
dets stærkeste drivfjeder : selvopholdelsesdriften . 
Men Erik var højremand — uden al betænkning . 
Han var loyal — fordi det nu engang 
var sæd hos dannemænd ; han ville Københavns 
befæstning — fordi man i studenterforeningen 
kaldte den landets livssag  ; han holdt 
på de bestående forhold — fordi det hørte 
med til partiets program . Men hvad han var , 
det var han af ærlig og ærefuld overbevisning . 
En dag kom der til gården en af den frivillige 
selvbeskatnings-lister . Åse var tilfældig 
i stuen . 

» Du tegner dig vel for et bidrag , onkel , 
det gælder landets forsvar . 
Vinge skød papiret fra sig . 
» Jeg er ikke sagkyndig . « 
» Onkel ! det er vort folks livssag . « 
» Dets livssag ! — vi er dødsdømte . « 
» Far ! « 
Overrasket vendte vinge sig om mod sin 
datter . Hun så på ham med vidt opspilede , 
forskrækkede øjne . 
» Og nationens æressag , «  tilføjede Erik 
mere og mere varm . Han kendte slagordene 
— de selvsamme  , som var på dagsordenen , 
før han rejste ud . 
» Er du sikker på det , min dreng ? « 
» Helt sikker . « 
Vinge rakte ham papiret . 
» Så skriv på , hvad du vil — jeg skal 
betale . 
Han stillede sig hen i den åbne verandadør 
og så ud i haven . Åse blev stående 
midt på gulvet ; Erik krammede papiret i 
hånden , utilfreds og uvis om , hvad han skulle 
gøre . 
Tilsidst gik han hen til plejefaderen med 
en dyppet pen : 
» Se her , onkel ! — skriv selv ! « 
» Ikke på nogen måde . Jeg har ingen 
mening og påtager mig intet ansvar . « 

Erik sank et hidsigt udbrud , løb listen af 
bidragydere igennem , satte resolut nogle tal 
på papiret og bragte det selv ud til budet i 
korridoren . Da han kom tilbage så han helt 
oprømt ud . Vinge var på verandaen . 
» Nå , «  spurgte han ,  » hvad har du så foretaget 
dig med mine penge ? « 
» Du vil få det at vide , onkel . Jeg har 
sørget for , at du ikke kommer til at stå til 
skamme for de vejle-matadorer . « 
» Kom herud , Erik . Jeg vil skrifte for dig . « 
Erik satte sig på verandabænken ved siden 
af onkelen og ventede tålmodig på , hvad 
denne ville sige . 
» Ser du , «  begyndte vinge langt om længe , 
» engang for mange år siden rejste jeg i udlandet . 
Jeg var dengang kosmopolit på en 
Hals . Jeg ville , at der skulle være frisk luft , 
og den får man ikke ved at smække vinduerne 
i og lukke sig inde i sin bås , som småfolk 
plejer . Og Danmark er tilmed en trang og fattig 
bås , som — « 
» Gud velsigne den ! «  afbrød Erik . 
» Gud velsigne den ! «  gentog vinge .  » Men 
dengang var det mig en sorg — en virkelig 
sorg — at tilhøre et lille folk . Når jeg , 
som ikke er noget sproggeni , måtte anvende 
al min tankeflid for ikke at komme tilkort med 
tysken , så skar det mig i hjertet for vore 

digtere , der har måttet ,  .udtrykke deres verdenstanker 
på vort danæk-mesopotamisk — « 
» Vort gode , gamle sprog ! « 
» Du har ret : vort gode , gamle sprog ! 
Men du vil indrømme mig , at for alle andre end 
os selv kunne det ligeså gerne være mesopotamisk . 
Og vi er ikke mange . Jeg ville dengang 
holdt det for en lykke for os at opløses 
i et stort kulturfolk —< 
» Onkel ! « 
» Bi lidt ! Med de tanker rejste jeg ud . 
Men for hver mil , der skilte mig fra Danmark , 
lagdes der — ja , jeg ved , at det er en forslidt 
lignelse , men den passer mig så godt — tunge 
sten på mit hjerte . Jeg så mig om i det 
fremmede , vidt og bredt , og mit fædreland var 
kun en prik — — om nu en statsmand fandt 
på at sætte sin lunger over den — — 
det faldt mig på sinde , hvor få de er , 
som kender Danmark ved dets eget navn . Til sidst 
vidste jeg næppe , hvem der havde 
ret , den lille klynge i nord , der sang trøstelige 
sange om det ældgamle Dan , eller de 
mange millioner , som sydfra vrængede os deres 
» Dænemark «  i møde . Lignede ikke vi en flok 
børn , der leger  » Fader og moder «  og  » Familie « 
Og tror sig herre i deres eget hus , medens det 
store voksne Evropa godmodig ignorerede vor 

leg .------sig mig , Erik , har du aldrig på din 
rejse haft sådanne følelser ? « 
Erik rystede næsten bedrøvet på hovedet . 
» Nej , onkel ! hvor skulle jeg dog få de 
underlige følelser fra ? « 
» Husk nu på , at jeg var kosmopolit . 
Måtte ikke , hvad jeg så , bestyrke mig deri ? 
Men det underlige er , at jeg , som aldrig havde 
været nogen dyrker af Holger danske , som 
næppe kunne  » Den tapre landsoldat «  udenad , 
som ikke mente mig at sidde inde med nogen 
forpligtelse til at finde himmelbjærget mere 
imponerende end rigi — jeg følte mig som visket 
ud af mig selv , da jeg slap mit lands 
jordbund — jeg blev syg af det fremmede sprog 
— jeg fik hjemve . Kender du hjemve , Erik ? « 
» Jeg har længtes meget . Efter Danmark , 
efter mine venner — « 
» Længsel er ikke det samme som hjemve . 
Længsel kan være sund og naturlig , hjemve er 
altid syg . Oehlenschlæger har digtet en bekendt 
strofe : 
det er ej den danske tunge , 
det er ej de vante ord , 
ikke dem , jeg hørte sjunge , 
hvor ved hytten træet gror , 
bedre , skønnere måske 
ak , men det er ikke de . 

— det forekommer mig , at digteren her ligeså 
sandt som ugrammatikalsk træffer hjemveens 
egentlige væsen , som er : dårskab . 
Jeg var rejst ud for at blive borte . Og jeg 
dreves vide om ; stod jeg på bjærgtoppen , da 
syntes mig , at langt ude , bag horizontens tågebræm , 
der lå , hvad jeg søgte — glemsel . « 
Vinges tone blev sagtere og sagtere ; Erik 
forstod , at plejefaderen mere talte til sig selv 
end til ham . 
» Så kom jeg til Zurich — stod en aftenstund 
på uetliberg — det må du jo kende , 
Erik  ? « 
» Om jeg gør ! det herlige uetliberg . « 
» Det var den skønneste aften , jeg har oplevet . 
Fjærnt i vest gik solen ned bag Jurabjergenes 
tågeblåt ; Sletten — den milebrede 
— for mine fødder svømmede bort i rosenglød , 
og sneen på toppene i øst funklede 
som den røde ild . Da så lyset svandt og 
tinderne sluktes en for en , vendte jeg blikket 
imod nord , og — og — — næste dag var jeg 
på vejen hjem til Danmark . 
Siden den tid er gået mange år , men 
jeg har ikke skiftet mening . Nu som før mener 
jeg , at vi skal og bør opsluges ; nu som før 
ville jeg anse det for en lykke , om det var 
sket for tusind år siden . Men ve os , når 

dødskampen kommer ! thi vi er et sejlivet 
folk . « 
Han havde rejst sig og gik ind i stuen . 
De sidste ord sagde han , da han var over tærskelen . 
Åse stod endnu derinde . Hun tog et skridt 
hen imod faderen , idet han ville gå forbi : 
» Er det sandt ? er vi dødsdømte ? « 
» Nej — nej — nejl « 
Det var Erik , som havde svaret . Vinge så 
fra ham til Åse og tilbage igen . De to stod 
tæt ved hinanden , var på engang blevne forbundsfæller 
i kraft af en fælles ufornuftig og 
hjertelig overbevisning om , at de var indehavere 
af den eneste rette mening på et punkt , hvor 
de kun lod sig råde af deres følelse . De var 
ivrige begge to , og det klædte dem godt . 
Ja , der stod de — så unge og smukke — 
og så på ham , den ene med brune , den anden 
med blågrå øjne . Og dog var deres blik 1 
denne stund hinanden så ligt------vinge greb 
pludselig om stoleryggen ; han følte , hvorledes 
han langsomt blev mere og mere bleg . 
» Onkel — hvad fejler dig ! er du syg ? « 
» Nej — det var kun et ildebefindende — 
en indbildning . « 
Og idet han gik ind i sin stue , gentog han 
for sig selv : 
» Kun indbildning ! « 

men hele dagen var han besynderlig stille . 
Undertiden fangede Erik hans blik , når det 
troede sig mest ubemærket  : 
» Hvad vil du mig , onkel ? « 
-ingenting . « 
» Men du ser ud , som ville du sige mig 
noget .  « 
» Nej , min dreng — jeg har intet at sige 
dig . « 
» Hvor har du været ? «  spurgte vinge , da 
Erik nogle dage efter kom hjem , efter at de andre 
var gåde til bords . 
» Undskyld , onkel , hvis i har ventet — jeg 
var i Vejle . « 
Han så ud , som ventede han på at blive 
spurgt . Men da det ikke skete , tog han af sig 
selv fat : 
» De laver derinde på en højrefest . Jeg 
tegnede mig som deltager . « 
Mod al sædvane blev vinge alvorlig misfornøjet : 
» Og du holder dig ikke for god til at 
mænge dig med sådant gøgl — du , Erik ? « 

» Når man har en sag , må man støtte 
den . « 
» Og du støtter sagen — med din erfaring ? « 
Erik blev hidsig , som ungdommen plejer , 
når man drager dens erfaring i tvivl . 
» Jeg støtter sagen med de kræfter , jeg 
har — og jeg mener , det er min skyldighed . 
Når hver blot gjorde , hvad han kunne — « 
» Så blev der udrettet såre lidt . Den 
meste udvikling foregår ved , at folk forsøger 
sig på , hvad de ikke kan . For så vidt er 
du og dine lige fortrinlige verdensborgere . « 
» Onkel , på dine anskuelser kan der ikke 
leves . Og leve i verden skal vi — så får vi 
tage den , som den er . « 
Det var et ord ud af grønnings hjerte . 
Hun fiskede to store blommer op fra bunden 
af terrinen og lagde dem med stille erkendtlighed 
i Eriks tallerken . Selv Åse så ud , 
som gav hun ham ret . 
» Fuldkommen rigtigt ! «  svarede vinge .  » Godt 
sagt og dygtigt sagt — leve skal vi . « 
» Og når vi lever i et samfund , så må 
vi også leve med dette samfund og gøre dets 
sag til vor . « 
» Må vi ? « 
Vinge smilede godmodig , hver gang Erik 

fremsatte sådanne gamle priselige sandheder , 
som var de splinternye påfund . 
» Og der hjælper ingen kjæremor — man 
skal tage parti . « 
» Man tager sit parti —  » man bliver borgmester « 
—• ikke så , min gut ? « 
» Hvor står det ? «  spurgte Erik ; thi ordene 
ramte ham med en kendt satirisk klang . 
Åse vidste det ; men hun forstod ikke , 
hvor faderen ville , hen . Hendes smule livserfaring 
anede intet om den bitterfulde resignation , 
der hører til engang for alle  » at tage sit 
parti .  « 
» Og gør det dig ikke ondt for det skønne 
hele , der brydes sønder i lutter parter ? «  spurgte 
vinge . 
» Det hele ? — det hele «  onkel , er jo blot 
en ide . « 
» Mærkværdigt , som du er enig med digteren ! 
Men Erik — 25 år — og du har allerede 
definitivt brudt med idealet ? « 
» Jeg ved ikke , hvorfor du spotter , onkel 
— sagen er alvorlig nok . « 
» Det er den , og jeg er helt enig med dig . 
Man skal tage parti , og jeg har taget mit — 
det , at skøtte mig selv . « 
» Det har du ikke lov til . Tænk dig et 
samfund , hvor alle levede som du ! « 
» Ville det ikke medføre en vederkvægende 

stilhed ? Men , Erik , jeg nægter ingen ret til 
at handle , når han må og skal — jeg advarer 
blot dig . Det er ikke hvermands røst , der 
skal råbe i ørken . Og hvad vil i med alle 
disse klubber og møder og gilder ? Agitere for 
et højrevalg — ikke sandt ? « 
~ naturligvis . « 
» Men nu siger jeg dig , at eders kandidat 
er en Hallunk . En snu politiker er han ; men 
det tager ikke hallunken bort . Hvor kan en 
ærlig mand som du sende ham til tinge ? eller 
dog medvirke dertil , thi du har jo heldigvis ikke 
det ansvar endnu ! « 
» Fordi jeg ikke ser på personen , men på 
sagen . « 
» Og det er hele ulykken . Vi har udstrakt  . 
Valgret — lad det være meningsløst , lad det 
være viist , jeg indrømmer dig , at den nu engang 
er forhånden , og at man må regne med de 
forhåndenværende faktorer . Altså : vi har almindelig 
valgret — Per og Povl sender folk til 
tinge . Om nu de gode mænd holdt sig til 
personen , som de ofte kan bedømme , så fik 
vi måske et fornuftigt eller dog et hæderligt 
ting , der kunne tale de forskellige partiers sag 
og ærlig prøve mening mod mening . Men Per 
og Povl bryder sig fejl om personen , de ser 
på sagen , som de ikke har begreb om , allermindst 

hvor den støder på deres egeninteresse , 
og resultatet bliver — det foreliggende . 
Erik ! tag i guds navn parti ; men hold dig 
udenfor  » Partierne «  , om du ikke vil tage skade 
på din sjæl ! Og vogt dig mest for dem , der 
prædiker frihed og toleran'ce ; de griber modparten 
i struben og skriger :  » Hykler , idiot ! vi 
skal ryste dig intolerancen ud af dine ledemod ! « 
— se , Erik ! nu lukker jeg mig inde i 
min stue med mig selv og min mening , og vel 
var det , om adskilligt godtfolk , som jeg ikke 
gider nævne , gjorde ligeså . « 
Men inden han kom til tærskelen , vendte 
han om og lagde hånden på Eriks skulder : 
» Bryd dig ikke om , hvad jeg her har sagt ! 
Har du ord på hjertet , så tal dem ud ; trods 
dig frem gennem mylret og tag mod buler 
og stød . Måske trænger du til dem . Og bliver 
du engang færdig , så dø på dit dagværk 
— klogt eller uklogt — jeg vil tro , det er bedre 
end intet . « 
» Og vær vis på , at jeg vil , «  sagde Erik 
med den livfulde varme , der klædte ham så 
godt .  » Vær vis på , at jeg vil slå et slag , for 
hvad jeg holder af . Se her , onkel — jeg fører 
en proper næve . « 
Han lo , og vinge så sig glad i det glade 
ansigt . Eriks frejdighed tog tyngen af hans 
tanker . 

også et andet øjenpar fulgte Erik , og han 
vidste det så godt , som havde han mødt dets 
sorte , livfulde blik . Han og Åse talte aldrig 
sammen ; men de vidste forbavsende god besked 
om hinandens gøren og laden . Og dersom 
det er muligt , at Erik kunne blive en varmere 
tilhænger og en siettere forsvarer af en sag , 
end han i forvejen var , så skete det , når han 
følte Åses blik . Forøvrig vidste han jo om 
hende , at hun var en egensindig lille trold , hvis 
venskab det næppe lønnede sig umagen at 
søge . Og hun vidste om ham , at han var hendes 
fjende , den fjende , hun havde lovet sin 
moder aldrig at forsone sig med . Kun ønskede 
hun nu og da , at han ville lægge noget mere 
mærke til hendes fjendskab ; hun følte sådan 
trang til at vise ham sit sindelag , jage ham op 
af hans frejdige ligegyldighed , piske ham sin 
moders skygge i hælene — — — så var det 
da intet under , at hans stemme og skikkelse 
sugede sig fast i hendes Sans , og at der var én 
tanke , hvormed hun hver aften sov ind : den , 
engang at komme til at stå øje til øje med 
ham og slynge ham i ansigtet det ord — det 
ord , som — — ja , hvad var det for et ord ? « 

Erik var et friluftsmenneske , og vinge fik 
følge ham ud i mark og hede . Den stueblege 
mand gik i de første fjorten dage efter 
plejesønnens komme mere end ellers i et halvt 
år . Erik tog ham med sig i stalde og lader , 
til fiskerlejerne ved stranden og til husmandshytterne 
på Marken , viste ham agrene og 
skovene og gjorde sit muligste for at få ham 
til at forstå , at alt dette var hans eje . Thi 
vinge var en lige så kølig fader mod ørsinggård 
som mod Åse . 
» Jeg kender mig selv , «  sagde han ,  » jeg 
ved , hvad jeg dur til ; men jeg ved endnu meget 
bedre , hvad jeg ikke dur til , og mine finanser 
fremmes bedre ved de andres beregning end 
ved min egen . Udplyndret bliver jeg ikke , selv 
om jeg hist og her må lukke øjet til . « 
» Hvorfor må du lukke øjet til ? Tror du , 
at du bliver bedragen ? « 
» Jeg anser det for sandsynligt . « 
» Onkel — det er umuligt —  « 
» Hvilket ? « 
At du ikke skulle vide , at du har ærlige 
folk om dig . « 
» Ved du det ? « 

» Ja , skønt jeg kun har været her en måned . 
Grønning skinner af redelighed  ; forpagter 
Petersen svarer jeg for , og godsforvalteren 
— — nå , ham kender jeg ikke så nøje  ; men 
jeg anser hans hæderlighed for hævet over enhver 
tvivl . « 
» Hvorfor ? « 
Erik kunne ikke sige hvorfor . Han måtte 
indrømme , at hans tillid bundede i naturlig godtro 
til alle mennesker . 
» Og gartneren — svarer du også for 
ham ? « 
» Mindre . Jeg er ikke vis på , at alle de 
penge , han får for frugt , vandrer i din pung . « 
» Jeg ikke heller . « 
» Men , onkel , så burde du undersøge det 
— om ikke for din skyld , så for hans . Kun i 
ren luft kan man trække vejret . « 
» Så rejs ud på storehavet , min ven ! der 
skal ikke være mange bakterier . « 
De var komne til skrænten ved udgangen 
af skoven . 
» Her må vi hvile , «  sagde vinge ,  » jeg er 
træt .  « 
Han satte sig på en træbul , og Erik 
strakte med velbehag sine lemmer i græsset . 
Vinge tændte sin cigar og kastede en til Erik . 
Så tav de begge stille og lod deres tanker 

glide bort med den fine , blå røg , der langsomt 
bugtende steg op imod løvskyggerne . 
Over dem var ungt skyggende bøgeløv ; 
ned ad skrænten stod blåbærris og knoppet 
lyng , foran dem åbnede udsigten sig vidt ud 
over fjorden med dens stille blånende vande . 
Øjet kunne følge dem langt bort , ud imod 
havet . 
Der var sommerglans i luften  ; det blinkede 
og dirrede mod bakkehældet . Guldsmede 
og hvide sommerfugle fløj om på solskæret ; 
lyspletterne legede tagfat over græsset ; sagtelig 
gyngede bøgeløvet i luftens åndefang , og 
dybt inde bag skovtætningen kurrede den 
ville due . 
Vinge gled lidt efter lidt ind i stemningen ; 
hans tanker holdtes fangne af den . Men han 
følte den kun som et hele ; de mange farver 
og toner smeltede sammen til en dyb , stille , 
befriende harmoni , der udløste hans sjæl , gjorde 
den til ét med alnaturen . Trods det revolutionære 
i hans tænkemåde , var han i æsttetisk 
henseende den gamle tids barn ; den poesi , 
der var i ham , havde romantikens Duft — var 
for virkelighedssky til med fast hånd at gribe 
om tingene — den ville drømme og var bange 
for at se naturen lysvågent i øje . 
Anderledes med Erik . Også han åndede 
dybt og glad i sommerdags-stemningen ; men 

han drømte ikke ; han hørte og så’ . Han kendte 
blomsterne ved navn og fuglene af deres sang 
— livsfylden havde åbnet sit lønlige værksted 
for ham  ; han vidste om safterne bag stammens 
bark ; han kendte frøene og deres vækst , var 
fortrolig med fuglelivet bag løvskjulet som med 
insekterne under mosdækket — for ham lå 
trylleriet just i mangfoldigheden , det var enkelthederne , 
som trængte på , og hver for sig ville 
kendes og elskes . Og han elskede dem . Den 
lange adskillelse havde hos ham ingen forandring 
gjort — — han så sig om og kendte i 
.de mange mylrende liv sine gamle venner 
igen ; dem , han med instinktets sikkerhed fra 
barndommen havde søgt . 
Pludselig , efter et helt kvarters tavshed 
spurgte vinge : 
» Er du darwinist ? « 
» Onkel , du ved , jeg er kristen . « 
» Og du mener ikke , at de to ting kan forenes ? 
Visse folk prøver derpå  « 
» Men jeg er ikke af de folk . « 
» Det kunne jeg tænke . Du er for brav til 
at gå ind på et sligt kompromis . Jeg har 
altid haft et godt øje til vore fremskridtstheologer , 
der pakker den ene hjærneskuffe 
fuld af- biindfødt tro , den anden af daglys viden . 
Vil man give kejseren , hvad kejserens 
er , så bliver der ikke meget tilbage til gud . « 

» Så vil jeg prøve først at give gud , hvad 
guds er og bag efter svare kejseren sit . « 
Vinge så hurtig på ham . Det var ingen 
frase . Der var langt mere styrke i Eriks 
gudstro , end han i sit daglige væsen kom 
frem med . 
» Sig mig , Erik : tror du i fuldt alvor , af al 
din overbevisning på en personlig gud ? « 
» Ja , jeg tror på ham . « 
» Urokkelig .  « 
» Så urokkelig som på mig selv . Men nu 
vil jeg vende spørgsmålet om , onkel . Kan du 
i fuldt alvor , af hele din overbevisning sige , at 
du ikke tror på gud ? « 
» Hvad kalder du gud ? « 
» Faderen i himlen . « 
» Jeg tror ikke på ham . « 
» Er du vis derpå ? « 
» Fuldkommen vis . « 
De var begge helt sikre på sig selv og 
ude af stand til at forstå hinanden . — men 
Erik var endda den sikreste . 
Der blev atter tavshed . Erik havde fået 
øje på en sjælden løgplante og var ved at 
grave den op med sin lommekniv . Arbejdet 
tog al hans opmærksomhed — så let faldt det 
ham at skifte tankeretning . 
Vinge tænkte tungere og dybere og blev i 
de samme spor . En stund efter sagde han  : 

» Jeg er darwinist . « 
Resultatet af hans tænkning formede sig 
ofte til et sådant kort og fyndigt resumé , som 
han da udtalte højt , selv om ingen hørte ham . 
» Du , onkel , der ikke kan så megen naturhistorie 
som en skoledreng ! Du , der næppe 
kender en buldog fra en hønsehund — — « 
» Jeg er ikke kommen til min anskuelse 
gennem nogen selvstændig undersøgelse af 
fænomenerne — i så henseende støtter jeg 
mig til andres sanddruhed og videnskabelige 
alvor . Det er , hvad jeg ville kalde evolutionismens 
filosofi , dens mægtige enhedsprincip , 
der synes mig så selvindlysende , at denne lære 
— skønt udvortes set endnu kun en hypottese 
— for min erkendelse står som absolut 
sandhed . — Havde ikke Goethe og Darwin og 
de andre været før mig , da var jeg dog bleven 
evolutionist . « 
» Tror du , onkel ? « 
» Det naive i udbruddet vakte vinges selvironi . 
» Således snakker vi bagstrævere altid . 
Bagstræver er jeg ! Tænkte tanker kan jeg 
prøve ; de utænkte kommer til verden anden 
steds end i min hjerne . Se , Erik ! jeg ville 
så gerne , at det , jeg kalder mit inderste eje 
skulle være mit eget kød og blod — — og 

så er det kun andres fostre , jeg lægger ved 
mit sind —  « 
» Og hvad forskel er der så på os ? «  afbrød 
Erik livlig . Du indrømmer selv , at din 
livsfilosofi grundes på noget for andre ubevisligt 
— den er hos dig ligeså individuel som 
den religiøse trang hos mig . Med hvad ret 
kalder du mig da en dåre i dit hjerte ? Og 
i , den kolde tankes mænd ! — hvad fortrin 
har i for os , der søger bod for hjærtets dybeste 
længsel ? « 
» Jo , vi har et fortrin , «  udbrød vinge .  » I 
konstruerer eder en sandhed efter eders eget 
hjærte og anbringer den for enden af vejen 
før i går ud at lede efter den . Vi andre klapper 
ikke sandhedsdejgen til med vore mennesketanker ; 
vi æier sandheden for højt til at fordre 
af den , at den skal stille vor egoisme------lad 
den falde knusende ned over det , vi kalder 
menneskelykke — — den har ret dertil ; thi 
den er sandheden . « 
Atter tav de begge . Erik undersøgte med 
omhu sin plante og anstrengte sin hukommelse 
for at bestemme dens slægtforhold  ; vinge så 
med sit store , glansfulde blik ud over fjorden , 
hvor en jagt gled sagte frem for vinden . Men 
tankerne var ikke med øjet  ; de fulgte deres 
egne veje . 
» En side af darwinismen slutter jeg mig til 

af erfaring , «  begyndte han omsider —  » det er 
dens arvelighedstteori .  « 
» Og hvad siger din erfaring om den ting , 
onkel ? « 
» Jeg kan tale med derom — jeg der føler 
mine forfædres blod i mine årer . Kender du 
min slægts historie , Erik ? « 
» Man hører jo altid et og andet «  — kom 
svaret lidt tøvende . 
» Min oldefader kom sydfra herind i landet . 
Han havde gul hud og buskede øjenbryn 
som jeg . Da han aldrig talte om sin fødsel , 
kom det rygte ud , at han var et elskovsbarn 
af fornem herkomst . Hvor han hittede vort 
danske navn , ved jeg ikke . Han blev landsbyskolelærer 
og degn et steds omkring Randers ; 
forøvrig lærte han . nok aldrig andet end gebrokkent 
dansk . Men musik var der i ham —• han 
tog  » Troen «  fra landets degne , vil man sige . « 
» Da slægter du ham ikke på i den ting . « 
» Nej — men det er uret . Jeg , som fik 
hans store næse og tunge blod , jeg skulle billigvis 
havt hans musik med . Nå , han giftede 
sig med en bondepige ; men det var , som disse 
to naturer ikke kunne blandes i deres afkom . 
Resultatet blev fire børn : to mørkøjede landløbernaturer 
med et sving af intelligens ; to rødkindede , 
grødædende kronjydeknøse . Fra dem 
nedstammer et kuld af hen ved tredive næstsøskendebørn , 

som den dag i dag kender hinanden 
på temperament og negle . Nu i fjerde 
generation og efter forskellig krydsning er 
racemærket dog noget forvisket — kun oldefader 
skal gå igen i mig — men hans musik 
løber nogle bondeklodrianer om med . « 
» Men slægthistorien ? «  spurgte Erik . 
» Den er en blanding af slyngelagtig romantik 
og grovkornet jyde-flegma . Min oldefader 
skød sig af kærestesorg — han var dengang 
gift med sin tredje kone------bedstefader døde 
sindssyg , og min fader — — — — men som 
sagt : de fleste af familien blev til rene bønder . 
 « 
» Og gården her ? « 
Ørsinggård har jeg arvet efter min farmoders 
familie , efter hendes død og ved uventet 
held eller uheld . Jeg er ikke født til rigdom , 
kan heller ikke bruge den . Min farmoder 
— hvor jeg husker hende tydelig ! « 
Han tav kort , som overvældet af erindringens 
styrke . 
» Jeg ser hende , som stod hun der — foran 
mig — høj og rank i den sorte kjole og med 
modesten om skuldrene . Huden er falmet og 
håret gråner sparsomt under kappestrimlen ; 
hun slutter de tynde læber fast , idet hun ser ud 
for sig---------- således var hun ; rank , gud- 

frygtig — uforsonlig . Stakkels bedstefader ! 
Stakkels pjalt af et mandfolk ! « 
» Han var hende utro ? « 
» Og hun tilgav det aldrig . Fra den stund 
levede de hver i sin ende af huset . Han blev 
menneskesky — troede at høre  » onde ord «  i 
luften — og ventede altid på , at hun skulle 
komme tilbage til ham . De siger , han var forelsket 
i hende til det sidste . « 
» Hun kom ikke ? « 
» Aldrig . Og dog elskede hun ham . Deres 
børn døde et for et ; forældrene stod ved deres 
kiste uden at række hinanden hånden . Til sidst 
var kun min fader tilbage . Han var ganske 
overladt til moderen . Bedstefader tabte sansen 
for alt ; husets styrelse , selv pengesagerne hvilede 
ganske i hendes hånd . Han døde , uden 
at hun betrådte hans værelse — endnu på 
sit dødsleje hørte han de onde ord . « 
» Og hun angrede ikke ? « 
» Jeg ved det ikke . Hun holdt sig rank og 
nævnede aldrig hans navn . Sønnen blev hendes 
liv — til retsind skulle han opdrages . 
Nu , han var ung og hed og holdtes i for stramme 
tøjler — — bedstemoders stuepige måtte gå 
til bekendelse , at hun var med barn ; fader 
havde givet hende ægteskabsløfte , og hans moder 
tvang ham til at holde det . Men han var 
en trodsig natur — efter vielsen skød han sig 

en kugle gennem hovedet . Et par måneder 
efter kom jeg til verden . Moder døde i barselseng , 
og jeg blev opdragen hos farmoder . « 
» Holdt du af hende ? « 
» Jeg var hendes afgud og vidste det . Med 
et barns egoisme tyranniserede jeg hende — 
den ubøjelige . Men hun elskede mig , og da 
hun døde , følte jeg mig alene — grænseløs 
alene . « 
Der var i dette udbrud en stille , sammentrængt 
jamren , som Erik fornemmede . Han rykkede 
nærmere til plejefaderen og lagde sin hånd på 
hans knæ . 
» Hvad levede i af — du og din farmoder ? « 
» Vi var fattige — stolte og fattige , Erik . 
Jeg tror ikke , den gamle spiste sig rigtig mæt 
blot for at skaffe ordentlige klæder til mig . Da 
hun var død , skillingede slægt og venner mig 
ind i metropolitanskolen . Året efter fik jeg 
friplads . Min lærdom kastedes til mig i nådsens 
smuler . « 
» Følte du det således ? « 
» Ja . Indesluttet var jeg — sky og pirrelig . 
Lærerne kunne ikke lide mig , kammeraterne 
endnu mindre . Jeg så deres snyderier 
uden at tage del i dem og uden at sladre 
— det kunne de ikke tilgive mig . Jeg kom til 
at stå udenfor og se på deres lege . « 

» Men havde du lyst at lege med ? Onkel , 
jeg kan ikke tænke mig dig i drengeleg . « 
» Se , Erik , jeg har døjet livet efter den 
tid . Men når jeg husker mig selv som dreng , 
stirrende på de andres leg — langt borte fra 
— — så føler jeg endnu de tårer , som dengang 
brændte mig i øjet . « 
» Men hvorfor gik du ikke med de andre 
 ? « 
» Jeg kunne ikke . Jeg er en ensom natur . 
Men længselen efter mennesker har jeg aldrig 
kunnet forvinde . — — og så var der endnu 
det værste af alt : denne snigende hvisken , der 
lå i luften omkring mig — slægthistorien , som 
forfulgte mig . « 
» Men du var et barn — forstod du da — ? « 
» Jeg var et gammelt barn , og jeg forstod 
tidlig . Jeg vidste , at jeg skulle tage vare på 
mig selv , eller man ville sige :  » Se der ! Æblet 
faldt ikke langt fra stammen . Jeg ville gøre 
min pligt — først af forfængelighed og menneskefrygt , 
siden af selvagtelse . Men mine 
fædres blod randt mig i årene . « 
» Det kan du ikke mene . Du skulle ligne 
disse — forbrydere ! « 
» Det er min fader og bedstefader , du taler 
om . « 
» Jeg tænkte ikke derpå , «  sagde Erik lidt 
forbløffet .  » Og det var dig selv , som — — « 

» Alt , hvad de var , kunne jeg være bleven . 
Driften var i mig , det tunge blod , den syge 
higen . — din bibel er en tyk bog , Erik — 
fuld af ord . Et af dem lyder således : hvo , 
som står , se til , at han ikke falder ! — — jeg 
har ment mig at stå . « 
» Faldne er vi alle , «  sagde Erik tænksomt . 
Vinge så med velbehag på ham . Han 
holdt af at høre sådanne forslidte sandheder 
— moralske talemåder , politiske slagord m . 
M . — komme splinterny ud af Eriks ærlige 
overbevisning . 
» Fortæl mig om din ungdom , onkel . « 
» Der er ikke synderligt at melde . Jeg blev 
student , sultede mig igennem fra eksamen til 
eksamen , manuducerede om dagen og læste om 
natten . Bogorm var jeg ; mine tanker og ideer 
hentede jeg på bibliottekerne — af livet lærte 
jeg kun lidt . Helt utilfreds var jeg ikke . På 
bunden af mit sind lå en klippefast forventning 
om noget , som skulle komme — ja , dengang 
havde man intet ord derfor , men hvad jeg 
ventede på , var vel hverken mere eller mindre 
end det , Ibsens Nora kalder  » det vidunderlige . « 
» Og det vidunderlige kom «  , sagde Erik livlig . 
 » Du drømte i dine fattige studenterdage 
ikke om , at du engang skulle sidde som rigmand 
på ørsinggård .  « 
» Det vidunderlige kom — jeg blev forelsket . 

jeg : sky , gul som en citron , kejtet i 
min fremtræden , jeg forelskede mig i en københavnsk 
modedame , som smilede til mig , fordi 
hun smilede til alle . Og jeg gik lige lukt i fælden 
— friede og fik en kurv , fyldt med lidt 
spot , lidt medynk , lidt triumf . Der har du min 
ungdomshistorie .  « 
» Du glemmer ét : du fandt en ven — min 
fader . « 
» Ja , ham fandt jeg . « 
» Var i ikke venner — virkelige venner ? « 
» Jo — vi var . « 
» Onkel ! ligner jeg min fader ? « 
Vinge strejfede med blikket hans ansigt . 
» Nej — du ligner din moder . « 
» Fortæl mig om hende — alt , hvad du 
ved . « 
» Ikke nu ! — måske en gang . Kom , 
Erik ! her er dog fugtigt i græsset . Og du skal 
ikke lægge gigt op til dine gamle dage . « 
» Onkel , «  sagde Erik den samme aften , 
» hvorfor  .har du aldrig spurgt mig , om jeg var 
— brav . — jeg mener —  « 
» Hvad mener du ? « 
» Jeg mener — overfor kvinder . « 
» Jeg har ikke behøvet at spørge  ; jeg har 
set på dig , at du var brav . « 

» Kan du huske , at du engang — jeg var 
vel en tretten , fjorten år , og du havde besøgt 
mig i ferien — da tog du mig alene ind til dig , 
lige før du skulle rejse hjem — og talte til mig , 
ærlig og alvorlig , om det , som — om alt , hvad 
man plejer at skjule for børn . « 
» Jeg husker det . Jeg gjorde det efter lang 
overvejelse . « 
„ Hvad du dengang sagde mig , glemte jeg 
aldrig . Senere har jeg mange gange følt din 
hånd på mit hoved og hørt dig sige — så 
underlig indtrængende :  » Voks op , Erik , og bliv 
en brav mand ! «  — og tanken på dig har 
hjulpet mig . « 
» Erik — jeg er glad , at du siger mig 
det . « 
» Der var især engang — engang , da jeg 
— da — — «  han gik i stå . 
» Fortæl mig det , «  bad vinge . 
Erik talte hurtig , som ville han løbe fra 
sine ord : 
» Jeg stod i begreb med at bedrage en 
ven . — jeg var forelsket . « 
» I hans hustru ? « 
» Nej , hvad tænker du på ! det var et pigebarn , 
han havde  , samlet op på gaden , en godtkjøbsvare . 
Det var ikke overfor hende , jeg 
havde skrupler . « 
» Og hvad så ? «  spurgte vinge urolig . 

» Så huskede jeg i tide på dine ord : 
» Erik , bliv en brav mand ! «  og jeg skammede 
mig som en hund . « 
Der blev en kort tavshed . Vinge havde 
sat sig ved vinduet med ryggen til stuen ; 
Erik begyndte at klæde sig af . 
» Hvad ville du have gjort , Erik , om du 
havde forelsket dig i din vens hustru ? « 
» Jeg kunne ikke forelske mig i min vens 
hustru . « 
» Men , sæt ! « 
» Så havde jeg hjulpet mig igennem uden 
dig . En forbrydelse kunne jeg ikke begå . « 
Vinge svarede ikke  ; han skyggede med 
hånden for øjnene , som trængte lampeskæret 
bagfra ind i dem . 
» Godnat , onkel ! « 
» Godnat ! « 
Erik havde sin plads ved bordet lige overfor 
det store maleri af vinges afdøde hustru . 
Det var malet i hendes ungdom , vel en halv 
snes år , før hun blev gift . Erik måtte ofte 

se op derimod , som om hans øjne sugedes ind 
af dets blik . Ansigtet var kraftig malet , levende 
og farvestærkt — det mindede om Åse  ; men 
trækkene var grovere , og smilet--------ja , Erik 
kunne ikke finde det rette udtryk : frækt syntes 
ham for stærkt . 
Han lagde mærke til , at vinge aldrig så 
på billedet ; han syntes at tåle hustruen , som 
han tålte datteren , blot fordi han ingen ret 
havde til at forvise dem husets dagligstue . 
Erik vidste — som alle andre — at vinges 
ægteskab havde været ulykkeligt og udledte 
deraf hans uvilje mod datteren . Men ellers 
kendte han kun gennem halvt udviskede barndomsindtryk 
denne del af plejefaderens liv ; han 
vogtede sig for at hentyde dertil , og vinge selv 
berørte det aldrig . 
En lignende sky afholdt Erik fra at tale 
Åses sag . Den brændte ham tit nok på 
tungen ; thi han tålte ikke godt at se nogen 
lide uret . 
Men en dag kom han helt oprørt ind til 
vinge  : 
» Onkel ! Åse sidder i  » Bikuben «  og læser 
Musset .  « 
Bikuben var et lysthus i haven . 
Vinge så ikke op fra avisen : 
» Nå , gør hun det ? « 

» Og det er tilmed  » Confessions d’un enfant 
du — — « 
» Så—å «  , sagde vinge langtrukkent ,  » hvor 
ved du det ? « 
» Jeg havde glemt den i bikuben , og da jeg 
gik ned for at hente den , sad hun og læste i 
den —--------onkel , du vil dog ikke tillade det ? « 
Føjede han til , irriteret over vinges ro . 
» Kan du læse den , kan Åse også . Slige 
bekendelser er farligere for unge mænd end 
for unge kvinder . « 
» Mig har den ingen skade gjort ! «  udbrød 
Erik i ophøjet* forglemmelse af , at han i flere 
dage havde vandret om i bogens atmosfære  : 
en sød , giftig døs , der stemmede for åndedrættet . 
Vinge havde igen givet sig i færd med 
dagbladet og lod til at lade sagen gå sin 
skæve gang . 
» Onkel — du må tage bogen fra hende . « 
» Du kan jo gøre det . « 
» Jeg har ingen ret dertil . « 
» Nå , så kom da ! «  — vinge rejste sig . 
» Nej , onkel , du må gå alene . « 
» Så kan jeg ingen ting sige . Åse og 
jeg er ikke vante til at være under fire øjne . « 
De gik ned i haven — vinge ønskende sine 
faderpligter til bloksbjærg , Erik i en spænding , 
der var en større sag værd . 

i tryg uvidenhed om det angreb , der nærmede 
sig , sad Åse i bikuben . Hun havde 
hentet sit franske skolelexikon og slog op glose 
efter glose . Hun var ihærdig , i hvad hun tog 
sig for , og slap ikke nogen sætning , før den 
lå klar og redelig for hende . Fordybet , som 
hun var , hørte hun ingen trin , mærkede ikke 
nogens komme , før to skygger mørknede indgangen . 
Da så hun op — i spændt forundring . 
» Hvad læser du ? «  spurgte vinge . 
Åse havde aldrig for skik at kende titelen 
på en bog , hvorfor hun slog tilbage for at 
se efter . Hun nævnede det franske navn med 
en udtale , der skurrede i vinges øren . 
» Det er min bog — — og jeg har ikke 
givet dig lov at låne den . Du kan læse din 
moders bøger ; der er nok af dem . « 
Åse følte sig som løftet af en kold hånd 
og sat udenfor — før hun havde gjort noget 
forsøg på at slippe ind . Men Erik gik tværs 
igennem hendes barneret ; han var indenfor 
faderens døre . 
» Jeg har ikke selv taget bogen — den lå 
her , «  — hvor hendes øjne var blanke af trods ! 
Erik kunne ikke vende sine fra dem . 
Han tog bogen ; den var opslagen ved 
pagina 13 . 

» Se , onkel , «  sagde han lettet ,  » hun er ikke 
kommen gennem indledningen endnu . « 
» Og rimeligvis forstår hun ikke synderligt 
deraf , «  tilføjede vinge med et blik på leksikonet . 
Åse fornemmede den ringeagt , der lå i ordene  ; 
hun rev bogen fra Erik og kastede den hen ad 
bordet , så at den tørnede hårdt mod vinges 
hånd . 
Men Erik var lige ved at angre sin indblanding . 
Det hensynsfulde og kærlige i hans 
natur forstod hurtig , hvad der kunne såre andre . 
Og med en trang til at gøre det godt igen , 
bøjede han sig ned imod hende .  » Den bog er 
ikke god for dig Åse — — men din fader 
har så mange franske bøger ; du kan få en 
anden  « 
Altså : af ham skulle hun have tilladelsen ! 
Så megen tilbagetrængt harme og skuffelse 
vældede op i hende . Hun løftede hovedet 
og var ganske bleg . 
» Jeg hader dig ! « 
Det var endelig ordet — det lettende , som 
havde brændt hende på hjertet . Erik var 
ganske uvilkårlig faret lidt tilbage . Vinge greb 
ham hurtig i armen : 
» Kom , Erik ! nu ser du , hvem hun er . « 
Åse blev siddende , med åbne læber , 
med øjet fuldt af triumf . Hun havde set Erik 

blive ramt af et ord . Og idet hun støttede 
albuerne på bordet og hagen i begge hænder , 
lo hun lystig , hjerteskærende . 
Havegangen gik i en vid slyngning uden 
om bikuben , og det varede ikke længe , før 
Åse hørte stemmer på den anden side . Der 
var skjulende buskads om lysthuset , så de to 
tænkte ikke på at dæmpe talen , idet de gik 
forbi . Hun hørte Eriks røst — den havde en 
næsten sørgmodig klang : 
» Onkel ! du har stor synd imod hende . « 
Faderens svar kunne ikke høres , og kort 
efter tabte lyden sig ganske . 
Åse var ikke sentimental ; hun havde aldrig 
grublet sig ind i ynk over sig selv . Men idet 
hun hørte Eriks ord — sagte i det øjeblik , da 
hun havde glædet sig over at såre ham — følte 
hun , hvorledes hendes lemmer modstandsløse 
skjalv i hulken  ; hun lagde hovedet ned på sin 
arm og græd og græd — så hjertesvalende 
tårer , som hendes øje aldrig havde kendt . 
Og hele tiden lød for hendes øren ordene , 
de tilgivende milde  : 
» Du har synd imod hende — synd imod 
hende . « 
Og hun græd på ny . 
På vejen op igennem haven tog Erik sig 

en dyst på egen hånd ; thi han mødte ikke 
synderlig modstand . Men han var bleven varm 
om hjertet og nægtede sig ikke at tale ud ; 
vinge hørte ham rolig til ende . 
» Jeg erkender at have faderpligt mod Åse . 
Men hvad vil du , at jeg skal gøre med hendes 
uregjerlighed  ? Hun har læst sammen med pastor 
hvids døtre hos en gouvernante fra København ; 
men jeg hørte idelige klager over hende . 
Og nu falder hun ind under grønnings pligter . « 
» Al respekt for grønning ! Men som opdragerinde 
for en ung pige------- « 
» Åses moder var ikke bedre skikket dertil .  « 
» Men , onkel , sig mig blot , hvorfor bryder 
du dig ikke om Åse — dit eget eneste barn ? « 
» Jeg bryder mig om hende . Hun ligger mig 
på sinde som en sten , jeg ikke kan løfte . 
Måske ville jeg holde af hende , hvis det ikke 
var for denne ligheds skyld . « 
» Hvilken lighed ? « 
» Åse ligner sin moder — i øjeblik . Da 
hun kylede bogen hen ad bordet , var det som 
jeg så hende . « 
» Hun var sindssyg — ikke sandt ? «  spurgte 
Erik med nogen tøven . 
Jeg ved det ikke . Dengang troede jeg , at 
det var komediespil til hobe . I så fald har 
hun med stor konsekvens gennemført sin rolle 
— du ved , hvorledes den endte . « 

» Med et selvmord . Ved Åse det ? « 
Vinge stod stille og så ned i jorden . 
» Havde jeg vidst , hvorhen det bar , var Åse 
ikke bleven hos sin moder . Men jeg havde 
vænnet mig således til disse hysteriske anfald , 
at jeg ikke tænkte på at rive barnet ud deraf . 
Og da vi blev alene — Åse og jeg — var det 
for silde ; vi var og blev fremmede for hinanden . 
En morgenstund blev jeg vækket med allarm . 
Min hustrus seng var af husjomfruen funden 
tom ; hun selv var intet sted at opdage . Vi 
søgte alle vegne ude og inde . Til sidst kom 
jeg til frugtkammeret ovenpå  ; døren var i 
lås indenfra ; jeg ruskede den op — og der 
hang hun på væggen lige overfor . « 
» Og Åse . « 
» Hun sov i samme stue som moderen . 
Om natten er denne stået op og gået bort — 
måske har hun ikke villet , at barnet skulle 
være den første , der så hendes lig . Åse sov 
som en sten den hele morgen , og jeg gjorde , 
hvad jeg kunne for at få sagen dysset ned — 
— — men du ved , at luften synger med sligt ; 
Åse kender selvfølgelig det hele . « 
De gik tavse videre , begge arbejdende med 
tunge tanker . 
» Hvorfor giftede du dig med hende ? «  spurgte 
Erik til sidst . 
» Af et tilfælde — en fejltagelse — afmagelighed , 

om du vil . Jeg var ked af mit pebersvendeliv , 
havde god lyst til at prøve noget 
andet . Så traf jeg hende . Hun havde sorte 
hår , og jeg havde tænkt på blonde ; men 
farven var mig ingen livssag . Og hun ville 
have mig — ville have mig . Erik ! en kvindes 
villie er mere end én gang bleven en mands 
skæbne  ! « 
Erik så utilfreds , ja bedrøvet ud . Han bar 
i sig sit livsideal , som han ikke kunne slippe , 
før han slap sig selv , og plejefaderen dømtes af 
dette . Vinge stod i begreb med at opnå — 
måske i højere grad , end han ønskede — hvad 
han havde sat sig til mål : at elskes af Erik 
som den , han var . 
» Og i blev ulykkelige ? «  spurgte Erik omsider . 
» Hun elskede mig — kannibalsk — og jeg 
var led ved hende . Der har du vort ægteskabs 
historie . — kom , kom , kom , Erik ! «  og vinge 
skyndte sig over gruset , bort fra skyggen , der 
jog ham i hælene . « 

i ai denne tid drev Åse om , hvorhen 
fødderne ville bære hende . Den opstæmmede 
energi i hendes natur søgte afløb  : indadtil i 
drømme , længseler , indbildte eventyr ; udadtil 
i stormløb over markerne og lange ensomme 
v andringer . 
Men også ånden arbejdede med sit overmål 
af kraft . Når hun med sænket hoved 
gik hen ad markstien eller lå på skrænten og 
lod blikket drukne i lufthavet eller småtnynnende 
sad og plukkede ville blomster på grøftekanten 
— hvad tænkte hun så på ? Hverken 
på mere eller mindre end tilværelsens problemer , 
dem der har beskæftiget og til alle tider vil 
beskæftige menneskeåndens inderligste forsken ; 
men om hvilke hun i sin uskyldighed troede , 
at hun var den første , som havde prøvet på 
at løfte dem . Hun tænkte på fødsel og død , 
på evighed og dom , på gud og på djævelen . 
Men allermest tænkte hun på menneskene . 
Det var kun få , hun kendte , men disse 
få dømte hun med instinktets uforsonlige sikkerhed . 
Det lange samliv med moderen havde 
efterladt noget tungt i hendes sind ; hun var 
altfor tidlig og alt for skånselsløst gjort bekendt 
med det sørgeligste af alle livsforhold  : et uharmonisk 
ægteskab , og hun blev tvungen til at 
tage parti i sagen , før blot muligheden af virkelig 
forståelse kunne forventes af hende . 

egentlig indgød hendes moder hende en 
Art antipathisk frygt . Men med virkeligt heltemod 
overvandt hun denne følelse , blot fordi 
hendes barnlige retfærdighedssans måtte tage 
den forurettedes parti . Og derom var ingen 
tvivl : moderen var den forurettede . Åse vidste , 
at ægtefolk skal elske hinanden , og hun så , 
at hendes moder elskede , og at hendes fader 
var kold . På denne vægt blev han vejet og 
funden for let ; thi hendes moral havde ingen 
bagdør på klem , hvorigennem undskyldninger 
kunne smutte ind . Alligevel hadede hun ikke 
sin fader . Der var en finhed i hans natur , 
væsen og ydre , som berørte hende sympathetisk , 
fordi den var i slægt med hende selv . Tilmed 
betragtede hun faderen gennem sin moders 
øjne , og da var han jo den beundrede , manden 
iblandt mændene , den , hvis kærtegn attråedes 
med al en sanselig kvindes ublu higen . Åse 
var for ung og ren i tanken , til at hun skulle 
have begrebet den lede , som tvang hendes 
fader til at vige sin hustrus nærhed . Hun selv 
længtes imod ham , men slog af instinkt ind på 
en vej , der var absolut modsat moderens , og 
fjærnede sig ved sin skyhed lige så meget fra 
faderen , som hustruen ved sin påtrængenhed 
fjærnede sig fra manden . 
Nu da moderen var død , huskede Åse ikke 
længer eller tænkte i det mindste ikke meget 


på de voldsomme udbrud af den forstødte 
kvindes hysteri ; hun mindedes sin moder som 
den , der ene iblandt alle havde elsket hende , 
og frem for alt , som den , der havde lidt uskyldig . 
Og nu da hun selv så brændende ønskede sig 
sin faders kærlighed , og Erik tog den bort 
for hendes øjne , nu følte hun , at han var fjenden , 
den hun skulle bekæmpe for sin egen skyld , 
selv om hun ikke havde lovet sin moder — — 
det var sære løfter , hun havde givet moderen . 
At sky Erik — fortrænge ham , om hun 
kunne — — — ja engang , på moderens sidste 
livsdag , havde hun endog højtidelig måttet love 
— aldrig at kysse ham . 
Det løfte var let nok at holde . 
Men der var den ting ved Erik , at han 
havde en ganske egen klang i sin stemme og 
endnu mere i sin latter — lukke ørene derfor 
kunne man ikke . Og så fortalte han så meget 
om sine rejser , og så havde han bragt et livspust 
ind i den døde stilhed , og så havde han 
store , gråblå øjne og så — og så — — — 
så var det ham , der havde sagt de ord , 
som hun ikke kunne glemme , fordi de var de 
alfereneste , hvormed nogen siden moderens død 
havde taget parti for hende . Han — og hvor 
det var underligt , at det var ham — havde set , 
at der blev gjort synd imod hende . Hvergang 
hun tænkte derpå , grebes hun igen af denne 

bløde , stærke stemning , som halvt var taknemlighed 
mod ham , halvt medlidenhed med sig 
selv . 
Det lille skind ! hun var ikke forvænt med 
venlighed , og havde lært at nøjes med lidt . 
Et var hende underligt . Hun havde indtil 
da ikke tænkt meget over sit ydre , vidste knap , 
om hun var smuk eller grim og klædte sig skødesløst 
på . Men var der hekseri i spillet ? Thi 
når hun skulle ned til middagsbordet og vidste , 
at Erik var der , så måtte hun først rette ved 
halskraven , glatte lidt ud på kjolefolderne , lade 
kammen glide dæmpende hen over det balstyrige 
hår . Og hun , der aldrig så en modejournal 
end sige en modedame , hun vidste nu på engang , 
at hendes kjole var gammeldags , at den 
stumpede forneden og slog folder i livet . Men 
allerværst var skoene : brede og såletykke ; til 
nød kunne man gå let i dem , men lydløst 
— nej ! Når hun sprang ned ad trappen , 
huggede hælene mod trinene , bums ! bums ! det 
var så ærgerligt , at tårerne næsten kom hende 
i øjnene . 
Så havde hun også fået lyst at spejle sig . 
I sin egen stue ejede hun kun en ussel 
glasstump med halvt afskrabet kviksølv ; men 
på den anden side gangen i moderens fordums 
påklædningsværelse var der et stort spejl i 
skabet ; der kunne man se sig selv fra hoved 

til fod . Det var ikke små ophold eller skødesløse 
mønstringer , Åse foretog foran dette 
spejl . Og i moderens skuffer lå så mange 
brogede bånd , Perler og kniplinger — — der 
kom på engang røre mellem de forgjemte 
sager : Åse havde opdaget , at det var morsomt 
at pynte sig — i Enrum . 
En dag havde hun taget en kniplingsberta . 
Om skuldrene . På brystet og i håret fæstede 
hun mørkerøde bånd . Det var ingen større 
pynt , end hun kunne bære på en daglig dragt . 
Hun stod for spejlet , og skråt ind igennem de 
halvt nedrullede persienner faldt lyset ind over 
hår , pande og kind . Skæret lyste på de røde 
bånd , der snoede sig om lokkernes mørke .-------åse 
stod med åndende , halvt åben mund — 
man skimtede hvidt bag læbernes rødme . 
Hun stirrede på sit billede med et sært , forskrækket 
blik — for første gang i sit liv så 
hun sin egen skønhed . Og der var noget overvældende , 
næsten hjerteknugende i tanken  .  .  . 
Når hun var så smuk — så — så — — 
på engang skød blodet op i de brune 
barnekinder . Hun vendte sig langsomt om , gik 
hen og rullede persiennen ned for at holde det 
smigrende Sollys borte . Så løste hun — med 
nølende hånd — de farvedybe bånd af hår 
og bryst , foldede kraven sammen og lukkede 

skuffen til over hele herligheden . Nu vidste 
hun , at rødt var hendes farve — og just derfor 
havde hun lagt den hen . 
Og da hun i sin blege , grå daglige kjole 
gik ned ad trappen var hun — med fuld ret 
— til mode som efter en udført bedrift . 
Var det kun indbildning af vinge , eller 
begyndte Erik virkelig at kede sig ? Han greb 
ivrigere efter aviserne end før , søgte forpagteren 
og gik timelange vandringer med ham — ja 
drev det endog til at foreslå grønning en dyst 
på krocquetplænen , noget samme dame til 
vinges forbavselse og Åses skadefro moro 
villig indlod sig på . Det var klart , at Eriks 
natur ikke tålte dette stilleliv ; han kastede 
sig med begærlighed over alt , hvad der forefaldt 
af sport : jagede , fiskede , red , botaniserede . 
Men just mangfoldigheden af hans beskæftigelser 
viste , at han med dem ville hverken mere eller 
mindre end fordrive tiden . 
Siden hin dag , da Åse i  » Bikuben «  så 

uforbeholdent havde erklæret ham sin følelse , 
holdt han sig fjern fra enhver tilnærmelse . 
Men der var påkommen ham en vane , 
som bragte vinge i besynderlig uro . Erik , det 
lysvågneste af alle mennesker begyndte at  » falde 
i tanker «  . Havde da selv han ikke kunnet få 
bugt med husåndernes vrede  ? lagde de tynge 
og knugen om hans sind ? 
» Hvad tænker du på ? «  spurgte vinge . 
» Ingenting «  — Erik vågnede op af en lang 
pavse . 
Det var sandhed ; han tænkte just på ingen 
ting . Medens han lod de ydre genstande glide 
forbi øjet uden at fastholde en eneste af dem , 
formede hans indre syn sig mere og mere sammen 
om noget hemmelighedsfuldt — noget der lignede 
en påbegyndt statue , endnu dølgende sine 
omrids , selv for kunstnerens øje . 
Vinge begyndte at ængstes for , at man ville 
bedrage ham for denne sommer — hans lovlige 
eje . Med sådan uro i sindet og med Amerika 
som en skybanke i horizonten havde han kun 
liden glæde af plejesønnen . 
» Hør du ! «  sagde han en dag .  » Jeg har en 
plan ; hvad mener du om at udtørre svanesø ? « 
-  » Svanesø ? « 
» Jeg er flere gange bleven rådet dertil . 
Forpagteren siger , at der ligger kapitaler på 

bunden af den sø . Og tror du , det lod sig gøre ? 
Ville du forestå arbejdet ? « 
» Jeg er vis på , at det lader sig gøre . 
Vandet kan jo ledes ud i fjorden . Kom , onkel , 
lad os straks se derpå ! « 
Han var lutter Iver og virkelyst . Vinges 
ansigt blev lyst af glæde . Erik så det , mærkede 
hensigt — og blev forstemt . 
» Nej , onkel , vi vil ikke ødelægge svanesø . 
Den er det kønneste , du ejer , og du har råd 
til at beholde den som en luksus . « 
Vinge følte sig tagen på kornet og tav . 
En anden dag spurgte Erik : 
» Har jeg nogen fædrenearv — slet ingen ? « 
» Nej , hvor skulle du have den fra . Din 
fader var en uformuende videnskabsmand og 
døde i sit 35te år . Vil du have fædrenearv , 
må du tage den efter mig . « 
» Hvad du har , er Åses . Jeg har ingen 
ret dertil . « 
» Du har den ret , jeg giver dig — og der 
bliver nok til eder begge .  ;— men hvad har du 
for med en  » Fædrenearv ? «  erdet— Amerika ? « 
» Nej , onkel , jeg rejser ikke til Amerika . « 
Det var en fuldstændig improviseret beslutning , 
der kom overraskende for ham selv . Men 
et helt stenbjærg faldt fra vinges bryst . 
Lidt efter spurgte denne : 

» Erik ! tænker du tit på din fader ? « 
» Nej — ikke tit ; jeg har jo aldrig set ham . 
Men jeg holder af hans navn ; når jeg hører 
det nævne med Ros , er jeg stolt , som 
var det min egen Ros . Og så er der denne 
følelse — du forstår onkel — denne sære 
følelse af at tilhøre ham — — at være hans 
liv — — — Erik så op på plejefaderen og 
spurgte som en gang tidligere : 
» Hvad er det , onkel ? Du ser ud , som du 
ville sige noget . « 
Og ligesom dengang svarede vinge : 
» Nej , Erik ! — jeg har intet at sige dig . « 
En julidag . Den store dalsænkning , der 
fra fjorden borede sig dybt ind i landet , og 
bakkeskråningerne , som hældede ned imod den 
— klædte i lyng , eller skovgrønt mørke — 
lå i dette drømmende solfyldte velbehag , der 
er det ret egentlige udtryk for et jysk landskabs 
ynde . Eftermiddagsglansen strømmede 
ud og ind imellem bakkerne og dvælede i stille 
glæde over åen , der vandt sig gennem dalen . 

et sted videde den sig ud til en sø , omgiven 
af skrænter , der kastede deres grønne og rødgyldne 
skygger ned i vandet ; kun til midten 
nåde de ikke , dér svømmede himlen selv i 
blånende glans . Og det blinkede med tusind 
farver : fra birkens lette flimregrønt , fra granens 
mørke tæthed , fra hedejordenes lyngknoppede 
brunrødt og rugmarkernes skære guld . Over 
sandbankerne bølgede en flod af gnistrende 
rødtoppede strå , langs bækken stod græsset 
saftiggrønt , og rundt på grøftekanten var livsfylden 
slået ud i et Mylr af blomster  : der stod 
den lyserøde klokkelyng mellem smørblomster 
og gåseurt , snerler og blånende vikker . 
Luften var høj og skinnende blå ; en rovfugl 
sejlede hen over den på udspilte vinger . I 
søens vandspejl spillede gedden op , humlebien 
havde hængt sig i katostens kalk og dybt 
inde i lyngen , skjult af den tætte ris , gled hugormen 
frem , indtil den nåde en åben plet , 
hvor den rullede sig sammen for at tage sin 
eftermiddagslur i det varme gule sand . Men 
nede under græsset var det travleste liv af 
biller , edderkopper , myrer , firben ; hver skabning 
gjorde sin dont ; thi sommeren er arbejdsdagen , 
og hver af disse vidste uden lærebogens 
hjælp , at natten kommer , hvori ingen kan arbejde . 
Der var travlhed på jorden og toner 

og vingeslag i luften , og dog samlede det hele 
sig i en stilhed — en fred , der kun tænkte på 
at fordybe sig i sig selv . 
Åse var derude . Hun var gået over en 
mil bort fra gården , dybere og dybere ind 
imellem lyngbakkerne . Nu lå hun i den varme 
solglød , med armene bag om hovedet og fødderne 
udstrakte i græsset . De var nøgne , 
strømper og sko lå vedsiden af ; thi det sidste 
stykke vej havde hun vadet op gennem åen 
i ivrig jagt efter haletudser , der smuttede om i 
dyndet . Nu var hun træt — så træt ! — — 
men hun holdt øjnene åbne og stirrede op i 
det vide , blånende , strømmedybe lufthav  .  .  . 
Dette væld , hvori tanken stiger og dukker sig 
— det grænseløse dyb , der befares af rovfugleflugt 
og af pigedrømme . 
Hvad hun tænkte på ? Hun vidste det ikke 
selv . Men havde man ransaget hendes hjerte , 
ville undersøgelsen inderst inde have fundet en 
variation på Jupiters berømte udtalelse :  » Hr . 
Pope har sagt sandt — det er den bedste jord  ! « 
Den kunne ikke være bedre . I det mindste 
ikke i dag — ikke i dette øjeblik .  blødt 
skrånede jordsmonnet under hende , så duftende 
frisk var græsset — å ! hun svalede sin 
kind mod dets saft . Thi hun var bleven hed 
af at jage i vandet , af at plukke forglemmigejer , 
af at fare i kapløb med sig selv over bakkerne . 

og derfor kastede hun stråhatten i 
græsset og strakte sine lemmer og åndede 
dybt . Tyngen over hendes sind løftede sig lag 
for lag — det syttenårs blod kendte sig selv 
i sin styrke og sundhed . Som hun lå der , 
lignede hun selve den stærke , solhede sommerdag . 
Blodet rødmede varmt gennem taterhuden  ; 
håret lokkede sig om Hals og nakke , tæt 
i sin fylde som stråene over engen ; ‘blikket 
fra de mørke øjne var fyldt med sol og drømme , 
som bygte stråleslotte med kroner og tinder 
deroppe i det blå . Hvor det luede og blinkede , 
hvor det drev hende i øjnene med glitrende 
guld — — — hun tålte ikke glansen , måtte 
lukke lågene til . Men selv indenfor dem var 
der sol og glød . Luften summede med sagte 
lyd , der nåde hendes øren som drys af dun , 
varmen sænkede sig om hendes pande , og lyset 
der trængte gennem de lukte øjenlåg , dansede 
om derinde i sitrende , forvirrede farver — — 
hendes kind sank dybere ned i græsset , hånden 
slap sit greb om blomsterne , og tanken 
gled sagte bort på lysstrimerne . Endnu et 
fald af kinden , en bevægelse gennem lemmerne , 
et suk , — og hun var borte . 
Langt borte fra sig selv i dyb , drømmefri 
søvn . 
Erik havde den samme dag været til fods 

i Vejle . Han var nu på hjemvejen ; hed og 
tørstig skråede , han over markerne og søgte 
til åen for at drikke . Så fulgte han dens 
rand hjemefter , gik hurtig til og fløjtede hen 
for sig . Han så lige ud og fik ikke øje på 
Åse , førend han stod en halv snes skridt fra 
hende . 
Først ville han gå hurtig forbi . Men da 
han så , hvor bevidstløs hun lå , vågnede nysgerrigheden ; 
han kom nærmere — og endnu 
nærmere  .  .  . Herregud , hvor hun sov ! Forsigtig 
plantende foden i det lyddølgende græs 
listede han sig helt derhen , knælede ned og 
hældede sig med tilbageholdt åndedræt hen 
over hende . Hvor var hun smuk ! Endnu kun 
et barn — uskyldig , blussende varm på Hals 
og kinder . Der var fred over trækkene , styrke 
og sundhed i åndefanget ! Og håret ! det 
var så dybt i farven , så mulmtæt i sin frodighed , 
så utæmmet i sit fald . En lok faldt 
hen over panden — turde han stryge den bort 1 
eller turde han tage den halvtopløste fletning 
i sin hånd — lægge den mod sin kind ! 
Det var første gang i sit liv , Erik så en 
kvinde sove . Ja , det forekom ham næsten , at 
det var første gang , han så et menneske sove . 
Thi som hun lå der , med fangen Sans under 
de store lukte øjenlåg , medens brystet i sugende 
drag hentede næring til blodet af luftens grøde 

_— som hun lå der , fri , ubevogtet , i uskyldig 
tryghed , var hun selve søvnen , den unge , stærke , 
ubekymrede , under hvis tavse mulmdække livskilden 
rinder . 
Øjeblikkene gled hen . Solen sank dybere 
i vest , og lange skygger faldt hen over græsset . 
I øst stod allerede over skovbrynet halvmånens 
blege bue ; frøerne tog til at kvække deres 
aftensang , køerne løb med brøl ad malkepladsen 
til , og myggene dansede lystig i de skrå 
solstrimer over åens sivkant . Men endnu sov 
Åse med armen om hovedet og kinden dybt 
i græsset . Og endnu sad Erik ved hendes side 
med blikket på hende . Han følte mere , end han 
så , og han så mere , end han tænkte . Det var 
som om aftenstilheden og søvnen , der holdt 
hendes sjæl fangen , også lukkede sig om hans 
tanker . Han vidste kun dette ene , at han skulle 
være stille — lydløs stille  ! 
Da slog hun pludselig øjnene op mod hans . 
Blikket var søvntungt og syntes rede til at lukke 
sig igen . Men straks efter tændtes bevidstheden 
deri ; hun rejste sig lidt op , skød det tunge hår 
bag om halsen og så ham lysvågen ind i 
ansigtet . 
» Hvornår er det ? «  spurgte hun på sit 
ugrammatikalske jysk . Det betød så meget 
som : hvad er klokken ? hvor længe har jeg sovet ? 
» Klokken er halv otte , «  sagde Erik og opdagede 

nu først , at han havde tilbragt næsten 
en time som hendes søvnvogter . 
Hun blev liggende rolig , strakte sig blot en 
smule efter søvnen . Da først så han , at hendes 
fødder var nøgne , de havde været skjulte , halvt 
af kjolen , halvt af det høje græs . 
» Undskyld ! «  — begyndte han lidt forvirret 
—  » jeg —  «  i men ' rette tid indså han , at 
en undskyldning her ville lyde ilde . Åse 
havde sit køns naturlige blufærdighed ; men 
hun kendte ikke til den Art undseelse , der 
erhverves gennem opdragelse og vane , og 
hun generede sig ikke en smule mere ved at 
fremvise en nøgen fod end en nøgen hånd . 
Erik havde skottet ned på bemeldte fødder . 
De var små og korte , men en smule brede 
over fodbladet , i det mindste sammenlignede 
med Thorvaldsens kvindefødder , hvilke han 
nærmest skyldte sit kendskab . Men de stod 
også evig på deres sokkel  ; hun derimod strøg 
over bakkerne , æltede i sandjord , rullede hen 
ad havstokken på disse små solide fødder 
— han fandt dem ganske allerkæreste . 
» Hvad vil du her ? «  spurgte hun og samlede 
sine forglemmigejer sammen . 
Han fortalte — stadig lidt forvirret — at 
han var kommen til åen for at drikke og køle 
sine kinder .  » Og da jeg så dig «  — sluttede 

han med overraskende dristighed —  » tænkte 
jeg , at vi kunne følges ad hjem . « 
Hun blev siddende uden at svare , gjorde 
heller ingen mine til at rejse sig . Men allerede 
det , at hun vendte profilen til ham i steden 
for nakken , var en imødekommen , som han 
påskønnede . Og med en flink beslutning greb 
han tyren ved hornene , om den muligvis skulle 
forvandle sig til en frygtsom lille hind . 
» Åse ! hvorfor kan du ikke lide mig ? « 
Hun pillede sine blomster itu en for en og 
dukkede hovedet som et barn , der tager mod 
skænd . 
» For du kan jo ikke lide mig — vel ? « 
» Nej , det kan jeg ikke «  — hendes stemme 
var resigneret , som fastslog hun mod sin villie 
en uhjælpelig kjendsgjerning . 
» Har jeg da gjort dig noget ? « 
» Det ved jeg ikke . « 
» Jo , du gør . Du ved meget godt , at jeg 
ville være din ven , —• hvis jeg måtte . « 
Hun var ikke døv for den venlige — næsten 
bønlige — stemme  ; ivrigere og ivrigere plukkede 
hun sine blomster itu . 
» Hvorfor svarer du mig ikke , Åse ? Hvorfor 
vil du ikke se på mig ? hvorfor rakte du 
mig ikke hånden , den dag jeg kom hjem ? 
Hun så op — glad overrasket . Han havde 
altså virkelig lagt mærke til alt dette . 

men med en bitterhed , hvis styrke forundrede 
ham selv , brød Erik af : 
» Og hvorfor — hvorfor er jeg den nar , som 
ærgrer mig derover ? « 
Hun havde atter slået øjnene ned ; 
det dirrede om mundvigene og duggede for 
blikket . 
» Mor —  «  sagde hun sagte og holdt op 
igen . 
» Din mor ! jeg ved godt , at hun hadede 
mig . Men hun var syg , vidste ikke selv , hvad 
hun gjorde . « 
» Jeg lovede hende — — « 
» Hvad lovede du ? « 
Åse svarede ikke ; hun kunne ikke få sin 
stemme løst af de kvælende hulk , der sad 
hende i halsen . Til sidst tvang hun den igennem 
og talte hurtig , med kort åndedrag og bortvendt 
hoved  : 
» Du har al retten . Du er meget bedre 
end jeg , og alle mennesker holder af dig . Du 
ler og synger og er glad — — og — og —• — 
far må gerne holde mest af dig . « 
» Er det det ? «  udbrød Erik , glad ved endelig 
at få håndtag i hendes uvilje —  » er du 
skinsyg på mig ? « 
» Nej , jeg er ikke — jeg------------ «  nu randt 
de varme tårer hende ned ad kinden . 

» Dersom du selv vil — Åse — du kan 
blive ham lige så kær —blot du vil ! Du skal 
blot elske ham — Åse — af . dig selv  ; han 
trænger dertil . « 
Hun rystede på hovedet  : 
» Jeg vil ikke ! og gå nu din vej ! jeg går 
alene hjem . 
Men Erik blev siddende , rede til at vente 
på hende — akkurat så længe , som hun fandt 
for godt . Og hans tanker fik ganske god tid 
til at bryde sig baglængs gennem hendes tilværelse . 
» Åse ! hvor har du gået i skole ? « 
» Hos præstens frøken . « 
» Lærte i godt ? « 
» Det ved jeg ikke — jeg kan ingen ting . « 
» Men havde du ikke lyst til at kunne noget ? « 
Hun så på ham med sådan et rigtig ransagende 
blik  : 
» Der er så mange ting , jeg ville vide . « 
Han flyttede sig en smule nærmere , og hun 
veg ikke bort . « 
» Se , Åse — om jeg måske kunne lære 
dig noget om alle de ting ! fortæl mig , hvad 
det er ! « 
» Det jeg allerhelst ville vide — «  hun talte 
langsomt , og med en rørende alvor i stemmen 
—  » ja , det jeg allerhelst ville vide , det er , 

dan alt dette er blevet til —  «  og hun pegede 
med hånden ud mod luft og jord . 
Det faldt straks Erik ind , at hun vel havde 
fanget et eller andet halvglimt af sin faders 
meninger og på hans ansvar var fritænker . 
» Åse ! «  jeg tror , at gud har skabt alt dette 
— himlen og jorden — og os to . « 
» Ja — ja — det ved jeg nok — men hvordan 
er det blevet til ? Jeg tænker så tit derpå 
— men du kan vist ikke lære mig det — 
vel ? «  hun så lidt mistroisk på ham . 
Erik kunne ikke lade være med at finde 
hendes tvivl nogenlunde velgrundet , men han 
ville for alt ikke skræmme hende tilbage nu 
og sagde med sit mest fortrøstningsfulde smil : 
» Jo , Åse — en hel del kan jeg lære dig 
derom . Men så må du give mig hånden 
først og love at holde lidt af mig — vil du ? « 
Så underlig levende så Åse et blegt , lidenskabeligt 
ansigt foran sit . Men hendes moder 
havde jo været syg — det sagde de alle sammen 
— og Erik var god og ville lære hende så 
mange ting , og han holdt endnu hånden frem , 
om hun dog ville lægge sin i hans . 
Det blev hende så tungt om hjertet , som 
skulle hun tage afsked med sig selv . 
Men hun var ikke den , der gjorde noget 
halvt , og derfor gav hun ham et trofast håndslag 

og så ham med det samme fuldt og ærlig 
ind i ansigtet . 
Hendes øjne var endnu våde af tårer . 
Blikket var så barnlig sørgmodigt — som dragen 
af en trolddom sænkede han sit deri og nærmede 
sit ansigt tættere mod hendes . 
Hun søgte ikke at undvige — sad som stivnet 
af hans blik . Men pludselig — lynsnart — rev 
hun hånden til sig og sprang op . En brændende 
rødme dækkede hendes kind , men kun 
et nu , så var hun bleg under den brune hud . 
Hun greb strømper og sko  ; med dem i hånden 
løb hun opad skrænten og var straks efter borte 
bag krattet . 
Men Erik sad endnu i græsset , ør i tanken 
og med nag på sjælen . Havde han ikke nu 
skræmmet fuglen bort den allerførste gang , den 
havde gjort mine til at flagre ham på hånden ? 
Vel tyve gange spurgte han sig selv , hvorfor 
han havde villet kysse hende ? Ja , hvad mere 
er , hvorfor han slet ikke kunne have ladet være 
med at kysse hende ? Og endelig : hvorfor i al 
verden han ikke skulle have kysset hende — 
da hun dog var givet ham til søster af skæbnen 
selv ? 
Han så ned i græsset . De nedbøjede strå 

viste endnu omridset af hendes legeme — — 
der — der — havde kinden hvilet , da hun sov . 
Og medens plejefaderen ventede på ham 
hjemme , blev han siddende i det dugvåde græs 
i en tankeforvirret ladhed , som holdt ham bunden 
til stedet . 
Vinge havde ventet med at drikke the , til 
Erik kom . Åse lod sig den aften slet ikke til 
syne . Erik var adspredt , så snart ud ad vinduet , 
snart mod døren , smurte sig et stykke 
mad og glemte at spise det . Med et grublende 
udtryk stirrede han ned i sin the , som lå 
hans skæbne på bunden af koppen . Da han 
så op , mødte han vinges blik . Erik blev rød 
— han havde den klædelige evne at kunne 
rødme . Men med det samme blev han sig selv 
var -— og gav sig til at tale højt , med anstrengt 
livlighed  ; imellem lo han og tav så atter 
uden al grund . Alt som han snakkede , blev 
vinge tavsere og alvorligere ; det usædvanlige i 
Eriks væsen pinte ham , og hans grublen var 
allerede ude på opdagelser . 
Efter theen gik vinge efter sædvane til 
skrivebordet . Kl . var næsten 11 , og Erik plejede 
på den tid at gå i seng og sove den retfærdiges 
søvn ; men denne aften gik han ud på 
verandaen og satte sig på dens gelænder . 

lindeblomsterne duftede ; over den nærmeste 
del af haven kastede lampen fra studereværelset 
sit skær — alt det andet lå i sommeraftenens 
skumring , let slumrende og tyst . Højt 
på himlen stod månens blanke horn ; en strime 
af fjorden dirrede i dens glans . Erik var fyldt 
af en egen smertelig frydefuld stemning — hans 
sjæl lignede vandet derude , hvis bølger steg og 
sank i det blidt rislende måneskær . Det var , som 
toner derude fra hentede det dybeste op af 
hans hjærtebund og hviskedee forløsning til hans 
skjulteste længsel . Hans tanke havde næppe 
for sig selv nævnet Åses navn  ; men hun var 
ham nær — hendes sjæl , hendes tanke var om 
ham , — og gennem måneglansen mødtes han 
med blikket fra et par tindrende , mørke øjne .en 
hånd blev lagt på hans skulder . Erik 
sprang op , revet ud af sine drømmerier , uvillig 
stod han øje til øje med den håndgribelige 
virkelighed . Men vinge lagde armen fastere 
om hans nakke og blev rolig stående med 
blikket mod månelyset . Også han grebes af 
stemningen , men ikke i vagt sværmeri , hans 
følelser havde faste konturer og samlede sig 
til noget , der kunne kaldes en bøn — kun at 
•den sendtes med ubestemt adresse ud i universet . 
Hans tanke bad for Erik . Og det blev 
med det samme en bøn for ham selv , så uløselig 

følte han sig knyttet til plejesønnen . Hans . 
Sjæl havde aldrig kendt sig selv som i denne 
følelse . 
Før Eriks hjemkomst havde han været 
bange — nu var der kommet tryghed over 
ham . Han følte sig forvisset om , at dette — 
ukendte — som han ikke troede på , mente 
at skylde ham noget fra gammel tid og i de 
sidste dage agtede at betale ham med renter . 
Og det underlig bløde og vemodsfulde i måneskinsnatten 
stjal sig ind over hans stemning — 
— han ønskede , at der i verdenscentret havde 
dvælet en fadertanke , i hvis almægtige kærlighed 
han kunne lægge sin yndlings skæbne . 
Og dog anede han ikke , hvor godt det 
havde været om et videre skuende øje end 
hans — just i denne aftenstund — havde vogtet 
på Erik ; om en visere og mægtigere villie 
havde ledet hans tanker . 
Endelig brød vinge tavsheden : 
det er en smuk aften . « 
» Ja , «  sagde Erik —  » en smuk aften . «  og 
så tav de igen . 
Men omsider rev vinge sig løs : 
» Kom nu ind ! det er langt over din sengetid . « 
Der var noget pudsigt i den trolighed , hvormed 
vinge vågede over , at Erik kom i ordentlig 
tid i seng . Selv havde han den vane at 

gøre nat til dag — han var ilde befængt med 
sådanne triste vaner og vidste , at de ikke 
befordrer adamssønnernes tilfredshed — og det 
havde været ham en sand glæde at se Erik 
med al sin naturs pligtlydighed hver aften søge 
i seng kl . 11 og fem minuter efter ligge i den 
urokkeligste søvn . Han beundrede ligefrem det 
regelrette hos plejesønnen , så meget mere , som 
det var uden anstrøg af filistrøsitet , og han 
ville på ingen måde se ham smittet af de 
mindre regelbundne vaner på ørsinggård . 
Men den nat kunne Erik ikke falde i søvn . 
Der var lummerhedt i den lukte stue ; gennem 
persiennerne stjal månelyset sig ind og drev 
nisseleg om sengen . Hans blod var hedt , under 
øjelåget jog det frem og tilbage i halvfærdige 
syner . Han så hende for sig , som hun lå og 
sov med den varme solglød over ansigtet — 
på ny ramtes han af hendes blik , idet hun 
slog øjnene op — så iagttog han atter rødmen , 
der steg op i hendes kind — huskede den hurtige 
flugt — og for tyvende gang spurgte han 
sig selv , om hun var vred ? Om hun aldrig ville 
vende tilbage til ham ? Om han skulle se hende 
i morgen — og hvad han så skulle sige til 
hende  ? 
» Hvorfor sover du ikke ? «  spurgte vinge fra 
sin seng . 

Erik svarede ikke — gjorde sig blot umage 
for at ligge stille . 
Og det samme spil af fantasien vendte tilbage . 
Atter var han derude på Marken —atter 
flygtede hun for hans blik ; men denne gang 
fulgte han hende i vild flugt over markerne  ; 
han var ved at indhente hende , men blev med 
magt holdt tilbage — fjærnere og fjærnere så 
han hende foran sig . Han ville råbe hendes 
navn , men noget tungt klemte ham om struben ; 
med en kraftanstrengelse fik han sin stemme 
løs  ; men lyden blev til et skrig , og vakt deraf 
slog han øjnene op og så — endnu halvt i 
drømme — plejefaderen bøjet over sengen . 
Den gamle var i natskjorte og havde ikke 
engang givet sig tid til at tage tøfler på fødderne . 
» Er du syg ? «  spurgte han ængstelig . 
» Nej — hvorfor skulle jeg være syg ? « 
» Du skreg højt i søvne — og hvor du er 
hed ! «  — han lagde hånden på Eriks pande . 
» Gå dog iseng , onkel ! stå ikke her på 
bare fødder ! « 
Vinge blev stående med et bekymret , lidt 
forlegent udtryk og puslede så småt ved sønnens 
hovedgærd . Men da Erik ligesom plaget 
af hans nærværelse lagde hovedet ned i puden , 
sjokkede han stille hen til sin egen seng . — 

et øjeblik efter lå Erik i den dybeste 
søvn ; vinge var endnu vågen og lyttede ud i 
mørket . Morgenen traf ham bleg efter en hvileløs 
nat . 
Men Erik sprang op af sengen — fuldstændig 
frisk om hjertet . Det vågne daglys 
jog måneskinsdrømmene bort . Han tænkte end 
ikke i sin opvågnen på Åse , men på  » Blissen «  , 
som dagen i forvejen var falden i mergelgraven 
og havde forslået sig . Hans første gang var 
til stalden , hvor han tog sig en udtømmende 
passiar med forpagteren . Han spurgte nøje ud 
om alle enkeltheder og hørte med interesse på 
staldkarlens lovtaler over patientens fortræffelige 
opførsel og tålmod under den lange , smertefulde 
nat----ja han spurgte og hørte med en 
omhu , der til sidst var ham selv påfaldende . 
Men han var rigtig glad ved at kende sig igen 
som et sundt og frit menneske  ; disse bløde , vage 
stemninger var noget fremmed , som ikke hørte 
hans natur til . Og med en omhu , der ville 
have forekommet ham mistænkelig , om han havde 
været en mere selvkritisk natur , sørgede han 
for ikke at være et øjeblik ledig , men at foretage 
sig præcist det samme , som ville været 
tilfældet , om han slet ikke havde haft hint 
møde med Åse . Desuden vidste han nu — i 
daglyset — at han ikke var forelsket i hende 

og aldrig kunne blive det . Hendes natur var 
ham ikke sympathetisk . Forlængst havde han 
været på det rene med sig selv om den ting . 
Og rusen i går ! Nu — han var intet 
vuggebarn og måtte vide , at sligt ikke er af 
lang varighed . Tallet på hans balinklinationer 
var legio — og i dem alle havde der været et 
moment af den selv samme betagethed , måske 
ikke så stærkt , ikke så overvældende i øjeblikket ; 
men så havde slige forelskelser til 
gjengjæld holdt længere ud — aldrig før var 
det hændt ham at blive dem kvit i nogle timers 
søvn . Jo mere han tænkte derover , desmere 
gik det op for ham , at dette fra i går — dette 
rent fortumlende , der havde holdt ham vågen 
ud på natten — ikke var noget som helst andet 
end en misforståelse . 
Men rent uvidende kunne han ikke holde 
sin bevidsthed om den kjendsgjerning , at samme 
bevidsthed uafladelig syslede med Åse , om så 
kun for at meddele sig selv , at hun slet ikke 
eksisterede for den . Og endnu mindre kunne 
han slippe en viden om , at et bestemt syn — 
hvad han end foretog sig — atter og atter dukkede 
frem bag øjet : han så hende — sovende — 
springende op — flygtende over Marken — og 
sovende på ny — hun var som brændt ham ind 
i hjærnen . 
Henimod middag faldt han hen i en ny 

tankehvirvel . Ville hun komme til middagsbordet ? 
Ville hun se på ham ? og turde han 
tale til hende ? Alt medens han svarede sig selv 
ja og nej derpå talte han livlig — og fornuftig 
— med plejefaderen om ting , som han ønskede 
til bloksbjærg . Og da der ringedes til bords , 
fornam han en ukendt , hjertebankende svaghed 
gennem alle lemmer — havde det ikke været 
for skams skyld kunne han gerne grebet vinge 
i armen . Forundretover sig selv , skottede han 
i forbigående ind i spejlet . Det ansigt , der 
mødte hans , var blegt — virkelig blegt . 
Åse kom ind . Erik rødmede i det samme 
— og hvor han vidste , at han rødmede ! 
For første gang rakte hun ham hånden 
til goddag , forøvrig var hun endnu tavsere end 
sædvanlig ; men Erik mødte ikke mere i hendes 
blik den barnagtige og mugne trods — der var 
kommet en næsten sørgmodig alvor i stedet . 
Hun omgærdede sit væsen med en barnlig 
værdighed — i hvad hun så tænkte og følte , 
gav hun sig ikke blot . 
Det gjorde han . Ikke et øjeblik tvivlede 
han om , at de andre så tværs igennem ham 
med skumlende kritik . For ham , der i alle øjeblik 
var så hel , og hvis færd indtil da havde 
ligget på åben mark , var der noget pinligt i 
at skulle udkommandere den ene part af sig 
selv til at bygge skanser op om den anden 

part . Dette lange middagsmåltid syntes ham 
en tungeskarp inkvisition , gennem hvilken han 
med den yderste anstrengelse bjærgede sin 
værdighed . 
Ikke så snart var stolene skudte fra bordet , 
før han gik ud i haven . Vinge så efter 
ham — det var i middagsstunden de plejede at 
sidde så hyggelig sammen hver med sin cigar . 
Men ville Erik være ene , skulle ingen hindre 
ham , valgte han at tie , da fik han beholde sit 
eget for sig selv . 
Det støvregnede . Eirik følte med velbehag 
den køle fugt mod sin pande — det var ikke 
frit for at være ham vel hedt derinde . Til en 
forandring grublede han nu over , hvorledes det 
havde været ham muligt at tænke på et Kys . 
Åse syntes ham i dag så uendelig meget fjærnere 
end i går ; han havde næppe turdet se 
på hende , da hun rakte ham hånden . 
Han søgte ned i skoven og satte sig på 
en træbul i den fulde , redelige hensigt at foretage 
husundersøgelse hos sig selv . Denne varede 
stive tre kvarter og gav følgende resultat : 
der var ingen tvivl om , at her forelå en 
forelskelse . Ja måske mere end en forelskelse , , 
måske kj ærlighed — denne ukendte e'ølelse , 
hvis tilværelse han med kulsviertro havde været 
forsikret om , blot i tillid til poeters og andre 
drømmeres udsagn . Men var det virkelig  » Kærlighed « 

— den hellige , stærke , absolute — 
hvor kunne da hans tanke være så forpint , 
hans stemning så ufri ? Og hvorfor var der 
noget i ham , som af selvopholdelsesdrift gjorde 
modstand mod en følelse , der efter sin natur 
skulle eje al lykkes fylde . 
Thi det var sikkert : han lod sig kun uvillig 
bringe under åget . For længe siden havde 
han fældet dommen over Åse , og hans fornuft 
fandt ingen som helst grund til at tage 
hende for en anden i dag end i går . Den 
blotte kjendsgjerning , at hun så smuk ud i 
søvne , var dog virkelig for skrøbeligt et grundlag 
for en livslykke . 
Hendes natur havde altid været ham imod . 
Den var ham endnu i dette øjeblik imod . Men 
den allerærligste tanke , han ejede , hviskedee 
ham en anden historie i øret . Fra det første 
han så hende , havde hun været i hans sjæl — 
om ikke så var , da skulle han vel uden at 
tage skade på sin Sans have tålt at se hende 
sove med armen om nakken . 
Men hvad så ? Om han var aldrig så 
sikker på sig selv , turde han end i fuldeste 
vished anse sin kærlighed for den virkelig ægte 
— den , som digtere og moralister har lyst i 
kuld og køn  hvem borgde ham da for , at 
hun nogensinde kunne bøje sit stridige hjerte 
ind under den selv samme kærlighed — til 

ham . Thi at hun ikke allerede gjorde det , derom 
kunne der fornuftigvis ikke være tvivl . 
Men nu har aldrig nogen påstået , at elskov 
og fornuft er absolut uadskillelige . Og Eriks 
kærlighed viste sig straks rede til at gå på 
egen hånd  ; thi aldrig så snart havde han 
fastslået umuligheden af , at Åse skulle have 
ham kær , før håbet straks var på færde for 
ad bagveje at trænge ind i hendes væsens 
skjultheder , om det muligvis der skulle støde 
på noget , der lignede den lille gud , som 
skyder folk med pile . Og med en flink beslutning 
sprang han op — han ville tale i Enrum 
med Åse . 
Men Åse lod sig ikke finde i Enrum , hverken 
den dag eller den næste eller den næste igen . 
Ihærdig , som han var , til at søge hendes 
veje , var hun end ihærdigere til at skjule dem . 
I hvad der end var grunden til hendes tilbageholdenhed , 
lå umiskendelig en ærlig villie bag 
ved den . Men Erik var halsstarrig som — sig 
selv — plejede vinge beundrende at sige , og 
hver aften , sov han bort med det samme forsæt : 
i morgen ! Foreløbig ville han slet ikke 
andet end finde hende - om muligt på en 
gåsesti med afgrund ved begge sider , hvor 
hun var nødt til at løbe ham i favnen . Men 

hvad der skulle komme ud af dette møde , hvad 
han turde sige , og hvad hun ville svare — det 
voldte ham foreløbig ingen bekymring . 
» Erik ! kender du min fætters enke — Fru 
lund  ? « 
»  tante Christiane  !  « 
» Ja — hvad er hun for et menneske ? « 
» Et brillant menneske ! Du skulle kende 
hende , onkel . Dame ud i fingerspidserne — 
tre slanke unge døtre — æsttetiske soiréer — 
liv og munterhed — — og alvor på bunden 
af det alt sammen . « 
Vinge hældede dybsindig med hovedet og 
lod samtalen falde . 
Men om eftermiddagen bankede han Erik 
på skulderen : 
» Jeg har bedet tante Christiane tage Åse 
til sig i et Års tid . « 
Erik vendte sig om i betuttet forundring ; 
vinge så omhyggelig forskende på ham : 
» Jeg har tænkt over det , du engang sagde 
mig om Åse . Hun trænger til dannede kvinders 
omgang . « 
» Og hvad har tante Christiane svaret : 
» Jeg afsendte først brevet i dag . « 

» Ved Åse det ? « 
» Nej — hun får det tidsnok at vide . « 
Erik vendte sig og så ud i den grå luft . 
Tunge tåger flød gennem haven — det var 
altsammen gråt i gråt . 
Som de fleste børn , der aldrig har kendt 
deres forældre , tænkte Erik kun i ny og næ 
på sine . De stod for ham som noget fjernt — 
men tillige som noget absolut helligt og ukrænkeligt . 
Dog — i den allersidste tid dukkede 
ofte moderen frem for ham — således , som 
hun så ud på den tegning , vinge havde gemt 
og givet ham . Også en lok af hendes hår 
havde han fået af plejefaderen ; undertiden tog 
han den frem og gled med fingeren blødt over 
det fine hårguld , der var så uligt Åses 
ville , mørkebrune lokker . 
» Onkel ! fortæl mig om min moder ! « 
» Om din moder ? « 
» Ja — . hvad du ved . « 
Vinge bøjede sig fremover med blikket ud i 
luften . Der kom glans over de store pupiller 
— det var åbenbart , at han så hende foran 
sig , medens han talte : 
» Ja , således var hun : let i gangen — lys 

og skær . Med smil i øjet — og gråd bag 
smilet . — — « 
» Og hun døde ung ? « 
» 23 år . « 
» Da jeg blev født . « 
» Ja . — dengang var jeg borte . « 
» Jeg ved det nok  ; du rejste i udlandet og 
da du kom hjem , var både fader og moder 
døde ; kort efter hinanden , — og du tog mig til 
dig . « 
» Det gjorde jeg . « 
» Og du holdt af mig , onkel — fordi jeg 
lignede moder . « 
Vinge så op — med et blik , der på engang 
forskansede sig og søgte at trænge ind i den 
andens lønligste tanker . 
Erik hørte nu først sine egne ord — de 
var faldne ham lige fra hjertet . Han blev blussende 
rød . 
» Onkel — kære ! jeg har troet — bliv ikke 
vred — men — — — elskede du moder ? « 
Vinge skiftede ingen mine , vendte ikke engang 
øjet bort — men han blev langsomt bleg , 
helt ud på læberne . 
Erik tog kærlig om hans hånd . 
» Jeg har fået den tanke , onkel — fordi 
— fordi du aldrig taler om hende eller fader — 
og fordi jeg hørte det i din stemme nu nylig — 

og fordi du må have elsket én gang i dit liv 
— og — onkel — — var det hende ? « 
» Ja — det var hende . « 
Erik fik tårer i øjnene . Det rørte ham 
så underlig dette , at plejefaderen havde elsket 
håbløst — holdt helg over et minde livet 
igennem . 
Og han vendte hovedet bort for at skjule 
sin egen bevægelse og så ikke den , der nu 
skjalv på vinges ansigt . 
To uger var gåde , og endnu havde Erik 
ikke fundet de runer , der lokkede Åses fod 
ind på hans stier . Han undgik ikke forelskedes 
fællesskæbne : al den romantik , der havde 
ligget i Gjern hos ham , spredte nu sine vinger 
over hans stemninger . Det var , som levede han 
med et dybere lag af sig selv  ; han så på alt 
og alle med stemningsfuldere forståelse end 
før — på engang fornemmede hans øren den elskovens 
hjærtebanken , der går gennem al-naturen . 
Men dette var noget af en lidelse : han 
åndede ikke let i den erossvangre luft . Andre 
elskere fremgjøgler umulige situationer , lever 
højt på uudtalte ord og tager sig i drømme , 
hvad de attrår af virkeligheden — det kunne 

Erik ikke . Hans forestillingskraft manglede opfindsomhed 
 ; hvad der var sket kunne den med 
forbavsende styrke erindre og forynge , men der 
var sket så lidt , og der lå hungerskval i fantasiens 
evindelige neddykken efter det samme 
forlængst udmarvede bytte . Han var ingen 
drømmer : kun i virkeligheden kunne han leve 
sit liv og eje sin lykke . 
Før havde tilværelsen vist ham sit gladeste 
ansigt , menneskene deres elskværdigste smil . 
Og med alle lykkelige menneskers egoisme 
dømte han alt fra sit eget glade standpunkt . 
Han hørte og så og vidste , at der var lidelse 
til ; men i grunden forstod han det slet ikke . 
Når han da alligevel mødte ulykken med den 
varmhjertede og redebonne hjælpeiver , som 
folk kalder ædelmodighed , så lå dette egentligst 
i hans uvilje mod smertens udtryk i den 
tidendes stemme og miner — der gled en ishånd 
over hans varme sind ; fornemmelsen 
var ubehagelig , derfor tog han den kolde hånd 
og varmede den mellem sine — en anden havde 
måske valgt det nemmere middel : at stryge 
den af sig . 
Også kvinderne havde smilet til ham — 
dette var den allerførste gang han mødte modstand 
 , og hævnlysten tørstede han efter det 
øjeblik , da Åse skulle strække våben . 

i udkanten af køkkenhaven lå et ringeagtet 
lysthus med den ene dyd at have fri 
udsigt mod solnedgangen . Herhen styrede Erik 
sine skridt  ; i hånden holdt han noget , som vel 
kunne ligne  » Buch der lieder «  . 
Et par alen fra lysthuset blev han pludselig 
stående , overvældet af den selv samme 
åndeløse hjærtebanken som hin første middag 
efter hans møde med Åse . Derinde havde han 
skimtet noget lyst , som kunne være hendes 
kjole . Og nu kom fødderne ikke af pletten . 
Som Jeppe ville føre sine ben fra kroen , 
således ville Erik tvinge sine mod lysthuset ; 
og det var ikke just med kælenavne han titulerede 
deres genstridighed . 
Omsider stod han ved indgangen . Derinde 
sad Åse ved et eller andet husligt arbejde 
hun var , som grønning erkendte , i den senere 
tid bleven langt mere hjælpsom end før og 
havde endda slet ikke så tosset et greb på 
husgerningen . 
Erik ledte efter nogle indledningsord : 
» Du bælger ærter ? «  kom det omsider åndfuldt . 
» Ja . « 
» Må jeg hjælpe dig ? « 
» Det behøves ikke . « 
Men han satte sig alligevel ved siden af 
hende og tog en håndfuld af hendes kurv . 

en stund sad de tavse , bælgende ærter med 
en alvor og grundighed , som skulle de tage 
eksamen deri . 
Så betagen , Erik end var , forekom dette 
ham til sidst en smule komisk . Han lod arbejdet 
falde og så vedholdende på hende . 
Hun følte hans blik , men undgik at møde det . 
» Åse — er du vred på mig ? « 
» Nej - hvorfor skulle jeg være vred ? « 
Der var ingen skrømtet ligegyldighed i 
svaret ; sagen var jo klar nok : han havde aldrig 
fornærmet hende , og hun var ikke vred . 
» Men du løb for mig ! « 
» Ja — jeg —  «  og hårdnakket gentog hun : 
» hvorfor skulle jeg være vred ? « 
» Og du har ikke talt til mig siden . « 
» Nej , det har jeg ikke . « 
På engang slog hun det store blik op imod 
ham : — 
» Om natten — den nat — kom hun til 
mig .  « 
» Hvem ? « 
Hendes stemme blev sagte , som frygtede 
hun for at høres af uvedkommende . 
» Moder ! « 
Erik stirrede på hende i ufordulgt forundring : 
» Drømte du om din moder — Åse ? « 
» Nej . Jeg havde ligget længe vågen og 

var endelig falden i søvn . På engang vågnede 
jeg — og så var hun ved sengen . « 
» Men Åse ! «  — han greb hende i armen 
som med en trang til at ruske hende vågen : 
—  » din moder er jo død ! « 
Åse så rolig på ham : 
» Det var ikke hende selv — det var hendes 
ånd .  « 
Eriks forundring tabte mælet . Hans sunde 
og oplyste fornuft begreb hende ikke . 
Åse var lige så sund en natur som han ; 
men hendes fornuft var ikke oplyst . Og så 
havde hun fantasien fyldt med folkesagn og 
eventyr og spøgelseromaner — fuldt og fast 
og alvorlig troede hun på genfærd . 
» Nå , og hvad så ?' spurgte han endelig . 
» Så forsvandt hun . « 
» Og hun sagde ikke noget ? «  — han var 
lige ved at rives med af hendes alvor . 
» Nej . — hun sagde ikke noget . — men i 
nat var hun hos mig igen . « 
» Og hvad tror du , hun vil dig ? « 
Åse så hurtig på ham . 
» Det ved jeg nok . « 
» Og jeg ved det også , «  udbrød Erik , harmfuld 
på dette genfærd , hvis eksistens han nægtede 
—  » hun vil skille dig fra mig . « 
» Ja .  « 
Han lagde sig frem over bordet og så på 

hende , så det brændte hende gennem de nedslagne 
øjenlåg : 
» Åse ! se på mig ! se mig rigtig ind i 
øjnene og jag det drømmespind bort . — du 
så ikke din moder i nat . « 
» Jo , jeg gjorde . « 
» Som du ser mig nu ? « 
» Nej— ikke sådan . Men jeg ved , at det 
var hende . « 
„ Og hvoraf ved du det ? « 
» Fordi hun selv engang -- den sidste aften 
— sagde til mig , at hun ville komme , dersom 
jeg ikke adlød hende . Og den selv samme nat 
døde hun — du ved godt , hvorledes . « 
» Ja , jeg ved det . « 
Hun flyttede sig en smule nærmere og sagde 
dæmpet og fortrolig : 
» Erik ! tror du , at hun er i helvede nu ? « 
Han svarede ikke  ; her var bommen for hans 
sunde fornuft . Thi hvem skulle komme i helvede , 
om en selvmorder fandt nåde ? 
Hun læste dommen på hans ansigt og 
sagde med en lille dyb og rørende alvor  : 
» Og hvis hun er i helvede , så lider hun nu 
mere , end hun led her på jorden . Og jeg vil 
ikke gøre hendes pine stærkere ved at være 
ulydig — nej , det vil jeg ikke . « 
» Åse ! du ved , hun var syg — din stakkels 
moder ! « 

» Ja . Syg i hjertet — det ved jeg . 
Der drog noget mørkt over Eriks miner . 
Det faldt ham på sinde : hvor meget vidste 
Åse . Havde moderen fyldt hendes fantasi med 
skam , udtømt sin skuffede attrå i hendes fortrolighed 
— eller havde hun af barmhjærtighed 
og en sidste rest af kvindelighed skånet sit 
barns sjæl — som hun hin morgen havde skånet 
dets øje for synet af sit lig . 
» Åse , talte du meget med din moder ? « 
Ja . 
» Om mange ting ? « 
» Jeg talte med hende om alle ting . « 
Men selve den tryghed , hvormed hun sagde 
dette , beroligede Erik . Åse havde dog kun 
set lidt til vrangen af livet ; dets forside strålede 
endnu for hende med den grønne håbets 
farve , der gør så godt i barneøjne . 
Hun tog igen fat på sit arbejde , måske 
forventende , at han skulle gå . Men han veg 
ikke pladsen . 
» Og har du glemt , Åse , at jegskulde være 
din lærer ? Vi to skal jo tale med hinanden 
om disse — mange ting , som du tænker på . « 
Hun rystede alvorlig på hovedet : 
» Nej — jeg vil ikke . Og der er noget 
andet , som jeg allerførst må lære . « 
» Og hvad er det ? « 
Hun strøg håret fra øjnene : 

» Allerførst må jeg lære at blive som andre . « 
» Som hvilke andre ? « 
» Som andre piger på min alder . « 
» Og er du ikke som de ? « 
» Nej — nej ! Se , jeg kan ingen ting ! jeg 
kan ikke forstå en fransk bog , jeg kan hverken 
spille eller synge andet end bønderdanse , jeg 
kan ikke engang skænke the og kaffe som 
præstens pigebørn . Og jeg kan ikke — — « 
Hun havde en hel liste endnu , åbenbart havde 
hun med flid samlet alle disse kvinde-dyder 
sammen til opmuntring for sig selv . 
Erik hørte til med en tænksom mine ; hun 
så straks , at han sad inde med en eller anden 
løsning . Og han modstod ikke det spørgende 
blik , men rykkede mod tro og love ud med 
tante Christiane . Der var kommet brev fra 
hende samme dag ; hun erklærede sig villig til 
at modtage Åse , men foreslog et par ugers 
frist , da der nylig havde været difteritis i 
hendes hjem . 
Åse blev ikke så overvældet , som han 
havde ventet . Et par gange nikkede hun , ligesom 
til bekræftelse på 'sine egne tanker og 
sagde så : 
» Ja — det er godt . « 
» Hvad , Åse ! du har virkelig lyst ? « 
» Nej , ikke lyst ! men det er godt alligevel . 
» Og du er slet ikke bange ? « 

» Hvorfor skulle jeg være bange ? « 
» For alt det fremmede . Du har jo aldrig 
været udenfor ørsinggård , og København er 
en stor by med mange ansigter . « 
-  » De gør ikke mig fortræd . — men hvorfor 
sender fader mig bort ? « 
» Han mener , det er det bedste for dig . « 
» Det er ikke derfor , «  — sagde Åse —  » jeg 
tror , han sender mig bort , fordi han ikke kan 
lide at se mig . « 
Hun sagde dette så aldeles uden bitterhed , 
så stille tankefuldt , at det skar Erik i 
hjærtet . Han bøjede sig frem og tog en af 
hendes hænder i sin . Det var en lille solbrun , 
kraftig hånd — måske en smule hård . Og 
ligesom for at blødgøre den strøg han sagte hen 
over den med sin . 
Hun trak den ikke til sig ; den hvilede så 
trygt i hans . Og alt imedens han kærtegnede 
den , var det hende , som strøg hans hånd hende 
blødt og dulmende over hjertet . 
Dog snart kom der i hendes blik en spændt 
uro , som han blev var . Hun huskede sit løfte 
til moderen og forklarede ivrig sig selv , at dette , 
at han strøg hendes hånd — så lindt og varmt 
— det var dog sikkert , sikkert ikke det samme 
som et — Kys . 
Men hun ejede en lille , kløgtig samvittighed , 
som ikke lod sig narre . Og straks trak hun 

hånden til sig , smed alle ærterne , de bælgede 
med de ubælgede , ned i kurven og gik 
mod udgangen af lysthuset . Der vendte hun 
sig om : 
» Erik ! jeg mente , hvad jeg sagde . Vi to 
får ikke lov at holde sammen . « 
Og hun var borte , medens han — forbløffet 
— ærgerlig — glad —- summede sig på hendes 
ord . 
Vist mente hun , hvad hun sagde ; i de følgende 
dage drog hun sig ligeså hårdnakket 
tilbage som før . Atter holdt Erik statsråd med 
sig selv . Så lidt som nogen var han anlagt 
for det håbløse : en ulykkelig kærlighed var 
for ham præcist en ulykkelig kærlighed , 
som hans sunde Sans tilrådede ham snarest 
muligt at skaffe sig fra halsen . 
Og hvem var det så , han kæmpede imod ? 
— et drømmespind ! Erik havde det tilfælles 
med andre besungne helte , at han heller bandt 
an med en levende røverflok end med selv det 
usseligste spøgelse . Han blev træt og trættere 
af disse evige hug i luften og fornemmede med 
bitterhed den gamle sandhed , at  » ingen ingen 
moderssjæl kan slå til gavns en død ihjel . « 
En dag , da han kom til middagsbordet 

lå der et brev ved hans kuvert . I poststemplet 
stod Vejle . 
» Hvem korresponderer du med der ? «  spurgte 
vinge . 
Erik åbnede brevet .  » Onkel , det er fra 
Valdemar fugl — han er kommen til Vejle . « 
» Hvem er Valdemar fugl ? « 
» Ved du ikke det ? En af mine bedste 
venner . « 
Vinge smilede godmodig : Erik havde så 
mange bedste venner . 
» Han skriver , at han i sommerferien bor 
hos sin onkel i Vejle — og hans søster er med , 
den sødeste lille---- «  han holdt pludselig inde 
og så over på Åse , der med åndeløs opmærksomhed 
fulgte med — — — 
» Skabning under solen , «  sluttede Erik med 
dvælen på hvert ord  » Et pigebarn , der gør 
alle mandfolk forrykt . « 
Men Åse gjorde ham ikke den glæde at 
se op fra sin rødgrød . 
» Onkel — vi må have dem hertil ! for et 
par dage —  hvad , onkel ! « 
Det gøs i vinge . Liggende gæster på 
ørsinggård  !  « 
» Som du vil ! «  sagde han resigneret ,  » når 
du tror , de kan finde sig til rette her . « 
» Om jeg tror ! Valdemar og jeg er gamle 

kammerater , og Minna — søsteren — kan højst 
være et par år ældre end Åse . « 
» Hm ! «  — vinge så betænkelig på sin 
datter . At byde gæster på hendes underholdning 
syntes ham et dristigt eksperiment . 
Åse selv svarede ikke ; men der tændtes i 
hendes øjne et af de gamle trodsige blink , som 
Erik udlagde på sin egen vis : han havde 
tilkastet hende sin handske , og hun tog den op 
— for så vidt var han vel tilfreds . 
Næste morgen rejste Erik til Vejle og kom 
inden middag tilbage med sine venner : en lang , 
fregnet og nærsynet cand . fil . og dennes søster , 
en lille lyslokket , blåøjet tyveårs mø . På 
foden af trappen modtog vinge sine gæster . 
Han var ukyndig i omgangslivets former og 
vidste dette særdeles vel — især i Eriks nærværelse . 
Dog var hans ydre og væsen af naturen 
så distingveret , så gennemtrængt af en 
ejendommelig personlighed , at de fleste mennesker 
lod sig imponere deraf , medens han selv led 
under bevidstheden om at være kejtet . Hans 
ønske at gøre et godt indtryk på Eriks venner , 
lagde denne dag noget mildnende over hans 
holdning og gjorde hans stemme endnu mere 
indtagende end sædvanlig , da han bød de to 
være velkomne på ørsinggård . 
» Sikken en sød gammel mand ! «  hviskedee 

Minna til sin Broder —  » og hvor han ser interessant 
ud ! « 
Erik opfangede den ikke meget dæmpede 
hvisken og så glad og stolt hen på plejefaderen . 
I forstuen stod grønning , skinnende af glæde 
over hele det store ansigt . Endelig skulle der 
komme mennesker til ørsinggård , rigtige mennesker , 
som vidste , om de trådte på mosegrund 
eller et nyskuret salsgulv ; endelig skulle hun 
lave mad til folk , der kendte agurkesalat fra 
spinat . Nu havde hun i fire år været husbestyrerinde 
på ørsinggård , og den dag i dag 
vidste hun ikke , om vinge havde nogen livret . 
Selv hendes yndling , Erik , tilfredstillede hende 
ikke i denne måde  ; han spiste tappert af hvadsomhelst , 
det er vist ; men han spiste uden spor 
af eftertanke , som var al mad så enkelt som 
skummet mælk og ikke sammensat af mangfoldige 
ingredienser , der hver for sig krævede forståelse . 
Grønning vidste , at det at spise maden 
ikke mindre end at lave den , er en kunst , der 
kræver agtpågivenhed i alle detailler . 
Med ilfærdig glæde løste hun frøkenen ud 
af den grå støvkappe . Der stod så den unge 
dame : slank , yndefuld , frisk — som en nyudsprungen 
modejournal . Hun kom med et pust 
fra verden — den rigtige verden udenfor ørsinggård . 
Grønnings hjerte steg over sine bredder : 

hun satte allerede en ekstra dessert på spiseseddelen 
for den følgende dag . 
Åse var ikke i stuen ; først lige ved middagstid 
kom hun ind . 
» Min ven , kandidat fugl — frøken fugl 
— min plejesøster , frøken vinge «  , præsenterede 
Erik . 
I et par sekunder lærte de to unge piger 
hinanden udenad fra top til tå . Så blev hele 
Minnas ansigt til et komplaisant smil , og hun 
strakte med hjærtelighed hånden frem . Åse 
hilste stumt , men uden forlegenhed og trak sig 
straks tilbage i vindueskrogen . Erik fandt dette 
mindre høfligt , men måtte indrømme , at der 
over hendes fremtræden var denne selv samme 
naturlige værdighed , som frelste hendes fader 
fra kritik . 
Med ét blik havde Åse set , at Minna fugl 
var en af  » de andre . «  og det var derfor , hun 
så hårdnakket vendte ansigtet mod ruden , 
gang efter gang nedsvælgende noget tungt og 
besk , der steg hende fra hjertet op på tungen , 
især nu , da Erik talte højt , i en lidt forceret 
selskabstone , som hun hørte for første gang i 
sit liv og mindst anede , at han blandt andet 
også anvendte for hendes skyld . 
Minna på sin side opfattede Åse som 
en højst ejendommelig fremtoning . Men hun 
var som københavnerinde forberedt på at 

træffe Jylland fuldt af kuriosa og fandt for så 
vidt Åses tykke sko og kortlivede sirtseskjole 
i sin orden . Og idet hendes blik langsomt 
steg op efter og standsede ved hovedet , kunne 
hun gerne have udbrudt højt :  » Dugode ! hvor 
hun ville være smuk , om hun blev klædt ordentlig 
på . « 
Hendes nærsynede Broder havde påsat sin 
pince-nez og fandt Åse smuk uden alt forbehold . 
Med lidet held begyndte han en konversation , 
da grønning i heldig stund kaldte til bords . 
Minna var henrykt . Hun havde aldrig smagt 
så dejlig en rødgrød eller så nydelige kyllinger . 
Hun faldt i beundring over alt : udsigten fra 
vinduerne , egetræsmøblerne , billederne , servicet . 
Og hun ville have udtalt denne beundring end 
mere højlydt , om ikke vinge — trods al sin 
gæstmilde elskværdighed — også på hende 
havde lagt den dæmper , der fulgte manden som 
hans slagskygge . 
Bagefter var hun i gården og beså dens 
længer med deres indhold . Hun dansede 
rundt i borgestuen og spurgte , om her endnu 
holdtes bindeaftener som hos Blicher ; hun slog 
hænderne sammen over de smukt rådede mælkefade 
i mejeriet , gjorde umulige forsøg på at 
tælle ostene på hylderne og hoppede højt i 
vejret , da grønning gav hende lov til at kaste 
en håndfuld korn til flønsene . Med uhørt 

dristighed klappede hun lænkehunden med 
spidsen af sin finger og vandrede til sidst under 
Eriks beskyttelse op igennem stalden mellem 
de to Rader heste , der stod ved krybberne . 
Alt , selv det kjendteste gamle , var nyt for 
hende , når hun traf det her på den anden 
side bælterne , og da hun udenfor stalden fik 
øje på en lille mis med bløde hvide poter , 
skreg hun næsten af glæde .  » Hvor den er sød ! 
Nej sikke nydelige knurhår ! Valdemar , se dog ! « 
Og hun tog killingen på sin skulder og lagde 
dens fine hvide skind mod sit eget fine hvide 
skind . Erik fandt hende allerkæreste ; hun lignede 
selv sådan en lille glad mis , der gjorde 
krumspring over sin egen krop . 
Men Åse , som af nysgerrighed trak efter 
de andre , begyndte at få underlige tanker om 
et hovedstadsliv . Hun skulle undres over , om 
de også i København havde sol og måne 
på himlen . Alt dette , som Minna lod til at 
se for første gang , var for hende dagligdags ting , 
og hendes korte livserfaring kunne slet ikke 
tænke sig en eksistens , hvor de ikke fandtes . 
Hun var opvokset i en slags ærbødighed for 
disse ting , som var grundlag for tilværelsen , 
og det irriterede hende at se dem opfattede 
som snurrepiberier . 
» Er hun ikke sød ? «  hviskedee Erik hende i 
øret , pegende på Minna . 

» Hør , å hør ! «  råbte denne i det samme ; 
» den snurrer ! kan de høre det , kandidat 
v åge  ? < 
» Hun er dum ! «  svarede Åse af hjertelig 
overbevisning og vendte Erik ryggen . 
Men dum var Minna ikke , blot københavnerinde 
lige fra sine inderste fornemmelser indtil 
den yderste klang af sin latter . For hende var 
et hovedstadsliv den eneste virkelige tilværelse , 
hele dette jyske landliv kun en morsom skueret . 
Hun kunne ikke få i sit hoved , at det 
gjorde sin uforstyrrelige dont hver dag , medens 
hun omtumledes af hovedstadsbruset ; uvilkårlig 
tog hun det for noget , der var sat i gang for 
ferierejsendes morskab . 
Men hjærterne tog hun — selv vinge lod 
sig smigre af hendes halvt ærbødige , halvt barnagtig 
kokette venlighed . Han tog mapper 
frem og viste hende sine billeder — hendes 
bemærkninger derom faldt ikke så tossede 
endda .  » Jeg siger dig , «  betroede han Erik ,  » hun 
ser godt — ja , meget godt . — hvad synes du 
i grunden om hende ? « 
Erik lo . 
» Kan du nu ikke længer tåle at se mig gå 
om , frank og fri ? « 
» Hm ! «  sagde vinge ,  » jeg skulle vel ikke 
være den , der ønskede dig lagt i lænker . « 


men han havde dog båret sig kejtet ad ; 
thi helt uden bagtanke var hans interesse for 
Minna ikke . Og dagen efter spurgte han på ny 
— halvt i distraktion : 
» Hvad synes du i grunden om hende ? « 
» Onkel — jeg ved det ikke . « 
Det var den rene sandhed  : Erik havde 
ikke mere rede på sig selv . Han var begyndt 
med at gøre kur til Minna på trods og for 
at bøje Åses sind . Straks faldt det hans brave 
natur lidt vanskeligt at tale til den ene , medens 
han tænkte på den anden  ; men lidt efter lidt 
gled tankerne over til ordene , indtil han en 
skøn dag med undren spurgte sig selv , hvem 
af de to han egentlig var forelsket i . Minna 
var lysere , gladere , — Åse blev ved siden af 
hende mørk som en lyngbakke mellem gyldengule 
agre . Og så var der i Minnas stemme 
denne halvdulgte ømhed , over hendes nedslagne 
øjenlåg denne talende tavshed , som et mandshjerte 
ikke kan modstå . Erik havde en forfængelighed , 
der nys havde lidt skuffelse og 
nu med des mere velbehag svøbte sig ind i den 
lille frøkens silkebløde beundring . 
Om Åse blot havde været skinsyg ! men 
Eriks hårfineste spejden kunne ikke fange blot 
et ord — en mine — et blik , der talte om 
andet end mut ligegyldighed . Og i hævnlysten 

harme bøjede han sig tæt over Minna og sænkede 
i hendes sind al den lokkende stemmeklang , 
som Åses øre lukte sig for . 
Minnas hoved var som et dueslag : en 
tanke fløj ud , medens en anden fløj ind . 
Hun skiftede hvert øjeblik tidsfordriv og 
kunne ikke finde sig i i o minuters ensomhed . 
Nu var hun på krocquetplænen , så i stikkelsbærbuskene , 
så ved klaveret . Hun dansede 
mere , end hun gik , og lo mere , end hun talte . 
Erik og hun drøftede fælles minder , fælles bekendte , 
fælles interesser . Han var til mode som 
havde han ligget i en hermetisk lukket dåse 
og ret nu stak hovedet op over låget . Med 
Minna kunne han tale om alt — fra vibenshus 
til slotskroen — fra Shakespeare til Herman 
bang — og han nægtede sig ikke noget . 
I al denne tid — thi besøget varede uger 
— holdt Åse sig mærkelig tæt til de andre . 
Den nærsynede kandidat gjorde kur af al formue , 
og hun modtog den straks med god villie , 
fordi hendes kvinde-instinkt forlangte hævn over 
Erik . Men tålmodigheden slog i længden ikke 
til  ; hun formåede ikke at smile ud af et bittert 
sind , og hun gad ikke tale , når hun intet havde 
at sige . Altså løftede hun blot lidt på kandidaten 
for atter at lade ham falde til jorden , 
så flak som en pandekage . 
Men hun og Minna droges mod hinanden i 

et forhold , der ikke savnede sympatti eller 
forståelse . De kom hver fra sin kant af livet , 
men de mødtes her på det evig-kvindeliges 
urgrund . Måske vidste det mørke og det lyse 
hoved instinktmæssig , hvor vel de klædte hinanden . 
Det kunne falde Minna ind at fæste en 
mørkerød rosenknop i Åses hår og med oprigtig 
glæde påkalde de andres beundring , og 
atter kunne det hænde , at hun fornemmede et varmt , 
hurtigt Kys på sin kind — da var det Åse , 
som halvt skamfuld smuttede forbi og lo . Om 
dagen fjærnedes de ved Eriks nærværelse ; men 
ved sengetid i den tyste sommerskumring listede 
Minna over gangen ind på Åses værelse , og 
da gik talen , lig et pludrende væld , til midnat 
og ud over den . Bestandig var det Åse , der 
hørte til , og altsom hun lyttede efter Minnas 
ord , rullede dække på dække op , og hun så 
ind i et land : det underfuldt rige ungdomsliv , 
der bredte sig under tusind kærters glans . — 
skulle hun nogensinde nå derind ? 
Sommetider frittede Minna ud om Åses 
liv ; men der var så få fakta i det , og svarene 
kom så knappe , at spørgeren til sidst ikke ventede 
på dem , men straks gled ind i sit eget 
livs mangehånde erfaringer . 
De sad begge i karmen af det åbne vindue , 
medens aftenhimlen udenfor blånede i dybere 
og dybere skær . 

» Åse ! hvad skulle jeg gøre her , hvis jeg 
ikke havde dig ? « 
Åse mente — lidt but — at Minna havde 
tilhold nok hos de andre . 
» Jamen , de er dog mandfolk , og til dem 
kan jeg ikke sige , hvad jeg vil . Og jeg trænger 
sådan til at tale mig ud , Åse — om så mange 
ting . « 
Åse spurgte ikke om navnet på disse 
mange ting  ; hun spurgte i det hele kun sjælden 
— langt sjældnere , end Minna kunne have 
ønsket . 
» Og holder du ikke også af mig — hvad 
Åse ? « 
»  jo , jeg gør «  — og som for at tilintetgøre 
en eller anden usynlig modsigelse , gentog hun : 
» jo , jeg holder netop af dig . » 
» Og ved du hvad , Åse ! du er sådan en 
morsom lille trold — det er derfor , jeg allerbedst 
kan lide dig — for du er slet ikke som 
de andre . « 
Åse blev rød under det skjulende tusmørke . 
 « 
» Jeg ved det godt — jeg er ikke som de 
andre . « 
» Men , Åse , «  udbrød Minna , der havde opfanget 
en dirren i hendes stemme ,  » jeg mente 
ikke noget ondt dermed . Det ved du godt — 
ikke også ? du ved det godt ! « 


og Åse , der aldrig kunne modstå et kærligt 
tonefald , rykkede nærmere og lagde sin 
kind til Minnas kind . Der sad de — tavse — 
medens de lune aftenvinde hviskedee omkring 
dem . 
» Åse ! «  sagde Minna endelig ,  » tror du på 
den  » første «  kærlighed ? « 
Ja . Åse troede ikke blot på den første , 
men på den eneste . 
» Men det gør jeg også , «  forsikrede Minna . 
» For , ikke sandt — du ! man kan nok sommetider 
bilde sig ind , at man er forelsket — sådan 
en lille smule — men det betyder bare ingen 
verdens ting . Og der er kun én kærlighed , 
som er den rigtige — den store kærlighed . « 
Hun standsede kort , som ville hun bringes 
på gled af Åse . Men hendes hjerte blev 
fuldere og fuldere — og så randt ordene hende 
over læben . « 
» Jeg var kun femten år — Åse — da 
jeg første gang så Erik våge . Vi gik på 
danseøvelser sammen — det er nu længe siden . « 
» Fire år , «  regnede Åse hurtig . 
>ja , fire år — og lige tosset er man , « 
Sagde Minna imellem gråd og latter —  » og , 
Åse , jeg bliver aldrig , aldrig klogere . « 
Åse var til mode — så nogenlunde — 
som om man langsomt og omhyggelig skar hendes 
hjærte i småtærn . 

men Minna greb med begge hænder om 
vinduesposten og hældede hovedet tilbage , så 
at hun kunne se lige op i aftenhimlen med dens 
sommerblege stjærneluer . Over hendes hoved 
stod Karlsvognen og pegede med sin nedbøjede 
Stang på den brændende røde arkturus . 
» Gid — gid — gid — jeg altid kunne være 
her på landet og hver aften se den store , lyse 
stjærnehimmel — man bliver så god deraf . « 
Åse svarede ikke . Hun havde siddet her 
hele sit liv , hver aften set stjærnerne tændte og 
fulgt dem på vej med sine tanker — men 
hun var ikke bleven god deraf . For om nu 
Minna slap håndfæste og faldt baglængs ud , 
ville da hun , Åse , blot gribe i hendes kjoleflig 
for at holde hende tilbage ? 
» Og jeg har været til alt for mange baller 
— Åse — jeg har kendt for mange studenter 
og løjtnanter — jeg synes , at der ligger pudder 
og balstøv over alle mine tanker . Og jeg ville 
så gerne , så gerne blive anderledes . « 
» Du er god , «  sagde Åse med inappelabel 
vægt . 
Åse , synes du ikke , at han — du ved 
godt , hvem jeg mener — synes du ikke , at han 
ligner himlen med alle de klare stjærner på ? 
Når man er hos ham , bliver alting så højt og 
vidt — og man får gode tanker — og — — « 
Hendes stemme blev siddende i gråd . 

Åse havde lyst til at tage hendes hoved 
ind til sig og kysse tårerne af det våde øje . 
Hun havde også lyst til at ramme hende med 
et snærrende hvin gennen sjælen : tro ham ikke ! 
Jeg har holdt ham i min hånd og set ham opløses 
som en skumflage deri . 
Men hun gjorde ingen af delene — lukkede 
læberne sammen og kæmpede sig gennem den 
stigende sjælevånde . 
» Minna ! «  spurgte hun pludselig —  » er du 
bange for at dø ? « 
Minna for sammen med et Gys  : 
» Hvorfor sagde du det ? hvorfor talte du om 
døden nu ? « 
» Jeg så i eftermiddag Per smeds lille dreng , 
som døde i nat . Han var sådan en lille skrantning 
og fuld af rynker i ansigtet som en gammel 
mand . Men nu havde de glattet sig ud hver 
eneste en , og jeg tænkte : det var måske 
ikke så slemt at ligge der , med lukte øjne og 
en falmet rose i hånden og sådan en dyb , 
dyb fred over ansigtet . « 
» Åse — du må ikke — du må ikke tale 
om — alt det ! «  bad Minna bønlig .  » Livet er 
så dejligt at leve . Og der er ingen ting i 
verden så godt som det  : at holde af ét menneske 
og tro på ham — fuldt og fast — Åse ! — — « 
Og bristende i gråd på ny lagde Minna sit 
hoved mod hendes skulder . 

Åse løftede det ublidt bort : 
» Jeg holder af ingen — og ingen holder af 
mig . « 
» Hvor kan du sige det ? holder jeg ikke af 
dig ? « 
» Og jeg bryder mig heller ikke derom , « 
Vedblev Åse . 
» Men du ved godt , at der er en , som holder 
endnu mere af dig end jeg — Valdemar ! « 
» Han ! « 
Minna kom til at le endnu med tårer på 
kinden : 
>åse , der er ingenting så grinagtigt som 
at se ham gøre kur til dig . Der kommer han 
listende på alle fire , med krummet ryg som 
den lille hvide killing — og straks farer du frem 
og bjæffer ham af vejen ligesom eders store 
lænkehund « 
» Han kan jo lade mig i fred . « 
» Åse ! »  — Minnas stemme bøjede sig indsmigrende 
til hendes øre —  » kunne du ikke 
holde af ham — du ? Han er så skikkelig . « 
Åse sprang ned af karmen : 
» Nu vil jeg i seng . Gå så , Minna ! « 
» Å , nej , nej ! det er så lyst endnu . « 
Men Åse rullede rask persiennen ned . 
» Ja , ja ! «  sukkede Minna resigneret ,  » Godnat 
da , du lille grimme troldunge — for det har du 
været i aften . « 

hun kunne i mørket akkurat finde Åse og 
kysse hende til godnat . Kysset fik hun tilbage , 
hurtigt og hedt — der påkom Minna en underlig 
følelse af , at Åse ligeså gerne kunne have 
bidt hende . 
En hel time efter sad Åse endnu på hug 
udenfor sin seng . Hun havde engang — det 
vidste hun vel — af hele sin villie forsaget Erik , 
og det havde været hende så let , dengang hans 
tanke alle vegne søgte hende . Men med blikket 
vendt ud i mørket fortalte hun Vorherre , at dersom 
han nu virkelig tog hende på ordet og 
gav Erik til en anden — ja , så skulle han få 
at se , hvad hun turde gøre ! « 
Næste eftermiddag var de fire unge ved 
fjorden . Minna øvede sig i at kaste smut , og 
Erik søgte på strandkanten flade sten til hende . 
Valdemar fugl , der efter sædvane var tilovers , 
skottede usikker hen til Åse , som havde sat 
sig på en stor sten ved havstokken og morede 

sig med at lade småbølgerne skvulpe op over 
sine sko . 
» Nej , jeg kan ikke ! «  råbte Minna modfalden 
og kastede med et plask den sidste sten 
ud i vandet —  » de vil ikke hoppe . « 
» Det er , fordi vandet ikke er glat nok « 
Trøstede Erik ,  » De har netop et udmærket kast , 
frøken Minna . « 
Åse bukkede sig i det samme , tog den 
første , bedste sten og kastede den fladt ud — 
den formelig trillede hen ad bølgerne . 
» Bravo ! da capo ! «  råbte kandidat fugl , 
medens Minna stod helt fortabt i beundring . 
Men Åse var rask sprungen op og løb over 
skibsbroen ud til båden , som lå fortøjet der . 
Hun hoppede ned på toften og gyngede den 
frem og tilbage ved sin vægt . 
» Hvem vil ud at sejle ? «  råbte hun . 
» Sejle ! ja , lad os sejle ! «  Minna klappede 
henrykt i hænderne •—  » men hvem skal ro ? « 
» Ro ! «  gentog Åse —  » nej , vi vil have 
sejl på . « 
» Og hvem skal klare dem ? «  spurgte Erik . 
» Det kan Valdemar , «  — Minna så tillidsfuldt 
på sin Broder . 
» Kan de ? «  udbrød Åse med en så ufordulgt 
forundring , at den opildnede hele kandidatens 
selvfølelse . 

» Ja , «  sagde han ,  » jeg er vant til at sejle 
med onkel lund på vejlefjord . « 
Erik så prøvende ud over fjorden . Inde 
i bugten , i læ af land var der nogenlunde 
stille vande , men længere ude mørknede det 
urolig brusende , og hvide skumpletter dukkede 
op og ned . Det havde i flere dage været bygevejr 
 ; men nu var der just et langt ophold  ; 
himlen skinnede blåt viden om — kun over 
bakkerne på den modsatte fjordbred sås endnu 
en skyflig af den sidste byge . 
» Skal vi have topsejlet opr «  spurgte Åse . 
» Nej ! «  svarede Erik næsten vredt han 
tænkte på plejefaderen . 
De fik sejlene op og styrede ud efter for 
god bør over hoppende , let perlende bølger . 
Åse sad til rors ; Valdemar fugl havde ondt 
ved at stilles på sin plads  ; han skottede imellem 
bønlig forskrækket op i sejlene , som ville han 
bede dem ikke gøre hans sømandsry til skamme . 
Men i forstavnen sad Erik tæt ved Minna , der 
rakte sig ud over rælingen og lod hånden 
glide frem i vandet . De sladrede sammen i 
denne lidt pjankede tone med et anstrøg af 
ømhed , som Åse nu kendte så vel . Sommetider 
snappede Minna med et lille hvin hånden 
til sig , når en stor rød vandmand uforvarende 
kom mylrende frem med sine ildarme . 

da de kom ud af bugten , blev vinden 
stridere , og bølgerne fik mere fart . — båden 
gled hoppende hen over dem , og før de fire 
vidste af det , var de midt ude på fjordens brede , 
stærke bølgefang . 
Åse passede ufortrøden sin dont og lod 
passiaren i den anden ende af båden glide sine 
øren forbi . 
» Se ! «  udbrød pludselig Minna ,  » der gik solen 
bort  !  « 
De vendte alle deres hoveder opad . Solen 
var bleven slugt af en sky , der rugende tung 
med sin blåsorte masse dækkede sydosthimlen , 
medens dens spids i en skarp tak skød sig helt 
op over deres hoveder . Endnu for et øjeblik 
siden havde der været skærende Sollys ; nu lå 
alt i pludseligt mørke , og de første store regndråber 
faldt ned i båden . Vindstødene skraldede 
i sejlene , og vandene for ilsomt af sted , 
som jog en urolig ånd hen over dem , baskende 
dem med vingen i sin flugt . 
De blev alle stille og så med ængstelig 
forventning ind i uvejret , der nu i sit vide fang 
hyllede fjordbredderne ind og jog nye skybanker 
op over den sidste flig af himlens blå . 
» Å gud'- å gud ! «  råbte Minna , —  » lad 
os komme hjem ! « 
Åse så på kandidaten med et blik , som 
han følte gennem hele kroppen . 

» Kan de krydse ? «  spurgte hun . 
» Ja — jo — jeg tror nok . « 
» Ja for ellers gør vi bedst i at sejle for 
børen over til den anden side og få en mand 
med fra vinding  « 
» Nej , nej ! «  råbte Minna og stirrede med 
rædsel over mod den anden fjordbred , der 
næppe øjnedes gennem mulmet —  » vi vil ikke 
længer ud — lad os komme hjem ! « 
Åse drejede lidt på roret . 
» Skal vi da vende ? «  spurgte hun . 
» Ja , «  bifaldt kandidaten , —  » vend kun , hvis 
de vil være så god . « 
» Og sejlene ? « 
» Sejlene ! — ja , jeg skal nok — « 
Han så ynkelig forfjamsket ud og rørte sig 
ikke af pletten . Minna krøb tættere ind til Erik . 
» Hvis vi drukner , vil de så ikke nok hjælpe 
mig kandidat våge ? — vil de ikke ? « 
Der var en ræddelig dødsangst i stemmen . 
Og mere end det : man følte , hvorledes bybarnet 
med næsten overtroisk skræk stirrede naturmagterne 
i ansigtet ; i den jamrende tone lå 
der måske mindre rædsel for døden end gru 
for det tunge , kolde vand . 
Åse kunne ikke høre Eriks svar  ; men det 
måtte være mildt beroligende ; thi det tystnede 
straks den lilles angst . 
Da skød blodet hende op i kinderne ; hun 

så rundt på dem alle tre og lagde i et nu roret 
om , så at båden snurrede omkring gennem 
vind og bølger . Sejlet knagede for kastestødene 
 ; båden krængede om på siden , tumlet 
op og ned af bølgemasserne — nogle øjeblik 
var det , som skulle de gå hovedkulds i dybet . 
Minna skreg højt : 
» Jeg vil hjem — jeg vil hjem — å , sejl 
dog i land ! « 
» Vi kan ikke komme hjem , «  sagde Åse , 
» vi har vinden imod os . Og jeg kan ikke------- « 
Hun gjorde nogle oprigtige forsøg på at 
få båden drejet op for vinden — det ville 
ikke lykkes . 
Erik var ikke søkyndig nok til at bedømme 
situationen . Han fornemmede bølgestødene mod bunden 
af båden , så , at sejlet var ved at gå 
bag over i magtesløs kamp mod blæsten — og 
koldblodig trak han støvler og frakke af . 
Minna hvinede højt : 
» Å gud ! — å gud ! — så skal vi dø ! « 
Hun ville klamre sig til Erik ; men han 
skød hende læmpelig fra sig , sprang over toften 
og bøjede sig hen imod Åse : 
» Jeg kan svømme , Åse ! hold dig til mig ! 
Lov mig det ! « 
Hun svarede ikke , men holdt det blege , 
trodsige ansigt op mod vind og vejr . 

Erik kom hende så nær , at hans ånde 
strøg mod hendes læber , idet han hviskedee  : 
» Eller vi dør sammen — Åse — vi to ! « 
Hurtig vendte hun blikket imod ham . Så 
ham ind i øjet — så ham dybt i sjælen , der i 
denne stund ingen anden tanke ejede end hende . 
» Ja ! — vi to ! «  — hun lagde sin hånd i 
hans . 
Og da skilte intet dem ad , hverken det høje 
eller det dybe , hverken det nærværende eller 
det tilkommende , hverken levende eller døde . 
Med dødstanken i deres sind havde de lagt hænderne 
sammen , rede til at gå med hinanden ind 
i evigheden . 
Og over deres hoveder lød den langsomt 
rullende torden ; et lyn for blændende ud af 
skymulmet — det var naturen selv i sin storvælde , 
der gav sit amen til deres pagt . 
De sad tavse , hånd i hånd — blot et 
øjeblik , men for dem et liv — da de med ét 
formelig trimledes fra deres plads ved et voldsomt 
gyngende skvulp . En plasksø skyllede 
ind over båden  ; Åse havde sluppet roret , og 
blæsten svingede sejlene hid og did efter eget 
tykke . De havde i sandhed ingen brug haft 
for topsejl i den situation . Faren var stor nok 
og så for de otte ukyndige øjne endnu større ud . 
Nok et gyngetag ! Minna hvinede vildt — 

ude af stand til blot at finde ord for sin sjælevånde . 
Åse sprang rask hen til sejlet .  » Din kniv , 
Erik ! har du en kniv ? — jeg kan ikke få 
knuden op . « 
Han fik den frem af vestelommen , og med 
ilsom hast skar Åse skøderne over . Nu hang 
sejlene løst , klaprende i vindfanget . 
Minna troede , hun ville myrde dem . 
» Tag sejlene ind ! — å tag dem ind ! « 
Bad hun . 
» Vi kan ikke , «  sagde Åse ,  » og de gør ingen 
fortræd , som de hænger . « 
» Men hvad nu ? «  klynkede Valdemar fugl 
—  » vi har ingen årer — hvorledes kommer vi 
hjem ? « 
Midt i den stærke bevægelse af jubel og 
gru fik Åse en fortvivlet lyst til at le : 
» Vi kommer slet ikke hjem ; her kan vi 
ligge til dommedag . « 
» Jeg tør ikke — jeg tør ikke , «  hulkede 
Minna . 
» Hvad tør du ikke ? Nu er der jo ikke 
noget i vejen . Vi gynger blot op og ned og 
driver lidt for strømmen . « 
» Jamen , hvor kommer vi hen ? « 
» Ud på Kattegat , op over Skagen — over 
Nordsøen og Atlanterhavet til Amerika , «  trøstede 
Åse lystig . 

» Nej , nej ! græd dog ikke sådan ! der er 
ingen fare nu «  — og hun lagde sit ansigt tæt 
ind imod Minnas våde kind . 
Den lille kryster tog hende på ordet . 
» Mendetregnerså forfærdelig , og vi har ingen 
paraply , «  — nu , da den værste dødsangst var 
overstået , græd hun for sin nye sommerhat . 
Åse opgav hende for denne gang og sad atter 
stille hos Erik med sin hånd i hans . Under 
den vrede mørke himmel og over det sorte 
dødens dyb gav de to hinanden deres sjæl . 
Men rundt om blev det mørkere og mørkere  ; 
regnen styrtede ned i flager , og tordenen 
rullede som Jehovas røst over deres hoveder . 
Minna prøvede ikke mere at nærme sig Erik ; 
hun gemte hovedet i sine hænder i stille jamrende 
gråd . Midt under den svare gru og 
bekymringerne for sommertoilettet forstod hun 
nu også , at Erik havde glippet hende . 
Kandidat fugl , der selv var til mode som 
den usseligste synder , fik ondt af sin lille søster . 
Han flyttede hen til hende og lagde trøstende 
armen om hendes liv . 
» Å , Valdemar ! «  hulkede det stakkels barn , 
» vi kommer aldrig hjem til København , og du 
kan ikke svømme . « 
Hun lagde hovedet på hans skulder , og 
han strøg hende over kinden , indtil hendes 
hulken sagtnede til en stille , endeløs klynken . 

og således sad de — to og to — kun nu og 
da løftende en arm for at afværge de våde sejl , 
der slog mod deres ansigter . 
Blæsten havde foldet sine vinger sammen 
under den styrtende plaskregn , der rundt om 
dannede millioner af småbitte springvand på 
bølgetoppene . Fjordbredderne viskedes ud  ; hele 
rummet : himmel , hav og land flød sammen i 
en eneste grålig tung vandmasse . — — 
og således løb også tiden ud i det endeløse 
grå . De fire havde en fornemmelse af , 
at dag skulle blive til nat og nat til dag , 
medens de skvulpede op og ned mellem to 
bølgerygge . Ingen af dem havde lyst til blot 
at se på uret , og mindst anede de , at der 
næppe var gået tre kvarter , siden Åse kovendte 
dem . 
» Halloi hot hvem der ? «  lød pludselig en 
stemme . Den kunne være nær , og den kunne 
være fjern ; gennem de mange plaskende lyd 
lod afstanden sig ikke beregne . Men de fire 
vaktes som af drømme og stirrede ud hver til 
sin kant . Åse var den første , som fik øje på 
en robåd , der kæmpede sig hen til dem . I 
den var to mand — vinge den ene . 
» Per Sonne ! «  råbte Åse . 
Angeren sved Erik ; han havde i disse øjeblik 
ikke sendt faderen en tanke . 

» Nå , «  sagde Per Sonne ;  » det var vel , at 
vi hittede dem . Her har nok lykken været 
bedre end forstanden . « 
Med lidt besvær nåde de over i Per Sonnes 
båd — selv Minna tog springet uden et kny 
— og deres egen toges på slæb . En halv 
time efter stod de på land . Vinge havde i 
al den tid ikke mælet et ord . 
» Har du været bange ? «  spurgte Erik . 
Vinge mumlede blot noget om , at han fra 
land havde set efter dem , lige til regntykningen 
tog dem bort . 
Men i det samme greb han med begge 
hænder om plejesønnens arm rede til at segne 
lige ned i jorden . Erik måtte bruge al sin 
kraft for at holde ham oppe . 
» Du er syg , onkel — « 
» Blot — lidt svimmel , «  hviskedee vinge — 
» efter den stærke søgang . « 
Og han havde ingen klage eller bebrejdelse 
ydermere . 
Næste dag rejste de to søskende under et 
antageligt påskud . Hele den nat var Minna 
forbleven på Åses Kammer , og de havde lagt 
deres hoveder til hvile på den samme pude . 

det kom til en lang forklaring med bebrejdelser 
og tårer , Kys og tilgivelse . Og til allersidst 
havde Minna sagt :  » Måske jeg alligevel ikke 
holder så meget af ham , som jeg troede , — 
for derude på vandet ville du dø med ham ; 
men jeg — jeg tænkte bare på mig selv . « 
Hvorefter de faldt i søvn med hinanden om 
halsen . 
Vinge var ikke lidet stolt af sit skarpsyn , 
da han straks opfattede afrejsen som en kurre 
på tråden mellem Erik og Minna . Hans velvilje 
for denne sidste havde ikke været uden 
skinsyge , og nu , da han ikke frygtede Åse 
mere , glædede han sig til på ny at få Erik 
for sig selv . Thi bød han sine gæster farvel 
med samme opklarende høflighed , som småbørn , 
når de ser et fremmed ansigt i begreb 
med at forsvinde . 
Erik stod ved vognen . Han søgte Minnas 
blik  ; men hun undveg det standhaftig . Skinsygen , 
skuffelsen , ja måske kærligheden selv 
var hun kommen over — ydmygelsen kunne 
hun ikke forvinde . Dog , da hans trak i tømmerne 
og løftede pisken til smæld , medens Pasop 
sprang gøende frem og tilbage i sin lænke — 
da måtte hun vende sig om for at se Erik 
— en eneste gang endnu . Hun mødte hans 
ærlig bedende , angerfulde blik , og medens 

rerne ufrivillig randt hende over kinden , rakte 
hun sig ud for at byde ham hånden til farvel . 
Et øjeblik efter rullede vognen ud af gårdsporten , 
og Erik så aldrig mere det blondlokkede 
hoved , han med så megen flid havde gjort 
kruset . 
Den dag var der stille ved middagsbordet . 
Erik og Åse legede fremmede med hinanden  ; 
deres kærlighed var endnu for sky til at vove 
sig ud i daglyset for alles øjne . Vinge havde 
netop den mine , som lukkede endog grønnings 
mæle ; han selv talte ikke et ord . 
Først , da de rejste sig fra bordet , trak han 
et brev frem og rakte det til Åse : 
» Læs det ! « 
Hun adlød , og faderen betragtede hende 
omhyggelig , medens hendes øjne gled ned ad 
papiret . 
» Vil du ? «  spurgte han . 
» Ja — jeg vil . « 
Vinge åndede lettere ; thi han var ikke 
uden samvittighedsnag overfor Åse ; det var 
ikke hensynet til hende , der havde stået i 
første række for ham . 
» Og du er rede til at rejse — om et par 
dage ? « 
» Ja ! «  — svaret kom denne gang med kendelig 

banghed , og hun kunne ikke lade være med 
blikket at strejfe Eriks ansigt . Han sendte hende 
et lille hurtigt , opmuntrende smil  ; brevet kendte 
han ; det var fra tante Christiane og meddelte 
kortelig , at hendes hus nu var smittefrit og rede 
til nårsomhelst at modtage Åse . Men Erik 
havde ikke det mindste mod at få hende til 
København ; thi det var — netop under gennemlæsningen 
af brevet — med stor klarhed gået 
op for ham , at det just var der , han selv om 
ikke alt for lang tid måtte lande . 
For første gang i sit liv følte vinge lyst 
til at klappe sin datter på kinden , og han undlod 
det kun af undseelse . Han havde ikke 
ventet at slippe så let igennem med sin plan 
— uden mindste fruentimmervrøvl . Og han 
tænkte lidt på , hvor ung hun var , og hvor ene 
hun skulle flyve ud i verden , hvor hun var en 
vildfremmed fugl . Blot for at have Erik hos 
sig , uden hallucinationer , uden fremtidsfrygt , 
slog han faderhusets døre i for sit eget barn . 
Og næppe vovede han at sige , hvad der 
dog var fuld sandhed :  » Åse , jeg håber , at 
dette skal blive til gavn for dig . « 
Hertil svarede Åse hverken ja eller nej ; 
hvor skulle hun også kunne have noget begreb 
om det ? 
Med åben mund og sine udtryksløse øjne 
vandrende fra den ene til den anden , hørte 

grønning til . Hendes overraskelse og indignation 
var i øjeblikket for stor til at finde ord ; 
først i Enrum fik den luft : 
» Han sender sit barn bort uden så meget 
som at spørge mig , om hun ejer et par anstændige 
sko . Mon han tror , at hendes tøj vaskersig 
selv , siden han vil have hende pakket ind 
med to dages varsel ? « 
Pifter middag gik Erik ind til vinge , dermed 
velbehag så den daglige tingenes orden 
således af sig selv glide til rette på ny . Forøvrig 
lagde han vel mærke til , at plejesønnen 
var alvorligere og blegere , end han plejede . 
» Så er vi dog ikke den lille tingest kvit endnu , « 
Tænkte han og sendte sin velsignelse efter Minna 
Erik havde slet ingen hast med at få fat 
på Åse ; han vidste jo , at der var et helt liv' 
at eje hende i . Han var så glad , som et menneske 
kan være — ikke en krog i hans sind , uden 
at der var lyst fred derinde . Men den store 
glæde gjorde ham stille ; han tog imod den med 
knælende taksigelse . Og vinge , der altid instinktmæssig 
følte sig berørt af hans stemninger , 
ventede i stilhed på en tilståelse . Men da 
der ingen kom , satte han sig til rette ved sit 
skrivebord . 
Fra sin tidligste barndom huskede Erik ham 

ved dette skrivebord , fuldt af bøger og manuskripter . 
Men i den første måned efter hans 
hjemkomst havde al syslen med papir - trykt 
eller beskrevet — været henlagt til aftentimerne  ; 
det var først i de sidste uger , da Erik havde 
svigtet , at vinge efter gammel vane sank ned 
ved sit arbejdsbord , så snart han var i nærheden 
af det . 
» Onkel , hvad er det egentlig du skriver ? « 
» Intet , der ikke ligeså gerne kunne blevet 
udeladt . Men noget skal man jo bestille . « 
» Er det blot derfor , du skriver ? Nu lyver 
du dig selv på .  « 
Vinge vendte sig om på stolen : 
» Se , Erik , jeg tror ikke synderlig på det , 
mennesker sådan går omkring og snakker om 
som deres kald . I det mindste mener jeg mig 
ikke at sidde inde med noget kald . Men jeg 
har følt mig hjemme her mellem mine bøger 
og papirer — det er det hele . « 
Og han skrev på ny , medens Erik summede 
sig på ordene . 
» Hør , «  sagde han ,  » er du vis på , at du i 
den anden verden vil finde grønne træer og 
fuglesang og lange sommerdage med høj himmel 
— siden du tør kaste vrag på alt det i 
denne  ?  « 
» Du ved , Erik , at mine fordringer til den 
anden verden er overordentlig beskedne . Jeg 


forlanger end ikke husly i den . Men ét er jeg 
sikker på : at jeg hist oppe ikke træffer mine 
egne værker — derfor gør jeg dem færdige hernede . 
 « 
» Dine værker , «  sagde Erik — han havde 
egentlig tænkt , at det hele kun var noter og 
exerpter —  » men hvad er det da , du skriver ? « 
» Vær så god ! «  vinge lagde med stor 
redebonhed en bunke bøger og manuskripter 
hen til ham . Erik bladede lidt i bøgerne , 
vendte dem så om og læste titelen . Det var 
altsammen videnskabelige værker — mest på 
fremmede sprog •— omhandlende Ægypten og 
dets historie . Derpå tog han fat på manuskriptet 
og begyndte at tyde vinges faste , men 
miniaturagtige håndskrift ; dog opgav han ævret , 
da han straks på første side stødte på afskrækkende 
videnskabelig terminologi . 
Vinge trak en skuffe ud — den var stoppet 
med tæt skrevne ark , alle hørende til samme 
værk . Her lå altså år af plejefaderens liv , 
som Erik ikke havde kendt . 
» Jeg vidste ikke , at du var ægyptolog . « 
» Det er jeg heller ikke . « 
» Men alle disse bøger — den masse , du 
har skrevet der . « 
» Makulatur , Erik ! når jeg er død , kan du 
brænde det . « 
» Kære du ! «  Erik blev så underlig varm 

om hjertet —  » brænd da heller hele bunken 
nu i dette øjeblik 1 og lad os gå ud — ud i 
friluften ! « 
Vinge rystede sørgmodig på hovedet . 
» Jeg er en bogorm — mit element er støv 
og visne blade .' « 
» Og husk på «  — Erik begreb ikke , hvorfor 
han blev mere og mere bevæget —  » husk 
dog på , at du engang skal dø ! Og lev livet , 
medens du ejer det ! « 
» Livet ! hvad kender du til livet ? — har 
du nogen sinde kedet dig ? « 
Om Erik havde ? ! 
» Men jeg tror dig ikke , «  sagde vinge .  » Du 
kender måske kedsomheden blot som tom 
luft , som en mangel på foretagsomhed . Men 
jeg kender den som et stof ; jeg har følt tiden 
så tung og tyk , at jeg kunne gribe i den 
med hånden ; den har lejret sig over mit åndedræt 
som kvalmende lede . Og just denne tid , 
som vi nedsvælger i store mundfulde for at få 
ende på den , eller endnu værre  : tygger småt 
mellem tænderne , om den mulig skulle indeholde 
en eller anden kostelig ingrediens — den 
er vort liv . « 
Erik ville gøre en livlig indvending , men 
vinge afbrød ham : 
» Kedsomhed er ikke at være ene , den er' 
at være selvanden med sig selv . Jeg har været 

så fuld af mig selv , så omgiven af mig selv 
på alle leder og kanter , at jeg for at frelse 
mig ud deraf har måttet bringe noget af denne 
selv-overflod på papiret . - her ligger det . « 
Erik så alvorlig , ja tankefuld ud : 
» Og så lidt er jeg i dit liv ! « 
» Du ! «  — hvor lød vinges stemme pludselig 
forandret —  » Erik , alt hvad jeg her har sagt 
er noget sludder . Dette muldne tankespind 
er kun en mumiedragt ; hvad der er levende i 
mig — det er alt sammen dig . « 
Erik tav med en skyldnersamvittighed . Thi 
om han samlede sammen i én stor sum , hvad 
der var i ham af ømhed mod plejefaderen , så 
ville han dog altid stå fattig overfor en ytring 
som denne . 
» Hvorfor udgiver du ikke din bog  ? «  spurgte han . 
» Fordi «  — vinge talte med al overbevisningens 
styrke —  » fordi der i den ikke findes 
ét gran nyt . Jeg har som en muldvarp gennemrodet 
mit stof , samlet mig selv en bunke viden 
— mere mægter jeg ikke . Mit arbejde indeholder 
de selv samme videnskabelige atomer 
som mine forgængeres , blot aflejrede på forskellig 
måde . En grubler er jeg , ingen tænker . 
Og hvilken pedant jeg er i min forsken , hvor 
lidt friskhed der er i mit arbejde , ser du deraf , 
at jeg har tilbragt en halv snes år af mit liv 
med denne syslen uden at gøre noget forsøg 

på selv at nå hint underlige land — sphinxernes 
fødestavn . « 
» Men du har dog valgt dit stof . « 
» Det har jeg . Der er over dette folk og 
dets historie et uendelighedens præg , noget , 
der går bag om selve tiden og får mig til at 
føle mit eget liv som et sekundfnug , og da 
tynger det mig mindre . Jeg lærer tålmodighed 
af disse gode gamle ægyptere , der så skikkelige 
ligger og venter på deres sjæles hjemkomst . 
Kort sagt «  — han smilede lidt selvironisk 
—  » jeg graver dem op , fordi jeg ikke 
kan lade dem ligge . « 
» Og du er vis på , at dit arbejde er værdiløst ? « 
Erik betragtede mistrøstig de millioner 
små spidse bogstaver . 
» Jeg er vis på , at det er et arbejde af er 
hverdagsbegavelse . Der har ikke engang været 
stof til en ordentlig videnskabsmand i mig . Se 
her «  — han trak to , tre skuffer ud , alle randfyldte 
—  » her gemmer jeg et skrift , betitlet : 
» Landboforholdene i Danmark under enevælden « 
— det havde du ikke tiltroet mig , Erik — her 
elementer til en sammenlignende myttologi — 
her — — men det kan være nok : du ser , at 
jeg er faret fra det ene til det andet og har forsøgt 
mig på andres felter . Ikke engang i stofvalget 
har jeg haft originalitet — —• jeg er 
intet geni . « 

disse sidste ord var , som så ofte hos ham , 
kun det sammentrængte resultat af mange Års 
selverkendelse . For andre , der ikke kendte 
hans ideassociationer lød sådanne postulater 
ofte pudsige . Men Erik havde vænnet sig til 
hans tankespring og forundredes ikke over , at 
vinge , der ved enhver lejlighed stemplede sig 
selv som et gennemsnitsmenneske , pludselig 
fandt det nødvendigt med eftertryk at fralægge 
sig genialitet . Kun troede han ham pessimistisk 
nok til at undervurdere sig selv . 
» Hvorfor skulle du ikke være et geni ? — « 
Han spurgte i fuldkommen god tro . 
Vinge var allerede kommen et godt stykke 
frem ad tankevejen , men gik beredvillig tilbage 
for at møde ham . 
» Jeg skal sige dig hvorfor : så snart jeg 
er kommen et stykke ind på en bane , har jeg 
set , at målet lå langt ude i evigheden , og jeg 
gad ikke flytte min fod for at indvinde de få 
tommer , mine jordelivsskridt kunne føre mig 
hen ad vejen . Jeg manglede tålmodighed , og 
geni er — tålmodighed . « 
Erik så ud som et levende modsigelsestegn , 
men vinge fortsatte : 
» Jeg så , at andre sprang hen over hegn 
og grøfter , nogle bøjede af til siden for at 
trampe sig en genvej  ; men jeg , som ikke havde 
tålmodighed til at blive på den banede sti , 

jeg havde heller ikke mod til at sætte tværs 
igennem uføret , og geni er — mod . « 
» Jamen — « 
Vinge talte uforstyrret videre  : 
» Mine brødre , menneskene , forekommer mig 
ofte som drenge , til hvem der kastes godter i 
grams . Men der var ikke lykke over mig ; i min 
turban faldt ingen pomerans , og geni er — 
lykke .  « 
Erik så eftertænksom ud  ; han fik selv lyst 
til at definere det mystiske • ord  : 
» Geni er — geni . « 
» Rigtig , Erik ! du træffer altid sømmet på 
hovedet — du er en aladdinsnatur . « 
» Nej , onkel , men jeg er et praktisk menneske . 
Skrev jeg en bog , lod jeg den trykke , og lod 
jeg den ikke trykke , skrev jeg den ikke . « 
Vinge så på ham med et smil — halv 
forlegent , halv fortællelystent : 
» Du kan vel vide , at jeg har haft min del 
— ja min rigelige del , forsikrer jeg dig — af 
hvad Faust kalder  » des ruhms , der namensdauer 
trug . «  men kun én gang — en eneste 
gang stævnede jeg ud på kamppladsen — « 
» Og hvordan gik det dig ? « 
» Efter fortjeneste . Man bladede min bog 
igennem , lettede på hatten og lod den ligge . 
Og mere var den heller ikke værd . « 
» Og du prøvede aldrig siden ? « 

» Nej ; jeg havde ingen tro på mig selv . 
Og geni er — tro . « 
Han ville åbenbart , at dette skulle være 
hans sidste ord i den sag og bøjede sig atter 
over arbejdet . Men Erik tog en bog , som han 
ikke læste i . 
Der hørtes i stuen ingen anden lyd end 
pennens kradsen på papiret , og Erik syntes , 
at han kunne fornemme støvets lydløse fald , 
medens edderkoppen spandt sit møre tankevæv 
derinde . 
Han var så glad , og han ønskede - hedt 
og inderligt som et menneske i sine bedste øjeblik 
kan ønske det — at alle var glade som 
han , at ingen skulle findes , der skuffet gemte 
sig bort fra livets lyse løvsalsfest for at grave 
sig ned mellem mumier . 
Og før han vidste af det , faldt der en tåre 
ned på bladet foran ham — og én endnu — — . 
Han græd , for første gang i mange år . 
Græd på den lykkeligste dag i sit liv . — — 
men vinge vendte stadig ryggen til og skrev 
— jævnt og lidenskabsløst ; thi det havde jo ingen 
hast . Han var tilfreds i sit arbejde og tryg 
ved at vide sit barn hos sig . 
Da det begyndte at mørknes , stod Erik op 
og gik bort — så kort og sikkert , som havde 


nogen kaldt på ham i det samme . Vinge løftede 
hovedet og fulgte ham et stykke på vej med 
øjnene — bøjede sig så over papiret på ny . 
Men Erik gik gennem havegangen hen til 
Åses vindue . De havde ingen aftale truffet ; men 
han tvivlede ikke et øjeblik om , at hun ventede 
ham — just nu , da dæmringen lagde sit bløde , , 
udviskende slør over haven . 
Måske var der lidt romantisk sværmeri i 
deres valg af denne tusmørketime . Men de 
kunne deri også gerne have ladet sig råde 
blot af deres fornuft ; thi i dette sære , uhyggelige 
hus , hvor fader og datter , herskab og 
tyende dagen over næppe skiftede et ord , og 
hvor ingen syntes at bekymre sig om den andens 
vel og ve , var der i virkeligheden spejdende 
øjne og lyttende øren , der søgte noget bag 
tomheden og var rede til at gribe alt som bytte 
for deres forslugenhed . Skønt ingen havde 
advaret de to unge for hinanden eller søgt at 
drage dem mod hinanden eller tilsyneladende 
gjort sig den ringeste bekymring for deres skyld , , 
vidste de dog begge to , at deres forhold — , 
lige fra den første tids fjendskab indtil Eriks 
ivrige søgen og nu disse sidste dages fulde forståelse 
— var gennemdrøftet i tyendets gisninger , 
bredt ud over egnen i fordægtig mumlen , 
der spidsede øren efter mere bytte med en 
griskhed , hvis grund de ikke anede . De følte 

sig i daglyset altid sete , om de end selv intet 
menneske øjnede , og de ville i denne time kun 
ét  : være ene . 
Hun sad ved det åbne vindue og ventede 
på ham , rolig og tryg i sin barne-alvor . 
» Åse ! «  kaldte han sagte . 
» Ja , nu kommer jeg . « 
Alle døre i huset var åbne , men det var 
en vej hun ikke søgte . Med et Spring var 
hun i vindueskarmen og fik fodfæste i det 
tynde svajende lindetræ , der strakte sine grene 
•op forbi hendes ruder . Hun havde gjort den 
tur mange gange . 
Nedenunder stod Erik parat til at gribe 
hende i sine arme . Og som om det ikke havde 
været meget nemmere at lade sig glide ned på 
jorden , sprang hun i hans favn , leende , lykkelig 
— °g halvt i gråd . 
Et øjeblik holdt han hende i sine arme , 
inden han varsomt satte hende ned på jorden : 
» Tak , Åse ! « 
» Vidste du ikke , at jeg ville komme ? jeg 
har ventet på dig hele dagen . « 
Og nu var hun rede til at følge ham — 
uden at se sig tilbage — hvorhen han så ville 
føre hende . — — 
ikke langt bort . Blot ind gennem den lune , 
mørke nøddegangtil grøftehegnet , hvorfra man så 
ud over fjorden og himlen med dens stjærneglans . 

de gik hånd i hånd uden at tale ; det 
faste , trygge håndslag , hvori de følte pulsene 
banke , var et troskabsløfte , uden svig . 
Om man havde sagt til dem  :  » I to skal 
ikke få lov at vandre vejen med hinanden , « 
Så havde de måske begge endnu i denne aftenstund 
ment , at de kunne skilles — og dog 
finde sig selv igen . Først i savnet skulle de 
forstå , hvor dybt de var dukkede i hinandens 
væsen , tanke mod tanke , stemning mod stemning . 
Skønt deres hjerter var fyldte til randen , 
vidste de i virkeligheden intet om denne sommers 
listige værk ; de kendte ikke selv vælden 
af den elskovens flodbølge , der var stegen 
højere og højere , alt som de dæmmede den op 
med skyggerædsler , løjet fjendskab og skinsyge . 
År skulle lære disse stakkels børn , at 
denne sommer var deres skæbne . 
De sad på stenten mellem ville blomster , 
ikke i det mørke , skjulende lysthus . Der var 
stort og frit i dem  ; de ville ikke under dække , 
ikke have andet over deres hoveder end den 
milde , stjerneblege sommeraften . Og alle blomsterne 
havde lukket sig mod natten ; kun den 
hvide pragtstjerne sendte blød , betagende Duft 
fra sit åbne bæger . 
Lyden af deres stemmer var afbrudt og 
sagte , skønt de vidste sig ene . 
De talte — med lidt angst og lidt håb 

— om den snare skilsmisse og gensynet i København . 
Åse lo småt : 
» Inden den tid er jeg måske en rigtig 
dame , og du kender mig ikke igen . « 
» Nej , Åse — du må ikke — — « 
» Jo , Erik , jeg vil blive en dame . For du 
må aldrig komme til at tænke  : hun er et tosset 
barn , hun ved ingen ting — hun er ikke god 
nok til mig . « 
Og lidt efter sagde hun : 
» Jeg er glad , at det er så snart — des 
før bliver det overstået . « 
Hun var en lille tapper en , rigtig skikket til 
at gå lige løs på smerten og skylle den i sig 
i ét drag som en bitter medicin . 
En stund efter spurgte Erik : 
» Og var det virkelig dit alvor at kuldsejle 
os i går ? « 
Hun drejede sig lidt i hans arm og nølede 
med svaret : 
» Nej , jeg tror ikke — ikke rigtig alvor . « 
Men da hun så eller rettere følte hans 
skuffede mine , lagde hun straks med stor oprigtighed 
til : 
» Jo — Erik ! jeg ville hellere have sejlet 
os alle sammen ned på havsens bund , end at 
du skulle svømme til land med Minna . « 
Han trykkede hendes hånd op imod sin 
kind i overstrømmende taknemlighed over , at 

hun havde villet drukne ham . — og så tav de 
helt stille . 
De var begge så unge , så ufordærvede 
og friske . De havde intet kendskab til livet , 
til menneskene , til sig selv . De vidste intet om 
eller tænkte i hvert fald ikke på , at det , der 
drog dem mod hinanden , var en lov , som al 
skabningen er underlagt . De havde læst i bøger 
og hørt i livet om det , mennesker kalder elskov , 
men de mente — om de havde nogen mening 
om den ting — at elskov-var en villie . De 
kaldte sig selv frie væsener , der havde valgt 
hinanden trods alt , hvad der hindrede dem , og 
som de frivillig elskede hinanden nu , således 
ville de frivillig elske hinanden indtil enden . 
De tænkte — — 
nej , de tænkte slet ikke . De gav ikke deres 
følelse'navn ; de huskede ikke på , hvad menneskene 
fra hedenold har vidst , at elskov er en 
gud ; men de bøjede i øjeblikket deres hoveder 
lydig ind under hans vælde og sank i knæ 
for hans usete nærhed . Og de var ene — 
ganske ene i den stjernetækte helligdom  .  .  . 
Deres hjerter bævede , og tungen tav . 
De var lykkelige ! ikke halvt lykkelige , men 
lykkelige af hele deres sjæl og Sans og sind . 
De ville ikke andet af øjeblikket , end hvad det 
skænkede dem — de tænkte ikke mere på 

adskillelse , havde glemt de forgangne dages 
strid , frygtede ikke hverken levende eller døde . 
De sad blot , hvor de skulle sidde — under 
stjærnehimlen og tæt ved vandenes sagte tonende 
bølgesang ; de holdt sig til hinanden , og de var 
én sjæl . — — 
dette øjeblik var deres tilmålte del af 
elskovs lykke . Man kalde den ikke karrig ! De 
mindedes deres liv igennem denne korte stund , 
strakte med fortvivlelse i hjertet deres hænder 
tilbage efter den  ; men de nægtede aldrig , at hvad 
der dengang blev dem givet , gaves i rigeligt , 
skuddet og overflødigt mål . 
Åse havde siddet længe , næsten ubevægelig ; 
til sidst flyttede hun hovedet en smule på 
hans skulder , som trættedes hun af stillingen . 
Erik strøg hende sagte over håret — der var 
i hans kærtegn denne bly henrykkelse , der 
for første gang kalder den elskede sin og dog 
næppe vover at lægge hånden på sit eje . 
» Og du er ikke mere bange for mig —åse ? « 
» Bange ! — nej ! 
» Og du — drømmer ikke mere ? « 
» Jo »  jeg drømmer det tit — altid det samme . 
Men jeg bryder mig ikke derom — jeg er ikke 
bange for noget i verden mere . « 
Og lidt efter sagde hun : 

» Jeg ved det . Erik — jeg ved , at jeg nu 
bliver god — — for din skyld . « 
Han lagde sin hånd om hendes kind — 
løftede det søde barneansigt op imod sig — 
bøjede sine læber mod hendes . — hans arm 
følte ikke den skælven , der rislede gennem 
hendes legeme ; det var mørkt , og han så ikke , 
hvorledes blodet sank fra hendes kind ; han 
vidste ikke , at hun i dette øjeblik så et dødningeansigt 
mellem sig og ham . — — 
han følte kun , at Åses læber , fast og 
ubrødelig , — ja trodsende himmel og helvede 
— mødte hans i det første Kys . 
» Erik ! «  hviskedee hun pludselig —  » Erik 
— hørte du —  ? « 
» Hvilket ? der er jo ingen ting . « 
» Men det raslede i buskene bag ved os — 
jo — jo — Erik ! der er noget . « 
» Han prøvede at berolige hende , ville drage 
hende ned i græsset ved siden af sig ; thi hun 
havde vristet sig ud af hans favntag og var 
sprungen op . Først da han mærkede , hvorledes 
hun skjalv fra isse til fod , smittedes han selv 
af hendes gru . Og dog ville han ikke allerede 
nu slippe dette møde ; som om han vidste , at 
det var deres eneste , tryglede han hende om at 
blive . 

» Nej — nej — ikke i aften ! I morgen 
kommer jeg — — Erik , kære , kære ! jeg vil 
gøre alt , hvad du vil — men lad os nu gå ind ! « 
Så gav han da efter , og de gik tilbage 
til huset — ikke gennem den lønlig lukte 
nøddegang , men ad brede grusgange og over 
åbne plæner . De fandt ligesom deres mod 
igen , gik hånd i hånd og talte af og til . 
Sommetider holdt de et lille hvil — blot for at 
han kunne lægge hendes hånd til sin kind 
eller hviske hende i øret nogle ord , der ikke 
måtte siges højt , selv her mellem slumrende 
fugle og blomster . 
Men over dem begge krøb det af og til 
som en gysen , at de ikke var alene — at noget 
sneg sig foran dem — drog dem efter sig — 
derhen , hvor de ikke ville . 
Omsider stod de ved huset , og her , hvor 
lampen fra vinges stue kastede lys over grusgangen , 
blev alt kogleri borte , og deres stemning 
var atter glad og fri . 
De blev stående midt i lysskæret , endnu 
bestandig hånd i hånd , og talte sammen uden 
at dæmpe stemmen og uden bekymring for , at 
nogen skulle høre dem . Vinduet til vinges 
stue stod åbent , og fra havegangen kunne de 
se hans store , skaldede isse , belyst af lampen 
og bøjet nedover . 
» Se , Åse ! «  hviskedee Erik ,  » således har 

han siddet over sit arbejde timer og dage — 
og år . « 
» Tys ! han kan høre os . « 
» Nej , «  sagde Erik fortrøstningsfuldt ,  » han 
er langt borte — han hører os ikke . « 
Han tog fejl ; vinge hørte dem . 
Træt af at arbejde , træt af at vente på 
Erik , var han gået ud for at søge denne . Tilfældig 
kom han på den rette vej og så bagfra 
de to unge som mørke silhouetter på den 
grønligklare himmel . Et sekund standsede han 
bedøvet — just i det øjeblik , da hans børn , 
dæbe mod læbe , søgte hinandens favn . 
Det var ham , Åse havde hørt bag buskene . 
Han blev stående — hjertet forsagede 
ham . Han vovede ikke at gå hen til dem , 
vovede endnu mindre at forlade dem . Først 
da de rejste sig , skyndte han sig i forvejen — 
listig skjulende sig bag gangenes omdrejninger , 
— standsende , når de standsede — krybende 
ind i læ af de tætteste skygger — snigende 
sig i græsset , at ikke hans fodtrin skulle knirke 
mod gruset . Og da de var nærved huset , 
skyndte han sig forud om ad bagtrappen for at 
undgå den brede lysning udenfor vinduet . Alt 
dette gjorde han på engang instinktmæssig og 
med anspændelse af sin yderste kraft . 

nu sad han på sin plads ved arbejdsbordet 
og hørte deres stemmer nedenfor i haven . 
Lige indtil nu havde han næppe haft én 
klar tanke . Det flimrede for hans øjne , og 
blodet styrtede i uophørlig dunken mod hans 
øre :  » Det er kommet ! — det er kommet ! — 
er kommet ! « 
Hvad var kommet ? Hans tanke kunne ikke 
tænke det igennem — eller ville ikke . Thi 
lynsnart var det faret igennem ham : så længe 
han hørte deres stemme , så længe han vidste , 
hvor de var — så længe behøvede han ikke 
at tale . Natten var hans egen — først i morgen —  ! 
Plan greb pennen og lagde papiret til rette 
som for at bilde sig selv ind , at han arbejdede . 
Han havde sænket en bom ned for sin bevidsthed ; 
men bag ved den hørte han det bruse , 
altid højere , altid nærmere , og om han ikke satte 
hele sin villie derimod , ville bølgebjærget skylle 
ind over med sin fråde . Han måtte døve øret 
for jammeren i sit eget bryst — måtte jage 
meningsløst frem og tilbage over papiret med 
rystende pen . Thi om han ikke nu holdt stand , 
indtil stemmerne dernede tav , indtil Erik var 
gemt bort i søvn , da havde'han mistet denne 
ene nat , hvortil han med selvopholdelsesdriftens 
lidenskab klamrede sig . 
Men han følte kræfterne ebbe  ; han kunne 

regne minuterne ud , til han skulle synke sammen . 
— — 
da hørte han dem dernede hviske det sidste 
godnat . Eriks fodtrin var på trappen , først 
lystig stormende over to , tre trin ad gangen , 
så mere og mere tøvende , indtil de næsten 
standsede . 
Vinge drejede ansigtet bort fra lampen , 
så ned på sit papir og skrev . Erik havde 
lagt hånden på hans skulder , han var endnu 
varm og åndeløs ; det smukke unge ansigt 
gjennembævedes af stemningens styrke . Der 
stod han , med hjertet fuldt — rede til at 
strømme over — og gennem trykket af hans 
hånd følte den anden det unge hjertes naturlige 
blyhed og uendelige betagethed af sin egen , 
alt overstrømmende lykke . 
Men vinge så ikke op — skrev med ilsom 
pen : bogstaver , ord — ja tanker . 
» Har du travlt ? «  spurgte Erik . 
» Ja . Vil du mig noget ? « 
» Blot tale med dig — et øjeblik . « 
Det var for vinge , som blev Eriks hånd 
til en stentung vægt på hans skulder — han 
troede , den skulle knuse ham . 
» Kan det ikke vente til i morgen ? « 
» Jo . «  — Erik følte sig på engang skuffet 
og befriet . Hans kærlighed var endnu så ung 
og sky , så uvant med at tale om sig selv . 

» Så — godnat , Erik ! « 
» Godnat ! «  — de plejede ellers ikke at vise 
hinanden stærke ydre kærtegn ; men denne aften 
bøjede Erik sig ned og kyssede plejefaderen 
på panden . Noget efter — om kort eller længe 
vidste vinge ikke — hørtes fra sovekammeret 
hans søvndybe åndedræt . 
Da rejste den gamle mand sig op — endelig ! 
Endelig ! 
Nu var der ingen , som forbød ham at rive 
såret op  ; nu havde han lov til at vide med 
sig selv , hvad det var , som var kommet . Men 
en usigelig slaphed havde grebet ham ; kun med 
møje vandt han hen til vinduet og segnede om 
i den store lænestol . Uden at vide det bevægede 
han hænder og fødder i krampe-nervøsitet . 
 » Gud hjælpe mig ! «  stønnede han pludselig 
højt . Det var kun et stød , presset ud af 
det overfyldte bryst . Han bad ikke gud om 
at hjælpe sig  ; men han brugte sin sidste kraft 
til et vådeskrig og formede dette ubevidst til 
det råb , hvormed slægt efter slægt har frembåret 
sin ve for guds almagt . 
Hans øjne lukte sig . Hovedet faldt dødtræt 
ned på hans bryst , og hænderne slappedes . 
Det var , som om luften omkring ham veg 
og sank — som sejlede hans tanke bort og 
lod legemet ene tilbage . Men straks efter slog 

han blikket op — om hans sjæl havde været 
borte et sekund , vidste han det ikke selv . 
Han begyndte langsomt at hente sine tanker 
hjem langvejs fra . Og så — pludselig ! sank 
sløret , og han så sandheden , skarp , klar , 
uudslukkelig , som brændt ind i hans bevidsthed . 
Uden at røre sig , kold af rædsel , stirrede han 
sin ulykke i øjnene . 
Det var snart forbi . De øjeblik , da menneskene 
helt kender sig selv i deres fortvivlelse 
er få og korte — ellers brast deres hjerte før 
tiden . Og vinge så — endnu stift stirrende 
hen i luften — udskriften viskes ud ; han mærkede , 
hvorledes hans tanke atter fyldtes med 
det Mylr af små indtryk og bistemninger , den 
alle vegne fra indsugede ; hans smerte tabte 
sine konturer og blev atter til den uformelige , 
halvt tildækkede sphinx , der med sin stenvægt 
knugede hans bryst . 
Det fyldte ham med næsten overtroisk rædsel , 
at just det var kommet , som han i mange år 
havde ventet . Og så var det dog ikke kommet , 
som han havde ventet . Erik var hans livs 
synd , og han var forberedt på at få sin straf 
igennem ham ; derfor havde han angstfuld våget 
over hans liv — atter og atter drømt ham død 
og var faren op af søvne med en mare på sit 
bryst . Men nu var det kommet anderledes  : han 
skulle miste Erik levende . Han havde ventet 

stenen på sit eget hoved  ; men den faldt ned 
og knuste hans barns livslykke . 
» Denn alle Schuld ræcht sikh auf erden ! ræcht 
sikh auf erden ! « 
Alle Schuld ræcht sikh auf erden ! 
Inde fra sovekammeret hørtes stadig de 
regelmæssig dybe åndedrag . Vinge rejste sig 
— den legemlige afmagt var nu forbi — og gik 
ind til sengen . 
Lyset brændte endnu derinde ; Erik lå i 
dyb søvn med armen bag om hovedet . Vinge 
knælede ned på tæppet foran sengen og hældede 
sig hen over hovedgærdet . Et øjeblik 
dukkede der ligsom et håb op  : havde også 
denne kærlighed så meget at betyde ? Han 
selv , vinge , havde elsket en kvinde af hele sin 
sjæl , og dengang sov han ikke som Erik nu . 
Han huskede sine vågne nætter , sine feberdrømme . 
Dog , hans kærlighed havde været 
en forbrydelse — men hvorfor skulle Erik ikke 
sove  ? 
Og så begyndte faderen at tage frem , alt , 
hvad der havde dæmret for ham som anelser , 
han ikke ville vedkende sig . Mangen ubetydelighed 
dukkede op af glemselen ; det samlede 
sig alt til en kjendsgjærning , og vinge tvivlede 
ikke længer om , at hans børn elskede med en 
lødig kærlighed . 
Lyset faldt på det smukke sovende ansigt . 

det var blegt — påfaldende blegt . Vinge forstod 
nu , at Erik sov , fordi han var træt . Træt 
efter en forudgående vågen nat og efter en 
hel dags sindsbevægelse og lykke . Og han 
flyttede lyset bort , at ikke dets skær skulle 
gøre barnets drømme urolige . 
Ak , denne søvnens underfuld dybe fred i 
— kun nogle timer endnu , og den skulle jages 
op fra sit leje . 
Han så ind i sin yndlings ansigt , som 
vidste han , at det var sidste gang . Og for hans 
tanke samlede det sig til én forestilling : Erik , 
som han var nu , den tillidsfulde , varmhjertede 
yngling , og Erik , som han engang havde været ; 
det tillidsfulde , varmhjertede barn . I ét øjeblik 
genoplevede han hele deres samliv . 
Da vældede kærlighed og ømhed frem af 
hjærtedybet . Om nogen i den stund havde 
krævet hans liv og lovet til gengæld at skåne 
Erik — han havde givet det . 
Og der står skrevet :  » Ingen haver større 
kærlighed end denne , at han sætter sit liv til 
for sine venner . « 
Og vidste han så , om dette barn var hans 
eget ? Han stirrede ind i dets ansigt , søgende 
sine træk , blot mindste spor af sit eget væsen . 
Det fandtes ikke  ; Erik lignede kun sin moder . 
Hvad skulle da vinge svare i morgen , når 
Erik spurgte ham :  » Hvem er min fader ? «  det 

var tvivlen , som hidtil havde bundet hans tunge , 
og den løstes ikke , fordi nødvendigheden nu 
bød at tale . Den kunne aldrig løses . 
Om han turde tie ! — om han turde ! 
Nej ! thi Erik var hans barn . Ene med 
sig selv havde han aldrig tvivlet derom , og det 
var på denne tro , han havde elsket ham så 
højt . 
Men alligevel — vished - vished ! 
Det var halvt et suk , halvt en hulken . 
Han begravede ansigtet i sine hænder , fortvivlet 
kæmpende mod den stønnen , der pressedes 
frem af hans bryst . Thi Erik måtte ikke vækkes 
af den — nogle timer for tidlig . 
Den knælende stilling begyndte at smerte 
ham . Med møje rejste han sig op — han var 
jo kun en gammel træt mand , og de mange 
Års stuesidden havde gjort hans lemmer stive . 
Atter sad han i lænestolen ved vinduet . 
Det faldt ham slet ikke ind at gå i seng . Han 
måtte våge her hos Erik denne sidste nat . 
Udenfor stod himlen , kuppelhvalt og stille , 
fuld af blanke avguststjerner , alle så ubevægelige , 
som var de stivnede i deres glans . Men 
det var en løjet stilhed : disse kloder , så lystelige 
at skue , var kæmpegløder , der fortærede 
sig selv , medens de piskedes rundt i det mulmdybe 
rum , hvirvledes hen som fnug af et tilfælde 

— en tanke — en villie — — ikke en af 
dem vidste det selv . Alt dette , fra det umålte 
små til det umålte store , fødtes og forgik , arbejdede 
og opfyldte sin bestemmelse uden at 
kende de love , som det adlød . Og her sad 
et menneske , et atom i verdensaltet , ene med 
sin uendelig lille sorg og mente , at den måtte 
sprænge hans bryst og fylde hele det vide rum . 
Hvem var da han , at han turde kræve noget for 
sig selv , ville noget for sig selv , være noget for 
sig selv ? ét var sat ham som lov : at lyde . 
Han sad med hånd under kind og så ud 
i luften , hvor klodernes millioner rulledes op 
af endeløse stjernetåger , og svimmel holdt han 
for sit blik , prøvende at stænge tanken inde 
bag hjærnens planker . 
Men bag de lukte øjenlåg steg synerne 
frem . Han så menneskeslægterne spredte fra 
hav til hav , fra tidernes begyndelse indtil deres 
ophør — alle , alle havde de måtte lyde den 
samme ukendte lov som han . Ikke én var 
opstået af sig selv eller forgået af sig selv . 
Og dog bar hver sjæl noget , som den for sigalene 
kaldte sit eje — og her sad han ene 
med sit . 
En knugende vægt sænkede sig om ham . 
Han ynkedes over disse slægter , som uden mål 
og med havde måttet gå korsgangen over 
jorden , indtil de sank døde om og strøede deres 

lig på vejene . Han ønskede , at han kunne 
have bedet ; under afmagten fyldtes han af 
menneskehjertets grænseløse trang til en fader , 
som er i himmelen . Men han rørte ikke sine 
læber ; thi selv i denne stund vidste han , at 
der i hele det umålte rum ikke var plads for 
nogen gud . 
Men har nogen sinde et menneske bedet 
uden ord , da var denne gamle mands stumme , 
i sig selv nedsænkede smerte en bøn , der 
råbte fra jorden til himlen om — hævn . 
Hævn for de slægter , der slæber sig ihjel under 
åget , uden at vide , hvorfra det er kommet , 
hvorfor de bærer det , hvor de skal lægge 
det ned . 
Han følte sig gammel —• meget ældre end 
sine år . Om han havde været yngre , da skulle 
det måske lykkedes ham at standsé eller blot 
lede tankerne , der hvirvlede rundt i hans hjerne 
og gjorde hans sanser svimle ; om hans øje 
havde været mindre udslidt , skulle det fået 
lov til at græde  ; om hans sind havde været 
friskere , skulle det måske nu kunnet glemme 
sig selv i et øjebliks hvile . 
Endnu stadig gentog han fra tid til anden : 
» Det er kommet — det er kommet ! «  disse 
ord var hans bevidsthed midt i det brusende 
tanke-kaos . 
Minder mylrede op — usammenhængende « 

uordnede , store og små mellem hverandre . Han 
så ansigter , egne , situationer drage forbi , alt 
i en summen af løsrevne , længst forstummede 
ord . Og det var , som skulle han bede :  » Hold 
dog op ! hold op ! husk på , at min hjerne er 
gammel , dens sammenføjninger slidte , dens tømmer 
ormstukkent . Hold op , eller den må briste  !  « 
Han lagde panden mod væggen , det var 
ligesom at sætte en grænse for tankernes udflydende 
masse . Væggen var kold og hård  . .  . 
Han tænkte på sin moder , som han aldrig havde 
kendt . Han ønskede , at han som et træt barn 
kunne lagt sit hoved til hendes bryst . 
Og så hvirvlede det rundt på ny — vildere 
end før . 
Men imellem alle de meningsløse forestillinger 
var der én , som atter og atter dukkede 
frem . Han havde engang — han huskede ikke , 
hvor — set et maleri af Rubens : qvos ego ! 
Neptun , der løfter treforken over vandene , som 
lægger sig til ro på hans bud . I mange år 
havde han ikke tænkt på det billede  ; men nu 
så han det , eller snarere hørte det : uvejret 
susede bort , og bølgerne lagde sig mumlende 
ned som en hund for sin herres fod . 
Qvos ego ! 
Han havde sagt det højt og straks vågnede 
selvironien med sin spotlatter . Det ufrivillig 
komiske trådte ham for øje : her midt i smertens 

alvor havde han fundet en skuespillertrøst 
i et deklamatorisk theaterråb . 
Qvos ego ! således havde en gud kunnet 
tale . Og det blev ham klart , at det var i en 
afmagtsfølelse som hans , at menneskeslægten 
havde skabt sine guder , de gamle som de nye , 
de guder , der bød overvind og vejr på havdybet 
som på tankedybet . Men hvad var 
han , der havde eftervrænget deres røst ? en 
vragstump ompisket af brådsøen . 
Det var ham et øjeblik , som måtte hans 
årer åbne sig og udelade det feberstrømmende 
blod , der voldte ham en næsten større legemlig 
end åndelig smerte . Hans væsen tvedelte sig ; 
thi medens han med lidenskabens ild dukkede 
ned i sig selv , ligesom fortæredes af sig selv , 
var han på samme tid i refleksionen udenfor 
sig selv , undrede sig over , at han i sine 
år endnu kunne føle en sådan lidenskabens 
brand , sammenlignede dette øjeblik med forgangne 
øjeblik og kom til den slutning , at intet 
i hans liv i intensiv smerte kom denne stund 
nær . Han beregnede , at han nu led , hvad han 
havde evne til at lide , at han anspændte al sin 
bærekraft , og at et gran lagt til vægten ville 
få hans åndelige organisme til at bukke under . 
Men han bukkede ikke under ; thi der var 
megen stolthed i ham , og ingen skulle sige ham 
på , at han unddrog sig for at bære , hvad der 

tilkom ham . Så længe man redelig afvejede 
byrden efter hans styrke , så længe lagde han 
redelig skuldren til . 
Han stod i haven . Hvorfor og hvorledes 
han var kommen derud , vidste han ikke ; muskelkræften 
i ham arbejdede på egen hånd . 
Men han begyndte at gå frem og tilbage i grusgangen 
— hurtigere og hurtigere som jaget af 
feber . Nattevinden kølede hans isse , bevægelsen 
bragte lindring for den overtrætte hjerne . 
Så længe han gik der — frem og tilbage — 
slap han for at tænke , skønt han uafladelig 
bevægede læberne i mimrende nervøsitet . Og 
pludselig stod han helt stille og løftede sit hoved . 
Jo , den var der , nathimlen — med tusind 
stivnede spøgelseøjne stirrede den ham i møde . 
Hvor han hadede denne ro ! denne udæskende , 
spotkolde ligegyldighed  ! 
Blæs vind , split dine kinder ; ras og blæs ! 
I himmelsluser , i orkaner ! spruder , 
til tårne synke , spir og fløje drukne ! 
I tankesnare svovelblus , i forbud 
for tordenkilerne , som spalte ege , 
afsvid mit hvide hår  ! * ) 
med dette råb havde engang en mishandlet 
olding påkaldt elementernes raseri . Og de 
* )  » Kong Lear «  . 

havde hørt ham : luften stod i lue , jorden 
skjalv , og tordenen udbuldrede hans veråb 
over heden . Men her stod en mand , der slyngede 
sin fortvivlelse op imod himmel-malmet , 
uden at det gav genklang , der i afmægtig harm 
stampede med foden imod jorden , fordi den 
lå så urokkelig fast og ikke gjorde mine til at : 
opsluge ham . 
At den ikke kunne sønderrives , denne ubarmhjærtige 
årsagskjæde  ! at intet ryk kunne 
standse tidens hjul , som det væltede sig hen 
igennem dynger af lig , hvis blodige stumper 
hang fast i dets tænder ! 
At intet — intet i verden kunne gøre det , . 
Der er , til andet end det , der er ! 
Han strakte armen ud , som ville han gribe 
om verdensstøtterne , at tempeltaget kunne styrte 
ned og alt levende knuses i et dommedagsbrag . 
.  .  . Men det var , som kom der liv i spøgelseøjnene 
deroppe  : de tindrede med hånlig , drillende 
spot — thi de var så sikre for hans 
harme . 
Og han sagde ved sig selv :  » Jeg er gal ! 
— jeg er gal ! « 
Ude på Marken , tæt op til havegærdet 
var en brønd , omgiven af ukrud og nælder . 
Den havde rigeligt vand , men dette brugtes nu 

kun til kreaturvask og sligt , fordi en pige for 
nogle år siden havde druknet sig deri . Ved 
denne brønd stod vinge , hældende sig ud over 
træværket , og sænkede blikket i det mørke 
snævre dyb . 
Han ønskede , at han lå dernede ; men ikke 
et øjeblik tænkte han på at gøre springet . 
Frygt var det ikke , der hindredede ham ; thi 
ræd , som han var for at dø , var han endnu mere 
ræd for at leve . Lå han dernede , så var han 
gemt . Jord og himmel skulle hvirvles om som 
før ; livet skulle juble og klage , opstå og forgå ; 
men hans tanker skulle ikke længer 
gruble sig trætte derpå . Dernede lå død , 
tilintetgørelse . — og tilintetgørelse var det 
samme som hvile . 
Og han trængte til hvile ! når skulle han 
få lov at søge den ? 
Ikke i nat ! thi han havde endnu ikke opgjort 
sit regnskab med livet og turde ikke 
svigagtig luske af tjenesten . 
Men måske i morgen ! 
Han vendte ryggen til og gik langsomt 
med bøjet nakke op ad huset til . — måske i 
morgen  ! 
Da han atter stod under tag , faldt de to 
ham ind , på hvem han i denne nat næppe 
havde tænkt : hans hustru og hans datter .  » Er 
det hendes hævn ? «  mumlede han og følte , 

hvorledes tanken i samme nu hagede sig fast 
i hans sind . — overtro  ! han påskyndede sin 
gang henimod sine egne Stuer . 
Men nogen listede sig efter ham i den mørke , 
lange korridor . Og da han lagde hånden på 
låsen for at åbne døren til den stue , hvor 
Erik sov , holdtes han tilbage . 
Overtro ! Gøgl af en ophidset fantasi ! 
Men han vidste , at han ikke blev løgnen 
kvit , før han havde stirret den ind i ansigtet . 
Og derfor slap han dørgrebet og gik — som 
efter befaling — opad trappen , der førte til 
hans hustrus fordums værelser . Var der skygger 
ude efter ham , måtte de vel bie ham der . « 
På vejen standsede han ved en dør ; den 
stod halvt på klem , og et lysskær trængte 
gennem sprækken . Han skød døren op og trådte 
ind i sin datters værelse — så vidt han mindedes 
for første gang . 
Der var ingen derinde . Sengen stod tom ; 
end ikke tæppet var aftaget . Midt i stuen på 
bordet stod et tællelys i begreb med at brænde 
ned i stagen . 
Med en Art sløv nysgerrighed så vinge 
sig om . Han betragtede de få og tarvelige 
møbler — tydelig nok , var der kun sat herind , 
hvad man ikke havde fundet brugeligt anden 
steds . Og der sporedes ingen vegne nogen som helst 
kvindelig lyst til at hygge op eller 

pynte lidt på den afslidte tarvelighed ; kun 
hang der på væggen et par billede , som Åse 
havde taget i arv efter sin moder : stik efter 
v . der werffske malerier . Vinge vendte sig fra 
dem med modbydelighed — måske blot , fordi 
han mindedes , at hun havde valgt dem . 
Han ville allerede til at gå igen , da hanblev 
opmærksom på en tung , søvnlignende lyd , 
som han indtil da kun ubevidst havde hørt . 
Spændt vendte han sig om og fik gennem halvmørket 
øje på Åse . Med tilbageholdt åndedræt 
listede han sig hen til hende . Hun lå på 
knæ foran en stol lige ved det åbne vindue . 
Armene havde hun lagt over stolen og hovedet 
på sine hænder ; ansigtet var nedadvendt  ; kun 
kindens runding skimtedes under de tunge , løse 
lokker , der hang ned om nakke og skuldre . 
Hun var ikke fuldt påklædt , rimeligvis havde 
hun været i begreb med at gå i seng , og da så 
tankernes vælde kastede hende på knæ , var 
hun gleden bort i en drøm — en frydefuld drøm . 
Vinge blev stående hos hende i den samme 
lidt døsige forundring , hvormed han havde betrådt 
værelset . Der skulle tid til , før han 
kunne klare sig , at dette var hans barn — måske 
hans eneste — og at også hendes sorg kom 
over hans flovede . Hvorlænge kunne hun vel 
have ligget der på det hårde gulv og lige 
for nattevinden ? Hendes hoved hvilede umagelig , 

halvt på hånden , halvt på træranden af 
stolen — han syntes næsten , at det var dette , 
som skar ham i hjertet , og at han kunne udslette 
lidt af sin skyld , blot ved at løfte hendes 
pande op på stolehyndet . 
Men han frygtede for at vække hende og 
nøjedes med en eneste gang at stryge med 
hånden hen over hendes hår . — stakkels 
barn  ! stakkels barn  ! 
Om hun nu vågnede , medens han stod der , 
hvad skulle han så sige hende ? Det forekom 
ham et øjeblik , at han lettere ville kunne tale 
til hende end til Erik : hos datteren havde han 
jo intet at miste hverken af tro eller kærlighed . 
Men han vidste dog meget godt , at han , 
når det kom til stykket ikke kunne frembære 
sit skriftemål her — i den unge piges ensomme 
Kammer . 
Han havde altid længtes mod kvinder , denne 
kvindesky mand . Men han havde været på 
post mod sin lidenskab , fordi han kendte den 
som en slægtarv , og fordi den ydmygede hans 
stolthed . Meget af hans ungdom var gået hen 
i denne kamp ; thi de kvinder , han kunne få , 
begærede han ikke , og dem , han begjæredc , 
kunne han ikke få . Kun én gang havde han 
givet sin længsel lov til at samle sig i forgudelse 
om et elsket hoved . Men han kendte 
ikke kvinden og vovede sig aldrig ind i hendes 

væsens labyrintgange — en Art hellig rædsel 
standsede ham på tærskelen . De to , til hvem 
han havde stået i personligt forhold , stillede 
han hver på sin måde udenfor og lærte ikke 
gennem dem deres køn at kende . Men inderst 
inde bevarede han som så mange mænd et 
kvindeideal , mod hvis renhed det var helligbrøde 
at forsynde sig . 
Og derfor turde hanikke tale til sin unge 
datter ; han vidste jo ikke engang om det , han 
havde at sige , ville blive forstået af hende . Og 
han følte også nu — pludselig og stærkt — 
hvorledes han , om hun forstod ham , måtte slå 
sit øje ned for hendes smerte . 
Nej , han havde intet her at gøre , intet at 
vente efter . 
Og dog blev han stående — vovede endnu 
en gang at stryge hende blødt over håret . 
Selve det nye og måske allermest det skyldbevidste 
i den vågnende faderfølelse gav denne 
et skær af ridderlighed , der bragte Åse oprejsning 
for mangen uret . 
Han lukkede sagte vinduet , pustede lyset 
ud og listede så atter bort i mørket . Der 
måtte være tyst i dette hus , hvor hans børn sov . 
Han steg op ad vindeltrappen til tårnstuen . 
Han frøs , hans knæ slog sammen , og 

tænderne klaprede i hans mund . I mørket 
lukkede han øjnene og famlede sig frem med 
hænder og fødder , han gik mindre efter et bestemt 
mål end som et menneske , der stødes 
frem af sin skæbne . Omsider slap trappen op , 
og han stod i et tårnrum , hvorfra der var døre 
ind til to , tre værelser . Til det sidste af disse 
gik han hen . Døren var i lås , men nøglen 
sad i . Den var rusten , og han fik den kun med 
møje drejet om . Og dog var det denne dør , 
der om midnat sprang op , svajende hid og did 
på rustne hængsler ; det var igennem den en 
skikkelse strøg ud , sneg sig hen ad gangene og 
lyttede ved dørene til åndedrættene indenfor ; 
det var i dette værelse , nemesis boede — her 
sad hun og ventede på ham indenfor de fire 
tomme vægge . 
Der krøb øvet hans legeme en kold , kriblende 
gysen , som ikke al hans skeptiske mandevillie 
kunne betvinge .  » Hvis jeg var digter , « 
Tænkte han ,  » så ville jeg gøre studier hos mig 
selv i denne nat . Jeg havde troet mig stærkere . « 
Det var et lille firkantet værelse med hvidkalkede 
vægge og et skråt tagvindue , hvorigennem 
det første blege tågegry trængte ind . 
Før havde det været brugt til frugtkammer , men 
stod nu ganske tomt , kun i en krog lå en 
dynge rådne æbler , glemte heroppe , hvor siden 
hin morgen intet menneske satte sin fod . En 

indestængt , dagsky , kvalmende luft slog vinge 
i møde og klemte ham om brystet . Han svimlede 
og måtte gribe for sig med begge hænder 
for ikke at falde . 
Det var kun et øjebliks svaghed ; snart stod 
han atter oprejst med ryggen mod døren , 
hovedet løftet og blikket stift fæstet på gjenvæggen . 
Dér sad krogen . Underligt , at hun ikke 
hang der endnu , som han dengang havde set 
hende , med stivnede lemmer udover ludende 
hoved og fremspringende , brustne øjne . Underligt , 
at hendes legeme var borte , da hun dog 
havde ladet sin ånd tilbage . Thi den var om 
ham udenfor , indeni ham , den sugede sig fast i 
hans kval og plukkede hans hjerte op i trævler . 
Og alt hans gamle had til hende vågnede . 
Han havde aldrig kendt sin hustru , som den 
hun var . Den stakkels lidenskabelige kvinde 
med den lavbårne ånd og formørkede Sans 
blev for ham til et dyr , og han hadede hende 
mere med instinktets end med erkendelsens 
styrke . Og nu , da hun — hun — stod frem som 
hans kræver , æggedes han til selvforsvar : 
» Jeg syndede ikke imod dig . Mellem os 
var intet fælles — du , træl af dine sanser ! « 
De sidste ord slyngede han hende ind i 
ansigtet , men en hånlatter svarede ham . 

» Træl af sanser ! var du ingen træl af dine 
sanser  ? « 
» Nej — nej — nej —  «  jamrede han med 
fortvivlelsens selvforsvar  » jeg elskede hende 
— jeg tog mit eget . « 
Og han så hende for sig , den kvinde , han 
havde elsket : lys , lille , med fine hænder og 
store , undrende øjne . Hun klyngede sig til ham 
og gemte sig ved hans bryst . 
» Jeg dræbte hende , «  hviskedee han ;  » min 
kærlighed dræbte hende . « 
Han lukkede øjnene , gemte hovedet i sine 
hænder og sad der lænet op mod væggen — 
sammenkrøben af nag og udmattelse . 
» Jeg dræbte hende . Jeg så , at hun for 
hver dag blev mere bleg ; hendes smil døde , 
hendes hoved sank . « 
Den fine lyse skikkelse bøjede sig over ham , 
den blege hånd gled sagte over hans hår ; 
en blid ånde bragte dulmende luftninger til 
hans tanke . 
» Nå , så det er , hvad man kalder hallucinationer 
 «  tænkte han ;  » jeg har aldrig kendt 
dem før . « 
Og dog strakte han armene ud mod den 
tomme luft  : 
» Kom igen ! — å , kom igen ! bliv hos 
mig du — du eneste kære ! « 
Ak ! at kunne blot engang drage hin stund 

tilbage ! at kunne — blot det korteste øjeblik 
— holde den vårfine , favre skikkelse i sine 
arme — at kunne få lov til én gang endnu 
at glemme sig selv i elskovens drømmerige hengivelse 
 ! Hans smerte opløste sig i hulkende 
attrå ; han den gamle mand , længtes mod sin 
kærlighed med ungdomsstyrke . Han troede 
selv , at tårerne strømmede fra hans øjne ; men 
det var indbildning ; øjnene var tørre , kun fra 
hjærtekilden dryppede tunge bloddråber . 
Han ville bruge al sin energi til at holde 
fast ved synet  ; men han havde ingen magt over 
sin fantasi , og han så hendes træk svinde 
bort , hendes skikkelse glide ud i tågen . Han 
rejste sig op som for at følge den ; men luften 
veg bort , og han tørnede med ansigtet mod 
muren lige overfor — fik fat i krogen og holdt 
sig oprejst ved den . 
Stødet bedøvede ham for et øjeblik ; men 
så begyndte han langsomt og stykkevis at samle 
sin fornuft sammen . Havde han da virkelig 
siddet her og ført samtale med ånder — marvløse 
skabninger af hans udpinte fantasi ? Så 
vidt var det kommet med ham , mennesket , skabningens 
ypperste — kvintessensen af støv ! 
Atter Shakespeare ! Han havde suget for 
mange digtere i sig , denne stakkels mand — 
kunne ikke engang stønne med sin egen klage . 
Han slap krogen , stod atter oprejst midt 

på gulvet og så sig om . Nej — her var 
ingen ånderede ! kun fire nøgne vægge , et 
vindue og et par store kroge , hvorpå vel engang 
frugtsækkene havde hængt . Forresten 
var her tomt . Der hæftede ingen skrig ved 
murene , stirrede ingen øjne ud fra stenene , lurede 
ingen tanker i krogene . Dette var et almindeligt 
tårnkammer ; han var kaldt herop , og han 
havde adlydt — nu kunne han gå igen . 
Men først , da han stod i sin egen stue og 
havde drejet nøglen om efter sig , følte han sig 
helt alene . Han havde en fornemmelse af , at 
herind kunne intet genfærd følge ham ; denne 
lås turde det ikke bryde . 
Erik sov endnu . Daggryet faldt ind over 
hans ansigt , der hvilede i den dybeste fred — 
faderen løftede hænderne over hans hoved , som 
kunne de to skrøbelige flader afværge skæbnen 
i dens fald . 
Klokken var kun fire . At dog en nat kunne 
være så forfærdelig lang ! Vinge havde før 
gruet for morgenens komme , nu ønskede han 
kun , at denne uudholdelige ventetid havde 
ende . Han gik frem og tilbage mellem værelserne , 
men hele tiden med listende trin ; thi 
Erik måtte ikke vækkes . 
Ude på verandaen var der klamt og koldt 
i den dugvåde dæmringsstund . Ud over haven 
lå dette tågegryets spøgelsegråt , der hverken 

er nat eller dag , hverken liv eller død . Vinge 
satte sig op i et hjørne af bænken og bøjede 
nakken tilbage . Han prøvede at fremmane det 
billede , hvormed han plejede at dysse sig selv 
i søvn : Jammerbugten med dens tunge , ensformige , 
langt rullende bølgerække . Og det 
hjalp — nogle minuter efter var han sovet ind . 
Her , hvor klamme morgentåger svøbte sig 
om hans tyndklædte legeme og blottede hoved , 
sov han udmatteisens tunge søvn . 
» Onkel — onkel ! « 
Vinge for op ; søvnbedøvet så han sig 
om uden at sige et ord . 
Erik var vågnet tidlig , var straks sprungen 
ud af sengen og faret i tøjet . Da han så 
plejefaderens urørte seng , troede han , at vinge 
— som engang tidligere — var sovet fra sit 
arbejde ved skrivebordet . Men da han så 
traf den gamle her på den råkolde veranda , 
blev han forsvarlig angst . 
» Hvor kan det dog falde dig ind — du får 
jo en svindsot på halsen — du — — « 
Han standsede kort , da vinge i det samme 
løftede sit ansigt . Det var hærget som af en 
årelang sygdom  ; smerten havde sammenknuget 
hans lemmer og lagt sin dødbleghed over 
trækkene . 

» Onkel — kære — du er syg ! «  Erik tog 
med sit varme greb om de gamle , kolde , kraftløse 
hænder og lagde sin arm ind under onkelens 
for at løfte ham fra bænken —  » Støt dig 
til mig — så ! — jeg vil følge dig i seng . « 
Vinge så hele tiden åndsfraværende op 
på Eriks ansigt og lod sig lede af ham som 
et barn . Men da de nåde døren , kom han 
til besindelse , drog sin arm til sig og gik tilbage 
til bænken . 
» Nej , jeg er ikke syg — kom her , Erik ! « 
Erik adlød , ængstelig og forundret . 
» Du ville tale med mig i aftes — sig det 
nu ! « 
Men Erik drejede hovedet bort ; thi mindet 
om den foregående aften bragte ham tårer i 
øjnene . 
» Jeg ville — jeg vilde---------- «  her holdt han 
inde . 
Men ingen ordstrøm kunne gjort stærkere 
indtryk på faderen end denne halvt lykkelige , 
halvt skamfulde forvirring , der bragte sønnens 
læber til at skælve . Og med noget , der lignede 
raseri , gav den gamle sig til at bestorme 
en ellen anden magt om at lægge ham på 
læben de rette ord — dem , som kunne tage 
det hvasseste af brådden og dog være stærke 
nok til at gøre pinen kort . Til sidst sagde han 
— kort og lavt — : 

» Det kan ikke ske ! « 
Erik var for optagen af sig selv til at undres 
over at få svar på sine uudtalte tanker . 
» Hvorfor kan det ikke ske ? «  spurgte han 
rolig . 
» Fordi i er søskende — «  det gjaldt for 
vinge om at få det nødvendige frem , med hvad 
han kunne opdrive af stemme . 
Erik var sprungen op — dødbleg . Men han 
stirrede i dump forundring på faderen ; åbenbart 
var han bleven ramt af ordene uden at 
forstå dem . 
» Hvem er søskende . « 
» Du — og hun ? « 
» Åse ! « 
Erik stod lige foran vinge ; påéngang svajede 
den unge , kraftfulde skikkelse rundt , og han 
måtte gribe med begge hænder om verandaens 
gitter for at holde sig fast . 
Dette legemlige udslag af en åndelig 
bevægelse havde han aldrig før kendt , og det 
nye deri forstærkede virkningen . 
Vinge havde også rejst sig og strakte armen 
ud  : 
» Erik — mit barn ! « 
Men Erik strøg hans hånd bort , som hindrede 
den ham i at klare tankerne ; thi de var 
allerede i et uføre af forundring . 
» Men det er umuligt ! Åse er din datter , 

og jeg------* nu forstod han udtrykket i vinges 
ansigt . 
» Hvem er min fader ? « 
Det var ordene . Vinge tænkte , at hans 
kval ville have været ringe , om han havde 
kunnet svare  : 
» Jeg er din fader . « 
Han turde ikke , Erik måtte have sandheden , 
som den var , og selv træffe sit valg . 
» Sæt dig — og jeg skal fortælle dig — alt . « 
Erik satte sig på en lav havestol , gjort til 
ham selv i hans barndom ; vinge plejede at 
bruge den til skammel . 
» Dengang jeg kom til at kende din moder , 
havde hun været gift i flere år . — hun havde 
ingen børn . « 
Han lagde vægt på disse sidste ord , og 
Erik fik derved en underlig vigende , synkende 
fornemmelse , som mistede han fodefæste i al 
tro og tillid . Vinge fortsatte : 
» Vi holdt begge af — ham ; vi ville ikke 
bedrage ham . « 
Han trængte til at få de ord frem — ville 
så gerne selv tro dem . 
» Jeg besluttede at rejse bort ; jeg havde sagt 
dem begge farvel . Så , den sidste aften ville 
jeg se dem engang endnu , og da var hun — 
alene .  « 

Erik var ved at springe op , men tvang sin 
uro . 
» Og 'så ? — og så ? « 
» Ingen af os kunne bære det . Det var vor 
svare synd , at vi ikke selv troede på vor elskovs 
ret . Vi havde ikke mod til at eje hinanden 
for verdens øjne , og i det skjulte udholdt 
vi ikke at gå . — jeg rejste den næste morgen . 
Over et år var jeg borte , skrev ikke hjem 
og fik ingen breve . Jeg ville glemme og glemmes 
og tænkte aldrig at komme tilbage . Da hændte 
det engang — den aften , da jeg havde stået 
på uetliberg — at jeg i en tysk Avis så en 
notits om , at den danske videnskabsmand , professor 
våge , var død . Næste dag var jeg på 
hjemvejen ; først i København hørte jeg , at din 
moder et halvt år i forvejen var død i barselseng . 
 « 
Vinge standsede udmattet . Erik havde slugt 
ordene af hans læber . 
» Er det alt ? «  spurgte han . 
» Alt . « 
» Og derfor — blot for en ussel mulighed 
skulle jeg — — « 
En dødelig angst greb faderen . 
» Erik — du vil ikke — du tør ikke------------- « 
Erik havde rejst sig . Han stod rank , i sin 
fulde højde , med blikket stift ned i jorden , og 

vinge kunne ikke læse de tanker , han klemte 
inde bag tænderne . 
Men pludselig kastede han sig ned — fældet 
af sin lidenskabelige smerte  : 
» Sig , at det ikke er sandt ! — det må ikke 
være sandt — — jeg vil ikke — — « 
Det var det gamle afmagtens råb : jeg vil 
ikke , at det , der er , må være det , der er . 
Vinge kendte dette råb , han kendte også 
svaret  : 
» Kære børn ! to og to er fire — vær vis 
derpå  !  « 
» Og hvad mere ? «  spurgte Erik roligere og 
løftede sit blege ansigt —  » hvad skete så , da 
du kom tilbage ? « 
» Så opledte jeg dig . Ingen af dine pårørende 
havde interesse af at beholde dig — og 
du blev given til mig . « 
» Men der må jo være nogen , som ved besked . 
Kendte du da ingen mennesker ? « 
» Jeg er aldrig stødt på nogen mistanke om 
din fødsel . Spørge kunne jeg ikke , og hvem 
skulle også vide det ? « 
Vinge talte i fuldkommen god tro . Han 
var gået med lukket Sans tværs igennem 
den mumlende luft . 
Men Erik fik en hurtig tanke : 
» Tiden ? «  spurgte han —  » Tiden ? « 
» Jeg rejste bort i maj — du er født den 

içde februar , «  sagde vinge halvt mekanisk — 
han havde gjort det regnestykke de hundrede 
gange . 
» Men — men «  — Erik greb ham i armen , 
næsten brutalt —  » jeg vil vide det . Du skal 
sige mig — « 
Vinge så op med et blik , der var sløvt af 
pine : 
» Jeg kan ikke . « 
Erik var gået frem og tilbage i voldsom 
bevægelse ; med en pludselig indskydelse blev 
han stående : 
» Jeg er ikke din søn — jeg ligner dig ikke 
— vi har intet til fælles . « 
Det var en smerte det med . Vinge havde 
ofte — skønt han vidste , det aldrig kunne blive 
virkelighed — med higende længsel udmalt sig 
det øjeblik , da han i tryghed kunne sige :  » Erik 
— min søn . «  men nu så han sin yndling , 
uden en tanke på hans smerte , kun ønskende 
ét , kun villende ét : være af fremmed blod . 
Stakkels Erik ! hanskulde slippe så meget : 
det favre rene moderbilled , stoltheden over sin 
faders navn og — Åse . 
Hun lå stadig på bunden af hans tanke , 
skønt den næppe endnu for sig selv havde kaldt 
hende ved navn . 
Vinge talte med frygtsom bøn : 

» Erik — tro , at du er min søn ! jeg har 
altid troet det . « 
Da gik det op for Erik , at han skulle slippe 
mere endnu . Han betragtede den sammenkrøbne 
skikkelse der på bænken og grebes af en 
næsten uforklarlig lede . Kun med møje , og 
fordi han , selv i dette øjeblik , vidste , at det senere 
ville fortryde ham , tilbageholdt han et skånselsløst 
udbrud . Denne mand , hvem han havde 
elsket med sine tidligste barnetanker , blev for 
ham en fremmed , ja en fjende , nu da han trådte 
frem med fordringer på fadernavnet . Han — 
der havde sveget sin ven og så ud , som 
skulle han synke ind i sig selv , knust under 
vægten af sin skyld . 
Erik havde denne ubarmhjærtige retfærdighedsfølelse , 
der aldrig selv er bleven fristet over 
evne , og som kalder alt ved sit rette navn , et 
ægteskabsbrud var for ham præcist et ægteskabsbrud , 
af hvem og hvorledes det var begået . 
Han var dertil et alt for lydigt samfundsæmne , 
til at han ikke skulle have følt den tvivl , der 
hæftede ved hans fødsel , som et brændemærke 
på sin pande . Og han kunne ikke blive kvit 
en følelse af at have noget at hævne — sin 
faders skændede ære . 
Sin faders ! 
Måske var det hans fader , den skikkelse 

der med det ludende hoved . Han ville ikke 
tro det . 
» Umuligt ! «  sagde han højt . 
Vinge forstod ham og grebes på ny af 
angst . Skulle Erik vove — trods alt ? — nej , 
nej  ! det lignede ikke ham . 
Og selve den dødblege smerte i hans ansigt 
viste , at hjertet i virkeligheden allerede 
havde opgivet alt , medens håbet endnu holdt 
fast ved fligen af en mulighed . 
» Og hvorfor har du aldrig sagt mig det 
før ? «  spurgte Erik hårdt . 
» Fordi — hvad skulle jeg sige dig ? « 
Næsten med skræk fulgte vinge Eriks bevægelser . 
Således kendte han ham ikke , som 
han der , uden herredømme over sig selv , slængte 
sig ned på bænken og hulkede mere af harme 
end af sorg . 
» Erik prøv at tale til mig ! — kan det ikke 
hjælpe dig ? « 
» Hvad skulle vi tale om ? der er jo intet 
mere .  « 
Han rejste sig og gik henimod døren . 
» Hvor vil du hen ? «  spurgte vinge . 
» Ud ! — jeg vil være alene . « 
Han gik ud over markerne . Jorden var kold  ; 
han så duggen perle på græsset , mødte kendinger 

på vejen og nikkede til dem ; hvor der 
krøb en snegl over stien , trådte han til side , 
og engang standsede han for — med noget besvær 
— at oprykke et par tidsler , der havde 
klemt sig op ad en vild rosenbusk — han huskede , 
at Åse holdt af ville roser . Bagefter 
mindedes han alt dette som i en drøm . 
Han gik og gik uden andet mål end at 
blive ene , og da gården og folkene lå langt 
bag ved ham , og intet menneske var at øjne 
viden om , gik han endnu stadig fremad — for at 
blive ene . 
Og hvem var det da , han ikke kunne slippe  ? 
Han stod stille og tog sig med hånden om 
hovedet . Men det var ikke der , det knugede 
mest — her , her om hjertet — — 
han havde læst meget om sorg , hørt meget 
om sorg ; men han kendte ikke sorg — og 
nu var den i ham . Al anden modgang havde 
været forskellig fra denne , ikke blot efter lidelsens 
mål , men efter selve lidelsens Art . Han 
vidste , at der taltes og skreves om hjerter , 
gjennemstungne af knive , om hjerter der ligger 
som sten i brystet — ja netop som sten ! Den 
måtte være vel forfaren , der først havde fundet 
det ord . Han havde hørt folk sige :  » Det sled 
mig i hjertet , «  og han havde tænkt derved 
hverken mere eller mindre , end hvad der sædvanlig 
tænkes ved slige talemåder . Men nu 

havde han fået bedre forstand , thi hans eget 
hjærte var ved at slides op med rode . 
Og det var den første sorg . Den havde 
al det ukjendtes magt , og den traf ham fuldstændig 
uforberedt . Et menneske giver sig 
måske aldrig tydeligere til kende end i den 
måde , hvorpå han modtager dette lidelsernes 
første stormløb . 
Erik prøvede på at stå oprejst . Selve 
hans egenkærlighed kom ham til hjælp . Thi 
hvad havde han gjort , at han skulle lade sig 
knuse  ? 
Før vidste han ikke , at slige sindstilstande 
kunne findes . End ikke nu troede han , at nogen 
anden kunne føle noget tilsvarende . Det var 
en lidelse , og det var hans lidelse , udvalgt 
for ham alene . Og han skreg til himlen mod 
den uret , der blev gjort ham . 
Mindst tænkte han på , at de samme smertens 
stormbølger , der nu overskyllede hans 
hjærte også havde rullet gennem vinges . Kun 
at de hos denne for længst havde banet sig et 
leje og derfor uden oversvømmelse gled hen 
ad de vante veje , kun dybere og dybere udhulende 
flodsengen i det gamle hjerte . 
Men én ting gør den første sorg mere 
skærende end alle følgende : dens energiske 
håbløshed . Erik troede i fuldt alvor , at denne 
smerte skulle vare evig . Den skulle bygge og 

bo hos ham , han skulle aldrig ånde frit , aldrig 
mere glæde sig over , at himlen var blå og 
jorden grøn ; han skulle herefter altid føle sig 
selvanden med et minde . Vel sandt : han så 
tilbage på en hel del forelskelser og skuffede 
forventninger , hvilket alt havde glattet sig ud , 
men han havde ret i at vide med sig selv , at 
dette var hans første kærlighed som hans første 
smerte . 
Hidtil havde det været det overraskende og 
pinlige i usikkerheden ved hans herkomst , der 
havde taget broderparten af hans tanker , i det 
mindste af dem , der løb hastig hen over overfladen 
og ikke holdtes bundne af den stærkere 
smerte på sjæledybet . Men nu begyndte også 
disse at stige frem , indtil de stod fuldklare 
for hans bevidsthed , bringende med sig hin svidende 
ve , under hvilken hjertet siger :  « jeg 
kan ikke bære det — jeg må briste . « 
Kun at det ikke brister 1 kun at hjertet 
kan bære det , når det står det værste øjeblik 
ud . Men dette øjeblik kan vare timer , ja dage . 
Hos Erik slog det sig godt til ro . 
Han tænkte på Åse , og at tænke på 
hende var det samme som at føle hende , være 
omgiven af hendes væsens styrke . Men dette 
var en synd , hvorpå han skulle sætte sin 
hæl . 
Om nogen endnu i går havde sagt-  » Sæt , 

hun var din søster ! «  kunne han have svaret : 
» Ja — og hvorfor skulle jeg ikke elske hende 
som min søster ? «  i dag vidste han hvorfor . 
Synd ! han det pligttro , ærekære menneske 
havde lyst til at kaste sig hovedkulds ned i 
denne synd og love sig selv , at om han slap 
hende i virkeligheden , så skulle han dog eje 
hende i sin fantasi . 
Men hurtig forstod han , at dette var det 
usundeste , det fejeste af alt . Han måtte tage 
hende hel og holden i tro på sin elskovs hellighed , 
— og det turde han ikke  ; eller han måtte 
nedkue hver tanke , der syslede med hendes 
billede , hver længsel , der higede hende i møde 
— og det kunne han ikke . 
Synd ! Han havde set tvivl om det absolut 
forkastelige i ægteskab mellem halvsøskende 
fare som blinkpile gennem den nyere literatur , 
og i sin instinktsikre redelighed havde han 
uden mindste skrupel taget samfundsvedtægtens 
parti . Men med en sær gru fornemmede han nu 
disse tvivl hage sig fast i hans eget sind , vende 
tilbage atter og atter , alt som han slængte dem 
fra sig . 
Åse ! han strakte armen mod hende — 
kunne aldrig få hende tæt nok i sin favn . 
De havde set foran sig deres lykkes favre 
land , neddukket i et strålehav , og nu , da de 

ville styrte sig derind , blev det et flammebål , 
som fortærede dem . 
Men Erik ville ikke brændes levende ; han 
havde allerede redningstanker ude . 
Om hans sorg havde været mindre ægte , 
kunne han have sagt :  » Jeg vil aldrig glemme ! « 
Og trøstet sig småt i romantisk forvisning om 
sin egen trofasthed . Men hans smerte var 
alvor ; hans kærlighed var elskov i hele dens 
styrke , og derfor sagde han :  » Jeg må glemme 
— jeg glemme «  — vidende med sig selv , at 
han ikke kunne . 
Således tog han korset  ; uvillig- og utålmodig , 
stønnende af smerte , — men uden én 
falsk tone i sit klagemål . 
Han havde ligget længe på jorden , opplukkende 
totter af græs , som han tankeløs 
rev fra hinanden . Nu rejste han sig og gik 
hjemad , sløvt og ligegyldig ; thi han havde jo 
intet mere at gøre ude eller hjemme ; midt i sin 
friske levekraft var han sat udenfor livet . 
Noget lyst kom løbende ham i møde over 
stien — det var Åse . 
Morgengryet havde vækket hende tidlig , 
og hun var sprungen op fra gulvet , så fuld 
af friske og nye kræfter , som havde hun 
sovet på edderdunsdyner . Hele morgenstunden 
havde hun ledt efter Erik , indtil hun endelig 
overvandt sig til at spørge en af karlene om 

ham og fik at vide , at han var set ude på 
Marken . 
Af hendes ansigt var alle natterædsler 
borte . Det strålede som den klare dag af 
lutter solskin og lykke . 
» Men , Erik !-—jeg troede aldrig , jeg havde 
fundet dig . « 
Blussende varm , leende og lykkelig løftede 
hun sit ansigt op imod hans . 
Erik glemte aldrig senere den rædsel , som 
i det øjeblik greb ham , den overvældende 
følelse af , at nu var han og Åse fortabte ; 
helvede åbnede sine kæber efter dem . 
Alligevel søgte han ikke at hindre hende , 
da hun rejste sig på tåspidsen og lagde 
armene om hans Hals . Han stod stiv og stille — 
og gav sin sjæl gud i vold . 
Nu var han vel ikke den første mand , der 
har set fristeren i lignelse af en kvinde . Men 
at han kunne blive så ræd for dette syttenårs 
barn , hvis sjæl så ham ind i øjet , medens 
læberne formede sig til en uskyldig bøn ! 
Det var , som blodet skulle kvæle ham , og 
nogen hviskedee til ham : 
» Tag hende ! ej din lykke i hende , og sig 
så al himlens og jordens salighed godnat . « 
» Åse ! «  hviskedee han ,  » Åse , slip mig ! « 
Nu først så hun hans ansigt ret : 

» Erik — hvad fejler dig ? du er jo kridene 
hvid — — Erik ! « 
» Kom — kom ! «  sagde han ,  » lad os gå 
hjem .  « 
Hun fulgte ham , tung i sind . Hele sit liv 
havde hun gået i mørke  ; så var lykken 
kommen som et strålehav — hun havde akkurat 
fået tid til at tro på den , og nu — — 
skulle hun nu stødes ud i mørket på ny ? 
» Erik ! «  — hun klyngede sig til ham —  » å 
sig mig , hvad det er — sig mig det ! sig mig det ! « 
Hvor hun græd  ! som vidste hun det allerede . 
Han lagde armen om hendes liv — kunne 
ikke andet — og skønt han ikke ville , stjal 
der sig ømhed over hans stemme , blot fordi 
det var hende , han talte til : 
» Åse ! — græd ikke ! « 
Dette at have hende så nær , lignede 
drømmen fra i går ; han modstod ikke fristelsen 
til at lægge sin hånd under hendes kind 
og løfte hendes hoved en smule . 
Og øjeblikkelig gjort tryg ved hans kærtegn , 
så hun op på ham med øjne , der tindrede 
af glæde , endnu medens tårerne randt 
hende over kinden . Nu lo hun selv ad sin frygt . 
» Men det er , fordi jeg ikke har andet end 
dig . — Erik , du må ikke slippe mig nu ! « 
Læmpelig løsnede han hendes hænder fra 
sin Hals , beholdt blot et øjeblik en af dem i 

sin ; thi den ville ikke slippe hans , og han 
kunne ikke bringe det over sit hjerte at støde 
den fra sig . Så gik de igen hen ad stien , 
men så langt fra hinanden at ikke engang 
deres klæder stødte sammen . Åse forstod nok , 
at der måtte være hændt noget  » højtideligt «  , 
som hun kaldte det ; men hun var ikke mere 
bange ; thi det eneste , hun kunne miste som et 
tab , var hans kærlighed , og på den følte 
hun sig nu sikker nok . 
» Har du set din fader i dag ? «  spurgte Erik . 
» Nej , hvor skulle jeg det ? han står jo 
aldrig så tidlig op . Kl . var først ni , da jeg gik 
hjemmefra . « 
» Var klokken først ni ? «  Erik gav sig til 
at regne ud , hvad den vel kunne være nu , 
og hvor længe han havde været her ude . Han 
så efter solens stilling , lagde mærke til , at 
himlen var høj og blå og glædede sig over 
det gode høstvejr . — tankerne greb disse ting , 
klamrede sig fast til dem som i angst for at 
drukne på vanviddets dybder . 
Dette at tænke på noget fast , dette at 
kalde jorden og himlen ved navn , det var en 
følelse af tryghed , en bro lagt over svimmelhedens 
svælg . Erik havde været langt borte 
og hilste på sit hjemlige selv som en , der 
vender tilbage fra fremmede egne . 
» Nu ved jeg , hvad det er , «  udbrød Åse 

pludselig og stod stille .  » Fader vil ikke have 
det ; han synes ikke jeg er god nok til dig . « 
» Han vil ikke have det , men — « 
Hendes øjne lyste : 
» Men vi lader os ikke tvinge — vi to ! « 
Hvad hjalp det , at han blev ved at gruble 
over , hvorledes det skulle siges , når det dog 
skulle siges ? 
Så fortalte han hende , at de var søskende , 
— med hvilke ord huskede han aldrig siden , 
kun at han barmhjærtig dulgte tvivlen , som 
hæftede derved . 
Hos hende som hos ham var det den næsten 
bedøvende overraskelse , der tog de første tanker . 
» Jeg troede ikke , at fader havde været 
gift før — hvorfor vidste du det ikke ? — hvorfor 
har ingen vidst det ? « 
» Han har haft sine grunde til at tie — 
bryd dig ikke derom . « 
Åse var opdragen på landet og var 
hverken døv eller blind . Men ikke faldt det 
hende ind at tage målet fra Lars avlskarl eller 
Trine malkepige og lægge det på hendes fader . 
Var Erik hans søn , så havde Eriks moder 
været hans hustru , og hun grublede og grublede 
over dette hemmelighedsfulde ægteskab . 
Men Erik , som havde frygtet for udbruddet 
af hendes smerte , følte sig usigelig fattig , da 
det udeblev . 

» Så kan vi ikke gifte os , «  sagde hun omsider 
i en skuffet tone som et barn , hvem man 
berøver en lovet fornøjelse . Og straks efter 
føjede hun til — med et lille smil , som ( forøvrig 
med ringe held ) søgte at gøre det bedst 
mulige ud af sagen :  » Men derfor kan vi jo 
holde lige meget af hinanden . « 
Det var Erik for meget . Smerten , skuffelsen , 
harmen samlede sig i ham til et udbrud af hidsighed , 
som han ikke mægtede at styre . Blodet 
steg ham hedt op i panden ; han greb hende 
om begge arme , så det smertede , og holdt 
hende ud fra sig : 
» Ja vist kan vi holde lige meget af hinanden ! 
Og bagefter gifter vi os , hver med sin 
— jeg tager Minna , og du — — «  han slap 
hende i det samme  ; thi han så , at han havde 
sagt mere end nok . 
Først var blodet kommet langsomt vældende 
frem under den brune hud i hendes kinder ; så 
sank det igen tilbage , til selv læberne blev 
hvide . Hun drog sin hånd ud af hans og gik 
tavs ved siden af ham med sky bortvendt blik . 
Men Erik slog sit til jorden som et menneske , 
der ved med sig selv , at han har begået 
helligbrøde . Hendes elskov havde ikke kendt 
sig selv — nu havde han lært den at rødme . 
Ikke hans ord , men den snærrende forbitrelse 
i hans stemme og de fortrukne miner , 

hvorigennem et fremmed menneske stirrede på 
hende , havde bragt hende til at forstå , hvad 
der skilte dem ad . 
De gik stadig tavse hen ad stien og så 
ned i jorden , som tyngede af den brøde , de ikke 
havde begået . Her ved højlys dag og på 
den åbne mark var de bange for at mødes — 
om så blot i et blik . Og i går ! — — 
i går , bag tusmørkets skjulende vinger , 
ene med hinanden under den vide himmel , havde 
de været så trygge på sig selv , så uvidende 
om , at der i det favntag , hvori deres sjæle 
mødtes , blandede sig blot en tanke , der senere 
kunne dække deres kinder med blu ! — — — 
— Åse holdt hånden op mod brystet som 
for at presse hjærteslaget tilbage . Hun syntes , 
at hun skulle kaste sig til Eriks bryst , det 
eneste sted , hvor de urolige tanker kunne 
finde hvile — hun syntes også , at hun skulle 
løbe langt bort og skjule sig , hvor han aldrig 
mere fik hende at se . 
Men under al den smertelige forvirring var 
der én tanke , som stingede hende , akkurat som 
om nogen stadig på ny stak den ind i hendes sind . 
» Erik  ! du sagde , at du og minna------------sig , 
at du ikke mente det . « 
» Jeg mente det ikke . « 
» Du har sagt , at du holdt mest af mig — 
— lov mig , at du altid vil holde mest af mig ! « 

han tøvede — ikke fordi han i øjeblikket 
forstod , at der kunne være nogen risiko ved 
at give det løfte . Men han var en ærlig sjæl , 
og hans livserfaring var altid så meget længere 
end hendes , at han vidste , man intet skal 
forsværge . 
» Åse ! vi har ikke ret til at tage et sådant 
løfte af hinanden . « 
Hun tav . Det skar ham i hjertet at se , hvor 
myg dette første slag havde gjort hende , hvor 
lydig hun dukkede hovedet derunder . Og han , 
den eneste , der kunne hjælpe , fandt ikke et 
svalende ord — turde måske heller ikke sagt 
det , om han havde fundet det . Men følelsen 
af hendes svaghed gav ham kraft til at fatte 
en beslutning for dem begge . 
De stod ved en korsvej , hvorfra to stier i 
noget forskellig retning førte til ørsinggård , 
der næppe lå fem minuters vej derfra . 
» Her skilles vi , Åse — og siger hinanden 
farvel  !  « 
» Farvel ? « 
» Ja — jeg rejser . « 
» Langt bort ? « 
» Til Amerika . « 
» Hvornår ? « 
» I dag . « 
Hun klyngede sig til ham som i vildelse . 
» Ikke i dag — ikke i dag ! Erik , du må rejse 

i morgen — blot ikke , blot ikke i dag ! «  — al 
hendes smertes bevidsthed samlede sig i det ord . 
Det var ikke egenkærlighed , men meget 
mere en dyb , sorgfuld ømhed for hende , der 
hærdede ham mod hendes jamren . Med selvindlysende 
styrke forstod han , at han skulle 
bort — just i dag . 
» Åse — jeg må . « 
Åse syntes på engang , at Erik blev borte 
for hende ; der lagde sig en tåge over hans 
ansigt . Strammende bånd snærede hende om 
brystet , hun kunne ikke så meget som få 
luft til et skrig . Hun mærkede , at han tog 
hendes hånd — begge hendes hænder — og 
også disse blev borte for hende — bag tågen . 
Erik bøjede sig hen over hende : 
» Åse , farvel ! — gud velsigne dig ! « 
Men da han slap hende , vendte al hendes 
livsstyrke tilbage . Hun holdt fast ved ham og 
løftede sit ansigt op imod hans — det var klart 
og hvidt . Hendes blik var roligt , og hendes 
stemme var rolig : 
» Kys mig , Erik ! — jeg er ikke bange derfor . 
Kys mig — før du går bort . « 
Han gjorde det . Men idet han vristede sine 
læber fra hendes og lod sit blik glide over hendes 
ansigt for ligesom at gemme det i sig , pressede 
der sig frem af hans bryst en sagte , skærende stønnen , 
som længe , længe efter dvælede i hendesøren . 

hun blev stående på samme plet og 
stirrede efter ham , idet han gik hjemad over 
Marken — uden at se tilbage . Og da han var 
helt borte , satte hun sig ned i lyngen og så 
ud i den tomme luft . 
Men Erik gik ind i sit Kammer , lukkede sin 
dør og bad til den gud , der ser i løndom . 
Vinge sad ved sit arbejdsbord , i begreb 
med at skrive til Erik . 
Han havde besluttet at dø , mindre , fordi 
han ikke kunne udholde at leve , end fordi han 
ikke kunne finde nogen fornuftig grund , hvorfor 
han skulle prøve derpå . For sin egen skyld 
sikkert ikke , og for Eriks — —  ? Det var det 
øjeblikkelige og uvilkårlige udtryk af modbydelighed , 
som han havde set på sønnens ansigt , 
der fik ham til at slutte sin regning med livet . 
I sit hjerte troede han , at hans død , og den 
alene , kunne vinde ham det tabte tilbage — 
Eriks retfærdighedssans ville tage den som en 
soning . 
For Åses skyld — thi han tænkte også 
på hende — kunne han ligeså godt være død 
som levende . Enhver fremmed , hun mødte på 
sin vej , var hende nærmere , end hendes fader 
havde været . 
Han sad i den samme stilling som hin 

dag , da han havde ventet Eriks komme : foroverbøjet , 
med hænderne foldede om knæet og 
hovedet tynget ned mod brystet . Dengang 
havde han forlangt at løfte en flig af skæbneguddommens 
slør — — 
tankerne i hans hjerne skrev ord og 
slettede dem igen . Dette brev , hans sidste 
livsgerning , hans eftermæle her på jorden , 
skulle rumme summen af al den kærlighed , 
hvormed han havde elsket Erik . Han ville , at 
hans barn skulle sørge over ham — uden fortvivlelse , 
angre — uden nag , elske hans minde 
uden at skræmmes af hans død . I dette 
brev , som han skrev med sit hjærteblod , turde 
der ikke findes én dråbe af hævn , og just 
derfor måtte ordene ikke være alt for kærlige 
— de kunne vende sig som spydhager 
mod sønnen . 
Døren gik op , og Erik trådte ind . Han 
gik hen til vinge , satte sig på skammelen ved 
siden af dennes stol og lagde sit ansigt ned 
på hans knæ . Faderen** turde næppe drage 
ånde af angst for at skræmme ham bort . 
Ingen af dem talte . 
Først da vinge så , at Erik rolig blev siddende 
uden at løfte ansigtet , vovede han at 
lægge sin hånd sagte på hans hoved . Der 
var i hans kærtegn den samme frygtsomme 
ømhed , den samme sky for at være påtrængende , 

som hin første dag havde rørt Erik så 
meget . Vinge fornemmede en skælven gennem 
hans lemmer og trykkede med hånden hans 
hoved tættere ind til sig . 
Da løftede Erik sit ansigt . Det var roligt 
og meget blegt . Det læstes i hvert træk , at der 
havde stået en kamp og var vundet en sejr 
- nu havde linierne trætte lagt sig til ro igen . 
Og faderens hjerte krympede sig sammen ; han 
så , at Erik havde fået ilddåben . 
» Onkel «  — det faldt ham så naturligt at 
bruge det navn —  » jeg rejser — i dag . « 
Vinge spurgte ikke , hvorhen — han vidste 
det . Han var det mærkede træ , der ventede 
hugget . 
» Jeg tager med middagstoget til esbjærg , 
i aften med skib til London , og derfra — 
videre . Jeg har set rejselisten efter i avisen . « 
» Har du penge ? « 
» Ikke nok . « 
Vinge havde som dårlig forretningsmand 
altid fuldt op af rede penge . Uden at rejse sig 
trak han en skuffe ud og greb en pakke Sedler 
— han kunne knap holde den , således rystede 
han på hånden . 
» Der ! tag , hvad der er — jeg tror femhundrede 
kroner . « 
» Tak ! «  — Erik stak dem til sig ; han gad 
ikke tælle penge nu . 

» Jeg har pakket min koffert , «  sagde han , 
» Hans kan vel køre den til Vejle — jeg selv 
vil helst gå . «  ' 
vinge så på uret . Når Erik ville gå , 
havde de højst 10 minuter igen . Hvad skulle 
de to da tale om af alt det meget , de havde 
at sige hinanden ? Ligesom i en følelse af tidens 
utilstrækkelighed tav de helt stille . 
Af en rekrut at være havde Erik bestået 
dette første stormløb vel . Han havde frelst sin 
tankes klarhed , sin villies kraft — og frem for 
alt sit hjertes redelighed ud af kampen . Når 
han talte , var der i hans stemme den sorgens lødige 
klang , der ikke skruer sig selv en tone op for at 
hidkalde sin egen eller andres medlidenhed . 
Vinge følte sig underlig ydmyget — han 
havde aldrig kendt denne stærke og stille resignation , 
der ikke blot led , fordi den skulle , 
men også , fordi den burde . 
Og så kendte han sig så fattig . I skilsmissens 
øjeblik havde han ikke et kraftens ord 
at give sit barn med på vejen . 
» Erik , «  sagde han omsider ,  » døm mig , som 
du — må . Men tro på din moder . « 
» Jeg dømmer ingen af eder ; jeg tror på 
eder begge . « 
Og lidt efter føjede han til : 
» Jeg har lært , at min dom kun har lidt at 
sige . Jeg har ikke kendt andre , og jeg har 

ikke kendt mig selv . Jeg har stået på den 
tørre bred og ikke vidst , at et hav skvulpede 
mod mine fødder . Nu skal jeg befare det . « 
» Det grænseløse hav ! «  tænkte vinge . Og 
dog — han ville vove Erik her og hist — han 
skulle vel bjærge sig igennem styrtesøerne . 
Uret derhenne i krogen dikkede ubarmhjærtig 
lydt igennem stilheden ; viseren drejede 
sig fra sekund til sekund . 
» Og jeg tænker , «  sagde Erik ,  » at jeg kommer 
tilbage — engang . « 
Vinge svarede ikke — hvor var han til 
den tid ? 
» Og så længe bliver du og — Åse — 
her , hos hinanden . «  han havde haft ondt ved 
at komme over hendes navn , og skønt de sad 
så tæt sammen , måtte vinge lytte anstrengt 
for at forstå hans ord . 
» Der var så meget , jeg ville sige Åse ; 
men jeg tør ikke-------hun har allerede minder 
nok . Åse er så ung , og jeg tænker , det for 
hende vil — gå over . « 
Det var den hårdeste strid , han havde 
stridt : at tvinge sig til at ønske Åse en livslykke 
uden ham . 
Men han vedblev at tale , nu med stærkere 
stemme  : 
» Jeg beder dig ikke om at holde af Åse 
for min skyld — jeg ved , at man kun kan elske 

af sit eget hjerte . Men behold hende her hos 
dig , så tror j’eg vist , at i nu vil finde hinanden . « 
Vinge lovede det med en næppe hørlig 
mumlen . 
Og Erik gj’entog , som for at huske sig selv 
derpå : 
» Jeg kommer tilbage — jeg kommer sikkert 
tilbage engang . « 
Uret faldt til slag . V ed fuldt klokkeslet 
skulle han gå . 
Han havde endnu noget at sige — det 
allersværeste , fordi det lå dybest : 
» Og så tænker jeg , at gud vil hjælpe 
mig , så du kan få glæde af mig — fader . « 
Hans øjne stod fulde af tårer . Det var 
ikke blot en bekendelse , han aflagde ; det var 
en slags testament , en frygtsom opfordring til 
faderen om at søge styrken , hvor han selv 
havde hentet sin . 
» Jeg kan ikke , «  hviskedee vinge til sig selv ; 
» mit hjerte er den visne gren ; der skyder ikke 
grønt af den på en nat . « 
» Og så — farvel ! « 
Der kom en'tåge for vinges øjne . Han 
famlede efter Eriks hånd , følte hans arm om 
sin skulder , hans mund på sine læber . — — 
og faderen var alene . 

jomfru grønning sad i havestuen og strikkede , 
endnu rødere i hovedet , end hun plejede . 
Her gik disse mennesker og lukkede sig inde , 
hver i sin bås , medens middagsmaden blev 
båren ind og ud igen , og bildte sig formodentlig 
ind , at hun ikke vidste , hvorfra vinden 
blæste . Om man for to måneder siden havde 
spurgt hende , kunne hun have fortalt , at det 
ville ende med dette . 
Selv Erik havde nær glemt at sige hende 
farvel . Han var gået forbi hende i korridoren 
uden så meget som at sende hende et blik . 
Først da han kom udenfor gangdøren , besindede 
han sig , vendte tilbage og rakte hende hånden 
med sit gode smil------ved erindringen herom 
viskede grønning en tåre bort af øjenkrogen 
- Erik var hendes hjertes yndling . 
Sent på eftermiddagen kom vinge ind fra 
sin stue og spurgte efter Åse . 
Grønning strikkede demonstrerende ivrig : 
» Det ved Vorherre , jeg har ikke set Åse 
den kære , lange dag . Her har været så øde 
som i Saharas ørken . « 
Vinge selv havde siddet hele dagen i sin 
lænestol . En tung , svimmel døs havde lagt 
sig over hans legeme og ånd ; undertiden 
vågnede han op med et glimt af bevidsthed 

og sagde da :  » Han kaldte mig fader — han 
kaldte mig fader «  — og ved mindet herom 
strømmede livsvarmen for et øjeblik gennem 
hans tanker . Også på Åse huskede han ; 
et par gange havde han rejst sig for at se efter 
hende ; men inden han var kommen op af stolen , 
sank han tilbage igen med omtåget bevidsthed . 
Tilsidst faldt han helt i søvn , vågnede først 
hen ad mørkningen og gik straks ind for at spørge 
efter datteren . 
Grønnings svar gjorde ham urolig . Han gik 
til Åses værelse — det var tomt . Da grebes 
han af en ræddelig angst : han mindedes sine 
nattetanker ved brønden , og det kom ham for , 
som var dette tomme rum hans egen stue  : således 
ville det have set ud , når de var komne 
for at søge ham , og han var borte . 
Men Åse ! Nej , den tanke ville han ikke 
give rum . Han holdt hænderne om hovedet 
og hviskedee :  » Nej — nej ! det er umuligt ! — 
det kan man ikke gøre imod mig . «  han havde 
ligesom en følelse af , at nu havde han lidt , 
hvad der tilkom ham , og at han var i sin gode 
ret , når han nægtede at tage imod mere . 
Alligevel gik han uden et øjebliks betænkning 
ned til brønden , hvor han om natten havde 
stået . 
Der sad Åse i græsset , lænende sig mod 

brøndkanten . Hun så ham komme , men rejste 
sig ikke , selv da han kaldte hende ved navn . 
» Hvad vil du her «  spurgte han — kom ! « 
Hun så på ham med sløv forundring . 
Hvad skulle hun ville her andet end være et 
sted , hvor ingen kom , og hvor hun havde noget 
at hælde hovedet imod . 
» Kom — kom ! «  bad han og prøvede med 
hånden at rejse hende op . 
» Lad mig være ! «  mumlede hun , idet hun 
skød hans hånd bort og drejede hovedet til 
siden . 
Vinges sædvanlige skyhed kom over ham . 
Han kunne ikke finde et ord at sige , men blev 
tålmodig stående for at vente på hende . 
» Hvad vil du mig ? «  spurgte hun omsider . 
» Ingenting . Men , Åse — jeg lader dig 
ikke blive alene her . « 
Nu forstod hun ham ; han så rædselen 
tændes i hendes blik : 
» Nej , hviskedee hun ,  » det har jeg ikke villet 
— — det turde jeg ikke - — nej , nej , nej ! « 
Men han så også , at tanken — muligheden 
tændtes i hende i det samme . Med begge 
hænder greb han om hendes arm og prøvede 
atter at løfte hende i vejret .  » Du må ikke 
sidde her i græsset længer — duggen er falden . « 
» Er duggen falden ? «  sagde hun i ligegyldig 

forundring og strøg med hånden hen 
ad græsset —  » så har jeg siddet længe her . « 
Lidt efter spurgte hun  : 
» Hvor er Erik nu ? « 
» På skibet , tror jeg . Åse ! følg med 
for — — « 
Han ville sagt : for hans skyld ! men vidste 
ikke , om han havde lov dertil . 
Åse havde rejst sig ; hun stod nu med 
begge hænder på brøndkanten og så ned i 
vandet . Læmpelig tog faderen hendes hånd 
og søgte at drage hende med sig . 
» Gå kun  ! sagde hun ,  » jeg skal nok komme .  « 
Men nu ! med mig ! — bliv ikke ene her ! « 
» Jeg har været ene hele dagen . Jeg 
var ene ude i Marken — jeg har siddet 
ene her ved brønden . — — med dig vil jeg 
ikke gå . « 
Vinge følte sig ikke krænket ; han havde 
selv forspildt sin faderret . Men han beredte 
sig til at blive her hos sit barn — så længe 
det skulle være — om hans bøn intet formåede 
over hende : 
» Åse — jeg beder dig : følg med 
mig nu ! « 
Der var i tonen en klang , som fandt vej 
selv gennem hendes døvede øren . I sin dybeste 
smerte fornemmede hun den forpinte røst fra 
hans . 

og uden at tage hånden til sig , gik hun 
efter ham , hvorhen han førte hende . Ud og 
ind mellem havens gange , op ad verandatrappen 
og gennem havestuen , forbi grønnings 
forbavsede øjne . Åse fulgte i villieløs ligegyldighed , 
og han slap ikke hendes hånd , før 
de stod i hans egen stue , og han havde låset 
døren efter sig . 
Hun blev stående , hvor han havde sluppet 
hende midt på gulvet . Hendes hoved var 
bøjet , hendes arme hang ligegyldig ned ; der 
var over hele skikkelsen og dens holdning — 
ja i selve dragten med den slapt nedhængende 
garnering — noget uudviklet , halvvoksent — 
noget , for tidlig knust . Hendes stilling var det 
ægteste udtryk for den første sorgs brutale 
voldsomhed . Hun lignede de unge træer , hvis 
håb afsvides i en forårsfrost . Også ansigtet 
i dets blege , trodsige , indadvendte sorg var 
barnligt — så barnligt , at det skar gennem 
faderen med svidende ve . 
Hun havde lidt . Uden som vinge at hjælpes 
af selve lidelsens erfaring ; uden som Erik med 
selvopholdelsesdriftens energi at gribe efter 
hjælp udefra . Hun havde båret det , fordi det 
blev lagt på hende , og fordi ingen tog det fra 
hende igen , og hun dukkede hovedet , rede til 
at tage mod mere . Om ikke nogen kom hende 

til hjælp , ville hun lade sig knuse uden så 
meget som afværgende at løfte hånden . 
Faderen ville tale til sit moderløse barn . 
Hvem skulle gøre det , om ikke han ? Thi var 
det ikke en uret , der råbte til himlen , at hun 
her i sin faders hus skulle gå til grunde for 
hans øjne — før han fandt et ord , der kunne 
redde hende . 
Men ordet — hvem lærte ham det ? Hvad 
vidste han om hendes sind eller de veje , som 
førte derind ? Hvorledes finde det rette ord , — 
just det rette . 
Da huskede han på Eriks hjælp . Han 
tvang sin sandhedskærlighed ned — heller 
frelse hende ved ulovligt middel end se hende 
synke . 
» Åse ! har ingen talt til dig om gud ? « 
» Jo . « 
» Så bed til ham . «   . 
» Jeg har bedet . « 
» Og det hjalp ikke ? «  spurgte vinge med 
en Art tøvende nysgerrighed . 
» Nej , det hjalp ikke ? « 
Han følte det som en lettelse . Havde 
hun holdt sig til gud , da måtte han have 
sluppet hende som Erik . Han stod foran hende , 
så ind i det unge , hærgede ansigt og knugede 
sine hænder — — 
da huskede han på , at en ung pige 

dog er et menneske . Det faldt ham ind , at 
man måske kunne tage hende på rent menneskelig 
måde uden hensyn til kvindenaturens 
mysterium . 
Reflexlyset fra solnedgangen faldt ind igennem 
vinduet og bredte sit skær over det store 
fotografi af  » Skattens mønt «  , som hang over 
pulten . I de mørkere omgivelser trådte kristushovedet 
tydelig frem . 
» Se , «  sagde vinge og pegede på billedet 
—  » vi mennesker gør os bekymring og uro 
med mange ting ; men ét er fornødent : sandheden . 
—- det menneske dér var sandhed . « 
Åse havde sløvt fulgt hans bevægelse og 
så op på billedet . Men som om det anstrengte 
hende at fæste blikket på noget bestemt , slog 
hun straks øjnene ned igen . Hun havde heller 
ikke set andet end et mandsansigt , som ikke 
lignede andre menneskers og ikke sagde hende 
noget . 
Men vinge var gået hen til pulten og 
foldede hænderne over den , som holdt han sin 
aftenandagt foran dette kristusansigt , der altid 
havde noget at sige ham . Og da han atter 
vendte sig om mod datteren , var det , som om 
den åndelige kraft , der udgik fra billedet , 
havde fyldt ham med styrke . 
» Åse ! du skal ikke bede om sandheden 
— thi man vil give dig stene for brød . Du 

skal heller ikke søge sandheden , da kunne du 
snuble over dens vrængbillede . Men du skal 
ville sandheden — så er du i den . Og du 
kan trygt gå , hvorhen den fører dig . « 
Hun stod stadig på samme plet , øjensynlig 
kun , fordi han havde stillet hende der , 
og hun intet havde anden steds at gøre . 
Hans ord ramte blot hendes øre , ikke hendes 
bevidsthed . 
» Åse — mit barn ! Nu har du en sorg 
og tror , at den fylder hele verden , fordi den 
fylder dig selv . Men det , det gælder om , er 
at forstå — ja ret forstå — at der ved siden 
af os går et andet menneske med sin sorg , der 
også for ham fylder alt . — elsk din næste ! 
Dette er det store og eneste bud . 
Nu lider du — som du skal . Lidelsen hører 
vort væsen til ; den er ikke noget udenfor os , 
som vi kan stryge bort . Hvad vi lider , det lider 
vi af os selv — vi lider det , fordi vi er os 
selv . Og vi har ingen ret til at klage . « 
Stakkels barn  ! hun havde ikke klaget . 
Hendes smerte var stum , kendte ikke ord , 
næppe nok tanker til at vånde sig i . 
» Og du , «  vedblev faderen med smertelig 
rørelse —  » du sørger , fordi du har mistet ham . 
Men det tungeste er ikke at have ejet og tabt . 
Lad den sørge , som aldrig har ejet , Åse , du 

er bleven elsket — mangfoldige mennesker har 
hverken elsket eller været elskede . « 
Hun gjorde en bevægelse ; disse sidste ord 
havde hun hørt og forstået . Faderen gik tæt 
hen til hende : 
» Husker du , hvad Erik altid sagde : leve 
s k a 1 vi  !  « 
Han så , hvorledes den blotte lyd af hans 
navn tændte liv i hendes blik . Hun havde 
kun ét minde , én længsel , én smerte : Erik . 
Altså med det navn kunne der kaldes på 
hende . Men han vidste ikke , om han havde 
lov til at bruge det . 
Idet han vedblev at tale til hende , reves 
han mere og mere med af sine tanker , indtil 
ordene næsten var rettede mod ham selv . 
» Det nytter ikke , at vi grubler over vor 
bestemmelse — hvorfra og hvorhen — dermed 
har vi intet at gøre . Et er givet : vi er her . 
Se , Åse ! der er sagt til os : du skal leve — 
du skal dø ! den usseligste stymper kan dø 
døden , skulle vi da ikke evne at leve  ? 
Mit barn ! du er endnu ung , og jeg er 
gammel . Men os begge bydes vilkåret i denne 
sorg : lad os da lære af Erik at leve livet . « 
Hun gik nogle skridt hen over gulvet — 
med vaklende trin . Da hun kom til hans 
skrivebord , lagde hun hånden på dets plade , 
så tungt , at det ligesom bøjede sig under vægten . 

hun så livet for sig som en endeløs , 
gravmørk gang . 
» Det er så langt , «  stønnede hun —  » og 
så ene . 
Dette var det første lydelige nødråb , der 
var trængt over hendes læber . Og de lukkede 
sig straks efter som for at hindre det næste i at 
slippe ud . 
Jeg bærer mig galt ad , «  tænkte vinge . 
» Jeg taler til mig selv . og hun forstår mig 
ikke . Det er mig , der giver hende sten for brød . « 
Han ønskede , at han kunne have sagt : 
» Mit stakkels barn ! der er gjort stor synd 
imod dig , og jeg , din fader her på jorden , 
ved ikke råd eller hjælp derfor . Men du har 
en fader i himlen , som kan gøre alle ting vel ; 
gå til ham — han venter på dig . « 
Det kunne han ikke sige . 
Der var ganske stille i stuen . Kun uret 
med sin evige dikken afmålte nu tiden mellem 
fader og datter , som det før havde afmålt den 
mellem fader og søn . 
Vinge stod tæt ved Åse , med hænderne 
en smule fremstrakte som til en bøn . Ord efter 
ord steg op af hans hjerte og døde på læberne , 
før de fik lyd . Han ville trygle om 
hendes tilgivelse , om hendes kærlighed , han 
ville — — — 
» Åse — vil du kysse mig ? « 

hun så hurtig op , mødte hans blik — og 
så lå hun i hans favn . Med sorgens grænseløse 
trang til hjælp søgte hun ind i den tilflugt , 
der bødes hende . Hun vidste fuldt vel , 
at han , der nu holdt hende oprejst , var den 
fader , hvis kærlighed hun brændende havde 
ønsket sig . De gamle minder brødes med de 
ny , og som om pludselig alle bånd sprængtes , 
hulkede hun — ustandselig , håbløst , i den løsladte 
smertes første overvældende udbrud . Og 
i det vinge holdt sig oprejst for at støtte den 
vaklende skikkelse , følte han styrke og nyt 
liv rinde gennem sine årer . 
Begge klyngede de sig til hinanden med 
fuld bevidsthed om , at dette var redningen — 
den eneste . 
Hun græd , som skulle hendes hjerte briste ; 
men hendes hoved hvilede — for første gang 
— i en faderfavn , og kærlige , kvægende , 
usammenhængende ord hviskedees hen over det . 
Og da den voldsomme gråd hørte op , holdt 
han hende endnu fast og trykkede med hånden 
sagte hendes våde kind tættere ind til sit 
bryst . 
Mørket faldt på , og stjærnerne tændtes 
som aftenen i forvejen . Deres skær dryssedes 
i sølvblink gennem luften og havde alle vegne 
ærind : hos fader og datter i den lukte stue , 
under bladehanget i nøddegangen og ude på 

det tunge hav , hvor det dukkede op og ned 
med bølgerne . 
Og medens han gemte hende hos sig , 
tæt og skjulende , tænkte de begge på Erik , 
der nylig var stødt fra land , og gennem 
mørket og fjærnheden søgte at fastholde de 
svindende linier af sit hjemlands kyst . 


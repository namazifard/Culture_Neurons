I . 
» Tillad at jeg forestiller mig for dem , siden de har gjort mig den ære at tale til migi mit navn er Gustav horn . Jeg er genremaler og egentlig på en stipendierejse ned til Italien , «  lød det fra den ene af et par unge mænd , der nylig havde mødt hinanden på en bjærgsti langt nede i syd-tyrol . 
» Og mit er Ejnar jafferson , «  svarede den anden i en tone , der måske nok kunne lade én formode , at han ikke var nogen ynder af den sædvanlige præsentation . 
» De er da vel ikke fra Danmark — sådan som jeg ? « 
» Nej , jeg er født i ny-york . Men min moder var fra Sælland . Og jeg selv har da for øvrigt også tilbragt en del år af min første ungdom hos en onkel , som boede på Kristianshavn .  « 
» På Kristianshavn ? Dér har jeg netop mit atelier . Så kunne jeg jo næppe have fået et behageligere rejseselskab , «  fortsatte horn og betragtede 

amerikaneren med fornyet opmærksomhed . Skønt han havde ransel på ryggen og så’ ualmindelig støvet ud , var der noget både i hans holdning og åsynet , som straks røbede gentleman’en . Maleren selv havde derimod noget mere ungdommelig frilufts-agtigt ved sig . Ansigtshuden og halsen var af en næsten kobberrød lød og øjnene lyseblå , som spættede med fosfor . Begge herrerne var foreløbig på vejen op til maria-weissenfels , et berømt valfartssted , hvor den hellige jomfru efter sigende skulle have åbenbaret sig en gang for en forulykket landmand og givet ham mad og drikke i ni dage . Klippestien , de bevægede sig ad , gik stadig højere op imellem bjærgene , af hvilke de fleste nåde hen ved 9000 fod over havet . Nede fra dalen lød nu og da sang af kommende pilgrimme . Og lidt forud på stien , der hyppig snoede sig hen langs en dyb afgrund , gik malerens fører og trak et muldyr efter sig , belæsset med en håndkuffert , en malerkasse og et staffeli . 
» Man kan nok se på dem , hr . Jafferson , at de er en øvet turist . « 
» Ja , jeg er også et lille stykke af en Jerusalems skomager . Siden mine forældre gik bort og efterlod mig en formue , der var stor nok til , at jeg kunne leve , omtrent som jeg ville , har jeg allerede flakket den ene halvdel af jorden rundt . Og jeg vil håbe , at den anden halvdel heller ikke løber fra mig . « 
» Det må være i høj grad behageligt at kunne leve så uafhængig . « 

» Jeg er heller aldrig mere tilfreds , end når jeg har fået ranslen på ryggen og kan sige både salonerne og jærnbanewaggonerne farvel for en tid . « 
» Men fører de da ikke rejsegods med ? « 
» Jo , gud hjælpe mig ! Der står ikke mindre end otte at mine kufferter og venter på befordring nede i bozen . Men hvad — man kan jo dog ikke rent være civilisationen og samfundet foruden . Jeg er i reglen så heldig at være velsét , hvor jeg kommer — formodentlig på grund af mine mange rekommandationer . Kun der oppe i weissenfels har jeg desværre altid måttet være katten mellem musene . Jeg beder dem om forladelse . Det var vistnok en meget ukristelig sammenligning . « 
» De har altså før været her på egnen  ? « 
» Jo , det kan ikke nægtes . Jeg skal nemlig sige dem  : der er efter min mening ingen steder i verden , hvor man bedre kan få lemmerne rørte , end her oppe mellem disse velsignede dolomitbjærge . Men med tilladelse  : hvor er de selv egentlig faldet på at gå så højt til vejrs ? « 
» Jo , det skal jeg sige dem , «  svarede han ligefrem .  » Mens jeg endnu opholdt mig nede i Innsbruck , gjorde jeg tilfældig bekendtskab med prioren ved et servitenkloster , en overmåde nobel og elskværdig mand , der viste mig en del virkelig meget interessante malerier . Da han hørte , at jeg ville syd på , rådede han mig til at tage her op til valfartsstedet , for at se lidt på dets ejendommelige pilgrimsliv . Klosteret Maria weissenfels , fortalte han , var egentlig servitenordenens 

ejendom , og stod således under hans specielle opsyn . Han kunne derfor godt give mig en anbefalingsskrivelse med til prioren , hvad jeg da også fik . Der skal nok være umådelig smukt ved klosteret og tillige billigt at bo . Jeg tror , han sagde , at man kunne leve der for en gylden om dagen  .  .  . Ja , de smiler , hr . Jafferson . Men pengespørgsmålet må skam også tages med i betragtning , når man rejser som jeg . Og det vil jeg ærlig tilstå : lige så meget som jeg længes efter at komme ned til Italien og gøre lidt nærmere bekendtskab med de herrer klassikere , ligeså meget sætter jeg pris på at omgås med naturen og med levende mennesker , som man kan lære noget af . Jeg kan nu en gang ikke fordrage folk , der stadig færdes ligesom visse smådyr på vrangen af et blad og mener , at det , som de hører og ser dér , er den hele verden . « 
» Nå , så han er anbefalet af ordensprioren , «  tænkte føreren , der imidlertid var standset lidt i herrernes nærhed for at give muldyret et stykke brød .  » Det er godt , at jeg fik det at vide så skal jeg nok sørge for , at vi komme til at leve højt . « 
» De siger , mennesker som man kan lære noget af , «  gentog amerikaneren .  » Ja , dersom man kunne være vis på altid at lære noget godt af ens ærede samtidige , så skulle Pokker gå til de herrer klassikere .  « 
» Siger de det ? «  lo han . 
» Ja . Det falder mig netop ind , hvad min kære 

moder en gang lagde mig på hjerte , inden hun døde . Tag dig i agt , min søn , og brug dine øjne vel , i hvor du end færdes ,’ sagde hun . 'du er kommen til verden på en tid , da menneskene er degenererede og går omkring og fordærver hverandre til hobe . Der er ingen sundhed længer mellem folk .’ « 
» Hvad behager  ? — det er da vel ikke deres mening  ? « 
» Nej , det var min skikkelige , gamle moders mening , forstår de nok . « 
» Degenererede ? Hvad vil det sige ? Må jeg spørge dem : vore salig’ første forældre , der som bekendt skal have været meget vanartede , var de måske også komne til verden i degenerationens tid  ? Og fordærve hinanden  ? Hvordan skal dette forstås  ? Jeg skulle dog mene , at vi heller ikke nu , anno 1893 , kan være tjente med stadig at gå om i en barnlig uvidenhed om forskellen på godt og ondt . Fordærvelsen fører dog i reglen det gode med sig , at den giver sundheden relief . Og hvorfor har vi vel overhovedet fået dømmekraft og vilje , hvis ikke for at vælge frit ? « 
» Jeg har en gang læst — formodentlig hos en eller anden moderne filosof — at viljen bunder i blodet . « 
» Å , de selv er nok snarere en moderne filosof end nogen Jerusalems skomager , «  udbrød maleren , hvorpå de begge tav en stund , da vejen efterhånden gjorde samtalen temmelig umulig . Snart gik det op over stejle klippepartier , snart ned i en 

afgrund . For oven Sollys og fjærnsyn over prægtige landskaber . For neden kulde i skyggen og brusende vandløb , der for en tid hindrede færdselen . Føreren bandede , så ofte muldyret var nær ved at blive siddende i en sump . Hist og her lå en enlig vandrer og hvilte sig mellem træstammerne , medens han læste i bønnebogen . Et andet sted stod et lille selskab og foretog en fodvaskning ved en af de mange vandpytter , der undertiden mindede om søer . Fremramsende bønner eller dæmpet pilgrimssang blandede sig med fuglekvidderen . Bondefruentimre , så belæssede med skørter , at man skulle tro , de bar krinoline , stolprede ned mellem klippestykker , der så’ ud , som de ville spidde dem . En herre , så mager som et skelet , blev ledet frem forbi en afgrund af en gråhåret matrone , der formodentlig var hans moder , og inde på en lille solbelyst grønsværplet mellem granerne stod en statelig tyroler-bonde i nationaldragt ved siden af en rødmusset , smilende jomfru , der syntes at have rejst sig i det samme og omhyggelig søgte at dække for ansigtet med et par tykke hårfletninger . 
» Se , der er jo straks et motiv for en genremaler ! «  lød det fra danskeren .  » Jeg gad nok vide , om de to også skal op til klosteret . « 
» Nej , de kan være temmelig vis på , at de kommer der fra , «  svarede den anden med sædvanligt lune .  » Det er da tydeligt nok at se på den kavalér , sådan som han står dér , at han nylig har fået absolution for — ja , gud véd hvormange år . « 

» Gruss Gott und die hejlige mutter ! «  lød det dem noget senere i møde fra et lille dameselskab , som havde lejret sig om en kulild , ved hvilken de lavede kaffe .  endnu længe efter at herrerne var gåde dem forbi , kunne de høre dem bede afvekslende : 
» Hejlige mutter aller jungfrauen  .  .  . «   » Thranenwolle gnadenmutter  .  .  . o . s . frdl .  » Bitt fur uns ! « 
Luften blev efterhånden køligere og vejen stejlere . Føreren , der imidlertid havde sluttet sig sammen med et par raske ungkarle , som skulle bringe levnedsmidler til klosteret , piskede ubarmhjærtig på muldyret . Men så var da også snart den værste del af vejen lagt tilbage , og det gik senere mere jævnt op igennem fyrreskoven og frem over øde fjældvidder mod det under Rosengarten fremspringende , stejle klippe-plateau , hvorpå klosteret lå . 
» Ja , nu vil jeg sige dem farvel , højstærede , «  udbrød amerikaneren , da de var nåde op i skoven . Han standsede i det samme ved en svingning af vejen . 
» Hvad  ! Kan vi ikke følges ad længer  ? Skal de ikke også til weissenfels ? « 
» Nej , jeg plejer at tage ophold i petersberg , en lille landsby her i nærheden . Dér har jeg været så heldig at finde en ung bjærgbonde eller så-kaldet friherre , med hvem jeg bedre stemmer overens end med klosterpaterne . Det skal være mig kært , om de en gang vil besøge mig der nede . « 
» Jeg siger mange tak . « 

» Ja , altså : på gensyn , hr . Horn ! -— det har været mig særdeles behageligt at gøre deres bekendtskab , «  føjede han til , i det han trykkede hans hånd . Og han var et øjeblik efter forsvunden i en hulvej . 
» Det var rart , han bad mig om at besøge sig . For ham kunne jeg nok lide at lære nærmere at kj ende , «  tænkte maleren . Han indhentede imidlertid føreren , der var kommen lidt forud med de øvrige . Forventningen og den ozonholdige luft gav hans legeme fornyet spændighed , på samme tid som højfjeldnaturens ensomhed uvilkårlig stemte sindet alvorlig . Det bares ham for , at han skulle opleve noget usædvanligt der ved klosteret , noget der ville få betydning for ham både som menneske og som kunstner . Der lød øksehug i skoven og skingrende barnestemmer , som ekkoet gav igen . Boede der måske nogen der ? Eller var det igen pilgrimmene , som var på færde ? Jo , dér hvor et lille kapel med den evige lampe under madonnabilledet tydede på , at man allerede nærmede sig valfartsstedet , lå en ung moder og knælede med sit barn ved brystet , medens et par buttede småfyre kravlede omkring og plukkede blåbær der i nærheden . 
Det lysnede omsider i skovbrynet , udsigten blev friere , og den ene sneklædte fjældtop dukkede frem efter den anden over klokkelyngens violetrøde blomstertæppe . Kun hist og her stod endnu et birketræ eller en Asp og bevægede sine blade for en sagte vind . En enlig fugl kom til syne over et 

fjældvand og forsvandt . Men så var det , ligesom egnen igen med et skiftede karaktér ved en svingning af vejen . Terrainet højnede sig atter i sønderrevne former . Der kom en fårehjord frem på en afsveden græshøj , et nyt skovbryn i det fjerne , ny fremdukkende bjærgtoppe , pyramider af porfyr om den evige sne , og endelig — klosteret . 
Det var et imponerende syn . 
Som en vældig murkrone med tårne og spir lå det der oppe på klippeplateauet under den blå himmel . En mere storartet beliggenhed , en stateligere bygning kunne næppe tænkes . Om det havde været et pave- eller kongesæde , ville man ikke være bleven forundret . En nsesten endeløs stentrappe førte op foran midtpartiet af klosteret , der dannede kirkens portal . Eftermiddagssolen faldt netop hen over hele den hvidkalkede facade . Alle vinduerne så vel som tårnfløjene stod i brand . Og rundt om i synskredsen dukkede så efterhånden en sammenhængende alpekjæde frem , der ligesom voksede ved ethvert af hans skridt , rejter-joch , Rosengarten , langenspitze , mønt roen og endnu mange andre fintformede dolomitbjærge , der alle skinnede i det klare septembersollys som ciseleret sølv . 
Han sendte føreren i foi vejen om til oeko-nomibygningen og steg så omsider op ad den lange stentrappe med en barnlig følelse af , at det var en slags jakobsstige , han betrådte . 

i . 
Hr . Pater prior var ikke hjemme , da maleren søgte ham , efter at han foreløbig havde set sig lidt om inde i den noget forfaldne og uhyggelige klosterkirke . 
Sakristanen , en smilende , blegfed herre , med en stemme som om han kunne have været forsanger hos selve paven , mente dog , at hans højærværdighed nok snart vendte tilbage fra sit besøg i petersberg . Han ville bede hr . Horn indtil videre at gå over i hotellet og tage sig en forfriskning . Det var ikke umuligt , at han kunne træffe en eller anden af de øvrige patere der ovre . For de var desværre heller ikke til stede . 
Oekonomibygningen eller  » Hotellet «  , som det almindelig kaldtes , var et stort toetages stenhus , der lå ikke længer end et bøsseskud borte fra klosteret . — forøvrigt var- der også et andet hotel , som de kaldte  » Annekset «  , men det lå noget længere borte . 
Horn , der havde forberedt sig på ingen fruentimmer at træffe der oppe blandt klosterpersonalet , blev i høj grad forbavset , da han , straks ved sin indtrædelse i gjæstesalen , blev budt velkommen af en lille , sværlemmet og korthalset dame , der ikke 

rastede , før hun fik ham anbragt for bordenden , i en magelig lænestol . Rundt om de øvrige borde sad talrige pilgrimme af de mest forskellige samfundsklasser og indtoge deres forfriskninger under en andægtig tavshed . Derimod lød der temmelig højrøstet samtale og trumfen i bordet inde fra sideværelset , der også var en slags gæstestue . Det lød næsten , som om der blev spillet kort der inde . Men det kunne maleren dog ikke tro . 
» Må jeg spørge , hvad deres velbårenhed ønsker at nyde ? «  spurgte damen og så’ på ham med et par nysgerrige , stikkende øjne , af hvilke det ene skelede lidt . Det var tante Benedikte eller værtinden , som hun også kaldtes , uagtet hun hyppig forsikrede gæsterne — især når de skulle betale — at hun ikke var andet end pater priors lydige tjenerinde . 
» Ja , jeg skulle vel have lidt at spise . Flår de måske en eller anden kødret ? « 
» Nej , det gør mig ondt : da det er fastedag , serverer vi ikke gerne med kød . Men Herren kan få brunsuppe med smørboller og æggekage med crème til . « 
» Teufel ! «  lød det , i det samme som døren ind til sideværelset pludselig blev reven op , og en ung , talarklædt person stak hovedet frem .  » Mer vin og sukkerbrød ! Og et nyt stykke kridt ! «  råbte han til værtinden og så’ sig omkring mellem de til stede værende fruentimmer , som om han søgte nogen . Hans for øvrigt opvakte og ildfulde blik havde næppe 

strejfet maleren , førend han hurtig trak sig tilbage og slog døren i . 
Havde der ikke tidligere været stille ude i det forreste værelse , så blev der da nu , medens pilgrimmene sad og skottede til hinanden med betænkelige miner . Man kunne tydelig høre værtinden skyde en glasrude til side i væggen ud til køkkenet og hviske til et par unge piger , der allerede længe Havde stået der ude og hemmelig iagttaget den sidst ankomne gæst : 
» Mer vin og sukkerbrød  ! Og et stykke kridt til pater ignaz . « 
» Gud véd , om det er en af klosterets egne patere  ? «  tænkte horn .  » I så fald passer det nok også her , at når katten er ude , spiller musene på bænkene . « 
» Jeg håber da , at prioren ikke skal gøre Herren ventetiden for lang , «  lød det kælent fra tante Benedikte , medens hun bragte ham brunsuppen . 
» Så de véd , at jeg venter på ham ? « 
» Jo , deres fører fortalte os , allerede da han kom , at hr . Professoren havde i sinde at slå sig lidt til ro her . « 
» For guds skyld , de må ikke kalde mig professor ! Det er en titel , jeg ikke kan tilkomme . Mit navn er horn . « 
Men hun lod , som om hun ikke hørte ham , og vedblev — på samme tid som hun kom frem med en flaske af klosterets bedste vin  : 

» Ja , Herren kan såmænd være vis på , at de nok skal få en god modtagelse af prioren , især når han hører , at de er kommen her til fra Danmark . Der var nylig en anden ung professor her . Jeg tror , at han også var helt der oppe fra det kolde nord . « 
— det begyndte allerede at mørknes , da maleren , efter at han havde gået sig en lille tur , vendte tilbage til hotellet . Pilgrimmene havde imidlertid trukket sig tilbage , og der var nu rolig i begge gæstestuerne . Ude i den forreste sad der kun en eneste person , der foreløbig syntes aldeles optaget af at tilfredsstille sit legemlige behov . Han sad og drak vin af et tinkrus og spiste kaviar med æg til . Maleren , der på grund af tusmørket ikke straks kunne se , at han bar talar , ligesom hr . Pater ignaz , følte sig efterhånden mere fængslet af personen  , der udfyldte hele pladsen for bordenden med sin mægtige skikkelse . Den ualmindelig rige hårvækst — han havde ingen tonsur — og skj ægget , der nåde helt ned til talerkenen , gav ham noget underlig buskmandsagtigt . Brynene kunne passende have tjent en kaptajn til moustacher , og pandehuden lå i folder . Hele åsynet var i høj grad lysforladt og havde et ejendommelig bydende udtryk , der omsider bragte horn på den tanke , at det dog vist måtte være prioren selv — skønt det unægtelig ikke var således , han havde tænkt sig manden . 
Endelig lod det da til , at den vedkommende fik øje på maleren . 

» Ønsker de måske at tale med mig ? Jeg er klosterets prior , «  henvendte han til ham — på samme tid som han rejste sig i sin fulde højde . Og han fortsatte senere , efter at horn havde givet ham sit anbefalingsbrev , hvilket han hurtig løb igennem .  » Jeg ser , de har i sinde at opholde dem en tid her ved klosteret  .  .  . Ja , må jeg så byde dem velkommen ! «  han rakte ham fingerspidserne .  » Dersom de vil have den godhed at følge mig oven på , skal jeg med det samme anvise dem et værelse . « 
» Undskyld , deres højærværdighed  .  .  . men dersom de ikke har noget derimod , ville jeg rigtignok helst bo ovre i selve klosteret . Der vil jeg dog vist kunne arbejde roligere , «  indvendte horn . Han vidste fra sakristanen , at der stod over tyve værelser ledige alene i det øverste af klosterets tre stokværk . 
» Jeg vil dog råde dem til hellere at blive i hotellet . Her er sengene og kakkelovnene betydelig bedre end ovre i klosteret . « 
» Sengene og kakkelovnene må de virkelig ikke tænke på  !  « 
» Og desuden er opholdet der ovre dog mere beregnet for gejstlige herrer . « 
» Ja , det er en anden sag . « 
Han havde netop fået værelse anvist lige over gjæstesalen , da der lød lette fodtrin i corridoren uden for , som var så lang og bred , at den ikke sjælden gjorde tjeneste som spisesal , når tilstrømningen af pilgrimmene blev alt for stor . 

både prioren og maleren vendte sig og så’ der ud ad den åbenstående dør . 
Det var et par hvidklædte , halvgamle diakonisser , som i det samme ydmygt nærmede sig prioren , efterfulgt på nogen afstand af en ung kvindelig skønhed i en langt beskednere påklædning . 
» Undskyld , deres højærværdighed ! Vi ville kun tillade os at sige dem farvel . For nu må vi desværre vende tilbage til deutschnofen , «  sagde den ene af de to hvidklædte  ; hvorpå de ærbødig kyssede prioren på hånden og trak sig tilbage gennem corridoren med det hvælvede loft . 
» De har vel ikke set noget til Regina ? «  henvendte pateren til den unge dame , der nu også ville fjerne sig . Det var , ligesom hans stemme og hele væsen blev mildere , i det han talte til hende . 
Hun rystede på hovedet og nærmede sig dem i det samme . 
» Måske jeg må forestille dem for hinanden . Frøken Maria Bernhard , værtindens søsterdatter , hr . Gustav horn , en maler fra Danmark , som vil opholde sig her . en tid , «  lød det skødesløst fra prioren .  » Jeg har valgt dette værelse til Herren , da det er det bedst ekviperede . Tjen mig i at sige til Regina , hun skal lægge et gulvtæppe her ind 1  « 
» Måske jeg også må bede om et skrivetøj — indtil jeg får mit eget pakket ud ? « 
Hun nikkede stiltiende og så’ lidt frygtsom på ham . 
» Hun er skam ikke ilde ! «  tænkte han .  » Perugino 

ville udmærket kunne have brugt hende som model til en Madonna . «  og han så’ efter hende med voksende interesse , medens hun gik stille , blufærdig hen og rettede lidt på en blomsterkrans , der var hængt op om et krucifiks tæt indenfor døren . 
Der var noget ved hende — noget mere end navnet — der tydede på , at hun snarere var af fransk end af østerrigsk oprindelse . Legemsbygningen var spinkel og linjerne så jomfruelig fine og fulde af kvindelig sødme , at måske selv en perugino ville haft ondt ved at gengive dem . Det ville måske have ligget nærmere for watteau . Ingen palme kunne være rankere i væksten end hun , således som hun stod der med opløftede arme og barnlig troskyldig lagde blomsterne til rette i den visne krans . Øjnene var dunkelblå , håret gulligt , kruset . Dersom læberne havde været en smule mere finttegnede , ville hun have været fuldkomment smuk . Men alligevel forekom det ham et øjeblik , at der var en vis mangel på friskhed eller måske snarere noget forkuet ved hende , og at hun , således som hun fortonede sig der i aftendæmringen , på en egen hemmelighedsfuld måde smeltede sammen med værelsets halv celleagtige karaktér og duften af blomsterne i den forgjemte krans . 
» Frøkenen må ikke ulejlige sig med vievands-kummen for min skyld ! «  udbrød han uvilkårlig , i det hun nærmede sig en lille hængeskål — der 

ligeledes var anbragt ved døren — for at se om der var vand i den . 
» Nej , hr . Horn er ikke kattolik . Men derfor kan vi naturligvis være lige gode venner , «  lød det fra prioren med et lidt jesuitisk anstrøg . Han bukkede i det samme :  » Jeg har den ære at anbefale mig . «  og både han og frøkenen havde et øjeblik efter forladt værelset . 
Maleren havde endnu næppe fået tid til at samle sig efter overraskelsen ved det ny bekendtskab , før et andet kvindeligt væsen , et usædvanlig højt og magert fruentimmer trådte ind til ham med et sammenrullet gulvtæppe og et lille sirligt skrivetøj , som var udskåret i træ . 
» Velkommen til weissenfels  ! «  sagde hun og så’ på ham med et par spillende , nysgerrige øjne , som om hun nok kunne lide at vide , hvad han egentlig ville dér , og hvad for en person han var .  » Værs’go’  .  .  . jeg skulle bringe hr . Professoren dette her skrivetøj ! « 
» De skal have mange tak . Men jeg er ikke professor . « 
» Og så skulle jeg hilse og sige fra frøkenen , at Herren så godt kunne beholde det her  .  .  . « 
» Nej , det ville være for meget at forlange , Regina , «  afbrød han hende smilende over den ufor-færdethed , hvormed hun vedblev at mønstre ham .  » Ja , for det er vel dem , der hedder Regina ? « 
» Jo , Regina er mit navn . Jeg har ikke villet lade mig omdøbe til Maria , sådan som de fleste 

andre af vore fruentimmer , «  svarede hun med en demonstrativ bevægelse .  » Det duer jeg ikke til . « 
» Ja , jeg kan jo nok se på dem , at det egentlig er dem , der regerer her i huset . « 
» Nej , så må det da snarere være hende dér , «  svarede hun og pegede på et navn , der var skåret ud i skrivetøjet . 
Han læste : 
» Maria Weisenfels . — hvad skal det sige ? « 
» Det er vor frøkens navn . Eller vi kalder hende da sådan , efterdi hun er både født og opdragen her på stedet . « 
» Ja så ! Jeg havde snarere villet tro , at hun var fransk af fødsel . « 
» Det er hun på en måde også . Det vil sige  : faderen var det . Men da han døde tidlig — han havde nok levet for meget — var hendes tante og klosteret her så god at tage sig af hende — som man siger . Men hvad , prioren havde jo også selv stået fadder til hende . Ja , såmænd havde han så . « 
» Så har hun vel ingen moder . « 
» Ih , jo vist har hun en moder ! Det er jo hende , madam Bernhard , som bestyrer annekset der henne — skønt det er vel snarere sønnerne , som gør det . Men ser de  : hun er jo kun en fattig kone , hvorimod søsteren er rig . Og så er stakkelen desuden til sine tider ligesom lidt forstyrret i hovedet . Man kan jo nok forstå , at det har været hende svært , da de tog barnet fra hende . Og så sådant et barn . « 

» De holder nok meget af deres frøken ? « 
» Um ! «  hun slog ud med hånden og gik med det samme hen og lagde gulvtæppet ned foran sengen .  » Jeg siger ingen ting . For her må jo ikke tales . Enhver har kun at passe sit arbejd . Men hun er den bedste af dem alle . Og så så lærenem — å  ! Hun kan både latin og italiensk og fransk . « 
» Men hvor har hun da lært alt det ? « 
» Ih — hvor har hun lært det ? Naturligvis af gudfaderen og så der nede i nonnepensionatet i briksen , hvor hun har været en tid . « 
» Da skal hun dog vel ikke være nonne ? « 
» Ja , det manglede blot , «  brød hun ud og trampede i gulvet , så huset rystede , medens hun glattede tæppet .  » Så . Nu må det være godt for denne gang . — og nu må Herren have godnat . « 
» Godnat ! Vil de hilse deres frøken og takke for skrivetøjet . «  han stod endnu og så’ på det .  » Hvor det er smukt skåret ud ! « 
» Ja , det har pater ignaz gjort . Hun har fået det af ham . Der er et mater -dolorosebilled på det , kan de måske nok se ? De siger , at det skal være hende selv . « 
Det gik først op for maleren , da han lidt senere var bleven alene i værelset , at pater ignaz jo var den unge , talarklædte person , hvem han ved sin indtrædelse i gjæstesalen havde hørt forlange mere sukkerbrød og vin . 

det var allerede den anden lørdagaften , han tilbragte der oppe . 
Tilstrømningen af pilgrimmene havde i løbet af dagen været temmelig stærk , og det uagtet vejret lige med ét var blevet så køligt , at tante Benedikte havde fundet det nødvendigt at lade lægge lidt i ovnen . Begge hotellerne var fuldt besatte . Det vrimlede inde i den store gjæstesal af folk i alle aldere og af begge køn . Noget særlig skyldbetynget var der ikke over nogen af dem . Derimod kunne en og anden nok se lidt medtaget ud efter rejsen , som f . Eks . en gammel institutbestyrerinde , som var gået der op med sine fjorten  » uskyldige lam «  helt nede fra sterzing . Alle var søndagsklædte — nogle enkelte dog barfodede . Mændene syntes gennemgående de alvorligste . Flere af fruentimmerne var endogså temmelig kokette . Der blev både spist og drukket , røget tobak , læst bønner , spillet kort , talt om politik og kurtiseret , uden at den højtidelige stemning , der var til stede , forstyrredes derved — i det samtalen gennemgående ikke førtes højere , end at de vedkommende selv kunne høre , hvad der blev sagt . 

maleren havde netop den dag fået besøg af amerikaneren og hans unge vært , hr . Paul bar . De havde alle tre taget plads inde i det mindre gæsteværelse , hvor tilfældig også prioren og de øvrige patere var til stede . Værtinden gik hyppig frem og tilbage mellem begge værelserne , gumlende på noget bozener confect . Og inde i et tredje og endnu mindre værelse , kaldet fruerstuen , sad søsterdatteren og baldyrede liljer på en messeskjorte til gudfaderen . Det var efter sigende én , han skulle have på , når ordensprioren fra Innsbruck kom der op for at visitere klosteret . Døren ind til værelset stod åben , og skæret fra en hængelampe faldt ned over hendes sænkede hoved med det gullige hår . Den unge petersberger stjal sig undertiden til at se der ind . Men hun anede det næppe , så rolig som hun sad der og passede sit arbejd . Dersom hun ikke regelmæssig havde bevæget hænderne med de ualmindelig fine fingre , kunne mange gerne have taget hende for en billedstøtte . 
Der var et øjebliks stilhed inde i den midterste gæstestue . Herrerne havde været uenige , og der var falden heftige ord . Prioren sad mørk og streng på en fremskudt plads ved bordet . Han var nylig kommen efter , hvad han kaldte  » en svær forsyndelse mod klosterets tugt «  . Og forbryderen var ikke nogen anden end den ovennævnte Paul bar , der skammelig havde tilladt sig at låne jomfru 

philomene en bog med en historie i , der hed  » Paterens Kys «  . 
Jomfru philomene var en lille , spidsnæset og overmåde gudfrygtig dame , der undertiden hjalp til med opvartningen og desuden forestod udsalget af klosterets indviede rosenkrandse samt forskellige andre små  » Souvenirs de Maria weissenfels «  . Forøvrigt taltes der ikke mindre end elleve tjenstgørende kvindelige væsner ved hotellet . Af mandkønnet var der derimod ingen , når man da undtog sakristanen , som rigtignok hyppig opholdt sig ovre i køkkenet mellem fruentimmerne — der var altid sådan en dejlig varme , plejede han at sige — og så en gammel brændehugger og en italiensk , storøjet hyrdedreng på omtrent elleve år . 
» Jeg synes , at deres højærværdighed har været vel streng imod hr . Bar , «  indvendte maleren . Han sad imidlertid og bladede i bogen , som prioren i vrede havde kastet hen ad bordet .  » Den hele historie drejer sig jo kun om en uskyldig juleleg . Dersom et så harmløst skrift skulle konfiskeres , som de siger , er jeg bange for , at det meste af literaturen med ligeså god ret kunne gå samme vej . « 
» Hvem siger også , at det ikke fortjener det — eller at der ikke allerede er skrevet for meget ? «  ivrede prioren .  » Det er da godt at mærke , hvordan demoralisationen og vantroen breder sig mere og mere med den syndflod af blæk , der i den senere tid sendes ud over jorden under navn af skjønliteratur . « 

» Virkelig ? Så de kan også mærke det her oppe ved klosteret ? «  lød det lunt fra hr . Jafferson . 
» Ja , kan man ikke mærke det på andet , kan det i alt fald lejendes , på hvad man hører i skriftestolen , «  svarede han , på samme tid som de øvrige patere gav deres bifald til kende . Hr . Ignaz sad og skar et dødninghoved ud på enden af en stok . Broder Anselmo gjorde det sidste hæfte af missionstidenden fast i et omslag , og gamle pater anastasius , der efter sigende led af et slemt maveonde , sad og nippede til et glas cognac . Det var nok allerede det sjette , værtinden havde givet ham i løbet af dagen . 
» Jeg troede ellers ikke , mine herrer , det var tilladt at tale om , hvad de hører i skriftestolen , «  udbrød Paul bar noget dristig . Han rettede sig samtidig i sædet , dér hvor han sad ved siden af amerikaneren , ualmindelig skulderbred , skægget og stærk , med en mine som om den hele verden var hans . Uagtet han var en både dannet og ret velstående ung mand , gjorde han , på grund af sin store kærlighed til naturen , ofte tjeneste som fører for udlændingene og de mange unge kunstnere , som stadig kom der op om sommeren for at bestige bjærgtinderne . Om vinteren , når sneen dækkede alt , plejede han derimod gerne at samle egnens egen ungdom hos sig et par gange om ugen til belærende samtale og oplæsning eller anden uskyldig tidsfordriv . Nogle mente vel , at han nok nærmest gjorde dette for at forsøge , om han ikke på den måde kunne få også frøken Bernhard , der var hans 

barndomsveninde , i tale . Men i så fald havde han forregnet sig , da hendes gudfader , prioren , på det strengeste havde forbudt hende nogen sinde at tage med brødrene ned til petersberg . Siden den unge herre var kommen hjem fra bozen realskole , var han ikke længer nogen passende omgang for hende . Dertil var han sunken for dybt — havde pateren sagt . 
» Hys ! De må skam agte på , hvem de taler til , hr . Bar  !  «  irettesatte amerikaneren ham spøgende .  » En mand , om hvem det hedder — i alt fald her ved klosteret — at han er uden al religion , bør være helt anderledes forsigtig i sin tale . Det er kun , når man er så heldig at være særlig begunstiget af den høje himmeldronning , man mulig en gang imellem tør tillade sig en lille ucorrecthed . « 
» Jeg takker dem , mr . Jafferson —- og også dem , hr . Horn , for deres overbærenhed , «  svarede han .  » Men desværre : jeg er bange for , mine herrer , at både de og jeg allerede- er sunkne for dybt i den omtalte syndflod , til at vi kan dømme klart i en så vigtig sag , som den der her ligger for . « 
» Ja , spot de kun , højstærede ! Spottere har vi nok af . Men — takket være den hellige jomfru — vi har også beviser nok på , at de kan omvendes . « 
»  jeg indrømmer , det har været forkert af mig  .  . . Men der var virkelig en tid , da jeg troede om hans højærværdighed og de øvrige patere , at de var jævne , ligefremme mennesker , der ligesom andre dødelige nok kunne have nødig undertiden at tage del i en 

lille spøg for at vedligeholde sundheden og livsglæden , vore første menneskerettigheder . « 
» Menneskerettigheder ? Um gottes willenl «  udbrød pater Anselmo og foldede hænderne .  » Her lever vi alene i bønnens verden . « 
» Og laver pølsepinde for resten , «  mumlede pater ignaz — på samme tid som gamle anastasius sukkede : 
» Sundheden , ak ! —den er desværre miserabel  !  « 
» Lad os derfor hellere , mine herrer , et øjeblik sætte os ind i hr . Pater priors sted ! « 
» Gud velsigne dem , kære , det var kristelig talt ! «  mente pater Anselmo . 
» På min ære ! Jeg bliver ganske rørt , «  fortsatte bar ,  » ved at tænke mig ham siddende her ret som en anden fader Noah på Toppen af dette ararat , hvorhen syndfloden dog forhåbentlig endnu ikke er nået . Jeg ser ham i ånden spejde efter de mange hvide duer , som han naturligvis har sendt ud her fra — ak ! og så får han øje på min bog , som kommer svømmende i blækket ! Paterens Kys ! Kan man i grunden tænke sig noget mere oprørende for den sædelige bevidsthed , end at et par unge mennesker i et helt jule-selskabs nærværelse forsøger , om de for løjers skyld kan Kysse hinanden mellem tremmerne i en stoleryg  ? Hvor må det dog have gjort hans hjerte ondt at læse derom ! Jeg er vis på , at den mand endnu aldrig har sysselsat sin tanke med noget så syndigt som et Kys . « 

prioren var imidlertid bleven grågul i ansigtet . Hænderne og armene dirrede . Han havde åbenbar ondt ved at beherske sig . Men da blev døren ud til vestibulen åbnet af en gammel sortklædt kone med hvide hårtjavser hængende ned foran ansigtet . Og opmærksomheden blev derved foreløbig henvendt på noget andet . 
» Å ! «  klagede hun sig og stavrede straks hen til kakkelovnen , hvor hun sank om på en stol . Hun var kommen der op fra kaltern , men havde forvildet sig under vejs og var sunken ned i et mosevand til midt på livet . Nu sad hun der dyng-våd , med fødderne på kakkelovnen  . og rystede af kulde . Blikket for hjælpeløst bedende omkring . Om værtinden da ikke ville være så god at lade hende få en lille klosterbitter . Hun var bange for , at hun ellers fik ondt . 
» Har de ikke lidt tørt tøj at give hende på ? «  spurgte amerikaneren værtinden . Han var bleven lokket der ud tilligemed maleren og bar af konens jamren . 
» Nej , jeg har såmænd ikke , «  lød hendes unå-dige svar . Og hun vendte sig i det samme om imod konen — det var netop som klokken ringede til maria-rosenkransbøn .  » Fem og tyve Kreuzer for bitteren , madam  ! Jeg har ikke tid til at stå længe her og vente . Hun kan vel nok tænke , at jeg skal over til aftenbønnen . « 
» Å , jeg ville da så gerne der over at bede for min søn . Stakkelen har lige mistet sin kone i 

barselseng , «  klagede moderen sig . Hun fik da omsider pengepungen trukken frem og forsøgte at åbne den med de rystende hænder . 
» Men et par tørre strømper må de da vel nok kunne låne hende , «  mente Paul bar .  » Hun er i stand til ellers at blive rigtig syg . « 
» Så kan hun gå til sengs  . . . i stedet for over i kirken , «  vrissede værtinden .  » Klosteret kunne vist få nok at gøre , derspm det skulle holde alle pilgrimmene med tørre strømper . «  hun stak i det samme de omtalte fem og tyve Kreuzer i lommen og knælede gudfrygtig under klokkeringningen . 
Men da var Paul bar heller ikke sén til at afføre sig sine egne strømper og række dem til gamlingen , der hurtig trak dem på . 
» Og vil hun i kirke , morlil , at bede for sin søn , så skal jeg også nok være mand for at besørge hende der over , «  vedblev han i en oprømt tone , medens han trak støvlerne på igen under de øvriges bifald . 
Og det hjalp ikke at konen satte sig derimod eller ømmede sig derved . Da han lagde mærke til , at hun var halt og næppe kunne støtte på benene , tog han hende rask på armen og bar hende som et barn ud fra hotellet og hen ad vejen til kirken , medens alle pilgrimmene fulgte langsomt efter med forbavsede miner . 
Det var en procession , som de nok ikke var vant til der oppe i Maria weissenfels . 

.alle pilgrimmene var gåde til ro , og det var blevet temmelig silde , da maleren , efter at have fulgt sine gæster et godt stykke på hjemvejen , omsider vendte ene tilbage til klosteret . 
Fn smukkere aften kunne ikke tænkes . Det var , som himlen savnede plads til alle sine stjærner og sænkede myriader af dem ned i de dybtliggende småvande , der hist og her dukkede frem på vejen til hotellet . Ethvert græsstrå , enhver jordklimp var besat med rimkrystaller , og rundt om i synskredsen lå hele alpekjæden og lyste i guddommelig højhed og med en klarhed i alle linjerne , så det næsten så’ ud , som man kunne nå den med et stenkast . 
» Det er skade , at jeg har glemt min skitsebog der inde , «  tænkte han , i det han standsede uden for indgangen til hotellet .  » Ellers var jeg gerne bleven gående her lidt endnu . Men den ville jeg dog nødig have at fruentimerne skulle få fingre i og muligvis tage forargelse af . « 
Han så’ hen til vinduerne . Det var kendeligt på forhænget , at lampen var skruet ned i de to 

forreste værelser , hvorimod der endnu var lyst i det inderste , dér hvor frøken Bernhard sædvanlig opholdt sig . 
Sad hun måske der endnu og baldyrede på gudfaderens messeskjorte  ? 
Og mon det i så fald gik an at gå ind og forstyrre hende  ? 
Der havde efterhånden udviklet sig et vist gensidig imødekommende forhold imellem dem . Hun var i reglen den første , der hilste ham om morgenen , når han gik ud for at lufte sig lidt , og hun vendte tilbage fra messen , der allerede begyndte klokken fem . Hun var da som oftest iført et slags morgen-négligé , en gammel gråhvid kåbe med en hætte af samme stof , der klædte hende fortræffelig . Men for øvrigt havde hun kun ringe forstand på at klæde sig . Hun gjorde ikke sjælden indtryk af , at det nærmest beroede på tilfældet , hvilken dragt hun iførte sig . En gammel grøn silkekjole med pufærmer , der åbenbar havde været hendes oldemoders , var hendes sædvanlige søndagsstads . Og da talen en gang faldt på hendes smukke hår , hvilket han gerne ville male og bruge til et englehoved , udbrød hun troskyldig : 
» Så måtte jeg da først se at få det lidt glattet ud  .  .  . skønt det vil vist falde mig vanskeligt nok . For jo mere jeg rører ved det , des mere levende bliver det . « 
Han havde en morgenstund spurgt hende , hvorfor hun overværede allerede den første messe . Om 

hun dog ikke hellere ville vente til den anden ? Og hun havde svaret ham , at det var på den tid , hendes tante bedst kunne undvære hende . Men sagen var nok snarere , at prioren selv ønskede , hun skulle møde til den første og derved foregå den øvrige klosterbefolkning med et godt eksempel . Det måtte da også have været i høj grad uhyggeligt for hans højærværdighed og den gamle pater anastasius , der begge skiftedes til at besørge messen , om der slet ingen havde været til stede i kirken så tidlig om morgenen . Kunne de kun få frøkenen til at møde , vidste de nok , at i det mindste fruentimerne henne fra begge hotellerne gerne fulgte efter . 
Undertiden kunne det også godt falde ham selv ind at stå op og gå over i kirken , når han vågnede ved den tidlige klokkeringning — skønt det naturligvis var mere for frøkenens end for den hellige jomfrus skyld , han kom der . Men hvor kunne det ikke også fryde hans kunstnerøje at se hende ligge henslængt der på bedeskamlen , med de foldede hænder pressede ind imod læberne . Var det måske urigtigt af ham , at han så tit stod og så’ på hende med ønsket om , at han en gang kunne male hende således ? Nej , hun vidste jo dog i reglen , at han var der . Ja , undertiden forekom det ham endogså , som om hendes øje søgte hen til ham med noget dragende i blikket , og det da især når han blev stående oprejst , medens alle de øvrige knælede og gjorde korsets tegn . Men 

at han skulle bøje knæ for deres helgenbilleder —• nej , det måtte hun ikke forlange af ham . 
Han gik da omsider ind i hotellet , og det viste sig , at han ikke havde taget fejl i sin formodning . Døren til det inderste værelse stod åben , og hun sad endnu der inde og syede , ligesom da han tidligere var gået bort . 
» Undskyld , frøken Bernhard , dersom jeg forstyrrer dem ! Jeg vil kun hente min skitsebog , «  råbte han ind til hénde , på samme tid som han greb efter bogen , der lå gemt i en af vindueskarmene i det midterste værelse .  » Den kan jeg ikke godt undvære . «  han gik hen imod døren i den hensigt at sige hende godnat .  » Forøvrigt forbavser det mig , at se frøkenen sidde og arbejde endnu . « 
» Her er så sjælden ro , så man må nyde den , når den tilbyder sig , «  svarede hun og fortsatte syningen . 
» Men det er allerede sent , og de står så tidlig op . Jeg synes , at de nok nu måtte kunne være træt .  « 
» Nej , det kan jeg dog ikke sige , jeg er . Jeg har det i grunden bedst , når jeg sidder sådan og arbejder . « 
» Hvad mon hun mener dermed  ? «  tænkte han . Han blev uvilkårlig stående lidt inden for døren og så’ på hende med en blanding af nysgerrighed og deltagelse . Hendes ansigt , der fik forøget hvidhed i genskinnet fra messeskjorten , havde 

alligevel et træt eller noget anstrengt udtryk . Og han lagde for første gang mærke til , at der var et par fine , blå schatteringer under hendes smukke øjne . 
Stakkel , hvor glædeløst og uændset hendes liv dog flød hen der ved klosteret ! Eller — tog han måske fejl . Følte hun sig måske tilfreds der med sin beskedne dont  ? Var han måske slet ikke i stand til at fatte eller tilstrækkelig værdsætte et så ejendommelig indesluttet og stille personlighedsliv som hendes  ? Var han måske kommen der op for at lære af hende , at et menneskes inderste og bedste natur , således som hendes , helst skjulte sig i det stille  ? 
Der kom med et en underlig utryghed over ham . Han måtte dog vist have noget mere end rent kunstnerisk interesse for hende , siden han , der jo ellers ikke var hengiven til stemninger eller følelsessværmeri , kunne stå dér og blive ømhjertet blot ved at se på hende . Jo , det var nok det sikreste , at han trak sig tilbage og for fremtiden ikke nærmede sig hende mere end nødvendig . 
» Ja , så vil jeg sige frøkenen godnat . « 
» Frøkenen , «  gentog hun og så' op i det samme .  » Hvorfor kalder de mig altid frøkenen ? Min tante har jo dog sagt , at de gerne måtte kalde mig Maria .  « 
» Ja — deres tante ! « 
»  og jeg beder dem om at gøre det  .  .  . Alle de øvrige kalder mig Maria . Jeg har altid sat pris på at blive nævnt ved mit døbenavn . « 

» I så fald skal det være mig en ære . Skønt jeg er , oprigtig talt , bange for , at hr . Pater prior vil finde en sådan tiltale lidt for fortrolig over for hans guddatter . De må huske på , jeg er en fremmed og tilmed en kætter ! « 
» Jeg mindes dog , at han sagde en gang — det var netop den dag , de kom her til — at man godt kunne være venner , fordi man havde forskellig tro . « 
» Det kan man naturligvis godt . Men med venskabet følger der dog i reglen et vist krav på forståelse . Jeg mener , at der med rettighederne følger forpligtelser . Man skal f . Eks . helst være fuldkomment ærlig over for en ven . « 
» Ja , det har de ret i . Det er netop , fordi de er så ærlig , jeg godt kan lide dem . « 
» Ligesom det måske heller ikke er af vejen en gang imellem at give hinanden et lille venskabeligt råd , dér hvor man mener , at det mulig kunne gøres nødig . « 
» Ah , nu forstår jeg først , hvor de vil hen , «  udbrød hun og så’ på ham med store øjne .  » De er naturligvis også forfærdelig utilfreds med mig . « 
» Nej , hvor falder de dog på det ? « 
» Jo  .  .  . både min tante og min gudfader er altid så utilfredse med mig  .  .  . Og for resten er jeg da også alt andet end tilfreds med mig selv . Jeg kan så tydelig se , at min opdragelse er for-kvaklet .  « 
» At være utilfreds med sig selv er netop et tegn på visdom . « 

» Å , nu må de ikke spotte mig ! « 
» Det gør jeg ikke heller . Dertil nærer jeg sandelig alt for megen ærbødighed for dem . Tror de måske ikke , at jeg godt kan se , hvordan de går her og lyser i stilhed for dem alle sammen ? « 
Hun rystede på hovedet og slog øjnene ned under en let rødmen . Der blev så stille , at man tydelig kunne høre kildevandets plask i den store stenkumme udenfor gavlvæggen . Alle husets øvrige folk var gåde til ro . Han havde en følelse af , at det var urigtigt , han tøvede der længer . Men ved siden af denne følelse var der en egen lønlig henrykkelse , den der altid gør sig gældende , hvor et par unge mennesker af modsat køn står overfor hinanden i gryende forståelse — og det især når alle andre sove . 
» Hvad er det så egentlig , de vil råde mig til ? «  spurgte hun , efter at hun en tid havde siddet og ligesom ridset runer med brodérnålen . 
Han smilte : 
» Nu vel — når jeg endelig skal råde dem : de sidder og hænger alt for meget over sytøjet . Jeg tror , de ville have godt af at bevæge dem lidt mere i fri luft . Læg nu kønt arbejdet til side  ! Og gå før ucl og kig lidt på stjærnerne  .  .  . Jeg har endnu aldrig set dem lyse sådan som i aften . « 
» Ja , så vil jeg da også lade det være nok for i dag . «  hun rejste sig i det samme og lagde sytøjet bort .  » Men stjærnerne kan jeg se der oppe fra mit vindue — og det kan de tro at jeg tit er 

glad ved , «  lagde hun til , medens der bredte sig et skær over hendes åsyn , næsten som om hun allerede så' dem . 
Da det lod til , at hun ikke havde i sinde at føre samtalen videre , hjalp han hende med at tænde et lys og slukke hængelampen , hvorpå de synlig veltilfredse gav hinanden hånd og sagde godnat . 
Men først efter at han havde lagt sig til ro og var lige ved at sove ind , hørte han hende komme op ad stentrappen og gå sagte hen i corridoren , dér hvor både hun og tanten havde deres værelser . 

v . 
Da maleren en af de følgende dage var på en længere udflugt mellem bjærgene , besluttede han at lægge hjemvejen om over petersberg for med det samme at se ind til amerikaneren og  » Friherren «  , som de plejede at kalde hans unge vært . 
Tiden var løben fra ham , da han som sædvanlig havde fartet om uden kompas og landkort , og det var allerede blevet middag , da han omsider nåde ned til den lille hyggelige bjærgby , dér hvor bar havde bygget sig et hus på en fremspringende klippepynt med den herligste udsigt til hele dolomit-gruppen . 
Værten kom ham i møde allerede udenfor huset og bad ham træde ind i spisestuen . 
» Det glæder mig at se dem , «  sagde han ,  » og det så meget mere som jeg da i dag kan byde hr . Horn et ordentligt selskab . « 
Maleren fulgte efter ham og blev ikke lidt forbavset , da han ved sin indtrædelse i den omtalte spisestue blev forestillet for en rumænisk professor og en ung Magyar , en rigmandssøn fra buda-pesth , der begge tidligere havde opholdt sig ved klosteret 

i selskab med en tredje pilgrim , en wiener , men nu boede hos en Bonde nede ved et nærliggende  » Fiskevand «  . Bar havde adskillige gange været deres fører ved bestigningen af dolomitbjærgene , og da de nylig var komne der ind for at gæste både ham og amerikaneren , havde han anmodet dem om at blive der til en tarvelig middag . 
» Måske jeg må bede dem , hr . Horn , tage plads ved siden af mr . Jafferson , «  vedblev han og kom frem med en couvert — på samme tid som de øvrige herrer satte sig igen .  » Så skal de få en salat at smage , som jeg er vis på , at man ikke . har mage til oppe ved selve klosteret . « 
» Tak , de må endelig ikke ulejlige dem ! Jeg er bange for , at man venter mig der hjemme med middagsmaden .  « 
» Å , slå de dem nu til ro her hos os  ! Ellers må vi jo tro , at de ikke kan undvære klosterets suppegryder . De kan såmænd gerne have nødig at spæge dem lidt . Jeg er vis på , at de har lagt dem i det mindste et par tommer ud over brystet , siden jeg havde den ære at møde dem første gang på livets pilgrimsti , «  mente hr . Jafferson . 
Maleren lo med de øvrige . Det kunne ikke nægtes , at han i den senere tid havde fået lidt mere huld , end han selv egentlig syntes om , og det uagtet værtinden stadig lod ham høre , at han jo til sidst måtte blive syg , så lidt som han dog spiste . Hun var vis på , at hans høje velynder , ordensprioren , når han kom der op for at inspicere 

klosteret , ville sige , at han havde skæmmet sig . Og det turde hun sandelig ikke have på sin samvittighed . Det havde altid været hende om at gøre , at stå på en god fod med alle mennesker . 
» Forøvrigt må de ikke tro , hr . Horn , «  vedblev amerikaneren ,  » at de er den eneste , hvem tante Benedikte har ladet sin kærlighed og sit fadeburs fyldte skåler gå ud over . Både hr . Professoren og hr . Orczy «  — han så’ i det samme over til begge de fremmede herrer —  » kan nok tale med om , hvad den gode dame er i stand til at gøre for en stakkels forkommen pilgrim , blot han har noget i portemonixen . « 
» O , schbne zeit ! O , sel’ge zeit ! «  istemte professoren parodisk og løftede gaffelen . Han var en ungdommelig , gråhåret mand med gulbrun ansigtsfarve og øjne som gløder .  » Både min ven , hr . Orczy , og jeg havde i sinde at gå i kloster . Vi mente , at verden kunne ikke byde os mere . Men den hellige jomfru være lovet : vi havde ikke taget tante Benedikte med i beregningen 1 det må jeg sige  : hun er kvinde , som forstår , hvad der gavner os mænd . Et par gange stegt oksekød om dagen , foruden lidt dyreryg eller andet vildt , en smule skinke med røræg , laks og ost , er da det mindste , man kan have for at holde humøret oppe . Ak , men desværre : ånden er vel redebon , med kødet .  .  . « 
» Men fordøjelsen skrøbelig , mener han , «  lo magyaren , en skindmager Adonis , og viste dem sine tandrækker . 

» Nu må vi gå her og bede gode mennesker om endelig ikke at beværte os med andet end grøntsager og kildevand . Ja , de ler , højstærede ! Vel ser de ud som en ægte nordisk kæmpe og har rimeligvis ikke så stærke affektioner som en ulykkelig sydbo . Men tag dem alligevel i agt , at ikke også de en skønne dag siger klosteret farvel og marcherer ad ’fiskevandet’ til ! « 
» Apropos — hvordan går det med hr . Pater ignaz der oppe ? Marcherer han endnu stadig på stedet — i kampen mellem ånden og kødet ? «  fortsatte magyaren leende . 
» Jeg véd ikke rigtig , hvad de sigter til . Men et mere mærkeligt menneske , kan man da næppe tænke sig . « 
» Min gode ven , orczy , vil nu endelig gøre hr . Ignaz til en verdslig natur . Og det uagtet , han åbenbar er langt mere åndelig anlagt end han selv . Jeg har mangen gang , når jeg har været nede i klosterarkivet med en af paterne for at studere deres gamle redemptoris , set ham sidde der , så fordybet i læsning , at jeg er vis på , han ikke en gang hørte kattene jamre sig nede i kælderen . « 
» Kattene siger de ? « 
» Ja , jeg mener alle de ville katte , som jo opholder sig der nede . Han skal efter sigende være den eneste , som sørger for , at de undertiden får nogen mad . « 
» De er jo også hans eneste venner — betroede 

han mig en gang . Jeg gad nok vide , hvordan det egentlig står til med den herres kristendom . « 
» Mon ikke godt ? —- da jeg forleden sad og malede ovre i kirken , hørte jeg nogen bede så varmt inde i det lille set . Leonhards kapel , at jeg uvilkårlig rejste mig for at se , hvem det var  .  .  . « 
» Og det var ham ? « 
» Ja , — jeg blev formelig rørt derved . « 
Værten rystede på hovedet : 
» Desværre  .  .  . han er efterhånden bleven et vrængbilled , af hvad han før har været . Jeg glemmer ikke , da han kom her til fra Innsbruck for tre , fire år siden og talte i kirken ved opstandelsesfesten . En mere brændende Iver og finhed i foredraget har jeg aldrig hørt . Men så har han vel ikke kunnet tåle klosterluften  .  .  . « 
» Klosterkosten , mener de , «  rettede professoren ham . 
» Det ser unægtelig ud , som om der tidligere har været et slags ulykkelig kærlighed med i spillet . « 
» Hvad for noget  ! Og det har de ikke talt om før ? « 
» Nej , man taler jo ikke gerne om strikken i hængt mands hus , «  svarede han og greb efter salatfadet , som han lod gå rundt , inden han fortsatte  :  » De kender jo naturligvis alle sammen frøken Bernhard , værtindens søsterdatter . Hun var netop nylig bleven konfirmeret , da pater ignaz kom til klosteret . Jeg omgikkes endnu på den tid jævn 

lig med Maria og hendes brødre , da vi var gamle barndomsvenner . Og jeg kan ikke nægte , jeg blev meget forbavset , da hun en aften kom løbende her ned til mig og fortalte , at hr . Pater ignaz havde gjort hende en kærlighedserklæring . Jeg tror , at han havde sagt  : hun var bleven ham lige så uundværlig som alterkalken — eller i det mindste noget lignende . « 
» Stakkels barn  ! Og hun var nylig bleven konfirmeret ! «  tænkte maleren . 
» Ja , men hun er også farlig — og hun bliver det vel endnu mere , «  indrømmede magyaren . 
» Jeg havde naturligvis medlidenhed med stakkelen , så meget mere som jeg selv holdt af Maria — om end på en helt anden måde : men derfor kunne jeg dog ikke lade være allerede den følgende dag at tage ham under fire øjne , og lade ham vide sådan i al venskabelighed , at dersom han nogen sinde tiere vovede at tale blot et ord om kærlighed til hende , skulle han alvorlig få med mig at bestille . « 
» Ja , det vil jeg tro . Men — tillad mig : hvor kan det være at forholdet mellem dem og den unge dame da nu er så køligt , som det unægtelig forekommer mig at være ? «  spurgte amerikaneren . 
Han slog ud med hånden og summede sig lidt på svaret : 
» Jeg véd ikke , om herrerne måske har lagt mærke til de kønne skilderier , som hænger dér på 

væggen ? «  her pegede han på to store , indrammede fotografier , af hvilke det ene forestillede et par tungsindige munke siddende i en fjældkløft , og det andet Katharina v . Bora og Luther , i det øjeblik Lucas cranach lægger deres hænder i hinanden .  » Siden jeg dristede mig til at hænge disse billeder op på min væg og dekorere dem så pænt , det ene med et timeglas og det andet med en blomsterkrans , har jeg efterhånden fået hele det weissen-felsske cleresi på halsen — og fruentimmerne da med , kan jeg tro . I begyndelsen gav de sig til at læse bønner for mig , når de mødte mig på vejen , eller de bebrejdede mig min ugudelighed i hårde ord . Pater prior erklærede , at jeg var det mest ryggesløse menneske , og forbød både Maria og hendes brødre at omgås mig mere . Brødrene tog sig dog ikke forbudet videre nær , hvorimod frøkenen fremdeles lader , som hun ikke kender mig . Men lad hende kun det ! Dersom hun virkelig tror de herrer patere eller deres røverhistorier bedre end mig , så — ja , så er hun ikke den , jeg har antaget hende for . « 
Da amerikaneren gerne ville ud at røre sig lidt , gik alle herrerne noget senere ned til  » Fiskevandet «  og begyndte at mede . Men stemningen blev efterhånden så livlig , at de alle var enige om , de vist skræmmede fiskene bort . Maleren , der et øjeblik havde været tilbøjelig til at tro , petersberg-eren var alvorlig forelsket i barndomsveninden , kom dog hurtig på andre tanker , da den unge mand 

iblandt andet udtalte i samtalens løb , at alle ulykkelige elskere var nogle rigtige hans kvaster , og friheden dog i grunden et menneskes højeste gode . 
» Men der er da heller ingen , der udtaler sig om sin kærlighed , medens han lader salatfadet gå rundt , «  tænkte han fremdeles , efter at han havde sagt de øvrige herrer farvel og var slået ind på en vej , der førte op imod klosteret .  » Dog , for en sikkerheds skyld skal jeg nok ved lejlighed tage både ham og frøkenen såvel som hr . Pater ignaz lidt nærmere i øjesyn . Den ulykkelige pater ! Det gør mig unægtelig ondt for ham . Men man kan da heller ikke godt fordømme et menneske , fordi han har anfægtelser eller mulig er bukket under for en eller anden fristelse . Mange af kirkens store mænd har været store syndere . Det , som det kommer an på , er ikke , at man har anfægtelser , men at man vedkender sig dem og  .  .  . 
Her stod kan pludselig stille og så’ ned i det nærmeste dalstrøg med et udtryk af den højeste forbavselse  .  .  . 
Var det ikke hende , Maria Bernhard , som lå på knæ og bad der nede , hvor en bæverasp stod og bevægede sine glinsende blade for en let bjærg-vind  ? 
Jo . Der kunne ikke være tvivl derom . Det var hendes sædvanlige stilling , når hun knælede , hendes letkrøllede , gullige hår og hele hendes fine jomfruelige skikkelse . Men hvordan var hun dog kommen der hen på dette afsides sted ? Det var 

forgæves , han spejdede efter et hus eller et menneske der i nærheden . Hele egnen var øde , men alligevel smuk i sin oprindelighed . Tæt foran hende , hvor en fodsti bugtede sig hen imellem solbeskinnede træer , lå en mægtig gammel vindfælde og spærrede stien . Bæveraspen kastede sin skygge hen over stedet , hvor hun lå , og lidt bag ved hende stod en halvovergroet træbul , omgiven af klokkelyng , blå-bærbuske og vidtspredte unge graner , af hvilke de øverste syntes at løbe om kap med hinanden som glade børn helt op ad bjærgåsen imod den sølv-duppede , blå efterårshimmel . 
Dog , han kunne umulig blive stående der uden at tale til hende . 
Rørte hun sig ikke nu ? 
Ah , endelig lod det da til , at hun fik øje på ham . 
Han svingede med hatten og råbte i det samme  : 
» Goddag frøken Bernhard ! Undskyld hvis jeg forstyrrer dem  ! Men dersom frøkenen skal til klosteret , kunne vi måske følges ad ? « 
Uagtet han ikke var vis på , at hun svarede ham , løb han hurtig der ned . 
» Jeg gjorde dem da vel ikke forskrækket ? «  dumpede det ud af ham , da han så’ , hvordan hun endnu lå og støttede sig til bæveraspen , der sagte rystede med hende . 
» Nej , men jeg havde for øvrigt troet , at de var højt oppe til fjælds . « 

» Det har jeg også været . « 
» Og nu kommer de fra petersberg ? «  hun rejste sig i det samme . 
» Ja , jeg har senest været dér nede at besøge amerikaneren og bar . Det er dog et par rigtig elsl<værdige mennesker . — synes de ikke ? « 
» Å jo  .  .  . Men jeg kan kun ikke lide den tone , hvori de taler til min gudfader , «  svarede hun bevæget , så han mente , at det var rigtigst straks at føre samtalen hen på noget andet : 
» Men hvor kan det være , at jeg er så heldig at træffe dem her ? « 
» Jo , de har jo selv sagt , at jeg skulle færdes lidt mere i fri luft , end jeg tidligere har gjort . Og så syntes jeg , at vejret i dag var så smukt . « 
Hun sagde det med en rørende frimodighed , og det var jo nærmest kun en gengivelse af hans egne ord . Men alligevel følte han sig lidt trykket om brystet derved . Han vidste ikke rigtig hvorfor . 
» De siger ikke noget , «  fortsatte hun efter en pause og så’ på ham med sit barneblik .  » Har ieg måske sagt noget forkert ? Eller skulle jeg måske ikke være gået her hen  ? « 
Han slog ud med hånden og betragtede hende så længe , at han rent glemte , hvad han ville sige . 
» Men hvorfor svarer de ikke  ? Dersom jeg imod mit vidende har fornærmet dem , så sig mig dog hvormed — at jeg kan gøre det godt igen ! « 
Han smilte ad hendes frygt og forsikrede , at han tværtimod var meget henrykt ved at have mødt 

hende . Men der var alligevel kommen en vis øjeblikkelig kejtethed eller umandighed over ham , og Pavsen kom igen , medens de stadig stod og så’ på hinanden , hver på sin side af vindfælden . Hen over skovbrynet dukkede den ene hvide sky frem efter den anden . Et nyt , forfriskende pust for hen gennem dalen og satte aspens fine løv i bevægelse , på samme tid som det Suste hemmelighedsfuldt i det fjerne . Nede fra den nære pilgrimssti hørtes dæmpet bønnelæsning af folk , der langsomt nærmede sig klosteret . Det lød underlig manende , andagtsfuldt . Og så blev der pludselig atter stille , indtil den kommende højfjældsvind atter meldte sig ved trætoppenes fjerne Sus og bæveraspens rislen , o . s . frmdl . 
» Jeg har dog nok alligevel gjort dem bange for mig — som jeg frygtede , da jeg kom . « 
Hun rystede på hovedet med et sødt smil . 
» Tør de da følges med mig — ja , for her kan vi vel ikke godt blive stående længer ? « 
Hun svarede kun med at gribe hånden , som han rakte hende i det samme , og satte så rask hen over vindfælden med et lettende suk . 
Uagtet det var hende , der førte an , og hun mente at kende egnen , varede det ikke længe , før stien , som de slog ind på , tabte sig sporløst i et vildkrat med brusende vandløb mellem store klippestykker . Han både morede sig og forbavsedes over hendes uro og den åndsbøjelighed og letvakte energi , som hun pludselig lagde for dagen . Snart 

måtte han fri hende ud af et sammenfiltret løvværk . som hun dristig havde villet gennembryde , og snart lede hende frem over stenene i vandløbet eller også ned ad en skrænt . Undertiden stod de stille og så’ så igen en stund på hinanden , som om ikke blot egnen , men også deres eget gryende forhold var dem en fængslende gåde . 
» Hvor forskellig han dog er fra alle andre mennesker , «  tænkte hun .  » Å , så god og elskværdig  !  « 
Og han  : 
» Hvor hun dog lige med et er bleven blussende rød og frisk ! Det er da tydeligt nok , at det uvante friluftsliv , som jeg halvt imod min vilje har kaldt hende ud til , bekommer hende vel . « 
Det var allerede begyndt at blive mørkt , da de omsider svingede ned ad en sandet hulvej mod den bageste del af klosteret . 
» Hvad er dog det ? Her har jeg jo ikke været før , «  udbrød han forbavset og standsede .  » Det er nok reversen af klosteret . « 
» Ja , den skulle jeg naturligvis ikke have vist dem . Men jeg har nok i det hele taget været slemt på vildspor i dag . « 
» Hvor mon det er , der allerede er tændt lys ? «  vedblev han senere og så’ over imod et vindue i klosteret , på hvis lette forhæng man utydelig kunne se skyggen af et par svære skikkelser — tilsyneladende en mand og en kvinde — som færdedes inde i det oplyste værelse . 

» Jeg tror nok , at det er i fruentimmerværelset . «   » Hvad ! Hvad er det for et værelse ? « 
» Ja , det kan jeg ikke sige , for jeg har aldrig været der , «  svarede hun , som om hun frygtede , at hun havde fortalt sig .  » Jeg har kun hørt pigerne sige , at her også skal være et fruentimmerværelse . Og det må dog vist være dét med de hvide Gardiner .  « 
» Det var ellers mærkeligt . — nu blev lyset nok slukket og  . . . Er det ikke deres gudfader , prioren , som nu stikker hovedet frem og ser her over efter os  ? « 
» Jo , jeg tror , at det er ham ! Ja , så tør jeg virkelig ikke blive her længer , «  udbrød hun og for forskrækket ned ad vejen med et kort farvel . 
» Gud véd , om det er af ærgrelse , han er så rød i kalotten ? Monstro jeg skulle hilse på ham ? «  tænkte maleren , som blev stående der endnu lidt og så’ skiftevis over imod prioren og ned efter den unge pige .  » Ah , nu står hun stille der nede , hvor gudfaderen nok ikke længer kan se hende ! Vinker hun ikke ad mig ? Jo , det lader næsten . — ja så må de undskylde , deres højærværdighed ! — Au revoir k 
han hilste i det samme med at løfte hatten og rutschede så ned efter hende som i en leg mellem de høje skrænter . 

pilgrimmene havde forstyrret ham i hans gode morgensøvn , hvorfor han var stået tidlig op og gået over i kirken . Men han var alligevel kommen for sent til den første messe , den som frøken Bernhard plejede at overvære . Den anden var allerede begyndt , og hendes sædvanlige plads , den forreste af bedestolene til højre for alteret , stod desværre tom . 
Det var hans højærværdighed selv , som besørgede messen . Han stod oppe foran højalteret , iført en regnbuefarvet messehagel med guldbroderi , og indviede den kalk , som han snart selv skulle drikke . Bag ved ham lå sakristanen på knæ og svingede røgelsekarret med den hvide damp . Alle kjær-terne var tændte . Skriftestolene , af hvilke de to bageste bar påskriften  » Italiano «  og  » Allemanno «  , stod allerede åbne og ventede på de bodfærdige syndere . Hr . Pater ignaz havde taget plads ved den italienske , gamle pater anastasius ved den tyske , og rundt om i kirken , hvor mørket endnu rugede i krogene , lå en uoverskuelig pilgrimsskare og knælede andægtig på det iskolde gulv , medens 

— so 
den hellige jomfru selv , der var fremstillet som en middelalderlig ridderdame med stram korset og diadem på hovedet — sad og udstrakte sit spir højt oppe i kirkens midtkuppel , omgiven af en hel garde af hellige mænd . 
Det var første gang , han havde set så mange pilgrimme forsamlet der . De fleste af dem var rimeligvis komne gående der til om natten , således som mange plejede at gøre for at berede sig i stilhed til mødet med himmeldronningen . Det morede ham som sædvanlig at gå omkring og iagttage de forskellige udgaver af den stærktblandede befolkning der nede på grænsen af Italien . Bjærg-bønderne var måske nok de talrigst repræsenterede , disse mandig stolte skikkelser , af hvilke som oftest en eller anden endnu stod oprejst , støttende sig til alpestokken , medens de øvrige lå knælende , hensunkne i andagt , én med sin hustru hos sig eller sin fæstemø og en anden med sin søn . Men for øvrigt var der folk i alle afskygninger og alle farver , lige fra bozener parvenuen og meraner kurgæsten til den landlige Don Juan med hårskilningen i nakken og en blomsterbuket på brystet . Nogle unge fyre nede fra den nærmeste jernbanestation listede sig omkring imellem fruentimmerne og mønstrede dem lidt nærgående . Det var vel ikke lutter kvindelige skønheder , man så’ . Mangt et åsyn var mærket af Kummer og slid eller hærjet af lidenskab . Men der var dog også unge , indtagende piger , som nok kunne få en ynglings hjerte til at 

banke . Midt ude på kirkegulvet lå der en stakkels syg og vanfør knøs , beredende sig til skriftemålet . Det var en ynk at se ham ligge henstrakt der på de kolde stenfliser med bare knæ . 
Selve messen var omsider til ende og lysene slukkede på  » den evige lampe «  nær . Mange af pilgrimmene havde allerede trukket sig tilbage til hotellerne for endelig at bryde fasten og få lidt at varme sig på . Men endnu var tilstrømningen af de afladsøgende lige stor . Det var helt uhyggeligt at se både unge og gamle , drenge og pigebørn flokke sig i mørket omkring skriftestolene under en forfærdelig taushed , der kun blev afbrudt nu og da af en hemmelighedsfuld mumlen og hjerte-skj ærende suk . 
Men da blev der på en gang et usædvanligt røre henne i den mørke krog , hvor hr . Pater ignaz residerede . En velklædt , sortlokket pilgrim , der længe havde ligget med ansigtet skjult bag den lille åbenstående træluge ved siden af skriftestolens gitter , rejste sig med ét og slog lugen i under et heftigt udbrud . Han trådte nogle skridt tilbage og gjorde det forståeligt ved tegn til de nærmestliggende , en rødkindet pige og et par unge mænd , der rimeligvis var hans venner , at de skulle rejse sig og følge ham , hvilket de også gjorde . 
» Avanti ! «  lød det utålmodigt inde bag gitteret ved lågen . Og man hørte pateren trampe . 
Dog , der var ingen af de omliggende , som efterkom opfordringen . Mændene rejste sig efter 

hånden alle på et bydende vink af den unge sorthårede , på samme tid som kvinderne ængstelig rokkede over til den modsatte side eller trak sig tilbage til bedeskamlerne , hvor de før havde haft plads . 
Men da blev skriftestolens grønne forhæng med et revet bort , og den ophidsede pater trådte frem fra indelukket . Han gik med lydelige fodtrin hen imod den førnævnte pilgrim , der stod stiv som en stenstøtte , med vredeslyn i øjet . Ingen uden de nærmeststående , den unge pige og mændene , kunne høre , hvad der blev talt imellem dem , sålidt som man rigtig kunne se udtrykket i deres ansigter på grund af tusmørket . Men derfor vakte begivenheden ikke mindre opsigt . Pateren blev bestandig heftigere . Det så’ endogså ud , som han med magt ville føre den unge pige og mændene bort med sig . Men alle hans bestræbelser var frugtesløse . Den ene efter den anden vendte ham hånlig ryggen , så han snart blev alene tilbage midt ude på kirkegulvet . Han stod endnu et øjeblik tvivlrådig og sky , som anklaget af sin samvittighed . Men da han så så’ , at pater prior i det samme trådte frem fra sin plads oppe i koret og gik ned imod den ledige skriftestol , skyndte han sig ud af kirken og slog døren i efter sig . 
Da maleren noget senere vendte tilbage til hotellet for at spise frokost , var der endnu så fuldt med gæster i det forreste værelse , at han næppe kunne nå frem . Stemningen syntes noget trykket . 

selv den gamle pater anastasius , der allerede var nået der over fra kirken , sad og nippede til cognac'en med en mine , der gerne kunne lade en formode , at det var malurt , han drak . 
» God morgen , deres velærværdighed ! «  hilste horn ham i forbigående .  » Hvordan står det til med sundheden i dag ? « 
» Miserabel ! Miserabel ! «  han dunkede sig på maven til tegn på , at det var dér , hans svaghed stak .  » Jeg véd ikke , om jeg måske tør byde dem en lille hjærtestyrkning ? « 
» Nej , tusinde tak ! Jeg skal netop nu ind at spise frokost . « 
» Lykkelige mand , som kan spise frokost ! Men de strutter da også af sundhed . «  han greb ham i det samme om overarmen .  » Ah — commisbrød ! Commisbrød ! «  — ligesom hans livsbetragtning ikke sjælden koncentrerede sig i det ene ord :  » miserabel «  , således brugte han også af og til ordet :  » Commisbrød «  til at betegne , hvad der dog undtagelsesvis kunne være godt i tilværelsen . 
» Jeg synes , at de ser så alvorlig ud i dag , «  lød det ham i møde fra frøken Bernhard , netop som han ville tage plads inde ved frokostbordet .  » Har de måske været ovre i kirken ? « 
» Ja — skønt jeg vil tilstå , at det er ikke for mine synders skyld , jeg kommer der . «  svarede han med et smil .  » Men apropos : hvor mon det kan være , at der ingen ville gå til skrifte i dag hos pater ignaz ? « 

» Jeg véd det ikke  .  .  . så har han vel sagtens igen været lidt streng imod en eller anden pilgrim og nægtet at give ham absolution . « 
» Ah , det er således at forstå ! « 
» Og i dette tilfælde kan jeg i grunden ganske godt holde med ham . Når folk stadig bliver ved med at synde på samme måde som før og ikke vil forbedre sig , kan de dog heller ikke vente altid at finde nåde hos gud . « 
» Nej — det har de også ret i , «  var alt , hvad han svarede , da hendes tante i det samme kom gående med hans morgendrik . 
Lidt efter kom også en gammel brystsyg mand der ind fra det forreste værelse . Han snappede efter vejret , så han næppe kunne tale : 
» Med forlov at spørge værtinden , hvad jeg skylder for den kogte mælk , jeg har fået ! « 
» Fyrretyve Kreuzer . « 
» Det gør mig meget ondt , men jeg har desto-værre ikke mere end tredive . Jeg havde ikke troet , at mælken var så dyr her ved klosteret . « 
» Ja , så får jeg vel sagtens nøjes med de tredive  .  .  . Men det vil jeg sige ham , farlil : kom han ikke en anden gang her , hvor der kun er fine gæster , og forlang , at vi skal give ham mælk og brød for tredive Kreuzer ! « 
» Med tilladelse , frøken ! «  lød det noget senere fra maleren . Han sad da og stoppede sin pibe , og Maria Bernhard var gået bort .  » Mon det ikke var 

rigtigst , at vi fik talt lidt nærmere sammen om , hvad jeg så skal give dem for mit ophold her ? « 
» Men det har jeg jo allerede sagt dem min mening om . « 
» Det er sandt nok . De har sagt ligesom prioren i Innsbruck , at det er almindeligt , man honorerer med en gylden om dagen . Men efter hvad den gamle nylig måtte betale for mælken , er jeg unægtelig bleven lidt betænkelig ved sagen og finder , at en gylden er for lidt . « 
» Ih , men hvad er det , de siger ? «  udbrød hun nervøst .  » Kan Herren da ikke forstå , at vi bliver nødt til at holde faste priser for folk , der kun nyder en enkelt forfriskning her og straks tager bort . Når man bliver her en længere tid , siger jeg dem jo , betaler man i reglen efter behag . « 
» Ja , men jeg ser dog helst , at der bliver opgivet mig en bestemt pensionspris . Det samme har jeg sagt til prioren straks efter min ankomst . Men han henviste mig til dem . « 
» Til mig ! — ja , så skal jeg nok tale med ham , «  svarede hun ærgerlig og bar kaffebakken bort , så at kopperne klirrede . 
Eftermiddagen var kommen og pilgrimmene bortrejste ; men ingen havde endnu set noget til pater ignaz . Der var en vis højtidelig stilhed ovre i den midterste gæstestue , der hvor horn sad og malede den nylig indslumrede tante Benedikte . Hun havde nøgleknippet ved siden og bønnebogen i skødet . De mægtige kæver var pressede ned 

imod tyrehalsen og hænderne foldede , som om hun var hensunken i bøn . Lidt bag ved hende sad søsterdatteren med sit sædvanlige arbejdstøj , og henne for bordenden prioren med sin eftermiddagskaffe . Det var ikke sjældent , at han i den senere tid tilbragte hele dagen i hotellet , skønt det nok egentlig hed i klosterreglementet , at de herrer patere ikke måtte opholde sig der , men skulle indtage alle deres måltider ovre i klosteret . 
Horn havde allerede for nogen tid siden bedt , om han ikke måtte forsøge at male frøken Bernhard . Men det var bleven ham allernådigst afslået af prioren , der svarede , at hans guddatter endnu ikke havde nødig at blive foreviget . Men derimod syntes han , at hr . Horn skulle male værtinden , der dog virkelig var en meget karakteristisk dame . Dersom ikke ordenens finanser for øjeblikket havde været lidt trykkede af en forestående kirke-restauration , burde man måske nok have benyttet sig af lejligheden til at forskaffe sig hendes portræt . 
Maleren forstod nok en halvkvædet vise og tog omsider fat på billedet i den hensigt at forære klosteret det . Men da den elskværdige dame næppe havde taget plads foran ham , førend hun blidelig faldt i søvn og begyndte at snorke , faldt det ham ind at male hende sovende , hvilket efterhånden var lykkedes ham i den grad , at endogså prioren mente ved synet af sin kære venindes portræt , at det var , ligesom man kunne høre hende 

» trække vejret «  . Tante Benedikte selv følte sig vel i begyndelsen lidt krænket over , at hun skulle  » sidde dér og sove «  , men fandt sig dog omsider deri med et gudhengivent sind . Det værste , man kunne sige om hende , var da , at hun var falden i søvn over bønnebogen . Og hun skulle såmænd ikke have noget imod en gang at sove sådan ind til den evige hvile . For hendes bønnebog og hendes barnetro var hende dog det kæreste af alt . 
— efter at maleren nogen tid havde syslet med billedet , ombyttede han det i stilhed med et andet , der stod gemt bag ved det førstnævnte og forestillede søsterdatteren siddende ved sit broderi . Det morede ham , at han , uagtet prioren stadig sad på vagt hos dem , havde kunnet lave et udkast til hans guddatters portræt , uden at det opdagedes . Men desværre var han alt andet end tilfreds med billedet . Maria kunne egentlig slet ikke males . Dertil var hun på en måde alt for fin og gennemsigtig . Det forekom ham , at der i den senere tid var kommet ligesom noget asketisk over hende og noget i høj grad sjælfuldt i blikket , der mangen gang røbede , at hendes tanker var langt borte fra sytøjet . Hvad mon det dog var , hun sad og grundede over ? Jo mere han søgte at gøre sig rede derfor , des mere forvirredes han og mente , at det vist aldrig ville lykkes ham at trænge rigtig til bunds i dette unge , gådefulde kvindevæsen . 
Der blev heller ikke den dag gjort ret meget ved hendes billede , da amerikaneren lidt senere 

trådte der ind i selskab med Paul bar og begge herrerne nede fra  » Fiskevandet «  . 
» Hr . Orczy og jeg ville gerne op at hilse på dem endnu en gang , da vi rejser her fra egnen i morgen , «  sagde professoren til horn , der fik travlt med at fjerne billederne , på samme tid som frøken Bernhard trak sig tilbage til fruerstuen .  » Og så skulle vi desuden hen at se på en rævehule , der nok skal findes her i nærheden . Går de ikke med  ? « 
» Om forladelse ! Dér er hr . Professoren dog vist forkert underrettet . Jeg har endnu aldrig hørt tale om , at der skulle være ræve her oppe så højt til fjælds , «  mente prioren . 
» Ja , da tror jeg dog nok , at det var monsieur Mikkel , jeg så spasere her op imod klosteret forleden , «  svarede bar , i det han sendte hans højærværdighed et blik , der pludselig gjorde ham stum . 
Uagtet der blev drukket et par flasker af klosterets bedste vin — det var jo en afskedsvisit — gik det kun trevent med samtalen , hvorfor også gæsterne snart trak sig tilbage og tog maleren med . 
De gik ned imod birkabruck , ad en fodsti i det bløde mostæppe mellem granerne , der dæmpede lyden af deres trin . Stemningen blev hurtig livligere , og amerikaneren mente , at hans vært dog vist måtte have en skælm bag øret med den omtalte hule . 
» Der har vi den vel allerede , «  lød det fra 

professoren , i det de nærmede sig et lille løvklædt hus , der lå ene mellem træerne — det var netop på samme tid , som et fruentimmer med et stærkt markeret ansigt kom til syne lidt foran dem ved en svingning af stien . De tog alle fire hatten af , da hun gik dem forbi , uden at det dog behagede hende at gjengjælde deres hilsen . Et øjeblik efter var hun forsvunden inde mellem træerne . 
» Gud véd , hvad det var for en landlig uskyldighed , «  lo magyaren .  » Hende måtte en maler da passende kunne bruge som model til en Judith . « 
» Ja , de har ret . Hun manglede kun holophernes-hovedet , «  svarede horn .  » Det er mærkeligt , jeg synes , at jeg skulle have set hende før  .  .  . « 
Han kom ikke videre , da petersbergeren i det samme tiltalte en bondedreng , der sad og passede en ged tæt uden for huset  : 
» Hør , kan du sige mig , min ven : hvem bor i dette sted ? « 
» Jo , det gør jomfru Sabine , «  svarede han , gumlende på et stykke pølse . 
» Men der må da vel også bo andre her . « 
» Nej , her bor ikke andre end hun  .  .  . og så hendes skriftefader , når han kommer her ned fra klosteret . Men det er da sjældent , han er her mere end fra den ene dag til den anden . « 
De gik leende videre , og samtalen faldt på kærlighed . Amerikaneren , der nok ikke holdt af at gøre fremmede rede for sine bedre følelser , mente , at for mange var kærligheden ikke andet 

end en sygdom i blodet . Man skulle kun trainere sig dygtig , så gik den nok over . Men dette ville herrerne fra  » Fiskevandet «  dog ikke indrømme . Den ene hentede eksempler fra grækerne , den anden fra italienerne . Til sidst tog også maleren bladet fra munden for at gøre dem bekendt med nordboens dybere opfattelse af kærligheden som en magt , der tit kunne være stærkere end døden . Petersbergeren derimod sagde ingen ting . Da en af de øvrige herrer spurgte ham , hvad han mente om Tingen , svarede han blot : 
» Å , jeg tænker nok , at jeg en gang skal få ham gennet ud af hulen . « 
Hr . Horn følte sig i grunden slet ikke tilfreds med eftermiddagen , da han omsider vendte tilbage til hotellet , efter at herrerne også havde været inde i annekset for at drikke endnu et afskedsbæger . 
» Se , der sidder han som sædvanlig og hænger over hende , «  tænkte han , da han ved sin indtrædelse i den allerede halvmørke gæstestue fik øje på prioren , der sad og spillede skak med sin guddatter henne ved vinduet . 
Han kunne mærke på den måde , hvorpå den unge dame gjengjældte hans hilsen , at hun var i dårligt humør . Da han selv havde spillet adskillige gange med hende , vidste han nok , at hun ikke havde noget imod undertiden at få et parti skak . Kun holdt hun ikke af at spille det med gudfaderen , hendes strenge læremester , der stadig lagde beslag på både skakbrættet og hende , når der ingen 

gæster var til stede . Han gik derfor hen til hende , da de to omsider var blevne færdige med spillet , og spurgte , om hun ikke ville gøre ham den ære at spille et parti også med ham — dersom hun da ikke var for træt . 
» Å nej , jeg er såmænd slet ikke træt , «  svarede hun og så’ hen til gudfaderen ligesom for at indhente hans tilladelse . 
» Ja , vær så artig ! «  mumlede han mut og gik ind i sideværelset . 
» Det er sandt , «  hviskedee maleren til hende , efter at spillet var begyndt .  » Jeg véd ikke , om frøkenen ønsker , at vi skal sætte noget ind — sådan som de herrer patere plejer , når de spiller .  « 
» Ja , det kan vi jo gerne . Men hvad skal det være . Vi kan da ikke godt spille om vin . « 
» Nej , Vorherre bevare mig for at få mere vin i dag ! Ellers bliver jeg nok rent tummelumsk i hovedet , «  svarede han overgivent og rev et par brikker over ende .  » Men vi kan jo gøre ligesom sakristanen og jomfru philomene , der forleden spillede piquet om et Kys . « 
Hun så’ på ham med sit rene blik , og han angrede straks forbrydelsen . Vel havde han sagt det på italiensk — hvilket de sædvanlig talte sammen — men det undskyldte ham jo ikke . 
» Det er da vel ikke deres mening ? «  spurgte hun forbavset . 
Han smilte skalkagtig og summede sig lidt på 

svaret . Men da de så begge hørte prioren inde i sideværelset mumle noget om  » hedenske turister , der mente , at alle ved klosteret skulle stå på pinde for dem , «  var det , som der pludselig fo’r en trold i ham , og han hviskedee kamplysten , medens han igen nedlagde et par ryttere . 
» Jo vist er det min mening . Hvorfor skulle det ikke være det ? « 
Hun fik ikke tid til at svare , da gudfaderen i det samme kom der ind , dampende af en cigar , og spillet blev således fortsat i taushed . Maleren , der ikke kunne lade være med undertiden at se op , for et øjeblik at iagttage hende , forbavsedes stadig over hendes ro . 
» Ja , har jeg meget imod min vilje stillet hendes standhaftighed på prøve , så må jeg rigtignok indrømme , at hun består den med glans , «  tænkte han . Og han bluedes atter over , at han tidligere havde ladet sig forlede til at drikke så meget af klostervinen . For det var jo naturligvis den , der havde gjort ham så ør i hovedet . 
» Skal jeg ikke hjælpe dem , Maria ? «  spurgte prioren , der nysgerrig nærmede sig dem .  » Jeg er ellers bange for , at de ikke bliver færdig til andagten . « 
» Nej , tak . Jeg vil helst hjælpe mig selv , «  var alt , hvad hun svarede . 
Da spillet omsider var ude , og hun havde tabt det , rejste hun sig letrødmende og gik ud af værelset . 
Det var netop , som klosterklokken ringede til maria-rosenkransbøn . 

vi . 
Han sad den følgende morgen og læste i et kunstblad , som han jævnlig fik sendt der til fra København , da hun trådte ind til ham i gjæste-stuen , med en buket friske margueriter i hånden . Det var ikke så sjældent , at hun i den senere tid bragte ham nogle blomster . Tit , når han kom der ned om morgenen , havde hun stillet en eller anden lille buket hen på bordet med hans malerredskaber , formodentlig for at tilkendegive , at hun da allerede havde foretaget sin morgentur og fremdeles følte sig ham taknemmelig for det gode råd , han tidligere havde givet hende . 
» God morgen , frøken Maria ! Hvad—har de allerede været ude at promenere ? «  råbte han hende i møde . 
» Ja , jeg har været næsten helt oppe ved set . Leonhards kapel . Solopgangen var så prægtig i dag . Blot den ikke spåede regn . « 
» Men har de da ikke været ovre til morgenmessen ? « 
» Jo , den kan jeg ikke undvære , «  svarede hun med et anstrøg af let sværmeri .  » De har nok 

allerede spist . Ellers ville jeg have pyntet bordet med disse kønne margueriter . Men så kan jeg måske gøre det til middag . « 
» Mange tak for opmærksomheden . Men dersom de har bestemt blomsterne til mig , vil jeg rigtignok helst have dem med det samme . « 
» Ja , ligesom de vil . « 
Hun gik hen og gav ham buketten , som han stak ind på brystet , medens han betragtede hende med velbehag . Han havde i grunden været lidt spændt på , hvordan hun ville tage det med det urimelige indfald , der var kommet over ham under skakspillet . Og nu så’ han da straks , at hun havde været fornuftig nok til at opfatte det som en spøg . Hele hendes personlighed syntes ham præget af en hjærtets enfold og en frejdighed og inderlig tilfredshed  , som han ikke tidligere havde bemærket hos hende . Det kostede ham formelig overvindelse at drage blikket fra hende . 
» Hvad er det , de står og tænker på ? «  spurgte hun uvilkårlig . 
» Jo , det skal jeg sige dem , «  svarede han med en fornemmelse af , at det dog i grunden tilkom ham at gøre hende en undskyldning eller sige hende noget smukt .  » Jeg står netop og tænker på , hvor frisk og prægtig de dog ser ud i dag . « 
» Det kommer vist af , at jeg har sovet så godt i nat . « 
» De ser slet ikke ud som nogen ulykkelig spiller — eller skyldner , «  føjede han leende til . 

hun spidsede pludselig øren og ligesom voksede af forbavselse : 
» Hvad mener de egentlig med det ? De vil da vel ikke dermed sige , at det var deres alvor med spillet i aftes , og at jeg virkelig er i deres gæld  ? « 
Hendes uforbeholdne spørgsmål bragte ham et øjeblik fuldstændig ud af fatning , så han kunne ikke andet end svare  : 
» Ja , hvad mener de selv ? « 
» Å , jeg trøster mig under alle omstændigheder med , at de nok ikke tager det så strengt , «  svarede hun frimodig .  » For jeg véd da virkelig ikke , hvordan jeg skulle få den gæld betalt . «  hun rystede på hovedet .  » Nej , det kunne jeg da aldrig  .  .  . « 
» De véd nok , at man skal aldrig sige aldrig , «  lo han . Det hjalp ikke , at han angrede næsten hvert ord , han sagde . Hele hans dømmende eftertanke var med et bleven kuldkastet som ved et trylleslag . Når hun måske alligevel tog det lidt alvorligere end han og mulig ville skænke ham et Kys — ville det da ikke være dumt , om han nægtede sig det ? Han forsøgte vel endnu under deres følgende samtale at slå sagen hen i spøg , men det ville ikke lykkes ham . Dertil var hun for fængslende . Han mærkede først nu , at hun havde en langt større indflydelse på ham , end han tidligere havde troet . Og da hun omsider nærmede sig ham jomfruelig bly og , ligesom for at føje ham , sænkede sine friske røde læber imod hans , følte han sig vel fremdeles som en forbryder , men mente dog , at den korte 

og uventede lykke , han nød , ikke kunne købes for dyrt . 
Det var igen blevet eftermiddag , og han var igen ude på en spaseretur . Han trængte til at være alene for des bedre at kunne summe sig på hvad der nylig var sket . Men jo mere han færdedes der ude i nærheden af klosteret , des mere levende havde han en følelse af , at priorens indtagende guddatter fulgte ham over alt . Vel var det ikke første gang , hun sysselsatte hans tanker , selv når han bevægede sig ude i den frie luft . Men tidligere havde det dog nærmest været som modellen til hans billede , hun foresvævede ham . Nu var det derimod , som han stadig blev fulgt af selve personen , den unge , psyche-agtige kvinde , der tillidsfuldt havde givet sig hen til ham , og overfor hvem han derfor også havde forpligtelser , eller da i det mindste den , at han alvorlig søgte at klare sit standpunkt lige over for hende . 
» Men mon hun nu også virkelig holder af mig ? «  mumlede han for sig selv .  » Ja , for jeg ville dog nødig have , at det skulle gå mig ligesom den stakkels pater ignaz  .  .  . hvad var det nu , han havde sagt til hende , den gang han erklærede hende sin kærlighed  .  .  . Nej ,  .  .  . Nej , der er lummert i dag her i nærheden af klosteret , «  afbrød han pludselig tankerne .  » Jeg tror , at jeg skal gå lidt højere op imod Rosengarten . Når jeg tager fødderne på nakken , vil jeg vel nok kunne være her hjemme igen til sædvanlig aftensmadtid . Og hvem véd , 

om jeg ikke dér oppe kan få  ,et højere syn på tingene’ , sådan som han siger , Henrik Ibsen , i sit digt  ,på vidderne' . « 
Han fremskyndede gangen , og var et øjeblik efter forsvunden oppe i granskoven på den nærmeste fjældås , der løb hen som en slags grænsevold mellem klosteret og Rosengarten . Luften blev efterhånden noget diset , og der gled hyppig hvide tågemasser frem mellem træerne . Maria Bernhard havde nok set rigtig , den gang hun mente , at solopgangen spåede regn . Undertiden forekom det ham , som om det tordnede i det fjerne , uden at han dog ænsede det videre . Det var først , da han var nået et godt stykke op på den anden side af åsen , og det omsider begyndte at regne , han blev lidt betænkelig ved turen . Men så mente han igen , at det var netop en sådan rejse med lidt forhindring , han trængte til for at adsprede tankerne . Og det gik atter frem mellem klippestykkerne , langt op over skovgrænsen , medens regnen stadig tog til , og det ene vandløb efter det andet kom til syne mellem stenblokkene som springende kid . 
» Og et andet spørgsmål er da , om jeg også virkelig holder af hende , «  fortsatte han tankegangen .  » Det er åbenbart nok , at hun fængsler mig mere end nogen anden kvinde , men om jeg just derfor bør tænke på at knytte mig til hende for bestandig — ja , det er en  .  .  . « 
•han kom ikke videre , da et uventet torden 

skrald i det samme bragte ham til at standse med en ubehagelig følelse af , at fjældet løsnedes i sine Fuger og langsomt bevægedes med ham . 
» Nej , det er alligevel ikke morsomt at flakke ene omkring her mellem himmel og jord i et vejr som dette , «  tænkte han og besluttede endelig at vende om . Men da var han allerede faren vild , og i stedet for at finde tilbage til stien , trådte han uventet frem foran en fjældkløft med et stærkt buldrende vand , hvis iskolde stænk tydelig nok røbede , at det kom fra en gletscher . 
Det var ham umuligt at afgøre , om han skulle gå til højre eller til venstre for at må med imod åsen . Men omsider valgte han dog det sidste , i det han fremdeles holdt sig ude i nærheden af kløften , uagtet terrainet på sine steder højnede sig i en foruroligende grad . 
» Det kan da ikke gå værre , end at jeg kan komme helt op i Rosengarten , «  tænkte han . Han mærkede nok , at han efterhånden var nået op i det øverste af dolomitregionen . Allehånde fantastiske porphyr- og kalkstenspyramider dukkede frem rundt om i tågen . Det var ikke sjældent , at det fugtige jordsmon gled bort under hans fødder , eller at en pyramide , som han søgte at støtte sig ved , ramlede over ende og styrtede ned i kløften med et dumpt brag .  » Værre er det , at Maria , stakkels barn , nok vil blive urolig , når jeg ikke kommer hjem inden sengetid og siger hende godnat , sådan som jeg plejer . « 

» Holla ! « 
» Hvad for noget ? Jeg synes , at der var én , som gav lyd . «  han vendte sig forbavset i den retning , hvorfra råbet kom , og fik omsider øje på to mørke , dværgeagtige skikkelser , der bevægede sig langsomt frem imod ham mellem de af tågen halvtilslørede pyramider oppe for enden af kløften .  » Jo , sandelig er der andre på færde her end jeg . « 
» Holla — hr . Horn ! « 
Ah , nu kendte han røsten . Det kunne ikke være nogen anden end Paul bar , som kaldte . Han kom pludselig i tanker om , at amerikaneren havde sagt ved deres sidste møde , at petersbergeren og han den følgende dag ville ud på rovfuglejagt . Det var naturligvis dem . 
Han betænkte sig endnu lidt . Paul bar var egentlig ikke den , han helst ville have truffet under de nuværende omstændigheder . Men det gik vel ikke an at unddrage sig herrernes selskab , siden de stadig vinkede ad ham , medens de fremdeles kom ham i møde henne fra enden af kløften . 
» Se , det kan man kalde en overraskelse ! «  begyndte petersbergeren , der var den første , som nåde hen til ham .  » Velkommen her oppe i kong laurentius’ trylleland ! «  ( det var et af Rosengartens mange poetiske navne . )  » Er de måske gået ud for at møde os  ? « 
» Nej , det tør jeg dog ikke sige , «  svarede han lidt forlegen , medens den anden stod og målte ham med sine ærlige buldoggeøjne , der skinnede af regn 

vand og tilfredshed .  » Men dia jeg nu en gang var kommen til fjælds , fik jeg lyst ti med det samme at se mig lidt nærmere om her ved kløften . « 
» Ja , her er også prægtig , «  udbrød han .  » Går de nu ikke med mr . Jafferson og mig op> til hotel Rosengarten og bliver hos os i nat ? « 
» Til hotel Rosengarten ? « 
» Ja , det er et lille landsted , jeg har bygget mig ikke ret langt herfra , «  svarede han leende . 
» Å , et rent Paradis i «  istemte amerikaneren , der nærmede sig dem i det samme . Han var , ligesom bar , iført en jægerdragt efter engelsk snit , , havde en bøsse hængende over skulderen og en bjærgstok i hånden . Det var kendeligt , at begge herrerne her var i deres rette element .  » Jeg er vis på , at når de først kommer dér op , hr . Horn , så blæser de hele klosterhotellet et stykke . « 
Dreven af deres elskværdighed og af lysten til det æventyrlige , gik han omsider ind på deres tilbud . Petersbergeren satte sig i spidsen , og de to øvrige fulgte efter . Man kunne gerne på sine steder haft et hejseværk nødig for at nå frem over klippestykkerne . Men det var da heller ikke  » den rigtige vej «  , forklarede amerikaneren , eller den ad hvilken hr . Bar i sin barndom havde båret tømmer til hotellet . Snart måtte de springe ud over gabende Spalter i jordsmonnet , og snart klatre op på hinandens skuldre for at nå en vældig bjærgknude forbi , indtil de da omsider trådte frem oppe på den fugtige og stærkt lerholdige klippegrund , hvor 

» Hotellet «  , en lille alpehytte , lå og svømmede i tågen ved siden af en hængende fos , der under sin ensformige nedrullen fra isbræen oven for stadig gav én en skuffende forestilling om , at klippen løftede sig . 
» Ja , må jeg så bede herrerne om at træde inden for . Udsigten skal de have til gode til en anden gang . « 
Der var ikke just stor plads der inde i hytten , men dog altid så megen , at man magelig kunne røre sig . Tæt inden for døren stod en jærngryde med en del kogeredskaber ved siden af begge herrernes tornistre , der var pakkede med levnedsmidler . En gammel økse lå kastet hen mellem lidt brænde foran jærngryden , og noget længer tilbage lå en dynge friskplukket fjældmos , der tydelig nok betegnede , hvor lejet skulle være for den kommende nat . 
» Jeg er så heldig at kunne traktere dem med friske tyroler-kniitteler , «  bemærkede værten , der imidlertid havde tændt en lille voksstabel . Amerikaneren blev sat til at hugge pindebrænde , og maleren fik en blikpande at skure ren , én hvori der skulle laves suppe på de omtalte tyroler-kjød-boller . Der var endnu næppe gået en times tid , førend aftensmaden var indtaget og cigarerne tændte . 
» Jeg tror rigtignok , at det bliver bedst , mine herrer , at vi skiller os af med vort overflødige , 

våde tøj og så går til kojs med det samme , «  mente bar . 
» Ja , jeg er allerede i færd med at kaste ga-mascherne . Og lejet står parat , «  lød svaret fra hr . Jafferson . 
» Men må jeg bede dem om , så vidt mulig at iagttage etiquettens fordringer , og ikke blande vore garderobestykker , for det tilfælde at vi måske pludselig skulle blive purrede ud i nat ved et eller andet uvejr ! Hen omkring jæmgryden med det alt sammen  ! De skal se , når vi anbringer det lidt sindrigt der henne , er vi måske i stand til at kunne delikatere os i morgen med tørt tøj . « 
Kort efter lå de alle tre begravede i mosset . Voksstabelen var slukket og cigarerne gåde ud . Men alligevel var der ikke mørkere , end at de mente , de kunne skimte tågen , når den nu og da gled hen over deres ansigt gennem åbningen under taget . 
» Med tilladelse : hvordan er de egentlig faldet på at bygge her oppe ? «  det var maleren , som spurgte derom . 
» Jo , det skal jeg sige dem , «  svarede bar .  » De kender naturligvis nok sagnet om kong laurentius' trylleland , eller den rosenhave , der skal være gemt her inde i fjældet bag ved os . Jeg tror , at det var nede ved klosteret , jeg første gang hørte fortælle derom og om en sjælden urt eller lykkeblomst , der skulle gro her oppe , én som kunne holde et menneskes hjerte sundt til det sidste . « 

» Det er nok sagnet om udødelighedsblomsten , «  tænkte maleren . 
» Nu skulle det netop træffe sig sådan , at min stakkels mor gik og led af et skammeligt hjærte-onde , der mangen gang truede med med at gøre ende på hendes liv . Så de kan jo nok forstå , at jeg fik travlt med at komme her op og søge efter blomsten . Mine to gode venner , Frants Joseph og Max , Maria Bernhards brødre , fulgte undertiden med mig ; og da det jo desværre lod til at have lange udsigter med at finde lægedommen , var det , at vi kom i tanker om at rejse en lille hytte her lige ved indgangen til Rosengarten , for at vi ikke stadig skulle være nødt til at gå hjem om aftenen . « 
» Nå , så frøken Bernhards brødre har hjulpet dem med at bygge den ? « 
» Ja , og hun selv da også — kan jeg tro . « 
» Nej virkelig ! « 
» Jo , det var såmænd ikke sjældent , at hun fulgte mig her op eller kom løbende af sig selv for at være os behjælpelige med at tætte huset forsvarlig med Mos . Hun kunne nu aldrig få det lunt nok . Men undertiden hed det sig jo også , at når det først var lykkedes mig at trænge ind i rosenhaven eller  ,at få fjældet rigtig lukket op’ — som hun kaldte det — så skulle vi blive boende her alle sammen , og hun ville da aldrig mere vende tilbage til klosteret . « 
» Stakkel , hun følte sig måske allerede den gang trykket af gudfaderen og tanten ? « 

» Ja , det er helt underligt at tænke på , hvor tit hun har siddet her udenfor og grædt over at hun skulle skilles fra os andre og ikke turde blive her oppe . Men sådan går det i livet . Nu har jeg ikke blot mistet min mor . De andre er på en måde også gået fra mig . Den urt , der kan holde døden borte , er ikke til at finde , sålidt som fjældet lader sig lukke op . Det er godt nok med alle de kønne forestillinger , der bliver os indprentede i barndommen . Men for enhver af dem der brister , føler man sig så meget des fattigere . « 
» Nå-nå , kære ven ! «  lød det varmt fra amerikaneren .  » Lad os nu ikke blive skeptikere lige med ét ! Dem er der nok af , véd de . « 
» Ja — det var nok omtrent sådan , han sagde prioren , den aften han fo’r i flint over min bog og lod mig høre , at jeg havde taget skade på min sjæl nede i bozen realskole . « 
» Jeg bryder mig ikke i mindste måde om , hvad prioren siger . Han så’ naturligvis helst , at der slet ingen skoler var . « 
» Nej , nu gør de ham nok også uret , «  mente horn .  » Jeg har da i det mindste ladet mig fortælle , at det var ham , der i sin tid ville have frøken Bernhard sendt ned på instituttet i briksen . « 
»  jeg tvivler om , at hun var kommen der , dersom ikke forstanderinden tilfældig havde været i familie med ham . Og desuden : det var også det rette sted at sende hende hen ! « 

» Det kunne nok interessere mig at vide , hvad de mener dermed ? « 
» Ja , det lader til , at de interesserer dem meget for , hvad der angår frøken Bernhard , « 
» Det gør jeg unægtelig også — med deres tilladelse . « 
» For øvrigt mener jeg , at instituttet efter sigende skal være et yndet tilholdssted for officererne nede fra det nærliggende franzensfeste . Og skønt jeg unægtelig foretrækker uniformen for munkekutten , kan jeg dog ikke sige , jeg finder , militærstanden er den mest passende omgang for syttenårige piger . « 
» Nej , jeg ville da også betænke mig på at sende f . Eks . en søster eller min tilkommende hustru hen på en sådan anstalt , «  indrømmede amerikaneren . 
 » Det falder mig ind  : der er i grunden noget , jeg nok gad spørge dem om , mr . Jafferson , «  fortsatte bar efter en lidt trykkende pause , der røbede , at forståelsen mellem de to øvrige herrer nok var i færd med at strande . 
» I så fald beder jeg dem tale , «  svarede amerikaneren .  » Dersom der imellem os to er en dør , som endnu ikke er lukket op , så må det være , fordi de ikke har banket på den . Jeg beder dem , mine herrer , «  lagde han til i en gemytlig tone :  » Skal vi nu ikke alle være enige om ret at lukke os op for hinanden . For det er dog vist meningen med sagnet om Rosengarten , at det er netop 

dét , vi mennesker skal gøre . Ellers bliver vi skam alle til sidst forsteninger . « 
» Hvor kan det egentlig være , at de endnu ikke er bleven gift ? « 
» Ah , slap det sådan ud , «  svarede han med pludselig alvor .  » Jo , det skal jeg sige dem ganske ærligt  : mens jeg endnu opholdt mig hos min onkel i Danmark , omgikkes jeg ikke sjælden en ung og elskværdig dame , med hvem jeg i grunden ganske godt harmonerede . Men jeg var på den tid endnu kun 19 år , og da jeg efter endelig at have fået min moders tilladelse til at ægte hende , vendte tilbage til Evropa for at opsøge hende , havde hun allerede giftet sig med en anden udlænding . Der blev sagt , at det var med en fornem legationsråd , der stadig var på rejse og for sin helbreds skyld helst måtte opholde sig i Italien . « 
» Og siden den tid har de måske rent slået ægteskabet ud af hovedet ? « 
» Å nej , det vil jeg ikke sige . Man kan jo aldrig vide , hvad der kan ske under solen . Jeg havde f . Eks . en ven i ny-york , der , ligesom jeg , desværre havde forregnet sig slemt , i det han troede , at der et sted gik en dejlig kvinde og ventede på ham . Forskellen i vor skæbne var kun den , at medens min tidligere veninde var rejst syd på , var genstanden for hans forhåbninger taget til Rusland med forældrene , der — som det senere viste sig — havde overtalt hende til at ægte en rig petersborger-banquier . De vil kunne forstå , at min 

noget tungsindige , men for øvrigt intelligente og brave ven ikke just var glad ved partiet . Han gik stadig omkring som en kvæker og forsikrede på det højtideligste , at han ville aldrig gifte sig . Men hvad sker ? En skønne dag bliver der pludselig tilsendt ham en billet af omtrent følgende indhold : dersom de endnu mindes og måske ville synes om at gense en tidligere god veninde , bedes de ulejlige dem hen i hotel métropole nummer den og den . o . s . v . « 
» Og det var virkelig hende , genstanden for hans forhåbninger ? « 
» Ja , det var ganske rigtig hende , der var taget fra Rusland til Amerika alene for at lade ham vide , at hun nu var bleven enke og i grunden aldrig havde undladt at tænke på ham . Det er ikke mere end et Års tid siden , jeg besøgte dem i set . Petersborg . De havde da allerede en prægtig søn og syntes unægtelig at være meget lykkelige trods deres mange millioner . Men undskyld , hr . Horn  ! Jeg er bange for , at de mener , min snakkesalighed går for vidt . De siger ikke et ord . Ønsker de måske at sove ? « 
» Nej , jeg ligger kun og tænker på med forundring , at det jo var dem , hr . Jafferson , der endnu i går talte til os  .om kærligheden som en sygdom i blodet . « 
» Ja , men det var nok også om en kærlighed der efter , «  svarede han og lo . 
Her blev samtalen uventet afbrudt , i det et 

vindstød i det samme rev hyttedøren op , og amerikaneren , der var den første , som kom på benene , stavrede hen i mørket for at lukke den . 
» Ah , nu klares det jo allerede i luften , «  sagde han og stak hovedet ud af døren .  » De skal se , at vi får udmærket vejr i morgen . «  man hørte ham lidt efter vende tilbage til lejet .  » Og så vil jeg foreslå dem , mine herrer , at vi nu lægger os til ro , så at vi kan komme des før op i morgen . — de kender mig jo nok , bar , og véd , at jeg er en stor egoist med hvad der angår min søvn . « 
Der blev da omsider sagt godnat . Og det varede ikke længe , før man kunne høre både på amerikanerens og peterbergerens åndedrag , at de begge var sovede ind . Maleren derimod lå endnu længe vågen , bestandig lyttende efter fossesangen tæt uden for hytten . Han var i grunden utilfreds med sig selv og ærgrede sig over den falske undseelse og det dog vistnok overdrevne hensyn til Maria Bernhard , der nylig havde hindret ham i at udtale sig åbent for rejsekammeraterne . Men hvor forunderligt også , at han skulle ligesom møde hende endogså der oppe ved indgangen til Rosengarten . Dér havde hun altså siddet og grædt ved fossen , fordi hun skulle hjem til klosteret ! Og nu var hun for bestandig lænket til dette kloster og til den skumle gudfader , den pengegriske tante ! For bestandig  ? Men havde han da ikke i sinde at gøre noget for at fri hende ud af deres klør ? Skyldte han hende det ikke ? Han måtte jo være 

blind , dersom han ikke kunne se , at han allerede nu var petersbergerens lykkelige medbejler . Hvad om han foreløbig slog sig til ro der for vinteren og imidlertid tilbød hende sin hånd  ? Ja , men hans kunst ? Hans kunst ? — nej , han var alligevel bange for , at han endnu ikke holdt alvorlig nok af hende , til at han turde vove et sådant skridt . 
Amerikaneren havde spået rigtig . Luften havde fuldstændigt klaret sig i løbet af natten , og vejret var blevet godt . Et mere storartet syn , end det der ventede maleren , da han tidlig om morgenen trådte udenfor hytten , kunne næppe tænkes . Det var , ligesom jorden endnu var under en skabelsesproces . Solen , der dog foreløbig holdt sig skjult , var netop i færd med at stå op . Hele alperækken ovre i mod vest begyndte langsomt at gløde , medens tågen endnu drev omkring mellem de . nærmere liggende , lavere bjærge og bestandig skiftede form . Det , der før så ud som en sø , blev efterhånden til en stenørken , en fjældvidde eller et sønderrevet landskab med bundløse kløfter og klippetinder , der endnu aldrig var blevne betrådte af nogen menneskelig fod . Her dukkede en lille bjærgby frem , ikke langt fra ruinerne af en del gamle huse , der syntes at have været hjemsøgte af fjældskred , et andet sted en lille kirke , eller ' et kapel , et højtliggende granparti , spættet med lærketræer , og længere nede endeløse , blåsorte skovstrækninger over stejle klippevægge med landevejenes skråt-løbende , uklare linjer . Dybt nede i en af Dalene 

stak en flodarm frem mellem et par bebyggede høje , der under afstanden tog sig ud næsten som myretuer . Lidt til højre foran sig havde han kløften med det skummende gletschervand , og vendte han sig om , lå det æventyrlige fjæld med de mange navne tæt bag ved ham og løftede sine øverste sølvhvide takker , bræmmede af et fint rosenlag , op imod morgenhimmelen i uendelig højhed og ro . 
Han glemte rent , at han var kommen der ud i den hensigt at forfriske sig ved fossen , og helmede ikke , før han fik kaldt de to øvrige herrer der ud , for at også de kunne modtage naturens første , friske morgenhilsen . Den begejstring , han lagde for dagen , rev dem efterhånden med sig , så at amerikaneren foreløbig rent glemte teen , han var i færd med at lave , ligesom også petersbergeren , der i begyndelsen syntes lidt kølig , forholdsvis hurtig tøede op . 
» De bliver vel her hos os i dag og tager med os på jagt ? «  spurgte han horn , da de lidt senere vendte tilbage efter tvætningen ved fossen . 
» Nej , tak ! Nu tror jeg nok , jeg må se at komme hjem . Mine venner nede ved klosteret kunne ellers let blive urolige for mig . « 
» Deres venner , siger de , «  lød det lidt skinsygt fra petersbergeren .  » Ja , jeg har jo nok mærket , at de efterhånden har fået en del tilovers for de herrer patere der nede — og måske også for damerne  ? « 
Det sidste var ikke fri for at komme lidt ud 

fordrende , og de to unge rivaler stod et øjeblik ansigt til ansigt og så’ på hinanden . 
» Nu skal jeg dog benytte lejligheden — som jeg slap i aftes — til at forberede ham en smule på kommende muligheder , «  tænkte maleren og svarede rask :  » Ja , deri har de fuldkomment ret , hr . Bar . Det er muligt , at de gode herrer og damer nede ved klosteret ikke er mere fri for skrøbeligheder end andre mennesker . Således som de nu en gang er , og så ualmindelig gæstfri og venlig som jeg er bleven begegnet af dem — og måske ikke mindst af frøken Bernhard — har jeg efterhånden fået så megen godhed for dem , at jeg ærlig talt frygter , det vil falde mig svært at forlade dem . Men om jeg også virkelig skulle slå mig til ro her i vinter — hvem kan vide , hr . Bar , hvad dét måske kunne være godt for . « 
» Det lød jo næsten som en tilståelse , det sidste han sagde , «  brød det omsider ud af værten , efter at teen var bleven nydt i stilhed , og maleren var taget bort . De to tilbageblevne stod endnu udenfor den åbne hyttedør og så’ efter ham , medens han rapfodet skridtede ned mellem klippestykkerne i dalen , hvor han kort efter forsvandt . 
» Å , man skal ikke lægge mere i folks udtalelser , end logikken tillader , «  svarede amerikaneren , der jo naturligvis nok kendte petersbergerens svaghed . Han stod og tørrede et sølvbæger , af hvilket teen var bleven drukket .  » Det forekommer mig snarere at være en vis hensynsfuld ridderlighed end nogen 

speciel kærlighed til frøkenen , der røber sig i , hvad den gode danske foretager sig . Og hvem siger desuden , at hun holder af ham ? « 
» Det var vel ikke så urimeligt , om hun gjorde det . Der er noget ærligt og ligefremt ved ham  .  .  . noget jeg selv holder af . Et sådant selskab som hans er hun ikke vant til . Sæt nu at han bliver her ! «  sukkede han .  » Hvordan skal det så ende ? « 
» Ja , med tilladelse  : så ville jeg i deres sted se at gøre mig lidt mere elskværdig overfor frøkenen . « 
» Jeg kan ikke gøre mig elskværdig  .  .  . Det er noget , der ikke ligger for mig . Tidligere har jeg dog nok kunnet tale med Maria . Nu er det tit , ligesom jeg får en prop i halsen , så såre hun viser sig . « 
» Men kæreste ven — vil de da måske have , at hun selv skal komme og fri ? « 
» Nej , det forlanger jeg ikke . Jeg vil kun have , at hun skal komme mig i møde , hvis hun fremdeles holder af mig . Jeg kan dog ikke gå og tigge om hendes kærlighed eller blive ved med at give hende min , når hun stadig lader , som hun ikke ser mig og måske helst vil være mig foruden . « 
» Men dette er forkert . Det er min sjæl pinende forkert , højstærede . En mand , som virkelig elsker en kvinde , må aldrig blive træt af hverken at bede eller af at give . « 
» Ja , de må undskylde : dette kan jeg alligevel ikke rigtig være med til . Jeg skulle dog mene , at det er nødvendigt for et menneske at holde lidt 

på sig selv , «  svarede han med en pludselig gløden i det ellers så rolige blik . Og han trådte i det samme ind i hytten og greb efter sin bøsse . 
Lidt efter sås de begge to klatre op imod Rosengartens øverste top . 
Petersbergeren var et godt stykke foran den anden . Han havde sagt , at han ville der op at se , om han ikke kunne få fingre i en ørn . 

Viii . 
Da maleren en af de følgende dage sad og arbejdede oppe på sit værelse , forekom det ham et par gange , som om han hørte nogen græde ude i corridoren . Han rejste sig derfor omsider og gik hen og åbnede døren . 
Hvad ? Var det ikke Regina , som sad der på bænken og hulkede , med ansigtet mellem hænderne  ? — jo , vist var det hende . Han kunne kende hende alene på hendes runde ryg . Lige ved siden af hende stod der en mægtig klædekurv med en stabel sammenlagte , rene lagener , som hun rimeligvis selv havde båret der op . Det var i det hele taget forbavsende , hvilke kræfter hun havde og alt , hvad hun var i stand til at udrette trods sin uhyggelige magerhed . Hun havde således en gang efter sigende uden hjælp båret den sindssyge madame Bernhard helt hjem til annekset , efter at damen en vinternat var bleven fundet i en temmelig forkommen tilstand dér i corridoren udenfor datterens sovekammer . Det var stadigt Regina , som gjorde alle gæsteværelserne i stand og anviste pilgrimmene dem . Ingen kunne som hun i et øjeblik fare op 

og ned ad hotellets stentrappe eller farte omkring med store pakker over søer og bjærge , sådan som hun tit gjorde ved juletid , når hun  » løb stafet «  for paterne . Prioren , der desuagtet ikke ret kunne døje hende — formodentlig kunne han heller ikke undvære hende — plejede gerne at sige , at hun om sommeren var en slags luftballon og om vinteren en mellemting af et dampskib og et lokomotiv . 
» Men Regina dog — hvad er der på færde ? « 
» Isch  .  .  . gå bare ! «  sagde hun og slog ud med hænderne .  » I dag kan jeg ikke lide hverken at se eller tale med nogen . « 
» Men har man da gjort dem fortræd ? « 
Isch ! Hvad fortræd skulle de vel gøre mig ? Nej , det er den stakkels pater ignaz , de har gjort fortræd . Nu har de da endelig fået ham jaget rent væk fra klosteret . « 
» Hvad er det , de siger ? « 
» Nå , de ved det måske ikke . Jo , han er rejst her fra i Morges uden så meget som at sige en eneste af os farvel . « 
» Men hvordan hænger det da sammen ? « 
» Ja , jeg ved det ikke . Prioren , med hvem jeg har ' talt derom , vil ikke ud med sproget . Han siger , at pateren har forset sig . Og gud hjælpe den ulykkelige , der forsér sig imod ham . De to mennesker har nu da heller aldrig kunnet døje eller forstå hinanden . Men hvor skulle de også kunne dét , så adskilte som de alle leve der ovre i klosteret . Den ene sidder jo i sit musehul , og den 

anden i sit . Har de måske nogen sinde hørt dem tale sammen uden netop ved kortspillet ? Nej , ikke en gang når de spiser og drikker . Må jeg spørge dem , hvad der skal komme ud af et sådant liv ? Er det mennesker ! Hvad ? Nej , må jeg så bede om kattene der ovre i kælderen ? «  udbrød hun , i det hun pludselig rejste sig med en mine som en trold og slængede klædekurven op på den venstre skulder . 
» Hvad — kattene , siger de ? « 
» Ja , det siger jeg , «  gentog hun vrissende , på samme tid som hun slog døren op til det nærmeste værelse .  » For de holder dog sammen imod menneskenes ondskab — så ville som de er . « 
Han blev stående der endnu nogen tid og hørte hende rumstére med møblerne inde i værelset , men gik så omsider ned i vestibulen , hvor han mødte frøken Bernhard , der så’ ualmindelig bleg og nervøs ud . Hendes påklædning var lidt afstikkende : en fodsid kåbe af kamelhår og en panamahat med en buket forpjuskede edilweiss . På fødderne havde hun lysegule lædersko — hvilket han dog foreløbig ikke lagde mærke til . Det var kendeligt , at hun ville ud . 
» Hvad — skal vi mødes her igen ? «  udbrød han overrasket og rakte hende hånden . — det var ikke så sjældent , at han traf hende der ude i vestibulen . 
» Ja , jeg hørte dem komme , «  hviskedee hun ,  » og skyndte mig her ud . « 
» Det var smukt af dem . « 

hun rystede på hovedet : 
» Nej , men jeg må jo passe på , at de her efter dags ikke deserterer for mig . « 
» Deserterer  ? « 
» Ja , sådan som de gjorde forleden , da de var oppe til fjælds , og jeg ikke fik søvn i øjnene hele natten af skræk for , at de mulig kunne være styrtet ned i en kløft . Hvor kunne de dog nænne  .  .  . « 
» Hys ! «  afbrød han hende og lagde fingeren på munden .  » Husk at de har lovet at tilgive mig og at glemme mine 'gale streger’  ! — men jeg synes , at frøkenen  .  .  . « 
» Frøkenen — nu igen ! » 
.  .  . at min kære veninde er så alvorlig i dag  ? « 
» Ak ! «  sukkede hun vemodig .  » Vi er alle så forstemte over , hvad der er hændet med pater ignaz . De har måske nok hørt , at han har forladt os ? « 
» Ja , Regina fortalte mig det netop nu . Men hvor kan det være , at han ikke en gang har sagt nogen farvel ? « 
» Jeg er så bange for , at vi alle har været for strenge imod ham . Dog , det er virkelig for trist at tale derom , «  aibrød hun sig selv , medens hun rettede på hatten med en adspredt mine .  » Jeg tror , at jeg hellere vil gå mig en . lille tur . Det sagde min gudfader at jeg skulle , og så skyndte jeg mig at få tøjet på , inden tante kom . « 
» Men må jeg da ikke følge med dem — dersom de tror , at det går an ? « 

» Tak , det så’ jeg egentlig gerne  .  .  . Det er min mening , at gå lidt op til set . Leonhards kapel . Men jeg ville rigtignok først hen i annekset at hilse på min moder og mine brødre . Det er så længe siden , jeg har set dem . « 
» Men i så fald kunne vi måske træffes lidt senere på vejen op til kapellet ? « 
Hun nikkede stiltiende , hvorpå han sagte fulgte hende hen til døren , og deres veje skiltes . 
Maleren gik foreløbig bort ad vejen til klosteret — på samme tid som den unge dame fjernede sig i retning af annekset . Uagtet vejret var smukt , syntes der ikke at være mange pilgrimme til stede . Da han endnu aldrig havde besteget kirketårnet , hvor fra der var en prægtig udsigt , besluttede han at gå dér op for at lægge mærke til , når Maria forlod annekset . Efter at han havde opholdt sig der nogen tid og set hende gå ind i granskoven , steg han ned og kom tilfældigvis frem i klostercorridoren i det midterste stokværk . Han gik et øjeblik omkring der under en uhyggelig gravstilhed . Hele bygningen var som uddøet . Dørene med de hemmelighedsfulde skodder for glughullerne syntes alle af-låsede , gibspudset var på mange steder faldet at væggene , spindelvæv , støv og smuds over alt . En pestagtig luft , der trængte sig frem fra en snever og halvmørk sidecorridor , drev ham til uvilkårlig at fremskynde gangen . 
Men da standsede han med et udenfor en åben celledør , der syntes at være brudt op med magt , 

eftersom flere af murstenene var revne ud af væggen og lå kastede ned på gulvet i corridoren , ved siden af den ene løsrevne dørstolpe . 
» Det skulle dog vel aldrig være pater ignaz forladte celle ? I så fald ser det jo næsten ud , som han har været i arrest og er brudt ud , «  tænkte han og trådte uvilkårlig nærmere . Tæt inden for døren stod en tætpakket bogreol og uden for sengen et lille bord , hvorpå der var hensat en karaffel vand og en talerken med lidt hvedebrød , ved siden af et crucifix . Ellers mødte øjet ikke andet en hvidkalkede , nøgne vægge og solbrændte , sprukne vinduesruder med flagrende spindelvævsgardiner . 
Men nu lød der fodtrin i hans nærhed , og pater prior trådte et øjeblik efter frem fra side-corridoren . 
» Hvad er til tjeneste , højstærede ? «  spurgte han bidsk og med et blik som en hyænes . 
» Om forladelse ! Jeg troede , det var sakristanen , som kom , «  svarede maleren , det var gået ham lidti møde .  » Han har lovet en gang at vise mig det indre af klosteret . Og da jeg netop tilfældig  .  .  . « 
Han kom ikke videre , før den anden afbrød ham  : 
» Det kan sakristanen ikke gøre  .  .  . og allermindst nu , da klosteret skal under reparation . De sér vel , i hvilken tilstand cellerne er ? Og desuden : her er intet at vise frem . « 
» Nej , jeg vil gerne tro det , «  indrømmede han skadefro , medens de fulgtes ad hen gennem corridoren .  » Vi protestanter har vist ikke sjælden lidt 

overdrevne forestillinger om , hvad der egentlig huses i et kloster — eller lidt barnagtige , burde jeg måske have sagt . Jeg kommer derved til at tænke på , hvordan det gik mig en gang i min grønne barndom over for et skilderhus ved slottet der hjemme i København . Jeg havde ikke været utilbøjelig til i begyndelsen at holde vagten , som stod der i sin røde kappe , for selve kongen . Så de vil måske nok kunne forstå , hvor ydmyget jeg følte mig , da mine forældre fortalte mig , at det kun var en menig soldat . Jeg gik endnu en lang tid og trøstede mig med , at der dog nok alligevel måtte være et eller andet mysterium ved dette mærkelige hus , noget der kunne redde min barnesjæl for en bitter skuffelse — når jeg bare kunne komme efter det . Men desværre : da jeg en gang under majestæternes fraværelse selv trådte op i den hemmelighedsfulde røde kasse , for at få den grundig set efter i alle krogene , så’ jeg til min store fortrydelse , at der var* ikke andet der inde end tomhed og støv og smuds .  « 
» Ja , man skal aldrig møde med overdrevne forventninger i et skilderhus , «  svarede han koldt og standsede i det samme ved nedgangen til kirken .  » Men nu kan jeg desværre ikke ledsage dem længere , da det netop er min bedetime . « 
» Blot et ord , deres højærværdighed ! «  bad maleren og holdt ham fast ved spidsen af to fingre , han tvungent rakte ham .  » Jeg hører , at den unge pater ignaz er taget bort . « 

» Ja , her var ingen virkekreds for hans evner , «  afbrød han ham mut . 
» Dette forstår jeg ikke rigtig . Han var dog vistnok en mand med en levende overbevisning ? « 
» Det kunne det vist aldrig falde nogen ind at betvivle , højstærede . Jeg mener kun , at hr . Pater ignaz egentlig er mere prædiker end skriftefader . Han har efter sigende allerede som dreng følt sig stærkt tiltrukken af missionsvirksomheden . Så jeg finder det i grunden ganske rimeligt , at han nu endelig har besluttet sig til at tage til Kina som missionær . « 
» Til Kina ? « 
» Ja . — jeg har den ære at anbefale mig . «  han bukkede gravistetisk og var et øjeblik efter forsvunden bag dørforhænget . Ekkoet af hans fodtrin , medens han med tyksålede , tunge sko skridtede op ad kirkegulvet , nåde endnu længe efter der ud . Men så blev der omsider tyst . Hans højærværdighed var åbenbar nået op til sin bedestol og havde bøjet knæ for gud . 
Maleren var glad ved at kunne ile bort til stævnemødet med Maria og således hurtig få det uhyggelige klostermysterium luftet ud af tankerne . Eftermiddagssolen var endnu så varm , da han skyndte sig hen ad kapelvejen , at harpiksen på fyrretræstammerne flød ned ad dem i klare strømme og krydrede luften . Intet vindpust bevægede grenene eller klokkelyngen , der endnu hist og her stod med nogenlunde friske blomster . Han gik med 

hatten i hånden og bar sit rejsetæppe på armen , hvilket han imidlertid havde hentet . Da hele stien der op til kapellet var rigt forsynet med enten billedtavler eller crucifixer , og han ikke holdt af at gå dem forbi , brød han sig som sædvanlig sin egen vej . Men enten det gik frem mellem træer og buske eller hen over klippestykkerne , så’ han sig bestandig omkring med en spejdende , forventningsfuld mine , der tydelig nok røbede , at hans tanker var langt foran foden . 
Var det ikke hende , som sad dér på en træbul mellem fyrrene , hvor der var udsigt til stien ? Jo , ganske rigtig . Han nærmede sig stedet gennem krattet nede i dalstrøget , uden at hun fik øje på ham , dukkede så pludselig ned i skjul af buskene og fløjtede som en fugl . Dog , hun anede ikke , at det var ham , men sad fremdeles med blikket vendt imod stien , lysende over hele åsynet af fryd og forventning . 
Nu kunne han umulig tøve længer med at give sig til kende , men trådte frem fra buskene . Et gensidigt udbrud , et instinktmæssigt glædesråb og de ilede hinanden i møde . Endnu et spejdende blik , som om hun ville forvisse sig om , at hun var alene med ham , og hun tog ham troskyldig ved hånden og beholdt den i sin . 
De to første af billedtavlerne , de nærmede sig , gik hun forbi uden som sædvanlig at sænke hovedet eller bede lidt foran dem . Men allerede ved den tredje stod hun stille og slap omsider hans hånd , 

for at følge vedtægten , hvilket åbenbar ærgrede maleren , da han således blev nødt til at gå lidt foran hende . 
» Jo , det må jeg sige  : katholikerne véd nok , hvor de vil bygge deres klostre og kapeller ! «  lød det noget senere fra ham . Det var netop , som de trådte frem imod randen af en næsten lodret klippevæg , dér hvor bedehuset til den hellige leon-hards minde lå omgivet af en mængde andre , men mindre kapeller , for det meste spredte rundt om mellem klippespaltningerne og forbundne med hverandre ved gyngende broer . Hist og her var der rejst kors eller henlagt hjærneskaller og andre menneskeben . Hvert nok så lille alter havde sine lys og helgenbilleder , sine pyntede smådukker og en mangfoldighed af prentede og nedskrevne Vers til den i sin tid sinds-„ syge Leonhards forherligelse . Naturligvis var den hellige jomfru heller ikke bleven glemt . Hun var som oftest fremstillet med en lille porcellainsdukke på skødet og med en krone på hovedet , eller hun sad grædende , indelukket i et glasskab og stak sig en kniv gennem hjertet . Det hele var som en børnehave i stor stil , der nok kunne egne sig til at gøre indtryk på de bodfærdige pilgrimmes letvakte fantasi , og da især om vinteren , når sneen tjældede klipperne med sit dødninglagen . 
» Nå , dette er altså det allerhelligste . Det var altså her , åbenbaringen efter sigende fandt sted  ? «  spurgte maleren den unge , levende Madonna , der 

længe stod hensunken i tanker , med foldede hænder . 
» Ja , det var dér nede «  — her løftede hun hånden og pegede ud over en flere tusend fod dyb og svimlende kløft på hvis modsatte side Rosengarten og Kessel kogt blankskinnende snetoppe sås i det fjerne —  » det var dér nede jomfru Maria selv viste sig for den stakkels forulykkede Leonhard og gav ham trøst og næring i ni dage , indtil han omsider kunne vende sund og sjælekarsk tilbage til sin familie . « 
» Den lykkelige mand ! Og så var det , at han rejste kapellet her til hendes ære ? « 
» Ak nej , «  svarede hun med et langt og sværmerisk blik .  » Det kapel , som han byggede , ligger nede under hvælvingen i klosterkirken . « 
» Han var altså en så velhavende mand , at . han endogså kunne bygge en kirke ? « 
» Nej , men da besøget af pilgrimmene hurtig blev så stort , at de ikke kunne rummes i kapellet , tog paven sig efterhånden af sagen , ligesom der også efterhånden strømmede frivillige bidrag ind til kirken fra alle nidkære kristne rundt om i hele Østerrig . Kapellet her blev derimod først bygget , efter at også klosteret var blevet opført . Nu må de da smukt følge med mig ind og se det , «  sluttede hun lidt forlegen . 
De gik da også et øjeblik efter ind i kapellet , hvor hun længe bøjede knæ og bad foran madonnabilledet , medens han adspredt bladede lidt i en 

fremmedbog , der var lagt hen ved siden af en bøsse til indtægt for klosteret . 
» Gud være lovet , at man da igen kan komme ud under åben himmel ! «  undslap det ham uvilkårligt , da de noget senere trådte ud fra det fugtige og kolde kapel .  » Nu vil vi sandelig også hen et sted , hvor man kan røre sig uden fare for at blive spiddet levende på et klippespir ! Jeg er bange for , at den hellige jomfru ville betænke sig meget på at komme mig til undsætning . Men dét kan da også være det samme . Når jeg kun må beholde hendes skønne navne , må hun gerne blive der oppe imellem skyerne for mig . « 
I hvor højtidelig hun var stemt , kunne hun åbenbar ikke lade være med at smile ad hans sidste udtalelse . 
» O ve — et par diakonisser ! «  udbrød han med komisk fortvivlelse , da de ved nedgangen fra kapellet uventet fik øje på et par hvidklædte kvindelige skikkelser , af hvilke den ene sad og læste i en bog med guldsnit , medens den anden syntes at filere .  » Tager jeg ikke fejl , er det de to samme , i hvis selskab jeg så’ dem første gang hjemme i hotellet . « 
» Ja , det er søstrene nede fra deutschnofen . Ak  ! der sidder de fordybede i bønnelæsning , medens jeg  .  .  . « 
» Hvoraf véd de , at det er en bønnebog , de læser i ? «  afbrød han hende dristig .  » Det kan jo lige så godt være en roman eller en digtsamling . « 

hun svarede ikke , men trak ham uvilkårlig bort med sig , hvorpå de hurtig fjernede sig både fra diakonisserne og fra kapellet . 
» Se her er et sted , hvor der er godt at være ! «  udbrød han veltilfreds , i det de gik hen langs en skovklædt bjærgås , som solen endnu beskinnede .  » Her må vi slå os lidt til ro og bede solen om at trække det ud endnu en times tid med sin nedgang . «  han standsede i det samme og bredte tæppet ud mellem granerne .  » Vær så artig at tage plads ! Og glæd dem ved udsigten ! For den er virkelig storartet ! — hvad mon det er for et fjældvand , man skimter der nede i dalen længst til venstre  ? « 
» Jeg tror , at de kalder det branten sø . Det skal efter sigende komme helt oppe fra Rosengarten , «  svarede hun med et suk , på samme tid som hun satte sig .  » Der skal nok være et ret skønt vandfald der nede . « 
» Men de er-så alvorlig , synes jeg . De er da vel ikke vred på mig for det , jeg nylig sagde om diakonisserne  ? Eller har de måske taget mig det ilde op , at ikke også jeg bøjede knæ der oppe foran madonnabilledet ? Jeg skal så inderlig gerne bøje knæ for dem . «  han gjorde det uvilkårlig .  » Kan det ikke formilde dem ? « 
Hun smilte lyksalig : 
» Jeg tror , at de er det eneste menneske , jeg ikke kan blive vred på . Men sæt dem nu her hos 

mig ! «  hun rakte hånden frem .  » De vil dog vel ikke blive liggende dér i denne stilling ? « 
» Nej — jeg er aldeles forbavset ! «  udbrød han uden at svare hende . 
» Hvor over ? « 
» For det første over at se hvilken barnefod , de har . Og for det andet — jeg har ikke lagt mærke til det før : de har jo lysegule sko på . « 
» Det er også noget at lægge mærke til , «  svarede hun rødmende og trak fødderne til sig .  » Det er et par turistsko , som jeg fik en gang af institutbestyrerinden der nede i briksen . De har ligget længe og drevet om i mit værelse . Så faldt det mig netop ind at tage dem på i dag , da jeg skulle ud . « 
» Det er sandt : hvordan var der egentlig der i institutet eller nonne-pensionatet ? Naturligvis umådelig kedeligt . De så’ vel aldrig et mandfolk ? « 
» Ih jo , det gjorde vi rigtignok . Commandanten på franzensfeste og en anden officer , der var i familie med forstanderinden , besøgte os såmænd jævnlig . Jeg var tit ikke så glad derved — og da især når de skiftevis førte mig til bords . « 
» Var de da måske ikke underholdende ? « 
» Jo , de kunne vist være underholdende nok . Men jeg brød mig dog ikke videre om deres conversation .' kan de tænke dem , at løjtnanten en aften fortalte mig hele sin families historie og spurgte , om han ikke en gang ved lejlighed måtte præsentere mig for sin fader ? « 

» Nå ! — og commandanten ? « 
» Ja , ham kunne jeg nu slet ikke lide , «  svarede hun og blev pludselig rød i ansigtet . 
» Om forladelse , dersom jeg er for nærgående med mine spørgsmål ! Der er nok noget med den commandant , de ikke vil rykke ud med . « 
» Nej , det er der slet ikke . De må såmænd gerne få det at vide . Jeg kan dog ingen ting skjule for dem . Det var en aften , da alle vi unge piger havde fået lov af forstanderinden til at tage os en lille svingom ude i haven . Uagtet jeg var den eneste , der ikke havde lært at danse , ville jeg dog gerne være med og havde derfor også taget min grønne silkekjole på  .  .  . den som de jo nok kender . Men så havde jeg næppe begyndt — jeg véd ikke , om det var en Vals eller en hopsa , — med en af de andre unge piger , førend commandanten kommer hen og inklinerer for mig . Jeg havde i grunden ikke noget imod at danse med ham , for han førte unægtelig godt . Men så siger han til mig , netop som det gik allerbedst : ’se mig lige ind i ansigtet .’ — jeg blev noget underlig derved og vidste ikke rigtig , hvad jeg skulle gøre . Men da han så stadig gentog det , og jeg syntes , at han stirrede så underlig på mig , så  .  .  . «  her fik hun pludselig gråden i halsen .  » Ja , det var måske tosset af mig  .  .  . Men så gik jeg bort fra ham og op på mit værelse , hvor jeg af angest gav mig til at pakke min kuffert . Jeg syntes , at jeg umulig kunne blive der længer . « 

» Tværtimod , det var overmåde rigtigt handlet , «  forsikrede maleren hende med et håndtryk .  » Men hvad sagde da forstanderinden ? « 
» Å , hun blev aldeles altereret derved , og tog mit tøj i forvaring , for at jeg ikke skulle flygte . Men det brød jeg mig ikke om . Da jeg havde ligget det meste af natten uden at kunne sove , stod jeg op og gik tidlig om morgenen ned til stationen og tog med toget til bozen . Derfra spaserede jeg så her hjem i min grønne kjole , da alt det andet tøj jo , som sagt , var blevet taget under forvaring . Både min tante og prioren blev naturligvis umådelig vrede og sagde , det var en misforståelse . Men jeg har dog alligevel endnu ikke fortrudt , hvad jeg gjorde — skønt jeg jo skammelig nok fik min grønne silkekjole reven itu derved . « 
Maleren lo og skiftede omsider plads , da hun under fortællingen var gleden langsomt ned ad skråningen imod ham . Han satte sig ved hendes side og greb atter hendes hånd med en følelse af uendelig lykke . 
» Nå , så de ville altså ikke være lieute-nantens frue ? « 
» Nej , hvor falder de dog på det ? Det er jo slet ikke sagt , at han mente det så alvorligt . « 
» Jo , det gjorde han nok . Der er vist flere end én , der går omkring med et knust hjerte for deres skyld , ser man rigtig til . « 
Hun så’ på ham i den højeste forundring :  » Flere end én  .  .  . « 

» Ja , det er ikke mig selv , jeg sigter til , «  lo han .  » Og for resten heller ikke pater ignaz — men  .  .  . « 
» Å , lad nu pater ignaz være i fred ! « 
» Men sig mig en gang for alle «  — her lagde han armen om hendes liv og så’ hende ind i øjnene , som om han ret ville granske hendes sjæl :  » Hvordan står det egentlig til mellem dem og deres tidligere barndomsven , Paul bar ? « 
Hun kom pludselig til at ryste og søgte at trække sig tilbage fra ham : 
» Jeg véd ikke , hvad de sigter til . « 
» Men hvorfor ryster de da — hvorfor trækker de dem tilbage fra mig ? « 
» Jeg véd ikke af , at jeg ryster , «  stammede hun . 
» Kære , lad os nu være ærlige ! «  bad han , på samme tid som hendes åsyn formørkedes . Han følte sig pludselig gennemrystet ved tanken om , at det mulig allerede var forbi med hans lykke . 
» Jeg siger dem , jeg véd ikke , hvad de sigter til . Hvor kan de dog komme med en så urimelig beskyldning , som at Paul bar skulle gå omkring med et knust hjerte for min skyld ? « 
» De har dog vistnok tidligere været gode v enner .  « 
» Det har vi , og jeg vil heller ikke nægte , at jeg en gang har holdt meget af ham . Men  .  .  . « 
» Hvorfor skulle de også benægte det ? De véd jo , at jeg selv finder ham meget elskværdig . « 
»  .  .  . men i de senere år er vi blevne fuld 

stændig fremmede for hinanden  .  .  . Det er alt det , at han hilser mig , når vi ses  .  .  . Og skal jeg dømme ham , efter hvad de andre der hjemme fortæller om ham , synes jeg egentlig , at der ikke er nogen grund til stadig at fremhæve hans elskværdighed . « 
» De bliver jo formelig bitter lige med et . « 
» Ja , dersom dette skal være at blive bitter , så — så kan jeg slet ikke tale om ham . « 
Det var , som ethvert af hendes ord lukkede til om hans hjerte og hans strube , så det varede noget , inden han kunne fortsætte  : 
» Det er bedst ikke at bryde sig om , hvad andre behager at sige om ens venner  .  .  . Jeg er bange for , at de i det hele taget handler mere under andres ansvar end efter deres egen overbevisning . « 
» Å , jeg kan ikke udholde deres bebrejdelser ! «  udbrød hun utålmodig som et barn , der er sygt . Hendes bryst bevægedes stærkt , og tårerne , der vældede frem , gjorde hendes skønne øjne dobbelt glandsfulde . 
» De må ikke opfatte mine udtalelser som bebrejdelser ! Husk på at vi er venner , og at vi som sådanne må  .  .  . « 
» Hvor kan jeg vel slå mig til ro med min egen overbevisning  ? «  afbrød hun ham , som om hun slet ikke hørte , hvad han sagde .  » Jeg véd jo overhovedet ikke andet , end hvad man fortæller mig , eller hvad jeg læser i de bøger , paterne nu og da stikker mig i hånden . Selv overfor dem har jeg i begyndelsen slet ikke følt mig tryg . Men nu da 

jeg synes , at jeg gør det «  — han søgte at undgå hendes blik —  » nu er det , ligesom de pludselig bliver et andet menneske . Hvad ondt kan man dog have fortalt dem om mig ? Eller hvad har jeg dog sagt , som er skyld i , at de behandler mig så koldt og fremmed  ? Sig mig det  ! Å , sig mig det ! «  bad hun og klyngede sig hjælpeløst op til ham .  » Dersom også de støder mig bort , tør jeg aldrig mere betro mig til noget menneske . « 
Han sad og gispede urolig i hendes favn og vidste næppe , hvad han skulle svare , eller om han turde gjengjælde hendes kærtegn , vidste kun at han holdt af hende mere end nogen sinde før , og det netop nu , da hans samvittighed bød ham at fortie det for hende . For nu kunne han da ikke længer være i tvivl om , at petersbergeren var hende alt andet end ligegyldig — skønt det unægtelig så’ ud , som om hun selv ikke rigtig vidste det . Han bestræbte sig for at frigøre sig lempelig for hendes favntag . Men det ville ikke lykkes ham . Så sagde han omsider : 
» Så , kære frøken Bernhard , nu må vi rejse os ! Nu er solen gået ned bag mønt roens top . « 
» Ak , er solen gået ned ! «  sukkede hun .  » Dog det kan være det samme , blot de er hos mig . « 
» Men her-begynder at blive kølig , synes jeg . «   » Det er fordi , de selv er så kold . « 
Han klappede hende på hovedet : 
» Det må de ikke sige ! Vi må være fornuftige , mit barn ! « 

» Å , siger de også , at jeg skal være fornuftig ? Er det ikke nok , at jeg stadig må høre det der hjemme af de to gamle mennesker , der lader , som de aldrig har været unge  ? Når skal jeg dog få lov til at slippe bort fra dette grufulde kloster og komme hen et sted , hvor jeg rigtig kan få klarhed over mig selv ? « 
» Giv dem tilfreds , kære Maria , den tid kommer nok  !  « 
» Nej , de har gjort mig angst , «  udbrød hun hulkende .  » De er endnu utilfreds med mig . Det hjælper ikke , alt hvad jeg gør , for at de skal synes om mig . Tværtimod  .  .  . « 
» Hys ! «  hviskedee han sky og lagde hånden på hendes mund . 
» Ja , det er naturligvis forkert  .  .  . jeg véd det godt , det er forkert , at jeg taler til dem , som jeg gør . Men jeg kan ikke andet . Nu vil de naturligvis først blive rigtig kold og streng imod mig . Jeg har en anelse om , at det er den sidste gang , vi to er ude med hinanden . Og så må jeg ikke en gang sige dem , hvor meget jeg holder af dem . « 
Hun klyngede sig atter op til ham med et barns hengivenhed , og det var et øjeblik , som han skulle beruses af hendes kærtegns sødme . Pligtfølelsen blev svagere hos ham og tilbøjeligheden stærkere . Men så tog han med ét hendes hoved mellem begge sine hænder , så’ hende ind i øjnene med et manende udtryk og hviskedee  : 

» Nu må vi alligevel gå ! Ikke sandt : nu må vi gå ? « 
Et nik og et suk — og hun rejste sig og gik ned ad skråningen foran ham med en lidt opskræmt mine . Først da han nogenlunde havde overbevist sig om , at der ingen folk var i nærheden , fulgte han langsomt efter hende . Undertiden forekom det ham , at han hørte hende hulke endnu . Dog , det var måske et bedrag af hans fantasi . Efter at han omsider havde indhentet hende , svingede de ned igennem dalen og om ad kapelvejen , uden at det lykkedes dem at få nogen egentlig samtale i gang . Nu gik hun stadig billedtavlerne forbi , som om hun ikke så’ dem . En gammel Bonde , som de mødte under vejs , tog ærbødig hatten af og bød dem :  » Griiss Gott «  . Men hun besvarede ikke hans hilsen . Da de endelig var nåde helt ned , hvor stien endte tæt ved annekset , stod hun pludselig stille og gav ham hånden med et tåredugget blik : 
» Ja , så vil jeg sige dem farvel  .  .  . og godnat med det samme  .  .  . for jeg går vist ind og bliver hos min moder i aften . « 
» Farvel og godnat ! «  var alt , hvad han kunne sige , men des varmere trykkede han hendes hånd . Og de gik hver til sit . 
Trangen til ensomhed havde drevet ham tilbage ad den samme vej , de var komne , og helt ned til den ovennævnte branten sø , hvor han uventet blev vidne til et skuespil , som han vistnok sent ville glemme . 

det var ude på selve søen , det foregik . 
Han havde et øjeblik slået sig ned mellem bjærgfyrrene der ved bredden og sad urolig og grundede over den heftige kjærlighedslængsel , der var bleven vakt i ham , medens øjet instinktmæssig fængsledes af søens dunkle krusninger . Omtrent lige ud for ham steg de lette , hvide dampe i vejret fra det af Marie Bernhard omtalte vandfald , der vel syntes temmelig lavt i forhold til sin umådelige bredde , men dog var betydeligt nok , til at en båd ville være redningsløs fortabt , dersom den blev revet ned ad det med strømmen . Han kunne i begyndelsen næppe tro sine egne øren , da der lød åre-slag i det fjerne , og han tæt inde under land fik øje på et lille broget sejl , der uvilkårlig mindede ham om de store lommetørklæder , han havde set paterne ved klosteret bruge , der alle snusede tobak . Men nu kom efterhånden også båden frem lige ud for åbningen mellem træerne . Det syntes at være en lille fladbundet pram , rimeligvis bestemt til at sætte over vandet med . Men hvem turde vel vove sig ud i strømmen med et sådant askebæger  ? Det måtte da i det mindste være én , der forstod at håndtere et par årer , og som havde kræfter dertil . For sejlet kunne der da ikke godt være tale om at bruge — det blev da også snart taget ned . Han spejdede efter manden , der sad og roede i midten af båden . Men afstanden gjorde ham det umuligt at få noget indtryk af personen . Og desuden var båden snart gleden hen bag en gruppe 

neden for stående træer , der hemmelighedsfuldt rørte grenene under bjærgvindens ustadig flakkende pust . 
Men se , der dukkede den frem igen ! Den var da allerede nået et godt stykke ud i strømmen , der stadig rev den med sig . Den både vippede og gyngede og skiftede uafladelig retning . Det var kendeligt , at den vedkommende ved årene ikke længer havde nogen magt over dem , i det den bestandig kom den brusende cascade nærmere . Nu kunne man også langt tydeligere skelne personen , der trådte frem som en mørk silhouet på det lysere vandspejl . Han syntes at være uden hovedbedækning , havde flagrende hår og urolige , feberagtige bevægelser , der pludselig fik maleren til at fare sammen med et udråb : 
» Pater ignaz  .  .  . Ja , det er åbenbar ham  .  .  . Og jeg som troede , at han allerede var  .  .  . Skulle han mulig have holdt sig skjult her indtil nu , da det først rigtig mørknes ? «  for det om i hans hjerne , på samme tid , som han uafbrudt fulgte båden med øjnene .  » Han vil naturligvis over vandet for at gå videre i nat . . . Nej , det er umuligt andet , end at i det mindste den ene af årerne må være gået tabt  ! Båden bevæger sig jo som en prop i en  .  .  . Se nu er den igen kommen ind i en strømhvirvel  . .  . Og nu  .  .  . « 
Han sprang uvilkårlig op , ligesom for at komme pateren til undsætning . Dog , her var ingen menneskehjælp mulig . Snart var båden ikke længer end et bøsseskud fra faldet , og den blev bestandig 

trukken frem imod det af et mægtigt dragsug , medens vandspejlet formørkedes , og der lød susen fra trætoppene som af usynlige naturånder , der nærmede sig stedet . Men da rejste manden i båden sig og strakte armene mod himmelen , på samme tid som bjærgene rundt om gav ekko af et skrig om hjælp — eller vel snarere om nåde — og da maleren , der uvilkårlig havde lukket øjnene , netop som båden hvirvledes hen imod den visse dødens munding , omsider atter åbnede dem , var det utrolige sket  : hr . Pater ignaz havde atter fået sejlet op ved et pludseligt omslag af vinden og sad nu til agters med åren i hånden , medens båden med en rivende fart satte over imod de yderste spidser af et fremspringende , mørkt klippeparti , der dannede ligesom et bulværk for strømmen ovre ved den modsatte bred . 
Et øjeblik efter så’ maleren ham gå oprejst hen over klippestykkerne og forsvinde i skovtykningen nede i retning af mønt roen . 
Men hr . Pater ignaz anede nok ikke på sin rejse til Kina , hvor urolig  » den danske mand «  havde været den aften for hans skyld . 

de havde haft et kedeligt gråvejr det meste af den forløbne uge , og maleren , hvis humør ikke var fri for at have taget lidt skade i den senere tid , var nær ved at fortvivle . Han havde nede ved deutschnofen fået fat i et gammelt italiensk kirkemaleri , som han var i færd med at kopiere . Men farver og linjer løb i et for ham . Der var ikke lys i luften . Tågen stod undertiden hele dagen udenfor vinduet som en fugtig cementmur , der trodsede alle hans forhåbninger og gjorde stilheden omkring ham endnu mere trykkende . Hvor ofte , når han sad der og faldt sammen foran staffeliet , måtte han ikke mindes sit tidligere atelier hjemme på Kristianshavn , hvor ethvert af hans penselstrøg var blevet akkompagneret af hammerslagene ovre fra værftet , medens travle hænder rammede jærn-boltene ind i de mægtige skibsskroge , der om kort tid skulle tumle sig ude på havet . Å , hvor han i grunden led under denne evige uvirksomhed ! Det forekom ham , som om hans karakter efterhånden slappedes der oppe under den stadige omflakken i tågen mellem himmel og jord . Og han måtte 

mangen gang tænke med en vis misundelse på  » den lykkelige pater ignaz «  , som dog var sluppen så vel derfra — skønt Kina var jo unægtelig ikke det sted , hvor han helst ville hen . 
Men hvorfor rejste han da ikke ? 
Nej , frøken Bernhard , hvem han næppe nok havde set siden deres udflugt til kapellet , var bleven syg allerede den følgende dag , og han måtte nødvendigvis tale noget nærmere med hende om peters-bergeren — eller også blev han nødt til at tale med den unge herre selv . Han havde egentlig ikke troet , at Maria endnu havde turdet vove sig ud efter sygdommen . Men så havde han tilfældig fået øje på hende en eftermiddag , netop som hun kom gående hjem fra annekset , og tågen lettede lidt . Om hun havde haft vinger , og om paraplyen , som hun bar på skulderen , havde været en liljestængel , ville hun næppe kunne have set mere englelig ud , end hun gjorde , sådan som hun gik der på den endnu friske grønsvær , med voksblege kinder og sænket hoved . Hans første tanke var at ile hende i møde for at forsøge , om han dog ikke kunne ånde liv og varme i dette fine , skyggeagtige legeme . Men så slog han pludselig om og tænkte  : 
» Å nej , lad hende gå med fred ! — du var vel snarere i stand til rent at skræmme livet af hende . « 
Under de nærværende triste forhold var det hans eneste adspredelse at gå omkring mellem pilgrimmene nede i gæstestuen og undertiden med 

enkelte træk føre en eller anden af dem ind i skitsebogen . 
Da han , dagen efter at han sidst havde set Maria Bernhard , kom der ned for at spejde efter hende , sad der et lille selskab på fire personer — to damer og to herrer — inde i det midterste værelse , hvor lampen allerede var tændt , skønt det endnu var midt på eftermiddagen . 
De var alle fire ankomne til klosteret den foregående dag og havde foreløbig slået sig til ro der i håb om , at vejret snart skulle bedre sig . 
Den ældste af herrerne var en lille gemytlig  Greve fra omegnen af Meran , den anden en tysker , en todtenkopf-husarofficer , der havde taget sig orlov for at rejse ned og forsøge sin lykke ved spillebanken i monte-carlo , men for øvrigt gjorde tjeneste et sted ved den polske grænse . Damerne var wienerinder , begge to en smule matroneagtige og allerede temmelig til Års . Den yngste af dem , der dog havde roser på brystet , spillede skak med Greven . Den ældste lagde kabale . Husarofficeren skrev . 
Først da maleren trådte der ind og tog plads ved bordet , lagde han mærke til , at der var endnu et par fremmede herrer til stede . 
Den ene af dem , der straks gav sig i samtale med ham , var en præst fra zillerthal , ved navn Johannes angolus , et i høj grad jomfruagtigt mandfolk , der stadig sad med hænderne foldede og sukkede beklemt over sin egen hellighed . 

» Jeg har gået her til fra zillerthal på mine bare fødder , «  fortalte han , medens han sad og skottede urolig over til den anden fremmede , der havde et stærkt jødisk fysiognomi og bar en fedtet lædertaske over skulderen , med påskriften : izydor marguliez . Warchau .  » Den hellige jomfru har sat mig til at være sjælesørger for en befolkning , der desværre ikke er fri for at være lidt påvirket af tidens moralske brøst . Det falder mig undertiden svært nok at brydes med den . Så man kan gerne have nødig undertiden at komme ud og forfriske sig på sjælen . « 
» Um ! «  lød det lidt sarkastisk fra hr . Marguliez , på samme tid som greven og damen med roserne så' op og smilte . 
» Så besøger deres velærværdighed måske ofte klosteret ? « 
» Nej , desværre ! Jeg har ikke været her , siden jeg var gymnasiast . Og jeg må bekende , at jeg nær havde glemt Maria weissenfels . Men himmelen være lovet , hun havde ikke glemt mig  .  .  . « 
Her blev samtalen afbrudt , i det hr . Pater prior i det samme trådte der ind og hilste ærbødig på greven og løjtnanten , hvorimod han næppe havde fået øje på manden med lædertasken , førend han studsede og hurtig gik tilbage imod døren  : 
» Hr . Marguliez — må jeg bede dem om at følge med over i klosteret , «  tiltalte han ham i forbigående . Og uagtet det lod , som hr . Marguliez 

ikke havde videre lyst til at efterkomme anmodningen , rejste han sig dog omsider , hvorpå de begge gik bort . 
» Hvad mon det var for en pilgrim ? «  spurgte hr . Johannes angolus værtinden , der netop bragte damerne chokolade . 
» Å , det er såmænd en rigtig skikkelig polak , der kommer her en gang imellem og gør en lille forretning , på samme tid som han øver sig i gudsfrygt og gode gerninger . « 
» En polak ? Ja så ? Han så’ mig noget fordægtig ud , «  lød det fra husarofficeren , medens han vendte papiret .  » Er han da handelsmand ? « 
» Ja , han har da så mange rare ting til sygepleje , «  forsikrede værtinden .  » Så det er såmænd ikke så sært , at både vore patere og fruentimmerne holde meget af ham — de stakler gå her jo og tager så megen træk til enhver tid . Det er noget , der nok skal give værk i kroppen , kan de tro , hr . Lieutenant . « 
Da hr . Pater angolus skulle læse aftenbønnen gik maleren over i kirken til sædvanlig tid , i håb om måske dog dér at træffe sammen med Maria . Men han så’ øjeblikkelig , at hendes bedeskammel var optaget af et par endnu unge og smukke pilgrimme , en mand og en kvinde , der lå og knælede der , næsten som de kunne være brud og brudgom . Han nærmede sig dem , uvilkårlig fængslet af deres skønhed , og stod længe og så’ på dem med en vis skinsyg følelse ved synet af den kjærlighedslykke 

og sjælefred , der lyste af dem begge . At dømme efter deres påklædning måtte de være nede fra sarnthein og ualmindelig velstående . Hendes hvide brystsmække skinnede om kap med sølvsmykkerne , og når han opmærksomt vendte hende bladet i bønnebogen , kunne man se ved lysskæret fra den tykke vokskærte , de havde bragt med sig , at hans fingre var besatte med kostbare ringe . Efter at aftenbønnen var bleven læst med blid , kvindelig røst af hr . Pastor angolus , blev skriftestolene åbnede som sædvanlig , og de to ubekendte gik hånd i hånd hen og knælede ved den ene af dem . Men da vendte maleren omsider blikket fra dem og trådte hen i en afsides krog for at forsøge , om han ikke kunne bede en bøn for sin egen sjælefred — og for den kvindes , som han fremdeles syntes fulgte ham overalt . 
Det var blevet senere på aftenen , og han sad og tegnede lidt inde i det midterste værelse , hvor også greven med sit rejsefølge var til stede — da zillerthalspræsten trådte gravitetisk ind til ham fra den yderste gæstestue og gav ham hånden til afsked . 
» Hvad behager — tager de allerede bort ? Jeg troede , at hr . Pastoren ville blive her til i morgen . « 
» Nej , det kan jeg ikke  .  .  . det er mig umuligt .  .  . De skulle vide , hvordan jeg er bleven forhånet af denne skamløse polak  .  .  . Vover han ikke at tilbyde mig sine hiihneraugenringe og  .  .  . jeg véd ikke hvad  .  .  . og det netop lige som jeg kommer her 

over efter at have læst aftenbønnen . Se en gang der ind ! «  her pegede han med rystende hånd ind i det forreste værelse , hvor man så’ polakken gå omkring mellem pilgrimmene og tilbyde dem sine varer — om end med en vis tilbageholdenhed .  » Må jeg spørge dem , om de finder , det er rigtigt , at en sådan landstryger får adgang til klosteret , og at han skal indlogeres der ovre mellem gejstlige personer ? Nej , førend jeg vil sove under tag med en så obskur og naturligvis hedensk krabat — for han måtte da tilstå , at han ikke havde været ovre at høre mig læse bønnen — før vil jeg gå her fra med det samme  .  .  . og det på mine bare fødder . « 
» Ja , så behøver deres velærværdighed ingen huhneraugenringe , «  undslap det horn . Det var ham umuligt at lade være med at le , da han et øjeblik senere så’ den fromme mand vandre barfodet bort gennem det yderste værelse med opkiltet præstekjole og et par tyksålede , tunge støvler i den venstre hånd . 
Regina havde allerede travlt med at føre pilgrimmene oven på til soveværelserne . Men endnu tøvede der dog en del af dem i gjæstesalen , og imellem de sidste var også det smukke og statelige par , som horn havde lagt mærke til ovre i kirken . De havde imidlertid indtaget et efter forholdene udsøgt måltid med tilsvarende vin , og sad fremdeles og talte sagte , fortrolig med hinanden , tilsyneladende uden at ane hvilken opmærksomhed 

de vakte . Om det så var greven og hans rejseselskab , var de bestandig optagne af  » det smukke par «  . En trientinsk student , der spillede sortepér med nogle unge piger , glemte uafladelig kortene for at se på  » de lykkelige «  . Gamle pater anna-starius sad hyppig og mumlede noget om  » Commisbrød «  , medens han klinkede med sin modspiller i piquet’en , den savlende Broder Anselmo . Hans højærværdighed pater prior så’ man ikke noget til . Det hed sig , at han var gået ned til birka-bruck for at berette en syg og ville blive der om natten . 
» Ja , så er det vel bedst , at også vi går til ro , «  henvendte den fremmede herre til sin smukke ledsagerske , og de rejste sig omsider begge , efter at han havde betalt værtinden . Horn , der sad og tegnede dem , lagde mærke til , at da tante Benedikte ville give ham penge igen , viste han dem overlegent tilbage , hvilket bevirkede , at hun i et anfald af henrykkelse kyssede ham på hånden . 
» Nummer to og nummer tre i andet stokværk , «  lød det vejledende fra Regina , der allerede længe havde stået henne ved døren med et lys i hånden for at følge parret op . — nummer to og nummer tre , var tilfældigvis værelserne lige ved siden af malerens . 
» Tak , lille jomfru , vi kan så godt hjælpe os med det ene , eftersom vi er mand og hustru . « 
» Ja vist , den snak kender vi nok , «  afbrød Regina ham med en mine som en Cerberus .  » Så vær så god at dokumentere det ! « 

» Men Regina — hvordan er det du tér dig ? «  irettesatte værtinden hende strengt .  » Da vil du dog vel ikke forlange , at folk skal føre deres døbe-eller vielsesattest med sig , når de besøger vort kloster ? Kom hid med lyset , din næsvise tøs ! Så skal jeg nok selv lyse Herren og fruen op . « 
Da maleren noget senere blev alene tilbage i gæsteværelset , og der lød sang ude fra folkestuen bag køkkenet , hvor også paterne undertiden søgte hen , besluttede han at gå et øjeblik der ud at høre på sangen , skønt han ikke tidligere havde været der . 
» Nej , nu står verden da ikke længe  .  .  . kommer professoren også her ud ! «  lød det ham i møde fra  » Maria-khchinn «  , der stod sværlemmet og rød som en ildånd henne bag komfuret i køkkenet , der var så stort , at man undertiden lavede mad der på én dag til mellem fem og seks hundrede mennesker . 
» Ja , jes ville med damernes tilladelse gerne ud at høre lidt på deres smukke sang , «  svarede han og slog uvilkårlig øjnene ned for hendes fyrige blik — på samme tid som også to andre velnærede jomfruer trådte frem ved komfuret under en stærkt spruttende latter  : 
» Hvad — vil professoren virkelig gøre os den ære  .  .  . Hi , hi , hil ha , ha , ha ! — nej , så bliver der da et hus ! « 
Det var et uhyggelig stort og tilrøget rum , oprindelig et folkekøkken , de tre lattermilde ungmøer lidt efter førte ham ind i , næsten som i procession . Hvor mange mennesker , der var til stede dér , kunne 

han ikke straks gøre sig rede for på grund af det hemmelighedsfulde halvmørke , der rugede i krogene . Den første , han fik øje på , var den elleveårige hyrdedreng , der sad halvafklædt oppe på midten af det langstrakte og forfaldne , gamle arnested , hvor han varmede sine allerede frostbulne fødder ved et flammende bål . På en lav tremmestol neden for ham sad Regina som den gode arnevætte og besmurte hans fødder med en gulligbrun væske , der så’ ud som tjære . Den gamle brændehugger gik og lagde ved til bålet , over hvilket der var ophængt en messingkjedel , som dampede ubehagelig . Et par unge , blomstrende kvinder , der , ligesom deres tjenende medsøstre , altid friserede sig om aftenen , inden de gik til sengs , for at have det så meget des lettere den følgende morgen , sad med udslået hår på en bred vaskebænk , ikke langt fra indgangen , medens et par andre , synlig vand-kæmmede og trindbarmede jomfruer stod bag ved dem og flettede deres hår , på samme tid som de nynnede en ensformig sang . Et gammelt fruentimmer stod og redte seng i en åben alkove , og tæt derved sad hr . Izidor marguliez og spiste til aften med postbudet nede fra deutschnofen . At dømme efter alle de lækre sager , hvormed der var disket op for ham , så’ det unægtelig ud , som han var i damernes gunst , 
» Ja , hvad for en vise vil deres velbårenhed så have ? «  spurgte den ene af de hårflettende diser , efter at latteren omsider havde lagt sig . 

» Tak , jeg så’ rigtignok helst , at det blev en af deres smukke fædrelandssange eller også en folkevise , «  svarede han . 
» Skade , at  ,vieh-maria' har tandpine og allerede er gået til kojs , »  vedblev den skønne , der var begunstiget af naturen med en yppig hårvækst — endogså på overlæben . Hun så’ i det samme ind i et halvmørkt lille sideværelse , hvor det til-bundne hoved af den omtalte  » Vieh-maria «  kom til syne i en vældig dobbeltseng .  » Ellers kunne vi have fået  .zillerthal , du bist mein freud’ . Den har vi endnu ikke haft i aften . « 
» Ja , lad os få :  .zillerthal du bist mein freud’ , «  istemte han leende . Han måtte uvilkårlig mindes den ulykkelige pater angolus . 
» Men jeg er bange for , at der er ingen , der kan jodle den som  ,vieh-maria’ . « 
» Å , så kan hun vel for professorens skyld gerne jodle den i sengen , «  lød det fra jomfru philomene , der sad henne i en af krogene tillige med sin ven , sakristanen , hvem hun af og til puttede en figen i munden . 
» Ja , det har du også ret i , philomene ! Det var da en skam , om jeg ville gøre mig kostbar , når så fin og så god en mand som professoren gør os den ære at komme her ud , «  svarede  » Vieh-maria «  , der imidlertid rejste sig over ende i sengen og tog tørklædet bort fra hovedet .  » Se så — nu har jeg taget klapgrimen af . Begynd i kun så , piger ! Jeg 

skal nok falde ind , når turen kommer til mig , og se , at gøre det så godt , som jeg kan . « 
Et nyt latterudbrud , der truede med aldrig at høre op . Men så begyndte sangen dog omsider , og Maria «  faldt ind og jodlede zillerthals pris med en himmelhøj sopran , der tydelig nok røbede , at den var bleven uddannet i det frie . Efter at den nævnte sang og endnu flere andre var blevne sungne , foreslog  » Maria-kiichinn «  , at Regina — der imidlertid havde fået den sølle hyrdedreng bragt til kojs og nu sad og krøb sammen henne i arnekrogen , under en stadig rokken med overkroppen — skulle give dem  » en af sine egne . «  —  » Ja for Herren véd da vel nok , at hun digter ? « 
» Nej , men det undrer mig slet ikke , at hun gør det . Hvad kan Regina ikke  .  .  . « 
» Å snak ! Jeg kan ingen ting gøre , der duer noget , «  afbrød hun ham bister . Det var åbenbart , at hun endnu ikke havde glemt den irettesættelse , værtinden nylig havde givet hende . Men desuagtet lod hun sig dog til sidst overtale og begyndte i en drøvelig tone — omtrent således  : 
» Nu vil jeg til dig skrive en sang helt sorrigfuld , om du mig svar vil give og være tro som guld . Men har til andre piger du fæstet alt din hu , jeg ligefuldt dig siger : jeg elsker dig endnu . « 
Stakkels Regina ! Hun var endnu næppe kommen 

så vidt i den næsten endeløse sang , førend tårerne trillede hende ned ad de knoklede kinder . Nu forstod maleren først den blanding af bitterhed og tungsind , der undertiden kunne overfalde hende . Hun gik og bar på en hemmelig hjærtesorg . Det var den samme historie , som gentog sig også der ude . i den tilrøgede , gamle arnekrog . 
Han havde haft ondt ved at bryde op der fra , og det var omtrent blevet midnat , da han sagte listede sig op ad stentrappen til sit værelse for ikke at vække nogen af de sovende pilgrimme . Olje-lampen , der hang ned fra loftshvælvingen udenfor hans dør , var lige ved at gå ud , og han lagde mærke til , at der i mod sædvane strøg en kold trækvind hen gennem corridoren . Skulle der mulig stå et vindue åbent et sted  ? Ja , ganske rigtig  .  .  . Han vendte sig og studsede , da han i det samme fik øje på en ængstelig tilhyllet , kvindelig skikkelse , der bevægede sig underlig hemmelighedsfuldt henne ved enden af den mørke corridor , dér hvor tante Benedikte og søsterdatteren havde deres værelser . 
Hvem kunne det dog være ? Måske én der gik i søvne  ? Eller  .  .  . Det løb ham koldt ned ad ryggen , da han uvilkårlig mindedes , hvad man tidligere havde fortalt ham om den ulykkelige madame Bernhard , at hun undertiden flakkede om dér i hotellet ved nattetid , rimeligvis for at komme i datterens nærhed . Hvad om det var hende , som havde forvildet sig der hen  ? 

han besluttede at undersøge sagen og gik langsomt bort fra sin dør , hen imod enden af corridoren , på samme tid som skikkelsen trak sig urolig tilbage , og det et øjeblik så’ ud , som hun ville springe ud af det åbne vindue . 
Men så stod han pludselig stille med en følelse af , at hans hjerte hørte op at slå . 
Nej , han tog ikke fejl : det var ikke moderen , men datteren . Det var Maria Bernhard , der flakkede forvildet omkring der i tusmørket og ligesom søgte efter et skjul . Nu pressede hun sig ængstelig op i krogen mellem de kalkede vægge og vendte ryggen til ham . 
» Frøken Bernhard  .  .  . «  hviskedee han , stiv af rædsel .  » Bliv ikke bange  .  .  . Det er mig , horn . « 
Hun dirrede ligesom spindelvæven i krogen over hendes hoved og slog ud med hænderne  : 
» Gå  .  .  . gå dog ? Hvad vil de mig ? Det er ikke dem , jeg søger . « 
» Men hvem da ? Kan jeg ikke hjælpe dem med noget ? — svar dog , for guds skyld ! « 
» Nej , der kan ingen hjælpe mig . « 
» Det må de ikke sige ! «  bad han og nærmede sig hende frygtsomt .  » Må jeg ikke nok lukke vinduet dér ? « 
» Å nej , lad det kun stå  .  .  . Jeg har lige åbnet det for at få lidt frisk luft , mens jeg bevæger mig her ude  .  .  . Jeg troede , at alle var i seng  .  .  . « 

» Men , kære frøken Bernhard , at gå her ude på denne tid af døgnet  .  .  . « 
» Ja , det gør jeg tit  .  .  . Jeg kan ikke udholde det der inde  .  .  . ikke noget sted , «  sukkede hun trøstesløs og slog hovedet imod muren . 
» Er det da min skyld ? Sig mig det ! Har jeg måske forsét mig imod dem ? « 
» Nej  .  .  . ikke med andet , end at de foragter mig . « 
» Jeg  .  .  . Dem  .  .  . Nej , nu må de ikke gøre mig uret ! « 
» Jo , jeg føler godt , at de gør det  .  .  . Jeg burde naturligvis heller ikke have sagt dem forleden , at jeg holdt af dem . Men den gang troede jeg , at jeg gjorde det . Jeg kan ikke sige andet til min undskyldning .  « 
» Ret som om de behøvede nogen undskyldning  ! Men det gør de ikke , frøken Bernhard  . . . i dette tilfælde ikke . Men dersom de vidste , hvor bekymret jeg for øvrigt føler mig ved deres stilling her i klosteret og ved hele deres fremtid , ville de ikke tale til mig , som de gør . « 
» Gå blot  .  .  . Å , gå ! «  bad hun ham og vred sine hænder . 
» Ja , men de må først love mig en ting , «  svarede han med opbydelsen af hele sin viljestyrke .  » De har en gang sagt , at de havde tillid til mig . Dersom de har det endnu , så giv mig lov til , hvis det skulle gøres nødig , at handle for dem 

.  .  . eller for deres skyld , sådan som min samvittighed siger mig , at det er rigtigst . « 
» For min skyld  .  .  . siger de ? « 
» Ja , og måske også for en andens  .  .  . eller to andres . « 
» Det forstår jeg ikke  .  .  . « 
» Men lov mig det alligevel  .  .  . De vil nok en gang komme til at forstå det . Og lov mig så tillige , at de vil komme og tale med mig og med Paul bar et eller andet sted , dersom jeg mulig senere skulle bede dem derom ! « 
Hun krøb endnu ængstelig sammen i krogen og viste ham sit forvågede , blege ansigt : 
» Det er meget , de forlanger . « 
» Men de lover mig det dog ? Ikke sandt ? «  vedblev han indtrængende og bød hende hånden så længe , indtil hun omsider greb den og trykkede den med varme , hvorpå de skiltes ad . 
» Og dette skal være et valfartssted , et fredens asyl ! «  tænkte han , da han senere lå søvnløs og vendte sig på lejet med en ubehagelig forestillingom , at hele huset våndede sig .  » Ove ! Hvordan må der så ikke se ud i hele den øvrige verden  .  .  . « 

Xi . 
Han var ingenlunde glad derved . Men nu skulle det omsider gøres . Han havde allerede tøvet for længe dermed . 
Det var en af de følgende dage , og han havde den foregående morgen , morgenen efter mødet med Maria Bernhard , været nede hos herrerne i petersberg og ligesom tilfældig indledet en samtale med bar om deres fælles veninde . 
» Jeg véd ikke , om de måske har hørt tale om , at frøkenen har været syg nogen tid ? «  havde han spurgt ham , medens de tændte cigarerne , som amerikaneren kom frem med . 
Nej , det havde de der nede slet ikke haft nogen anelse om . Om hun da nu var kommen sig  ? 
» Jo , det tror jeg dog . Skønt  .  .  . det er mærkeligt : jeg kan undertiden ikke frigøre mig for forestillingen om , at der vist er — ja , jeg véd ikke hvad  .  .  . en eller anden sjælelig lidelse eller hemmelig sorg , der trykker hendes sundhed . Da jeg , som de måske nok har bemærket , nærer oprigtig godhed for hende , har jeg endogså tilladt mig at tale til hende derom og søgt at gøre hende det 

indlysende , hvilket ansvar hun pådrager sig ved stadig at lade sin mening være afhængig af gudfaderen . Men lige meget har det hjulpet . Jeg synes virkelig , at også de , hr . Bar , der jo dog en gang har været hendes bedste ven , burde forsøge at tale med hende og se at komme efter , hvad hun mulig kunne have på hjertet . « 
Den unge tindebestiger stod en tid og summede sig på svaret , medens hans ærlige og faste blik bestandig hagede sig fastere i kunstneren . Men så var det , ligesom det efterhånden klarede op i ham . Og han svarede undselig  : 
» Blot jeg ikke er bleven for kejtet i de senere år , til at jeg rigtig kan tale med Maria  .  .  . Hun har , når jeg selv skal sige det , altid skullet omgås med forsigtighed . Og hvor skulle vi desuden få lejlighed at træffes — selv om hun ville se mig igen ? Jeg er bange for , at enten hendes kære tante eller gudfaderen var i stand til ligefrem at vise mig døren , dersom jeg dristede mig til at gå der op og bad om en fortrolig samtale med hende . « 
» Nå , i så fald har man jo lov til at tage sine forholdsregler , «  mente amerikaneren . 
» Ja , det synes jeg også , «  fortsatte horn .  » Hvad siger de , hr . Bar , om de f . Eks . mødtes med frøkenen på en spaseretur eller en lille udflugt her i omegnen ? Dersom de ønsker det , skal jeg med fornøjelse forberede deres veninde på en sammenkomst med dem ? « 
Han gik omsider ind på forslaget , og mødet 

blev fastsat til allerede den følgende dag . Bar ville gå hjemme fra om eftermiddagen på samme tid som de to andre , og de skulle da træffes omtrent midtvejs mellem klosteret og petersberg . Amerikaneren tillod sig at spørge i al gemytlighed , om han ikke måtte følge med og gøre tjeneste som en slags sikkerhedsvagt . Men dertil svarede horn , at den bestilling skulle han nok selv overtage . 
Og nu gik han da der hjemme i hotellet og ventede urolig på den unge dames komme . Han havde imidlertid skrevet til hende og bedt om hun ville møde med ham på en angiven tid ved den gamle træbul på vejen til petersberg . Dér hvor de tidligere havde mødtes , og hvor den første spire til hans uklare tilbøjelighed var skudt frem , dér skulle den nu endelig rykkes op med rode . 
Det var stadigt , som han ikke kunne få luft der oppe på sit værelse , hvor den krydrede Duft fra de talrige blomsterbuketter , hun tidligere havde sendt ham , slog ham i møde fra møbler og vægge og gjorde hans ånde trang . Han gik omsider hen til vinduet for at åbne det og unddrage sig synet af al denne visne pragt . Men han havde næppe kastet øjet ud over stien til kapellet , førend det tilfældig faldt hen på en gammel naturbænk af svære granstammer , hans såkaldte yndlingsplads , som han en morgenstund havde fundet overdrysset med en hel Mylr af friske skov- og markblomster og dugvådt græs . At også dette var en opmærksomhed , som skyldtes Maria Bernhard , tvivlede han ikke om , skønt 

han endnu aldrig havde haft lejlighed til at tale med hende desangående . Det var , som hendes billede med ét trådte lyslevende frem der ovre i et skær af en kærligheds morgenrøde , han tidligere havde været blind for , og som om hun aldrig havde været ham mere uundværlig end netop nu , da han allerede havde gjort de første skridt til at fjerne sig hende for bestandig . 
» Hvad om det kunne gøres om endnu ? «  brusede det pludselig op i ham .  » Hvad om jeg skød alle hensyn til side og sagde ærlig til bar : det er nærmest for deres skyld , jeg har handlet , som jeg gjorde . Men det er mig umuligt , indser jeg , at fuldbringe et sådant offer . Nu mærker jeg først , at min kærlighed er stærk nok til at sætte sig ud over alt . « 
Han ræddedes over sine tanker . Var han da lige med et bleven berøvet fornuften  ? Å ja , han kunne vel gerne have nødig , ligesom hun ude i corridoren forleden nat , at slå panden imod muren og  .  .  . Men det kom der af at lege med ilden . Og hvad havde han desuden i sinde ? Ville han da gifte sig med hende  ? Det faldt ham pludselig ind , hvad amerikaneren en gang havde ytret om viljen , at den bundede i blodet . Den gang havde han let deraf . Men nu  .  .  . 
Dog tys ! Var det ikke hende , som nærmede sig der ude i corridoren ? Han gik sagte hen til døren og lyttede . Jo — skønt det var ikke hendes sædvanlige lette og næsten lydløse trin . Han kunne 

tydelig høre hende gå ned ad stentrappen og træde frem i vestibulen . Og da han et øjeblik senere vendte tilbage til vinduet , lagde han mærke til , at hun i forbigående så’ der op , men uden at der for øvrigt rørte sig en muskel i hendes blege ansigt . Det var den første gang , hun ikke havde gjengjældt hans hilsen . 
Han fulgte efter hende som i en rus , men var for øvrigt endnu ikke kommen langt bort fra hotellet og klosteret , førend han følte sig lettere om hjertet og styrket af efterårsluften . Å , det var dog alligevel ikke så svært ; som han havde troet , at gå pligtens og ærens vej , selv om den var noget stejl . Man måtte kun — sådan som petersbergeren havde sagt , den gang de steg op imod hotel Rosengarten , altid have et vågent øje for ude og se at passe godt på sig selv . 
Da hun var gået temmelig hurtig foran ham , indhentede han hende først på det aftalte sted . Hun så' forholdsvis rolig ud , og det lykkedes omsider også ham nogenlunde at skjule sin bevægelse : 
» Hvor her i grunden er smukt , «  begyndte han , efter at de havde taget plads på vinfælden , som lå der endnu .  » Jeg så’ det , allerede da vi mødtes her første gang  .  .  . Nu lader det da også til , at solen har i sinde at komme frem  .  .  . Jeg var ellers bange for , at vi igen skulle haft regn og rusk .  « 
Hun svarede ikke , men sad og så’ ned i dalen med sænket blik . Det var et øjeblik , som han 

ikke kunne kende hende igen , en sådan fornem kulde og højhed var der udbredt over hende lige fra issen til fodsålen . Ufattelig ! Skulle en kvinde virkelig kunne forandre sig så meget i løbet af nogle nætter og dage ? Eller var det måske en hel ny side af hendes ejendommelige væsen , der pludselig dukkede frem  ? Dog , det gik nok ikke an , at han sad der og faldt i staver ved siden af hende . Hvor var det nu han endte  ? Hvorhen var det han ville ? 
» Man skulle synes , at menneskene måtte kunne leve lykkelige i en natur som denne , «  fortsatte han omsider .  » Og når de ikke gør det , så kommer det vel nærmest af , at de fleste føre en alt for stor oppakning med sig af ønsker og forhåbninger , der vanskelig kan tilfredsstilles . Dér er nu f . Eks . Kærligheden , som dog ellers har ord for at være en befordrer af lykken . Hvor megen sorg og fortræd , hvor mange skuffelser og vildfarelser fører den ikke med sig ? Nej , da priser jeg venskabet som en langt ædlere og sikrere befordrer af lykken . « 
» Ja , det kan jeg så godt forstå , «  svarede hun mat og med et lille stænk af gudfaderens kolde ironi .  » Kærligheden kan naturligvis ikke måle sig med venskabet . «  hun havde næppe udtalt , førend de begge fik øje på en ungdommelig frejdig og mandig skikkelse , der skridtvis dukkede frem over bakkekammen lige over for dem og stod stille der en tid og så’ sig om , indtil han endelig fik øje på dem . 

den unge dame sitrede et sekund , men sad for øvrigt kold og ubevægelig som tidligere , hvorimod maleren havde ondt nok ved at holde sig på sin plads . Det var petersbergeren , som allerede viste sig der oppe , hvor han selv var kommen frem for en måneds tid siden til det uventede strejftog med hende gennem skov og krat , det der mangen gang senere var forekommet ham som en æventyrlig sommerfugleleg . Og det var ham selv , der havde stævnet rivalen der hen  ! Han havde en fornemmelse , som om han skulle kvæles af en ildnende strøm , der steg ham op om brystet , og var et øjeblik ikke i stand til at sanse rigtig . 
» Hvad skal han egentlig her ? «  lød det på samme tid fra den unge , blege dejlighed ved hans side . Og han lagde mærke til , at hun sitrede på ny , i det deres blik mødtes . 
» Han har bedt mig om at føre dem sammen her  .  .  . da han ønskede at tale med dem , «  stammede han . 
» Det tror jeg ikke . « 
» Tror de det ikke ? « 
» Nej , jeg tror ikke , at hr . Paul bar har bedt dem om at gå sit ærende . Men måske de har følt dem kaldet dertil ? Ja , tilstå de det kun  .  .  . « 
Imidlertid var petersbergeren stadig kommen dem nærmere , og det varede ikke længe , førend han stod ansigt til ansigt med dem , på en gang ærbødig og tillidsfuld rolig , med blottet hoved . De rejste sig begge og rakte hånden frem som til en 

stiltiende velkomsthilsen , maleren for sit vedkommende med tilkæmpet åndsnærværelse , frøkenen isnende kold , automatisk . 
» Men vil de dog ikke tage plads ! «  lød det lidt svagt fra horn , da de fremdeles blev stående tavse og så’ på hinanden .  » Jeg véd ikke , om de måske ønsker , at jeg straks skal trække mig lidt tilbage ? « 
» Tak , det behøves vist ikke , hr . Horn . Det er jo så længe siden , at frøken Bernhard og jeg har haft lejlighed til at tale sammen , så det må ikke undre dem , dersom det tager lidt tid , inden vi rigtig kan kendes ved hinanden  .  .  . jeg mener , som gamle venner . « 
De tog omsider plads på vindfælden — frøkenen på den ene ende af den , Paul bar på den anden og maleren midt imellem dem . Solstrålerne trængte sig netop frem i det samme mellem bæveraspens løv og slog ligesom en guldvæv hen øver dem . Men de anede det næppe , dertil var deres tanker for alvorlig optagne og hjertet for beklemt . Deres eneste og fælles bestræbelse gik øjensynlig ud på ingen svaghed at vise — så måtte der komme , hvad der ville . 
» Ja , det er da tydeligt nok , at de to mennesker er bestemte for hinanden , og at det er mig , som her kommer til at trække det korte strå , «  tænkte maleren , medens han skiftevis så' fra den ene til den anden . Hans hjerte var nu et bytte for den samme skinsyge følelse , der tidligere havde pint 

petersbergeren , men som denne syntes at være bleven lykkelig helbredet for , allerede efter hvad der senest var hændet imellem ham og horn .  » Se kun hvor hun stirrer på ham  .  .  . og hvor fortrøstningsfuld langmodig han sidder der , ret som om han havde tid og råd til at vente endnu en del år på hendes kærligheds gennembrud ! Jeg bliver vel sagtens nødt til igen at berolige dem lidt med hensyn til mine egne følelser  .  .  . Det skylder jeg dem vel , til tak fordi de så udmærket har forstået at føre mig selv bag lyset . « 
Og han optog atter tråden i den afbrudte samtale  : 
» Det er underligt nok — ikke sandt frøken Bernhard — at jeg netop skulle sidde og prise venskabet , da vi så’ hr . Bar komme frem . Tager jeg ikke fejl , var de nok tilbøjelig til at mene , jeg gjorde det en smule på kærlighedens bekostning . Dog , i så fald må de have mig undskyldt ! De véd nok , at alle vi kunstnere gennemgående er meget mere anlagte for venskab end for kærlighed . « 
» Så-så ? Det troede jeg egentlig ikke , efter de erfaringer jeg tidligere har gjort nede i batzen-hausl , «  lød det lidt skeptisk fra petersbergeren . 
» Batzenhausl  ? Ah , de mener den gamle kunstnerknejpe og vinstue nede i bozen . « 
» Ja , dér har jeg ofte truffet sammen med forskellige kunstnere — så vel som her oppe mellem bjærgene . Og jeg må ærlig tilstå , at jeg gennem 

dem har fået en hel anden opfattelse af de herrer kunstneres naturel . « 
» Naturligvis — der kan være forskel på kunstnere og da fornemmelig i forhold til nationaliteten og den genre , de tilhører . « 
» Hr . Horn går vel nærmest ud fra sig selv og fra de danske kunstnere , «  bemærkede Maria , næsten som det var til skyerne , hun talte . 
» Ja , det er netop det , jeg gør , frøken Bernhard . Jeg kan forsikre dem , at hjemme hos os er det slet ikke ualmindeligt , af folk af min profession går fuldstændig op i deres arbejde og mere eller mindre savner Sans for de huslige glæder , som kvinden bereder os . Men kan de derimod komme ud i deres fritid og slå sig rigtig løs med en eller anden ven for således des bedre at holde sig idéerne fra livet — ja , det er en anden sag . Det er noget de synes om . « 
» Men så burde de jo egentlig bære sig ad ligesom paterne her eller som tempelherreriddere i gamle dage og vie sig til et slags cølibat eller venskabsorden . Så kunne deres stakkels damer der hjemme da også få det at vide forud , at det ikke nyttede , de gjorde sig håb om at vinde dem for deres huslige glæder , «  svarede hun koldt . 
Der var igen bleven en trykkende pause , efter at maleren — der havde fundet det rigtigst at trække sig tilbage , medens skinnet var ham imod — var gået op på bakkekammen under foregivende af , at han ville varsko dem i tide , dersom nogen uved 

kommende nærmede sig dem . Han havde næppe rejst sig , førend Maria Bernhard instinktmæssig rykkede endnu længere ud imod den ende af vindfælden , på hvilken hun sad . Petersbergeren , som nok mærkede det , så' helt ulykkelig ud derved . Han havde dog ikke tænkt sig , at det skulle blive så svært for ham at få hende i tale , når han først var bleven ene med hende . Hvad skulle han dog ty til for at åbne hendes hjerte  ? Ja , for noget måtte han da gøre . Han måtte virkelig se at tage sig sammen . Jo hårdere pine des snarere ende . 
Og så begyndte han da omsider : 
» Du siger ikke noget , Maria . «  men han havde aldrig så snart fået ordene over sine læber , førend blodet steg ham til hovedet , og han stammede forlegent  :  » Jeg beder om forladelse  . .  . jeg huskede ikke på  .  .  . Det går måske ikke an , at jeg siger du til dig  .  .  . sådan som i gamle dage . « 
» Å — det kan du vel  .  .  . det kan du gøre , som du vil . « 
» Hvordan har du det egentlig  .  .  . jeg hører , at du har været syg ? « 
» Tak , jeg har det såmænd godt  .  .  . det vil da sige , når jeg er ude . « 
» Så synes jeg rigtignok , Maria , at du skulle se at komme — ja , du må ikke tage mig det ilde op , at jeg taler så fortrolig  .  .  . men så synes jeg rigtignok , du skulle se en gang at komme bort fra klosteret . « 
» Jeg gad nok vide , hvordan dét skulle gå 

til ! «  svarede hun lidt kort . Og der blev igen en pause . 
» Hvor det dog er længe siden , at vi to har siddet sådan og  .  .  . jeg mener , siden vi har talt med hinanden . « 
» Det kan da næppe være min skyld . « 
» Mener du da , at det er min ? « 
Hun svarede ikke . 
» Og vi havde dog en gang lovet hinanden , at vi altid skulle holde sammen . « 
» Ja — men når man bryder med det ene , kan man jo også bryde med det andet . « 
» Jeg forstår ikke , hvad du sigter til med det , du dér siger . « 
» Å , det er vel ikke værd , at vi taler dérom . « 
» Jo , det synes jeg dog nok , det er . Jeg synes nok , det er på tiden , Maria , at vi to kommer til at forstå hinanden . « 
» De mente jo da en gang , at du havde brudt med din tro . « 
» Så-så ? Hvem mente det ? Det kan da næppe have været nogen nede fra petersberg . Dertil tror jeg nok at mine bysbrødre kender mig for godt . « 
» Det kan gerne være  .  .  . Men min gudfader kender dig vel også ? Han har dog tidligere været din skriftefader . « 
» Det tror jeg ikke , han gør . Og — du må ikke blive vred , fordi jeg siger dig det , Maria — jeg synes ikke , at du burde tro ham bedre end mig . « 

» Jeg véd ellers heller ikke , hvorfor du aldrig mere kom i kirke hos os ? « 
» Men , kære , de lyste mig jo formelig i ban , fra den tid da jeg dristede mig til at hænge billedet af Katharina v . Bora og Luther op på min væg . Det må du dog vel sagtens have hørt . « 
» Siden jeg fortalte dig dét om pater ignaz , blev du en hel anden imod mig — å , «  udbrød hun pludselig med smerte :  » jeg tror , at jeg aldrig mere får mod til at betro mig til nogen eller til at komme noget menneske i møde ! I siger nok , både du og hr . Horn , at jeg ikke skal forlade mig på dem der hjemme . Men hvad vil i da have , at jeg skal gøre ? Jeg kan dog vel ikke løbe bort også fra dem  ? « 
» Du siger , også fra dem  ? Hvad mener du med det  ? «  spurgte han overrasket . Han havde endnu ikke hørt tale om , at hun var flygtet bort fra pensionatet i briksen .  » Men for resten har det sin rigtighed med hvad du nylig bebrejdede mig . Det er sandt , at jeg blev en anden , efter at du havde fortalt mig , hvor mærkværdig pater ignaz havde båret sig ad imod dig . Jeg véd ikke rigtig , hvordan jeg skal udtrykke det . Men det var , ligesom jeg . først blev mand fra det øjeblik af  .  .  . Og der har ingen lov til at handle længer som et barn , når han føler , at han ikke længer er det . « 
» Å , det er en snak , som jeg ikke bryder mig om at høre ! «  udbrød hun utålmodig og bevægede fodspidsen .  » Nu begynder jeg alligevel at 

tro , at min tante har ret , når hun siger , at mændene altid skal kaste skylden på kvinderne . — må jeg spørge , hvorfor du heller aldrig mere kom op til hotel-rosengarten ? « 
» Tog du da måske undertiden der op ? « 
» Å ja — jeg var såmænd enfoldig nok til at tro , du fremdeles gik og ventede mig der oppe om søndagen . Men da jeg så nok kunne se , at du havde glemt mig , og jeg fik at vide , du var taget til bozen , så  .  .  . ja , så kunne jeg ikke udholde at komme der mere . « 
» Hvor det dog er sørgeligt , at man sådan kan misforstå hinanden ! «  mumlede han .  » Og jeg gik dog en lang tid daglig der op og ventede dig ved kløften — du véd nok dér , hvor jeg en gang fandt den lille stjærneblomst , som jeg syntes mindede mig om dig . Det skal jeg dog fortælle dig : mr . Jaffer-son siger , at den egentlig hedder soløje , og at han kun har fundet den på klipperne højt oppe i Norge og på Island , der hvor solen undertiden slet ikke går ned . « 
» Jo , dér kan de sagtens have blomster ! «  sukkede hun .  » Hvad ville du dog også der nede i bozen ? Det kan jeg slet ikke forstå . « 
» Kære , jeg ville der ned at adsprede tankerne  .  .  . og så for resten sætte mig lidt nærmere ind i naturvidenskaben , som du nok véd har interesseret mig meget allerede som dreng . « 
» De sagde , at du gik i batzenhausl — et for 

færdeligt sted , hvor der blev både spillet kort og drukket . « 
» Men det bliver der jo også ved klosteret . « 
» En af franciskanermunkene der nede skulle have set dig der i en tilstand , som de ikke kunne beskrive . « 
» Så-å ? Det gør mig ondt for dem , «  svarede han rolig .  » Så må deres fantasi dog til sidst have svigtet dem . Men ellers er batzenhausl et sted , hvor man kun træffer godt selskab — gid man kunne sige det samme om Maria weissenfels . Jeg har altid regnet det for en ære , når en eller anden af de fremmede kunstnere inviterede mig der hen . Mange af dem har også villet have , at jeg skulle rejse med dem for at se mig lidt omkring og besøge dem i deres hjem . Jeg har såmænd kunnet komme både til Frankrig og til Schweiz og Italien . Så du kan da se , at jeg har været lidt af dem . Men jeg har nu stadig haft en fornemmelse af , at jeg dog havde en lænke om foden . Ja , det har jeg unægtelig . « 
Hun vendte sig langsomt om imod ham  : 
» Mine brødre har også sagt , at du ingen sinde omtalte mig med et eneste ord , når i undertiden kom sammen . « 
» Nej , men hvor turde jeg også det , når de aldrig nævnte dig ? Jeg troede naturligvis , at du havde forbudt dem at tale om mig . Og jeg ville da nødig have , at mine to bedste venner skulle tage mig for en ren stymper . « 

» Ja , du har altid været så stolt — det er hele ulykken , Paul , «  sagde hun , medens den ene tåre efter den anden trillede hende ned i skødet . 
» Det kan gerne være , at du har ret . Jeg kunne mangen gang synes , når jeg følte mig mest ulykkelig : nej , det er dog også for galt , at gå og sørge sådan over , hvad der ikke kan blive anderledes . Det kan dog umulig være rigtigt at gå og tænke bestandig på det samme menneske . Du må dog virkelig tage dig sammen og se at glemme hende  ! Men det ville nu alligevel ikke lykkes mig . Længslen og uroen og sorgen kom stadig igen , så jeg vidste tit ikke andet råd end at bede til gud , at han dog en gang ville føre os sammen . Og det «  — her løftede han omsider ansigtet , der i det samme forskønnedes af et frembrydende smil —  » det har han jo nu endelig gjort . « 
Men oppe på bakkekammen lige over for dem gik maleren imidlertid frem og tilbage på sin høje udkigspost . Han havde nok ikke anet , den gang han fortalte prioren historien om skilderhuset , at han så kort efter skulle komme til at stå skildvagt dér for hans guddatter og sin egen rival . Der var fremdeles en mørk alvor over ham , som om han endnu ikke følte sig rigtig sikker på sig selv , og han gik stadig og filosoferede i stilhed for at berolige hjertet , der hamrede stærkt . 
»  . .  . ja vist er de som skabte for hinanden  .  .  . og de vil nok blive lykkelige  .  .  . men at et par unge mennesker , som holder af hinanden , lever adskilte 

en tid , er også langt sundere for dem , end at de , således som hun og jeg , stadig har været henviste til at omgås hinanden . En kortvarig adskillelse fører tit hen til en desto varigere forening , i det den forskønner fortiden og giver løfter for fremtiden . Men om den store adskillelse , der nu snart fore-står os , når jeg skal sige dem farvel , også en gang i tiden vil føre til gensyn og venskabelig forening  .  .  . ja , det er der vel ikke megen sandsynlighed for  .  .  . Men jeg vil dog håbe det alligevel . « 
Lidt efter kom de to øvrige gående der op til ham , og det blev da besluttet , at de alle tre skulle mødes der igen den følgende dag . 

Xii . 
Der var igen gået en uges tid , og vinteren havde omsider meldt sig . Han sad som sædvanlig oppe på sit værelse og forsøgte at male lidt , medens sneflokkerne uden for stadig fortsatte deres lette Dans over fjæld og Dal . Alle bjærgtinderne var forsvundne . Man kunne næppe nok skelne omridset af klosteret og de forskellige jordlag i den nærmeste klippevæg . Hele landskabet var som en farveløs og halvudvisket , våd aquarel . 
» Nej , jeg bliver nok nødt til at pakke sammen — og det for alvor , «  tænkte han og rejste sig fra sin plads foran staffeliet , hvorpå der stod et billede af Regina og hyrdedrengen , til hvilket motivet var blevet hentet ude i det gamle folkekøkken . Han havde nemlig en aften — da han igen var kommen der ud , og hans gode veninde , Regina , ligesom tidligere sad og salvede drengens frosne fødder , medens  » Kræet «  smilte der ved med et par strålende øjne , der var som en protest mod al livets kulde — fået lyst til at forsøge , om han ikke kunne male dem , sådan som de sad der ved arneilden . Men selv om han mente , at ar 

bejdet nogenlunde lykkedes ham , var han dog ikke tilfreds med dets langsomme fremgang . Regina og drengen kunne jo kun sidde for ham sent om aftenen , og på den tid var køkkenet gerne fuldt af alle de syngende og hårdflettende fruentimmer , der vanskelig lod ham have ro . Undertiden kom også paterne der ud for at se  » Kodrengen og Regina blive foreviget «  . Hans højærværdighed , der i den senere tid havde været ham særdeles unådig , bemærkede spydig , da han så’  » Skilderiet «   : 
» Jeg synes , at hr . Horn skulle male kostalden med . « 
Forøvrigt var han ikke utilfreds med , at det dårlige vejrlig havde afbrudt hans og de to andre vedkommendes hemmelige stævnemøder . Jo mere fortrolige de efterhånden blev med hverandre , des mere var det , som både bar og Maria ikke nok kunne påskønne , hvad de kaldte hans ædle venskab , men stadig kappedes om at vise ham tegn på deres taknemmelighed , hvilket ikke altid var ham behageligt . Selv nu da de jævnlig kom sammen om aftenen i hotellet , hvor også amerikaneren og begge Marias brødre undertiden indfandt sig , var deres opmærksomhed næsten udelukkende henvendt på ham . Så det var ikke så underligt , at tante Benedikte — der ligesom pater prior stadig gik og så’ til med indædt harme — ytrede en gang til søsterdatteren , da hun var alene med hende  : 
» Jo , det er da tydeligt nok , at det er danskeren , der er sjælen i komplottet . « 

» Hvad mener du egentlig med sjælen i komplottet ? «  spurgte Maria , der nu var bleven helt anderledes frimodig i sin omgang med tanten og endelig havde besluttet at lade hende føle , at også hun havde en vilje . 
» Det er forskrækkeligt , så tungnem du er bleven i den sidste tid , «  svarede hun arrig .  » Jeg mener , at det naturligvis er ham , der har ført os din gamle ven eller kæreste på halsen . Men dersom han tror , at han kan komme her og kommandere klosteret , tager han skammelig fejl . Det kan du hilse ham og sige ! « 
» Nej , det må du hellere selv sige ham , lille tante . « 
» Den hellige jomfru må vide , hvorfor han ikke rejser . Man bliver ham naturligvis aldrig kvit . « 
» Jeg kan ikke forstå , hvorfor du lige med ét har fået så meget imod ham . Tidligere har du jo dog gerne villet have , at han skulle slå sig til ro her . Du ville jo give ham et par vokslys , sagde du en gang , dersom han ville blive her til jul . « 
» Og jeg kan ikke forstå , hvorfor han lige med ét er bleven dig så uendelig dyrebar . Før var der ikke noget levende menneske , der kunne få presset et ord ud af dig . Nu kan du , min tro , helt anderledes få munden på gled , især når enten han eller fritænkeren sværmer om i din nærhed . Men måske véd du ikke rigtig endnu , på hvem af dem du skal kaste din kærlighed , «  svarede hun giftig og gik ud i køkkenet . 

» Det falder mig ind  : jeg har jo endnu ikke fået truffet nogen aftale med værtinden om honoraret for mit ophold her , «  tænkte maleren , der fremdeles gik og  » pakkede sammen «  oppe på sit værelse .  » Nu kan det dog ikke godt opsættes længer . Det er nok bedst , at jeg går der ned og får fingre i hende med det samme . « 
Da han lidt efter trådte ned i den store gjæste-sal , traf han der iblandt andre en tysk forfatterinde , som sad og skrev på et rejsebrev til et bekendt wiener-blad . Skønt hun kun havde opholdt sig der et par dage , havde hun allerede den foregående aften givet ham sin  » Håndskrift «  , et lille urimet Vers , og foreslået , at de skulle fortsætte deres rejse i fællig — eftersom de dog begge ville syd på . Det var foreløbig hendes hensigt at tage ned til Nizza ,  » Rivieraens perle «  , og slikke solskin der en tid . Om dette ikke var noget , han også kunne synes om  ? Dog , da han ikke følte sig videre fristet hverken af damen eller hendes følgeskab , gik han hende høflig forbi , og trådte ind i det mindre gjæste-værelse , hvor det viste sig , at både værtinden og begge de menige patere var til stede . 
» Nej , hvad ser jeg  .  .  . «  tiltalte han Broder Anselmo , der sad rødblisset henne ved kakkelovnen og spiste spegesild og brød .  » Velkommen hjem ! Deres velærværdighed har nok været på rejse ? « 
» Ja , jeg har været hjemme at besøge min elskede moder , hvem jeg ikke havde set siden sidste bartholomæusdag , «  svarede han , medens tårerne 

trillede ham ned ad kinden i den vin , han drak .  » Må jeg spørge dem , kære , unge ven , om de véd , hvad moderkærlighed vil sige  ? Moderkærlig-heden  .  .  . ak  .  .  . « 
» Han har sådan et blødt hjerte , mærker de nok , «  undskyldte værtinden ham , da han hikkede i det samme . Hun stod og kærtegnede ham med den ene hånd , medens hun søgte at trække vinkanden bort fra ham med den anden . Det så næsten ud , som hun ikke havde noget imod at være ham i moders sted . 
» Moder  .  .  . kærligheden er det samme for et menneske , som vandet er for Ka  .  .  . Kamelen i ørkenen . Den , som en gang har drukket rigtig til gavns deraf , bliver a  .  .  . aldrig tørstig . « 
» Men så må man da også være skabt som en kamel  .  .  . Ach du verdammte ! «  denne gang var det anastasius , der hikkede  :  » Jeg bliver nødt til at bede dem , kære veninde , give mig blot så meget som fem dråber til af den gode cognac . For jeg mærker nok , at nu kommer min leib-schmerz igen . « 
» Kærlighed er  .  .  . « 
» Ja vist  .  .  . Hold nu smaul , din kamel  . . . i det mindste indtil jeg har fået cognac’en  .  .  . Blot fem dråber , kære veninde , så er jeg  .  .  . « 
» Undskyld , jeg ville gerne tale med frøkenen  ! «  afbrød maleren ham , i det han henvendte sig til værtinden .  » Må jeg spørge , om de senere har 

haft lejlighed til at tale med prioren om honoraret , de véd nok ? « 
» Jo , jeg skulle hilse og sige , det blev lige fire gylden om dagen , «  svarede hun kry . 
Han studsede lidt : 
» Hvad behager  .  .  . Fire gylden ? Hvorfor netop fire  .  .  . og ikke lige så godt otte eller ti ? « 
» Ja , det må de spørge prioren om  ! Men for resten  .  .  . Dersom hr . Horn er af den mening , at fire er for lidt , står det dem naturligvis frit for at give , så meget de vil , «  svarede hun med et hadefuldt blik . 
» Jeg takker dem . Så megen ædelmodighed havde jeg ikke ventet , skønt de jo rigtignok også tidligere har sagt , at når man opholder sig her en længere tid , plejer man at honorere efter behag . « 
» Hvad har jeg  .  .  . Nej , så gid jeg aldrig må komme i himmerig dersom  .  .  . « 
» Undskyld , at jeg afbryder dem , men oprigtig talt : det interesserer mig ikke i fjærneste måde , enten de kommer i himmerig eller ikke . Det er i det hele taget ikke deres mening , men priorens , jeg har spurgt om . Nu , da de har sagt mig den , skal de have tak . Vil de hilse ham fra mig og sige , at han nok ved en lejlighed skal erfare min  !  « 
Hun for fnysende ud af værelset , og et øjeblik efter gik også begge paterne bort , med hinanden under armen . Det var ham ufatteligt , hvor de blev af , da det var lige før middag , og han dog ikke så' dem vende hjem ad stien til klosteret , der allerede 

var dækket af et tykt snelag . Først da han noget efter gik oven på for at rette lidt på sin påklædning , inden han selv skulle gå til bords , fik han tilfældigvis øje på dem inde i et af gjæsteværel-serne , hvor de lå som et par ømme tvillingbrødre i en vældig himmelseng og snorkede , så det var , som hele huset rystede derved . De havde ikke en gang givet sig tid til at lukke døren . 
» Guderne være lovet ! Det lader da til , at den tyske George sand i dag vil spise på sit værelse ! «  tænkte han , da han senere , ved sin tilbagekomst til gæstestuen , så’ , at der kun var dækket til én . Han tog plads ved bordet med en Avis i hånden . Men i hvor længe han ventede , kom der ingen tante Benedikte med mad . Omsider åbnedes køkkendøren dog , og den spidsnæsede jomfru philomene bar en talerken ris og kødboller ind til ham med en dydig krænket mine . Dog , han havde næppe nok fået begyndt at spise , førend døren ud til vestibulen blev åbnet af én , der gik hurtig gennen gjæstesalen , og Maria Bernhard viste sig pludselig i døråbningen , lige under gudfaderens portræt . 
Han syntes , at han endnu aldrig havde set hende så smuk , som hun forekom ham i dette øjeblik , og tilmed så ulig sig selv — skønt han ikke straks kunne gøre sig rede for , hvori uligheden stak . Da det var koldt , havde hun slynget et hvidt sjal om halsen . Det åbenbar stærkt elektriske hår stod hende om panden som en gullig glorie , og i hånden havde hun en buket røde og hvide geranier , som 

hun dog næppe havde givet sig tid til at ordne rigtig . 
» Vær så god  .  .  . det er til dem , «  sagde hun bevæget , i det hun gik hen og lagde blomsterne ved hans couvert — så snart philomene havde fjærnet sig .  » Det bliver nok de sidste , de får . For nu har også alle mine potteplanter affloreret . « 
» De kan jo heller ildke blomstre evig  .  .  . « 
» Nej , desværre  ! Det er med blomsterne som med vore glæder : de varer kun så kort . « 
» De siger det så vemodigt  .  .  . så taber jeg madlysten . «  han rejste sig lidt urolig , og de tog plads henne i en hjørnesofa ved vinduet , udenfor hvilket sneflagerne sænkede sig tyst og blødt , så store som margueriter .  » Nå , hvad er der så i vejen ? Er der gået dem noget imod ? « 
Hun så’ på ham og nikkede : 
» Jeg hørte nylig tante sige , at nu rejste de nok snart . « 
» Ja  .  .  . jeg kan da heller ikke blive her altid , «  svarede han og søgte at stramme sig op , medens hun stadig blev ved at se på ham med de vidunderlig glansfulde og dybe øjne , der så mangen gang tidligere havde gjort ham øm om hjertet . 
» Og så er det hele forbi ! « 
» Det hele ? « 
» Ja , det hele eventyr . For mig har hele deres ophold her været som et skønt eventyr . Jeg havde ikke troet , at jeg nogen sinde skulle møde et så almindeligt menneske , et så forunderlig lyst og frejdigt gemyt . « 

» Nej , kære frøken Bernhard , det må de ikke sige  .  . 
» Må jeg ikke sige det ? Ja , dersom jeg ikke må sige både til dem og til Paul , hvad jeg mener , kan jeg heller aldrig blive mig selv eller komme til at tale åbent med dem . — og nu var der netop noget , som jeg så gerne ville have betroet dem . « 
» De taler jo om mig , ligesom jeg var en æventyr-prins og ikke noget menneske  .  .  . Men det kommer af , at de overvurderer mig og heller ikke rigtig kender dem selv . Det er dem , der er poesien , jeg er prosaen  .  .  . « 
» Poesien — jeg ? « 
» Ja , og hele egnen her , helt der oppe fra Rosengarten og ned til set . Leonhards kapel , er den æventyrlige baggrund , hvorfra de en gang  .  .  . en gang ? Nej , lad mig hellere sige , hvorfra de altid vil træde frem for min tanke , når jeg for længst er vendt tilbage til hele den øvrige prosa der hjemme i Norden . « 
» De forbavser mig unægtelig i dag ! « 
» Ja , i lige måde ! « 
» Vil de sige mig blot en eneste ting ved mig , som ikke er mærket af denne dræbende ensformighed og kedsomhed , der nu i så mange år har gjort mig opholdet her næsten uudholdeligt ? « 
» De kjedsom og ensformig ! Nej , tværtimod — de bereder én stadig overraskelser , og det er netop et tegn på , hvor frisk og umiddelbar og hvor stemningsfuld de er . « 

» Overraskelser  .  .  . og umiddelbar  .  .  . jeg ? « 
» Ja , de er umiddelbarheden selv . Og så har de desuden en fantasi og en viljekraft , som jeg længe ikke har kendt mage til . « 
» Å nej , hold nu op ! Det er dog virkelig ikke godt for dem at vide , om jeg har fantasi eller ikke . « 
» Jo , ellers ville de aldrig have kunnet fundet noget æventyrligt ved en sådan dødbider som jeg . « 
» Å , nu mærker jeg først , at de morer dem over mig . Men gør de kun det ! Jeg ser meget hellere , at de smiler lidt , end at de sidder og slår rynker i panden . Når de gør det , bliver jeg altid bange for , at jeg har gjort noget forkert .  .  . Dersom de mener blot en tiendedel af alle de artigheder , de sagde mig før , så er jeg tilfreds , «  lagde hun til med et åsyn så strålende og varmt , at det var , ligesom sneen på ruderne smeltede derved . 
» Nej , hun forvirrer mig , «  tænkte han .  » Skulle hun mulig endnu ikke være rigtig sikker på sig selv  .  .  . Har jeg måske grebet for vilkårlig ind i hendes skæbne , den gang hun endnu var som voks i min hånd ?  .  .  . Dersom jeg ikke bliver overtydet om , inden jeg rejser , at det virkelig er ham , hun elsker , og ikke mig , får jeg aldrig fred . « 
» Men tager jeg ikke fejl , var der noget , de ville have betroet mig  .  .  . eller fortalt mig , «  sagde han lidt senere og stirrede på hende , som om det nu var hans egen skæbne , det gjaldt . 
» Ja , det var en mærkelig drøm , som jeg havde i nat . Nu skal de blot høre  : jeg synes , at jeg 

havde forvildet mig på vejen op til hotel Rosengarten . Det både tordnede og lynede og regnede , og der var ikke et eneste menneske at få øje på , hvorhen jeg så’ . Men så kom der dog omsider en mand gående ned gennem granskoven . Han kom gående højt oppe fra , syntes jeg , og havde en rejsekappe med , som han slog ud over mig , indtil uvejret trak bort . Jeg synes , at jeg ser det endnu , så lunt og trygt , som vi sad der mellem træerne , der dryppede rundt om os  : dryp  ! Dryp  ! Men så  .  .  . ja , så rejste han sig med ét og sagde  :  » Nu kan jeg ikke blive længer hos dem . Jeg har helt andre ting at tage vare på . Men jeg skal nok sende dem en anden her op , som kan føre dem sikkert frem til hotel Rosengarten . « 
» Nå  . .  . og så kom denne anden vel ? «  spurgte han spændt , da hun tav . 
» Ja . Og så vågnede jeg i det samme . « 
» Det var jo en lykkelig drøm . « 
» Synes de ? —jeg følte mig dog slet ikke så lykkelig , da jeg vågnede . « 
» Ikke  ? « 
» Nej , jeg syntes , at jeg savnede ham , der gik bort  .  .  . Og nu kan jeg jo godt forstå , at drømmen har skullet være mig et varsel om , at de ville rejse . Ja , for det er vel sandt , at de vil det ? Det nytter vel ikke , at jeg beder dem om at blive her ? « 
» Nej , det gør det vist ikke  .  .  . « 
Det var ham en lettelse , da døren ud til 

køkkenet i det samme blev åbnet , og tante Benedikte trådte der ind med en forbavset mine . 
» Men du forbarmende , Maria •— skal Herren da ikke have mere mad  ? «  udbrød hun , gumlende på bozener confecten .  » Jeg synes , at philomene sagde , du ville opvarte ham . Vil du det ? Eller vil du det ikke ? « 
Da horn forsikrede , at han ikke ville nyde mere , blev maden taget af bordet og kaffen båret ind . Men han lod den foreløbig stå urørt . Frøken Bernhard , der imidlertid havde taget arbejdstøjet frem , glemte rent at sy for at se på ham , uden at han dog anede det , så optaget som han var af sine egne tanker . Snart stod han henne ved vinduet og så’ ud , hvor sneen lå alenhøjt foran indgangen til hotellet og ligesom spærrede ham flugten . Og snart gik han urolig frem og tilbage mellem begge gæstestuerne med en trykkende følelse af , at prioren trådte levende frem fra billedet over døren og hviskedee til ham med sit dæmoniske smil : 
» Har den ære at anbefale mig  .  .  . Glæder mig særdeles , at de synes så godt om min guddatter  .  .  . Skal med fornøjelse lukke det ene øje , dersom de for øvrigt føjer dem efter os  .  .  . Den ulykke er da virkelig heller ikke stor , om hun skulle skænke dem sin gunst  .  .  . « 
» Nej , jeg kan da ikke forstå , hvor pater prior bliver af .  .  . Om han skulle være bleven helt indesneet , «  lød det højt fra tante Benedikte , ude i det 

forreste værelse , hvor hun stod og indslubrede kaffen af den flade underkop , hun holdt i hånden .  » Han sagde jo dog , Maria , at han ville komme her over og spille skak med dig , når han havde spist . « 
» Det skal du såmænd ikke være urolig for , lille tante ! Jeg savner ham ikke , «  svarede hun ærlig . 
» Ellers er jeg da også til tjeneste  . . . Hvad mener de , frøken , om vi tog os et lille parti endnu en gang  ? « 
» De siger : endnu en gang . « 
» Ja , da jeg jo unægtelig tænker på at rejse en af de første dage , er der vel ingen sandsynlighed for , at jeg ellers får den ære , at spille mere med dem . « 
» Ja , i så fald kan de ikke undgå deres skæbne , «  svarede hun og rejste sig med et smil .  » For tilstå det kun  : det er dem dog nærmest en opofrelse at spille med mig , ligesom det er for mig at spille med  .  .  . De véd nok hvem . « 
Han rystede på . Hovedet og gik rask ind i sideværelset for at hente skakbrættet . Da han kom tilbage med det , var hans ansigt blegt , og han tog stiltiende plads ved bordet , medens værtinden gik ærgerlig og ringlede med nøgleknippet inde foran skænken . 
» Jeg synes , at de ryster lidt på hånden i dag , «  undslap det Maria , da hun straks lagde mærke til , hvor urolig , nervøs han stillede skakbrikkerne op . 
» Det kommer mulig af , at jeg har anstrengt mig lidt med arbejdet og sammenpakningen , «  svarede han i en tilsyneladende overlegen tone , medens det kostede ham anstrengelse nok at få ordene frem . 

» Har du måske i sinde at friste hende anden gang ? «  lød det fra hans samvittighed , der vågnede i det samme . Han havde næppe nok fået skaktavlen fat og taget plads lige over for hende , førend mindet om deres tidligere hemmelige spil med dets mange fristende følger stormede ind på ham og fordunklede hans bevidsthed . Jo , han måtte nok se at samle sig og at beherske alle de pludselig opdukkende forestillinger om friske jomfrulæber og berusende kærtegns tryllende magt til at sætte et menneske ud over alt . Han turde næppe se op , for ikke at røbe de forvirrede tanker , der hurtig afløste hinanden i hans hjerne og jog ham blodet op i tindingerne . Og dog kunne han jo ikke stadig blive siddende således , uden at sige noget . Hvorfor talte han ikke til hende om Poul bar ? Dersom han blot et eneste øjeblik endnu tvivlede om , at hun virkelig elskede den anden , hvorfor spurgte han hende så ikke ud om ham ? Det var jo dog den sikreste måde , hvorpå han kunne komme efter hendes tanker og følelser og samtidig skjule sine egne . 
» Spiller deres ven  .  .  . jeg mener hr . Bar  .  .  . spiller han også skak , «  spurgte han da omsider , medens han flyttede en brik . 
» Ja , aldeles udmærket — siger mine brødre . « 
» Det glæder mig . « 
» Hvorfor ? « 
» Jo  .  .  . ham beholder de jo dog  .  .  . jeg mener  .  .  . han tager nok ikke fra dem  ? « 

» Nej , det vil jeg da håbe . Det var noget af det første , jeg sagde til ham , efter at de havde været så god at føre os sammen : det vil jeg lade dig vide , Paul  : dersom du nogen sinde forlader mig igen , eller blot tager ned til bozen uden min tilladelse , så er det forbi imellem os . « 
Hun sagde det med et lidt skalkagtigt smil , men der var alligevel noget af en ubevidst lidenskabs hede åndepust i tonen , hvilket ikke undgik hans iagttagelse — hvorfor han også skyndte sig med at fortsætte : 
» De smiler . Det glæder mig at se , hvorledes de straks kommer i godt humør , så snart man taler om hr . Bar . « 
» Å , det gør jeg slet ikke , «  svarede hun og blev rød .  » Men jeg er glad ved , at mine sager allerede stiller sig så godt . «  hun mønstrede i det samme skaktavlen med et dømmende blik .  » Nu tror jeg ikke , at de kan gøre mig noget . Og jeg ville unægtelig gerne være deres mester i det sidste spil . « 
Han slog øjnene ned , da hun pludselig så’ på ham igen . Det var så åbenbart , at medens han endnu sad der og drømte om hendes kærtegn , havde hun ikke nogen anden tanke end at kappes med ham i spillet , for at hun mulig derved kunne hæve sig endnu mere i hans omdømme . Nu tvivlede han ikke længer om , at det Kys , hun en gang havde givet ham , var som slettet ud af hendes erindring , og at hun — som det også fremgik af 

hendes drøm — kun havde søgt ly hos ham en tid , indtil  » Uvejret drev bort «  . Han følte sig et øjeblik til mode som den gode kattolik , der gør afbigt for sine synder , og takkede hende i stilhed . Hun havde såret ham . Kun hun kunne læge ham . Hvor ilde ville de ikke have været farne nu — og petersbergeren med — dersom hun ikke var kommen til ro og klarhed førend han , men havde besvaret hans spørgsmål på en måde , der røbede , at hun dog alligevel ikke havde sin dybeste tilfredsstillelse i forsoningen med barndomsvennen  ? Han turde ikke tænke derpå . 
» Ja , så siger jeg dem tak ! Og til lykke ! «  sagde han , medens han rakte hende hånden , da spillet omsider var til ende , og hun ganske rigtig var bleven hans  » Mester «  .  » De har i dag vundet en langt større Sejer over mig , end de måske tror .  « 
» Hvorledes det ? «  spurgte hun , medens hendes åsyn atter strålede , så det var , som om al dunkelhed i ham svandt bort derved .  » Det må de sige mig . « 
» Måske en anden gang  .  .  . , « 
» En anden gang ? « 
» Ja , når jeg kommer igen og besøger dem , for at være vidne til deres lykke . « 
» Nej , nu har jeg da aldrig set så galt ! «  hørte de samtidig tante Benedikte udbryde inde i sideværelset .  » Tror jeg ikke , at vi har fået solskin lige med et ! « 

de gik begge to hen til vinduet og forbavsedes . Men man måtte også se det , for at tro det . Det havde imidlertid fuldstændig hørt op at sne , på samme tid som solen var kommen frem på en skyfri himmel . Lutter skinnende hvidt og indigo-blåt — hvorhen øjet nåde . Selv slagskyggerne , der hist og her lå kastede hen over sneen , var så gennemsigtige og havde en så stærk refleks af det blå , at mørkheden blegnede derved . Men man fik da også en fornemmelse af , at den hele herlighed vist ikke ville vare ret længe . Buskene ude i haven begynde allerede så småt at bryde frem gennem snedækket og lege tit-tit med hinanden . Der kom liv rundt om i granskoven på skrænterne , i det også træerne her stødvis fik frihedsnykker og kastede snevægten af sig under grenenes kåde hop . Glimmertæppet over pilgrimsbænkene og bordene på pladsen foran hotellet slog den ene dybe revne efter den anden under tøbruddets indvirkning , og der lød nu og da drøn i det fjerne , som af faldende laviner . 
» Undskyld ! Men dét syn må jeg ud at se i sin helhed , «  brød det omsider løs fra maleren , på samme tid som han rakte hende hånden til afsked . 
» Å ja , hvem der nu havde sine snesko ! Men desværre , jeg tror nok , at de står endnu nede hos en vis mand i petersberg , der hvor jeg brugte dem sidst , «  hviskedee hun til ham , hvorpå de skiltes ad . 
» Sig mig , lille tante , «  spurgte hun hende senere , netop som de så' horn stolpre hen gennem sneen 

udenfor vinduet og svinge med hatten .  » Tror du ikke , at jeg også gerne kunne gå lidt der ud , når jeg trak dine store støvler på , som jo hænger oppe i garderoben med alt dit pelsværk ? « 
» Nej , jeg tror , at pigen bliver forrykt — hvis hun da ikke allerede er det ! Du skulle vel sagtens ud at løbe om kap med ham i sneen , sådan som du tidligere plejede at gøre med den forfløjne Paul bar . Men det skal jeg dog nok sætte en stopper for , «  svarede tanten dirrende af harme . Og hun gik med det samme op i garderoben og gemte de omtalte  » store støvler «  og oven i købet Reginas med . 
Horn var endnu næppe nået hen til klosteret , førend han fik øje på pater prior , der arbejdede sig langsomt frem gennem sneen , imod sædvane med en gammel fedtet kalot på hovedet . Det var kendeligt på hans forfærdelige gaben , at han kom lige fra middagssøvnen . 
» God morgen deres højærværdighed ! Dette her kan man kalde for en rensmagende nydelse . Ikke sandt ? «  råbte han så fuldstændig forglemmende sit nag til den gamle synder , at han nær havde sendt ham en forfriskende snebold lige i mundgabet . 
»  gud véd , hvad der gik ad ham i dag  !  «  mumlede den anden , efter at han kølig havde gjengjældt hans hilsen . Han vendte sig uvilkårlig om og så’ efter ham . 
Det . var hans hensigt foreløbig at gå hen på 

plateauet foran kirkens portal , hvor man havde den frieste udsigt over alpekjæden . Men da sneen på sine steder var næsten uigjennemkommelig , måtte han lægge vejen ind igennem klosteret og selve kirken . Der var dødsstilhed og uhygge over alt , hvor han trådte hen indenfor de skumle mure . Nede fra en af de åbne kælderdøre , som hvinede på sine rustne hængsler , medens trækvinden satte den i bevægelse , stirrede en halv snes gulgrønne , lysende øjne ham i møde . Det var de ville katte , som havde tilhold der nede og rimelig ventede på , at Regina — der frivillig havde påtaget sig at pleje dem i pater ignaz’ sted — skulle bringe dem mad . De havde næppe set ham , førend de forsvandt som et lyn . 
Inde i kirken , der dog ellers plejede at fængsle ham som en slags marskandiserbod med tusender af nipssager og gamle malerier , var der om mulig endnu mere uhyggelig . Sneen lå tykt over vinduerne i taget og udelukkede alt daglyset . Han måtte i begyndelsen famle sig frem langs væggen for ikke at rende hovedet imod en eller anden pille . Snart stødte han en krykkestok over ende , eller han kom uforvarende til at rive en benskinne ned . Udpyntede dukker , papirs- eller tøjblomster , dødninghoveder og en forpestet atmosfære i alle krogene . Han følte sig uvilkårlig til mode , som han var sluppen ud fra et gravkammer til lyset og luften , da sneen , der havde dynget sig op uden for kirkedøren , omsider gav efter , og han trådte ud på 

plateauet , dér hvor han for et par måneder siden var trådt frem fra stentrappen som en hugprud yngling . 
Han var opsat på synet af et storartet fjæld-panorama , og blev ikke skuffet i sin forventning . Der ovre i nord-vest , hvor dunstringene ellers plejede at nå helt op om bjærgtoppene , lå nu en hvidskinnende alperegion og flød sammen i verdensrummet under solens brand . Overalt sne og sne og atter sne , tindrende sne . Det var , som jorden stod og spejlede sig i glansen af sin egen hvidhed , medens klosteret — fra hvis tag det uafladelig dryppede — græd over sin dunkelhed . Et par ærværdige rønnetrær , der dannede ligesom en æreport foran indgangen til kirken , dryssede ikke alene vanddråber , men også småkviste med røde bær ned i sneen på stentrappen . Han kunne ikke lade være med at tænke : 
» For hvem mon naturen har smykket disse trappetrin med denne løvbestrøede , hvide pragt ? Hvem mon der først skal sætte fødderne på den ? Formodentlig en af de sædvanlige pilgrimsflokke , der plejer at gå frem her , lovprisende deres ’schmerz-haften mutter gottes’ og bekendende deres synder for så senere at kunne forlyste sig des mere i hotellet .  « 
Der for en sky over hans ansigt , da der i det samme hørtes bønneramsen nede i dalen . Det var naturligvis igen en flok pilgrimme , som nærmede sig klosteret . Al den udvortes gudsdyrkelse , som han 

også før havde været vidne til der oppe , syntes ham en vanhelligelse af naturen , og han ville netop trække sig tilbage for ikke at mødes med de kommende , da han tilfældig fik øje på bar og amerikaneren , som trådte frem lige i skovbrynet , der hvor den tilsneede vej førte ned imod petersberg . De var begge i jægerdragt og havde rimeligvis villet ud at lufte sig lidt . Det opmuntrede ham på ny , at se dem skridte frem igennem sneen som et par unge jætter og omsider svinge hen imod stentrappen , medens bar allerede hilste ham der nede med at affyre et skud , der en lang tid gav dundrende ekko mellem bjærgene . 
» Nå , vil de så med mod syden ? «  begyndte amerikaneren , da de endelig begge var nåde der op til ham ad den lange trappe . 
» Hvad ? Da vil de dog vel ikke rejse lige med det samme ? « 
Nej , men i morgen — dersom vejret ellers nogenlunde tillader det . Nu synes det jo , som vi skal have vinter . Og så vil desuden min gode ven , hr . Bar , ikke længer kendes ved mig . « 
» Det er dog sørgeligt med det hykleri , der angriber folk , så såre man nærmer sig klosteret , «  lo petersbergeren .  » De kan da nok forstå , hr . Horn , at mr . Jafferson ikke vil være ved , at han nu endelig begynder at kede sig her . Og så skal det gå ud over mig . « 
Ja , nu kan de tro , hvem af os de vil . Men jeg forsikrer dem , det er den skære sandhed : siden 

han er bleven forsonet med sin elskværdige barndomsveninde — hvorfor han jo kan takke dem — har han , bogstavelig talt , ikke nogen anden tanke end hende . Derfor kommer jeg nu også og spørger dem , om vi ikke skal følges ad ned til Italien . Hvem véd , om jeg ikke kunne være så heldig at mødes der nede med en vis tidligere veninde , som jeg en gang har talt om . I så fald ville det unægtelig være behageligt for mig , om det skete i selskab med en mand , der så udmærket har forstået , at føre gode venner eller hjerter sammen , som skæbnen har adskilt . « 
» Nu er jeg bange for , at de gør mig for megen ære , hr . Jafferson . Dog , et spøg og et andet alvor : det skulle virkelig være mig kært , om vi kunne følges ad , da jeg nu netop føler mig rejsefærdig — eller da i det mindste nogenlunde . « 
» Ja , men det er virkelig alt andet end fornøjeligt for mig , at miste et par så gode venner lige på en gang , «  indskød petersbergeren . 
» Den eneste årsag , jeg mulig kunne have til fremdeles at forlænge mit ophold her , er den , at jeg endnu ikke har fået billedet af Regina og hyrdedrengen ganske færdigt . « 
» Å , man må ikke være i den grad afhængig af sine modeller , at man ikke kan undvære dem , lige til billedet skal sættes i ramme . Jeg troede egentlig , at det samme gjaldt for en maler , som for en digter eller en anden musaget , at hvad der én gang havde trængt sig ret levende ind i hans kunstneriske 

bevidsthed , det glemte han aldrig . Og desuden : 'lidt forskønnes må det jo’ , som fotograferne siger , «  føjede han leende til .  » 'de gode damer vil så nødig have rynkerne med' . « 
» Der er naturligvis noget i , hvad de dér siger . Skønt rynkerne må jeg skam have med . Ellers har det hele produkt ingen betydning for mig . Men tys ! «  afbrød han sig selv , da dér atter lød bønneramsen nede fra dalen .  » Der har vi den igen , den gamle vagtparade . Og det lader til , at den er temmelig mandstærk i dag . Vil de behage at høre  !  « 
De stod et øjeblik og lyttede , medens det stadig lød højere og højere op til dem fra dalen : 
» Traurigste mutter  .  .  . « 
» Du quelle der ttranen  .  .  . « 
» Du freude aller hejligen  .  .  . « 
» Bitt flir uns ! « 
» Jeg har hørt sige , at alle munkene nede fra franciskanerklosteret i bozen ville komme her op en af de første dage . De skal se , at det er dem ! «  mente petersbergeren .  » Lad os hellere gå hen i hotellet og tage os et afskedsbæger , inden de kommer frem fra hulvejen ! De er ellers i stand til at tro , det er paterne , som står og venter her ude for at byde dem velkommen . « 
» Ja , lad os så før retirere ! «  lød det fra de øvrige . 
Og de gik alle tre uden om klosteret under en hjertelig latter . 

de var næppe forsvundne , førend et stort maria-banner kom til syne over sneen efterfulgt af en lang række kutteklædte , mørke skikkelser . 
Det var ganske rigtig franciskanermunkene , der barfodede og i gåsegang omsider kom op fra hulvejen , medens de fremdeles istemte en ejendommelig mellemting af bøn og sang : 
» Hejlige Maria  .  .  . « 
» Trostlose mutter  .  .  . « 
» Mit dem Herzen an's kreuz geschlagene mutter  .  .  . « 
» Bitt frir uns ! «  o . s . v . o . s . v . 

Xiii . 
De havde villet være af sted allerede ved ottetiden . Men amerikaneren , der havde lovet at komme op og hente horn med en fører og et par muldyr , lod til at have fået forfald . Nu var klokken næsten ni , og maleren gik fremdeles ene og ventede udenfor klosteret . Han havde den foregående aften sagt alle farvel og straks efter morgenmessen sendt Regina over til prioren med honoraret for opholdet der , hvilket han havde lagt ind i et brevomslag tillige med hans visitkort . Men endnu havde hans højærværdighed — der selv havde modtaget det tilsendte — ikke ladet sig se . Så det lod næsten , som han havde i sinde ikke at gøre nogen indsigelse med hensyn til honorarets størrelse , men hellere ville forholde sig rolig der ovre i klosteret som sneglen i sit hus . 
Omsider kom amerikaneren dog med det forsinkede følge , og muldyrene blev hurtig sadlede i nærværelse af flere af franciskanermunkene og et par andre pilgrimme , der alle havde været der om natten . 
Men da viste der sig et særsyn , som ikke undgik malerens opmærksomhed . 

henne fra en gammel bagdør i hotellet , der ellers aldrig benyttedes , kom der et lille tykt fruentimmer frem i et par lange støvler og med et klæde slået over hovedet . Det kunne umulig være nogen anden end den elskværdige tante Benedikte . Hun havde åbenbar hastværk og var flere gange nær ved at blive siddende fast i sneen , i det hun foreløbig holdt sig dybt nede i lavningen ved siden af vejen og først kom rigtig til syne , da hun svingede op foran indgangen til klosteret , dér hvor hun kort efter forsvandt . 
» Hun vil naturligvis op at hente prioren , «  sagde han til amerikaneren . Paul bar havde fortalt dem den foregående aften , da de drøftede honorar-spørgsmålet , at hun fik sine visse procenter af indtægten og havde en ikke ubetydelig formue stående i bozen sparekasse .  » Hun vil nok ikke godvillig gå glip af sine procenter , kender jeg hende ret . « 
» Jo , der er hun allerede med ham , «  vedblev han noget senere , da de begge to kom gående skyndsomt hen imod hotellet .  » Stakkels pater prior , så ulykkelig som han ser ud ! Om hun havde trukket ham af sted ved øret , kunne han næppe have mindet mere en pode , der har skulket og er bleven indhentet af sin skolemesterske . Ja , jeg er bange for , deres højærværdighed , at vi ikke kan fri dem for skammekrogen . « 
» Tillader de hr . Horn , at jeg taler lidt med ? «  henvendte prioren til ham i forbigående . Han var 

ualmindelig højtidelig og bleg og holdt brevomslaget med pengene i presset fast i hånden . 
» Med fornøjelse , hr . Prior . « 
De gik tavse ind i det mindste af gjæsteværel-serne , hvor begge de øvrige patere var til stede . Den ene af dem sad og nippede til den uundværlige cognac . Den anden havde netop taget sin snustobaksdåse frem og stod og fyldte den henne foran en skuffe med forskellige købmandsvarer . Ude i det forreste værelse sad en del franciskanermunke og andre pilgrimme og drak kaffe . Det inderste var tomt . Frøken Bernhard , som plejede at opholde sig der , havde tidlig om morgenen forladt hotellet . Ingen vidste , hvor hun var gået hen . Man havde ladet spørge efter hende henne i annekset . Men dér var hun ikke . 
Det første , som prioren gjorde , var at lukke dørene , på samme tid som han forsikrede sig om , at der ingen lurede bag dem . Derpå lagde han brevomslaget med honoraret i på bordet og begyndte lidt nervøst : 
» De har været så god at sende mig deres visitkort tilligemed nogle penge i et brev . Må jeg spørge dem , hvad dette skal betyde ? « 
» Det skal betyde , hr . Prior , at jeg har foretrukket at sende dem mit honorar i steden for personlig at udbetale dem det i aftes , da jeg tillod mig at sige dem farvel og takke dem for deres gæstfrihed . « 
» Jeg ville unægtelig have fundet det rimeligere , 

dersom de havde bedt værtinden om deres regning og betalt den til hende . « 
» Det kunne aldrig falde mig ind at bede værtinden om nogen regning , da hun selv flere gange har sagt , at man for et længere ophold her altid honorede efter behag . « 
» Jo , det var dejligt ! «  udbrød han og gik op og ned i værelset .  » På den måde kunne man nok få klosteret fyldt til enhver tid med udenlandske turister . — hvad mener de ? «  henvendte han til de to øvrige patere .  » Han vil selv bestemme honorarets størrelse . « 
Da det lod til , at ingen af dem vidste , hvad de skulle svare , fortsatte maleren : 
» Det havde for øvrigt været min mening at sende dem omtrent det dobbelte beløb . Men da jeg så hørte af værtinden , at de forlangte fire gylden om dagen , lovede jeg mig selv , at det alligevel skulle blive ved den ene . « 
» Jeg må fremdeles fastholde fordringen på de fire . Jeg kan ikke som klosterets forvalter slå af på dets tilgodehavende . Værtinden har holdt nøje regnskab med alt , hvad de har nydt  .  .  . « 
» Har værtinden ? «  afbrød han ham forbavset . 
» Ja , og vi har faste priser for enhver enkelt ret . Vi gør ikke forskel på folk . «  det sidste blev fremført i en temmelig højrøstet tone . Det var åbenbar hans hensigt , at det skulle høres af pilgrimmene ude i gæstestuen . 
Horn betænkte sig lidt , inden han svarede : 

» Ja , efter hvad de siger , må jeg antage , det er til ingen nytte , vi taler mere om den sag . Dersom de , hr . Pater prior , ikke er tilfreds med , hvad jeg har sendt dem , så giv de mig kun pengene tilbage . Jeg skal da med fornøjelse henvende mig personlig til ordensprioren og forelægge ham sagen . Og det så meget mere som jeg nok kunne lide at tale lidt med ham om de mange interessante erfaringer , som jeg jo unægtelig har gjort under mit ophold her ved klosteret . « 
» Ach du verdammte ! «  undslap det uvilkårlig pater anastasius , på samme tid som den blød-hj ærtede Anselmo mumlede  : 
. » Ak , om det skulle komme så vidt ! Hellige jomfru vær os alle nådig ! « 
» Eller tillader de måske , at jeg selv tager pengene tilbage  ? «  fortsatte maleren . 
Men da var hr . Pater prior ikke sén til at snappe honoraret til sig og svare : 
» Nej , det ville dog være urimeligt , om de for den sags skyld skulle tage ned til Innsbruck . Lad det så hellere blive ved , hvad de selv har bestemt at give ! Og lad os skilles ad som venner ! « 
» Ja , lad os for alting skilles ad i kærlighed ! «  bad pater Anselmo smilende gennem tårer . 
» Men det vil jeg sige dem , hr . Horn , « ' lød det manende fra prioren :  » De bliver i vor gæld derved for bestandig . Det må de ikke glemme , dersom de mulig en gang igen skulle komme ned til Innsbruck !  « 

» Hvad siger de ! « 
» Nej , det må de ikke glemme ! «  istemte ana-stasius og holdt sig på maven .  » Ikke sandt  .  .  . De vil nok omtale os mildt og kristelig , dersom de måske alligevel en gang igen skulle komme ned til innsbriick og besøge ordensprioren ? « 
» Nå , således at forstå . Nej , nu bliver jeg nok nødt til at tage bladet lidt fra munden , «  tænkte maleren . 
Og han fortsatte højt  : 
» De siger , at jeg bliver i deres gæld , hr . Prior . Jeg selv er bange for , at jeg mulig kunne blive det , dersom jeg ikke med det samme sagde dem min ærlige mening om både dem og deres kloster , efter at jeg nu har haft den ære at være gæst her i otte uger . Jeg kom her til — jeg kunne fristes til at sige — som en enfoldig pilgrim uden al kritik . « 
» Kritikken med hensyn til hvad der angår kirken er også djævelens værk , «  mente prioren . 
» Jeg lod mig ikke afskrække af nogen forskjel-lighed i trosbekendelse , men sagde til mig selv : dersom der i vor moderne tid endnu er noget sted , hvor man kan finde virkelig alvorlige kristne og mulig få sin børnelærdom eller sin tro lidt forynget , så må det vel være ved sådan et berømt gammelt valfartssted . « 
» Den hellige jomfru velsigne dem , så smukt som de dog altid tænker ! «  udbrød pater Anselmo rørt og tørrede sine fremstående , sløve øjne .  » Men ser de da ikke også , hvordan vi lever her i ægte 

apostolisk nøjsomhed og forsager djævelen og alle hans fristelser . Ja , for det gør vi , kære danske ven . Det kan de forlade dem på . « 
» Men desværre : det varede ikke længe før kritikken indfandt sig . « 
» Ak ! Ak ! « 
» Jeg bad dem om at overlade mig et af værelserne i selve klosteret . Men nej , dér var sengene og kakkelovnene ikke gode nok . Og så var opholdet dér ovre desuden nærmest beregnet for gejstlige personer . Gejstlige personer ! Må jeg spørge dem , om fedtekræmmeren , hr . Izidor marguliez — for ikke at tale om de kvindelige personer , som de nok af og til huser der ovre i deres såkaldte fruentimmerværelse «  — 
» Ach du verdammtel « 
—  » Om de måske holder ham for en gejstlig person  ? Ja , for så må de unægtelig have en egen opfattelse af ordet gejst . « 
Prioren , der et øjeblik så’ ud som en dødsdømt , ville netop til at svare , da der i det samme blev banket sagte på døren , som førte ud til det andet gæsteværelse . 
» Undskyld , det er mig ! «  hørte de amerikaneren råbe der ude .  » Jeg ville kun spørge , om herrerne ikke snart er færdige med deres conférence . For nu begynder de stakkels muldyr at blive noget utålmodige . « 
» Blot et øjeblik ! og jeg skal være hos dem , «  svarede horn ham , hvorpå han atter vendte sig 

imod pateren og fortsatte — medens man tydelig hørte hr . Jafferson tjærne sig .  » De siger , at de gør ingen forskel på pilgrimmene . Nej , jeg vil gerne tro det , at den ene af dem er dem omtrent lige så ligegyldig som den anden . « 
» Desværre : man kan ikke være en fader for dem alle sammen . « 
» Når jeg tænker på den medfart , som venter de fleste af dem her — her blandt dette klosters samaritanere — hvordan den syge bliver vist bort og den fattige udpint til den sidste Kreuzer  .  .  . « 
» Men , kæreste ven , de glemmer , at vi selv er fattige . « 
»  .  .  . så er det mig næsten ufatteligt , hvad de kommer her efter . « 
» Da skal jeg gerne sige dem det , hr . Horn . De kommer her som arme syndere for at få forladelse for deres skyld , og dette er vor lille , velsignede kirke da heldigvis rig nok til at kunne give alle , der ærlig anråber derom . « 
» Bevares — syndsforladelsen kan være god nok  ! Kunne man blot sige det samme om deres  .lille velsignede kirke’ «  . 
» Hvad mener de med det ? « 
» Jeg mener , at kirken er et hus af levende stene . Men kan man egentlig sige dette om deres  ? « 
» Vor kirke sidder inde med vidnesbyrd om en særegen nåde , der er bleven den tildelt af den hellige jomfru , en nåde , som næppe noget andet valfartssted i verden kan opvise mage til . « 

» Ja , den historie kender vi nok — for det er jo naturligvis legenden om den sindssyge Leonhard , de sigter til . Men hvor mange tror der vel på den ? Næppe en tiendepart af alle de tusender , som strømmer her til i år og dag . « 
» Næppe en tiendepart , siger han ! « 
» Hellige jomfru ! « 
» Men det er efterhånden blevet dem en vanesag at komme her op og lægge alt ansvaret for deres Vandel over på kirken — og for så med det samme at få sig en glad dag . « 
» Ja , at de , højstærede , ikke tror på 'den historie' , kunne det vist aldrig falde nogen af os ind at betvivle . « 
» Men de selv da , mine herrer ? De tror altså på den ? « 
» Vi  .  .  . vi er mulig undertiden skrøbelige i troen — det kunne selv apostlerne være — men vi bestræber os for at blive stærke . « 
» Ja , det gør vi , «  istemte de to øvrige .  » Det gør vi , hr . Horn . « 
» Dersom vore kræfter ikke slå til , så må kirken tage ansvaret derfor og for det øvrige med . « 
» Ja , så er kirken også et falsk princip , og der vil komme en tid , da menneskene støder den fra tronen og forlanger deres ret . « 
» Um gottes willen — de kan høre det der ude ! « 
» Og når her så dog rørte sig noget åndeligt liv , sådan som f . Eks . ved klostrene i middelalderen . Men man kunne gerne tro sig flyttet et 

par tusend år tilbage i tiden , den gang menneskene endnu gik om i mørke og vankundighed og ikke vidste andet til deres sjæls frelse end at føje sig blindt efter dem , der beherskede samvittighederne . Hvad har jeg ikke været vidne til af menneskelig nedværdigelse både der ovre i kirken og her i hotellet , hvor jeg tit er bleven vækket af min søvn ved deres noble nattegæsters larm og hyl . Og det er dem , hr . Pater prior , der ellers råber på forsyndelse mod klostertugten — eller jeg véd ikke hvad ! Jo sandelig : her kunne nok trænges til en stormvind , som kunne feje hele dette forargelige skinvæsen væk og føre menneskene hen til en levende gud . « 
» Hvad er det , han siger ? «  lød det fra værtinden , der i det samme trådte ind fra køkkenet . Uagtet hun skyndte sig med at lukke døren , kunne man tydelig se alle de øvrige køkkenjomfruer stå der ude og lytte .  » Har han betalt , hvad han skylder ? «  hviskedee hun til prioren , medens han gik hen og forvarede de modtagne penge , næsten som om han var bange for , at damen skulle forsé sig på dem . 
» Jo , nu tror jeg nok , jeg har opgjort mit mellemværende med hans højærværdighed , «  svarede horn , der havde hørt , hvad hun sagde .  » Derimod må jeg vist finde mig i fremdeles at blive i deres gæld , min dydsirede frøken . « 
» I min gæld ? « 
» Ja , jeg mærker nok , at deres stilling her ved klosteret er for fremragende til , at jeg tør tænke 

på blot i mindste måde at gjengjælde dem den udsøgte opmærksomhed , de altid har vist mig — og da fornemmelig under måltiderne . « 
» Å , hvad fremragende stilling  .  .  . Jeg er ikke andet end et beskedent tyende i hr . Pater priors tjeneste , «  svarede hun og lod , som hun ikke forstod hans ironi . Det var jo dog muligt , at han endnu kunne betænke også hende med en lille douceur , eftersom han havde været så ødsel med drikkepenge til de andre fruentimmer , at Regina alene havde fået otte gylden og en pengepung til dem oven i købet . 
» Men det falder mig ind , «  vedblev han lidt skadefro , medens han bukkede for hende .  » Måske det kunne interessere frøkenen , at have mit portræt . I så fald skal det være mig en sand tilfredsstillelse en gang ved lejlighed at sende dem et fotografi . « 
» Hvad for noget ! Nej , behold de deres fotografi ! Det er der vist ingen her ved klosteret der har brug for , «  svarede hun og så’ efter ham , i det han trådte hen imod døren , som om hun forbandede ham for evig . 
Ude i det forreste værelse , som han gik igennem , sad pilgrimmene og så’ på ham med åben mund . Det var kendeligt , at de havde hørt det meste af hvad han havde sagt . Franciskanermunkene gav sig pludselig til at istemme stabat mater , som om de mente , at de således bedst kunne besværge den djævel , der rimeligvis var faret i ham . Han kunne rigtignok sige , at han blev fulgt til døren . 

med sang , skønt der var ikke en eneste af de til stede værende , der dristede sig til at gjengjælde hans hilsen , i det han gik dem forbi . 
» Nå , dér vankede nok brodne pander , «  lød det fra amerikaneren , der kom ham i møde udenfor hotellet . 
» Ja , jeg fik da heldigvis lejlighed til at sige , den ædle sjæl , hvor meget jeg holder af ham , «  svarede han .  » Men jeg sér , at føreren allerede er et godt stykke foran med muldyrene , så det er vel bedst , at vi skynder os . Jeg er ellers også bange for , at hele paraden der inde kommer her ud og musicerer for mig endnu en gang . « 
» Det er sandt : jeg skulle hilse dem fra frøken Bernhard og hendes lykkelige ven , «  fortsatte amerikaneren , efter at de havde tiltrådt Marchen .  » Hun kom der ned til petersberg allerede tidlig i Morges for at spørge , om han ikke havde hendes snesko gemt et eller andet sted . Han måtte da endelig se at finde dem og følge hende ned til snegrænsen  .  .  .jeg husker ikke rigtig ved hvilken station . For hun ville for enhver pris der ned at hilse på hr . Horn , deres fælles lykkebringer , endnu en gang . « 
» Så hun kaldte mig deres lykkebringer , «  svarede han , medens hans hjerte ligesom voksede af varme derved .  » Men fandt de da skoene ? « 
» Ja , sandelig fandt hun dem til sidst i en gammel kuffert oppe på loftet . Det var et par nysselige småtingester for en rigtig barnefod . Jeg skulle 

ikke have noget imod en gang at få dem indlemmede i mit lille rejse-museum . « 
» Men mener de da , at hun kan bruge dem endnur « 
» Hun kan vist alt , hvad hun vil . Jeg kan ikke nægte , at hun forbavser mig . En sådan energi , som hun lagde for dagen for at få bar til at følge med på turen , har jeg endnu aldrig set . Det var bogstavelig som en bjærgfos , der skaffer sig løb trods alle forhindringer . Det 'hjalp ikke , at han mente , de så dog hellere måtte følges med mig og lægge vejen op over klosteret . Nej , det turde hun ikke for de to gamle stivnakker der oppe . Og dét var der desuden heller ikke noget ved . Hun ville overraske hr . Horn og vise ham , at hun ikke var bange for at vove sig ud i sneen alene for hans skyld . « 
» Jeg vil da håbe , at det ikke går galt . « 
» Å , lad de dem om det ! Nu er hun jo i gode hænder . Han bjærger hende nok . « 
Maleren tav . Det var nær ved , at han selv lige med ét var bleven siddende fast i sneen . De havde på grund af det uheldige føre måttet opgive pilgrimsstien og ville lægge vejen ned igennem brantenthal , hvor man efter førernes sigende dog var mindre udsat for at brække halsen . Men for øvrigt var vejen dér besværlig og farlig nok , eftersom den var meget stejl . Det gik bestandig nedad , gennem sneen i en snæver fjældtragt med sønderrevne klippetinder , skummende fosse og halvfrosne 

småsøer , der tit gjorde dem det vanskeligt at få sikkert fodfæste . Muldyrene prustede og stønnede og lod sig næppe drive frem . Det så’ tit ud , som om de skulle gå på hovedet ned ad en bjærg-knude eller en klippeskrænt , i det de for at undgå vandpytterne var komne bort fra vejen . Herrerne måtte jævnlig skiftes til at trække den ene af dem , medens føreren gik foran og banede vej med den anden . Men så udvidedes dalen lidt efter lidt , snelaget blev fastere , vejen ikke længer så stejl , og der kom savmøller til syne hist og her ved elvbredden , dér hvor granerne undertiden lå nedstyrtede mellem klippestykkerne eller stod på hovedet i vandet . Efter at de havde færdedes et par timers tid , gjorde de omsider et øjeblik holdt for at spejde efter vennerne , hvor en lille sidedal med ét åbnede udsigten til de snedækkede højder nedenfor deutschnofen og petersberg — uden at det dog lykkedes dem at øjne dem nogensteds . 
» Men se dér ! Tror jeg ikke , at det er klosteret , som endnu dukker frem der oppe ! «  udbrød amerikaneren , der imidlertid havde vendt sig og stod og så’ tilbage imod toppene af Rosengarten og den næsten lodrette weissenfels-klippe . Trods den lidt disige luft kunne man endnu tydelig skimte set . Leonhards-kapellet og det noget længer tilbage liggende kloster , der i sit forhold til hele den mægtige bjærgregion , så' ud som en lille hvidlig røgsky , der havde lejret sig der mellem tomterne af et sammenstyrtet babelstårn . 

» Ja , kunne man nu ikke fristes til at ønske , man havde et eller andet projektil , som kunne nå der op og ramme denne kalkede grav , så at den styrtede ned fra klippen — ligesom i sin tid den sindssyge Leonhard ? «  spurgte maleren . 
» Og hvad ville de så vinde derved  ? «  svarede den anden .  » Kirken , der står bag ved , jeg mener selve den katolske kirke , vil de dog ikke kunne nå — og selv om de kunne , vil der dog blive katholiker , så længe verden står . « 
» Ja — og protestanter ! «  lød det fra maleren , hvorpå de steg videre ned i dalen med fornyet liv . Luften blev efterhånden mildere og sneslaget tyndere . Det varede ikke længe , førend dets sidste rester lå sønderrevet i gråhvide klatter rundt om i lavningerne . Efterårsløvets spraglende farver kom til syne mellem granerne og hist og her også en lille blomst ved vejkanten . Det var , som både bjærgene og elven bestandig voksede . Porphyrklipperne , der undertiden havde de mest fantastiske former , trådte til andre tider frem som lodrette , blanke vægge , eller de heldede sig så langt ud imod træerne på den anden side af vandet , at lyset svandt hen derved , og man havde en følelse af , at man bevægede sig i selve jordens indre . Hist og her kom der en lille svingning af valfartsstien til syne mellem klipperne oppe over en af de nærmeste bjærgrygge , og man kunne da skimte pilgrimmene , i det de langsomt bevægede sig fremad som store , sorte skarnbasser på baggrunden 

af den blå himmel . Men nede på vejen i dalen foran dem var der endnu ingen fodgængere at se . Det var først , da de noget senere svingede ned imod et gammelt herberg ved en bro over elven , de pludselig blev begge vennerne vår henne foran et ma-donnabilled , der var hængt op udenfor huset tillige med en bøsse , hvori der skulle lægges bropenge . 
» Der er de da endelig , «  hørte de petersbergeren råbe . Han svingede med hatten og gik rask hen imod dem , hvorimod Maria Bernhard foreløbig blev stående som naglet til pletten . Hendes i forvejen stærkt blussende åsyn fik en endnu varmere lød , da maleren ilede hen til hende og bevæget greb hendes hånd . 
» Hvor det var smukt af dem , at de ville have , vi skulle se hinanden endnu en gang , «  udbrød han .  » Vær vis på , at jeg aldrig skal glemme dette bevis på deres godhed for mig ! « 
» Å , ti dog ! «  bad hun ham .  » Dette er dog for intet at regne , imod alt hvad jeg ellers kunne gøre for dem . Men der er da heller intet menneske , jeg skylder så meget , som jeg skylder dem . « 
» Nå , så de kom dog godt fra nedfarten , hr . Bar  ? «  lød det spøgende fra amerikaneren , på samme tid som værten og værtinden trådte ud fra herberget og stillede sig op foran  .maria Bernhard med en så forbavset mine , som om de troede , hun havde i sinde at flygte bort fra klosteret . 
» Ja , vi satte os jo nok et par gange i sneen ved hinandens side , «  svarede han .  » Men det var 

jo så meget desto behageligere , eftersom det opfriskede barndomsminderne . Ikke sandt , Maria ? « 
Hun svarede ikke , men vinkede ham nærmere hen til sig , i det hun åbenbar følte sig forulæmpet af værtens og værtindens nærgående blik . Det var endnu ikke uden en vis skinsyg følelse , maleren så’ hende nærme sine friske læber til den unge mands øren og fortrolig hviske noget til ham , som det syntes ingen andre måtte høre . Jo mere han så' på hende , så ungdommelig frisk og strålende som hun stod der i den korte , musegrå kjole og undsélig søgte at skjule sneskoene , des mere ufatteligt forekom det ham , at det var den samme statuelignende , blege skikkelse , han så ofte havde set sidde og ridse runer med brodérnålen der hjemme i fruerstuen . Og han tænkte i stilhed : 
» Ja , det er åbenbar sandt , hvad hr . Jafferson antydede før  : der er muligheder i hende til alt . Hvem véd , om hun ikke var bleven en eller anden stor kunstnerinde , dersom hun havde fulgt mig i stedet for  .  .  . Dog , det er vel et spørgsmål , om hun derfor var bleven lykkeligere  .  .  . « 
» Maria mener , at vi jo i grunden ligeså godt kan følge herrerne hen over broen som at stå her og vente , «  afbrød petersbergeren hans tankegang , på samme tid som føreren gik ind i herberget for at få tørsten slukket .  » Måske vi må bede værten om at have et øje med muldyrene og sige manden besked , når han forhåbentlig snart vender tilbage til dem ? « 

værten lovede at gøre det , og de gik alle fire ud over broen og endnu et lille stykke ned i dalen på den anden side af elven . Men så kunne afskeden heller ikke opsættes længer . 
» Nu vil jeg da håbe , at frøkenen ingen ubehageligheder må få af deres gudfader for den ære , de har vist os , «  sagde amerikaneren , i det han trykkede hendes hånd . 
» Å , vi tager os det ikke så nær , om enten han eller hendes tante mulig skulle have fået en lille forskrækkelse ved Marias pludselige forsvinden , «  svarede bar .  » Jeg antager , det bliver det rigtigste , at jeg nu følger hende hjem og benytter lejligheden til at tale lidt alvorlig med dem begge om vore fremtidsplaner . For nu vil vi naturligvis ikke længer gå og vende hinanden ryggen . Det er vi blevne enige om . « 
» Å , jeg véd ikke , Paul , hvor du gider tale om den ting ! «  udbrød Maria utålmodig .  » Og det netop nu lige som hr . Horn står og venter på at sige os farvel . « 
» Jeg tænker nok , at han tilgiver mig , «  svarede han og greb i det samme efter malerens hånd .  » Kan de mindes , hr . Horn , at jeg fortalte dem en gang om et par unge venner , der havde hjulpet mig i min barndom med at søge efter en blomst , som jeg jo desværre ikke fandt ? Hvor underlig , at de skulle komme her til helt der oppe fra det kolde Norden for endelig en gang at vise mig på det rette spor . « 

» Ja , det har du ret i , Paul  .  .  . Det var for resten kønt sagt af dig , «  indrømmede hans veninde , der i det samme fik tårer i øjnene . 
» Så sig du ham nu også noget rigtig smukt ! «  søgte han at opmuntre hende . 
» Ak , det kan jeg vist ikke  ;  .  . Især når du står og hører derpå . Men  .  .  . «  hun bøjede sig hen imod ham og hviskedee undselig , blussende  :  » Sig mig : tror du ,at detgåran , at jeg kysser ham ? Hvad ? « 
» Ja , hvorfor ikke ? Du siger jo , at du har gjort det før  .  .  . skønt  .  .  . det er mærkeligt nok , at du endnu aldrig har bevist mig den ære  .  .  . « 
» Nej , det kan du rigtignok også vente længe på , «  afbrød hun ham sky . Hvorpå hun pludselig faldt maleren om halsen og gav sine hede tårer frit løb . 
» Farvel ! Og lad mig se de bliver en rigtig lykkelig og kæk friherreinde ! «  hviskedee han til hende , medens de to øvrige stod og lo . 
Et øjeblik efter var deres veje adskilte . Men da han noget senere vendte sig om , for at se tilbage imod broen , stod hun endnu midt ude på den og tilviftede ham det sidste farvel . 
» Jeg hørte , at han sagde til dem , de havde ledt ham på det rette spor . Ja , nu må man da håbe , at han har fundet sin vidunderblomst , «  mente amerikaneren .  » Jeg kan ikke noksom forbavses over , hvor herligt hans kære veninde dog har udfoldet sig i den sidste tid . « 
» Ja , det lader unægtelig , som om hun nu ende 

lig er sluppet ud af klosterets dødvande og har begyndt livet på ny , «  svarede maleren , medens de begge gik videre . Hans åsyn var med et blevet alvorligt , og det var kendeligt på den ringe opmærksomhed , han imod sædvane skænkede egnen , at tankerne foreløbig var andensteds " henne . Men heldigvis var naturen , der omgav dem , for oprindelig og mægtig , til at den ikke snart igen skulle fængsle hans formørkede kunstnerøje . Hans gang blev hurtig friere og åsynet frejdigere . Den hemmelige hjærtesorg , der pludselig atter havde grebet ham under adskillelsen fra hans unge første kærlighed , var lykkeligvis ikke som bjærgene omkring ham , der fremdeles syntes at vokse , men snarere som deres slagskygge , der efterhånden tog af . Og så var desuden amerikaneren stadig så utrættelig i at adsprede og opmuntre ham . Han , der rimeligvis selv endnu gik med et såret hjerte , havde måske aldrig vist sig mere oprømt og veltalende end netop nu , da det gjaldt om at komme hans yngre ven og rejsefælle til hjælp . Snart var det  » den altid trofaste og uforanderlige natur «  , han holdt lovtale over , og snart over  » de lykkelige «  beboere af småhusene der ved vejen , eller  » de velsignede unger «  , der undertiden kom til syne bag vinduerne i hele klynger og smilte ud til dem , med en brødskorpe i hånden , som om det var livets kosteligste ret , de åd . 
» Og se dér igen et motiv for en maler ! «  råbte han , medens de fodrappe skridtede ned ad en skråning ved elven , hvor et par unge , rødmus 

sede piger lå og skyllede tøj , på samme tid , som en lidt forsoren bondekarl sad og medede mellem træerne lige over for dem . 
» Og vil de så lægge mærke til , «  fortsatte han senere ,  » hvordan vegetationen efterhånden bliver rigere og mere sydlandsk ! Nylig havde vi allerede et nøddetræ . Og se dér er granaten og cactusen ! « 
» Ja , men vi skyder da også en fart , som om vi gik med syvmilestøvler . « 
Nede ved et lille hus , der lå som klinet fast til klippen , hang der endnu gule roser hist og her imellem løvet . Snart tittede også vinranken frem . En gammel matrone stod og hang majskolber op til Tørring i en åben loggia , dalen blev stadig bredere og udsigten friere . Det ene smilende parti af slettelandskabet neden for dukkede frem efter det andet — omsider dampede der pludselig et langt jærnbanetog forbi dér nede , hvor bozen med dets berømte gottiske kirketårn allerede skimtedes i det fjerne . 
» Det er da godt , at man endelig er bleven fri for pilgrimmene og deres bønneramsen , «  udbrød amerikaneren , da der i det samme lød sang nede i dalen af en flok glade turister . Han stod uvilkårlig stille og lyttede :  » Ah , det er en af de gode gamle :  ,du bist mein land tyrol’ . « 
» Ja , og nu skal man da heller ikke længer forarges ved nogen udsigt til klosteret , «  svarede maleren , der ligeledes var standset , og stod og kastede blikket tilbage imod Rosengartens og Kessel kogis 

halvtilslørede klippetinder .  » Hvor underlig at tænke sig , at det nu ligger og fortoner sig der oppe mellem skyerne . « 
» Ja , det må de nok sige . Men sådan fortoner heldigvis al livets brøst sig , efterhånden som man fjærner sig den . Det er kun de gode minder , der lyser lige klart til enhver tid . « 
Om aftenen tog de begge to ad jærnvejen ned til Florenz , dér hvor sydens varme sol og kunstens skønne rige ventede dem . 


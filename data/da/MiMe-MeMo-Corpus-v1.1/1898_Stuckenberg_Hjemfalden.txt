Nu tænder du lampen . 
Jeg står i min celles dunkleste krog , — der , 
hvor mørket først samler sig , — og ser ned på 
mine fødder . Mine hvide fangesokker lyser . 
Nu er det den tid , da du tænder lampen . Du 
står bøjet over bordet , og lampens lys falder 
skarpt på dit ansigt , føder det med et midt i 
den lille stues aftenmørke . Jeg kan se de enkelte 
hår spinde sig over din pande , se dit hoved 
under det brune hår , dine spinkle bryn , dine 
dunkle øjne og din munds og din Hages store , 
hede linjer . Og drengen kryber op på sin stol 
og ligger og spejler sig i lampens messingfod 
og ler . 
Jeg er så stolt af den lampe . Den lyser så 
godt . Nu kan du sy og sy , uden at dine øjne 
bliver trætte . Men jeg ser ikke , hvad du syr , ikke 
hvad det er , kræmmeren har givet dig at slide 
med , og jeg ser ikke de små lapper , som er 
drengens legetøj . 
Her tænder de så sent . 

der sidder en spinkel gasarm højt oppe på 
den nøgne væg . Når arrestforvareren har været 
her , bærer den et gult blus , der syder og 
koger . Lyset kan jeg ikke lide . Det slår så 
ubarmhjærtigt alting ihjel . Men denne lyd er så 
uforstyrrelig og trofast , den eneste , der giver sig 
tid og bliver hos mig . Alle de andre dør så hastigt . 
Men denne er herinde og bliver her som en 
sygeplejerske , der sidder stille og hækler . 
Det er dig og drengen , dig og drengen , jeg 
snakker med , evindeligt jer to . Jeg er blevet så 
veltalende . Husk på , jeg er blevet som en ånd . 
Hele min tilværelse er tanker . Hvad har jeg mit 
legeme til ? Kun når jeg er træt , mærker jeg 
mine lemmer . Så bliver jeg til et indespærret 
dyr , og min forstand er borte . Og så er jeg 
ulykkelig . Men det står ikke længe på , mine 
tanker er så myldrende som maddiker , og de 
vækker mig ustandseligt . Det , at jeg sidder her , 
er kun en tør kendsgerning . Alle de små tildragelser , 
der udgør min lykke , kommer bestandigt 
væltende og æder det nuværende og gør det 
til ingenting . 
Blot det øjeblik , da jeg kørte bort i drosken , 
herud . 
Du stod på gaden , du og drengen . Du havde 
den kåbe på , du havde trængt til så længe , 
og som jeg købte for de sidste af de skillinger , 
jeg havde gjort til mine , og jeg så de ny galocher 

på drengens små barnefødder . Du var 
så bleg . Men drengen så mig ikke . Han stod 
og trippede og rykkede i din hånd og begreb 
ikke , hvorfor i stod stille . 
Jeg går rundt , går i en rundkreds så stor , 
som den kan blive på dette lille stykke stengulv . 
Mine skridt er lange og festlige . Jeg tænker 
på drengens øjne den dag , da vi købte galocherne . 
De strålede . Disse små , blanke galocher 
skinnede som en verden for ham . Det er 
den fryd , jeg vandrer i kreds omkring . Den 
er så stor som en hel klode ; derfor går jeg 
festligt og med lange skridt . Det er en verden , 
jeg vandrer rundt . Hvad vil det så sige , at jeg 
er indespærret ? 
Han sad på den lille stol i butikken . Der var 
grønt Plys på sædet . Denne lille butik , der 
var halvmørk af den grå dag og af alle de sorte 
gummisko i reolerne ! Der var tæppe på gulvet , 
og disken var hvid , og der hang et stort 
spejl , som spejlede os alle sammen . 
Hvad kommer butikken mig ved ? Hvad har 
dette tarvelige stykke ingenting at bestille med 
mine tanker ? Som for eksempel det mønster i 
tæppet . Jeg ved ikke af , at jeg så på det . Men 
nu ser jeg det så skarpt , som lå det her på 
gulvet . Det er mine øjne , der er sultne . For 
gulvet her er nøgent og væggene tomme . Så 
disker de op . 

mine øjne er blevet så underlige . De er begyndt 
at hage sig fast ved den mindste ting , og 
de gemmer den som en gnier . Der er et skår 
i mit vandkrus , et lille brunt skår oppe ved 
randen . Det skår kan de stirre så længe på , 
til de får min tommelfinger til at stryge frem 
og tilbage over det , og mine tanker til at hænge 
ved det , som var det en oplevelse  .  .  . 
Kan du huske kræmmeren og alle de kåber , 
han viste os ? Der var mange med skindbræmme 
og silkeagtigt for . De var smukke . Men vi købte 
en , der kostede det samme . Den var tarvelig , 
men stærk . Den kunne holde længe . Jeg valgte 
den , for jeg vidste , hvad der ville komme . 
Og det kom . 
Lille pige , jeg fortryder det ikke ! Jeg kunne 
ikke tåle , at du frøs . 

væggene er grå , malede med oliefarve , kornede 
af kalken . Disse små kalkkorn er så 
håndgribelige . Var de der ikke , kunne jeg fantasere 
de grå vægge om til skyer , hele cellen 
til et luftslot . Jeg har forsøgt det . Men de små 
kalkkorn er der . Når jeg sætter min finger 
imod dem , bliver det hele til en kold mur . Men 
det morer mig at lege med min fantasi og dræbe 
den . Det har længe været min eneste morskab . 
Jeg havde besøg af præsten i dag . Han har 
besøgt mig så tit . Men i dag hændte der noget . 
Han har en egen rask måde at lukke døren 
på , når han kommer ind . Den korte tid , det 
tager ham , vender han ryggen til mig , og så 
er hans ryg krummet som på en troldmand , 
der har et eller andet hurtigt hokuspokus for . 
Så vender han sig pludselig og står og ser på 
mig , rank og ret og med et par øjne , som var 
han Vorherre selv , der var dalet ned igennem 
loftet for desto mere uformodet og inderligt at 
komme bag på mig . Det går hver gang til 

på samme vis . Jeg står altid op ad muren , 
med vinduet højt oppe over mit hoved . Der er 
jeg i skygge . 
Og sådan stod jeg også i dag , og som sædvanlig 
lod han en lille stund forløbe i tavshed , 
en lille stund , hvis højtidelighed , jeg forstår , 
har bud efter min angrende sønderknuselse . Når 
den stund er forløbet , uden at noget sker , smiler 
han overbærende , som man smiler til et forstokket 
barn , og går , underligt svingiende , som et 
vandrende , bekymret  »  herregud  !  «  hen over gulvet 
og sætter sig på min stol . 
Når han sidder dér , har jeg hans øjne lige 
på mig . De ligger så dybt inde under hans 
bryn og brænder af gennemborende inderlighed , 
som så de ikke andet end , hvad sjælens 
er , og som var de evig på vej indefter i ham 
selv . 
— er du bestandig lige vidt ? spurgte han i 
dag , da han havde sat sig . 
Men derpå foregik der en forvandling med 
ham , som var mig ny og ukendt . Hans øjne 
blev sløve , munden stod halvåben , og han sad 
sammensunken og stirrede dødt på mig , som 
den , der , træt og modfalden , ikke gider mere , 
men hengiver sig til en gnaven hvile . 
— du har jo dog fået en god opdragelse ! 
Sagde han omsider tørt og ganske ligegyldigt . 
Jeg havde bøjet hovedet . Mine øjne var faldet 

på hans støvler . Der sad frisk , vådt vejsnavs 
op om sålerne , — jord ! I et øjeblik blev hans 
ord borte for mig . Jeg stod og så på disse 
våde , friske jordstænk og vidste ikke af andet . 
— kender du ikke til skam ? spurgte han så 
og strøg sig over munden . 
Jeg grunder på det endnu . Er det ensomheden , 
der har gjort min hjerne så livlig , at den laver 
æventyr ? Har jeg siddet her så længe , at jeg 
kan se i mørke ? Jeg hørte hans spørgsmål , som 
fortalte det , at om nogen vidste , hvad det var at 
skamme sig , var det ham . 
— har de nogen sinde stjålet ? spurgte jeg , 
og min stemme rystede , for jeg var sikker på , 
at jeg ramte noget , han hemmeligt rugede over . 
Men han misforstod min bevægelse . 
— så gør det dig dog ondt ! sagde han og 
bøjede sig frem imod mig , langsomt og afventende , 
som vidste han ikke ret , om det var 
umagen værd allerede nu at genoptage inderligheden . 

men min ide havde alle mine tanker i sin 
magt og søgte tusinde veje for at komme ham 
på livet . Derfor greb jeg hans misforståelse . 
— ja , det gør mig ondt ! sagde jeg . 
— hvor kunne du gøre det ? var alt , hvad han 
svarede . 
Jeg lurede på tonefaldet . Det var hverken 
formanende eller mildt , ikke det mindste sørgmodigt , 

ganske almindeligt , som havde han mumlet 
et tal . 
Men det sagde mig , at det var ikke mig , han 
tænkte på . 
Så forsøgte jeg på ny , utålmodigt . 
Jeg gav mig til at bekende . 
Jeg ville leve , sagde jeg . Der var så mørkt 
på det kontor , hvor jeg arbejdede , og de gav 
mig så lidt for mit slid . Når aftenen kom , 
måtte jeg ud , hvor der var store rum og lyst . 
Dér fandt jeg venner og veninder . Det blev til 
gilder og piger  .  .  . 
Jeg gjorde min bekendelse lang . 
— det var begærligheden , sagde jeg , da jeg 
sluttede , — den samme , der gør os alle til forbrydere ! 

han rejste sig og stod et øjeblik foran mig . 
Så lagde han sin hånd på mit hoved . 
— ven , sagde han , giv aldrig andre end dig 
selv skylden . Det er en falsk lettelse , du føler 
ved at tage andre med i din brøde  ! 
Brøde ! lo det i mig . 
Og jeg tænkte på dig og på drengen og på 
mig selv , som aldrig har kendt venner og gilder , 
og som kun har en eneste veninde i hele den 
store verden . 
Men præsten stod foran mig , ret og rank som 
da han kom ind , og mild , som havde jeg mættet 
ham . 

— Herren være lovet ! sagde han , hans tålmodighed 
er stor , stor som hans længsel efter 
os . Forhold ham ikke din tak ! 
Men det lød , som læste han ordene op af en 
bog . Tror han mig ikke ? Sad han blot og sov ? 
Hvad er det , jeg har set og hørt og gjort ? 
Jeg går med noget jord i min hånd . Det lå 
ved stolen , hvor han havde siddet . 

denne lille Klump jord ! Den var så kølig , 
da jeg tog den op . Nu er den varm som min 
hånd . 
Jeg står og ser på den . 
Hvor mon den lå for en time siden ? 
Den er grå som landevejen . Det kan være , 
der er gået vognhjul over den , hjulene under 
et stort halmlæs , eller en raslende slagtervogns , 
eller hjulene under en vogn , der kørte ud i 
landet med en tom kiste under et hestedækken . 
Lad mig se engang !  .  .  . Det er slet ikke jordklumpen , 
jeg tænker på . For et øjeblik siden 
var det den . Det er landevejen , de tre vogne , 
den grå regnvejrsdag , da jeg ikke gik på kontoret , 
men ud af byen , — dagen efter at jeg 
havde stjålet . 
Nej , jeg gik ikke på kontoret . Det vidste du 
ingenting om . Da jeg gik fra dig om morgenen , 
gik jeg hjem til mig selv og skrev , at jeg var 
syg . Så gik jeg ud i landet . Der var et øjeblik , 
da jeg tænkte på at gå op til dig og tage dig 

med , både dig og drengen . Jeg stod endogså 
i din gadedør . Jeg syntes , at nu hørte vi langt 
inderligere sammen , end lykken nogen sinde 
forener . Men du vidste jo intet , og så gik jeg 
alene . 
Tror du , det var af skam , dette , at jeg ikke 
gik på kontoret ? 
Jeg følte mig så besynderlig stærk , alt for 
stærk til at sidde stille ved en pult i et lille rum 
midt inde i en Klump af tusinde andre små 
rum . Måske følte jeg mig som en tyv , men 
som en tyv , der har plyndret lykken , fordi den 
var for sendrægtig . Og sådan føler jeg mig 
endnu . Jeg har grebet livet i struben . 
Nu kan jeg ikke løbe ud , hvor jorden ikke er 
brolagt , men jeg fornemmer det samme som den 
morgen . 
Mine fødder vokser under mig . De bliver så 
store . De slår rødder som et træ . Derfor måtte 
jeg ud , hvor der var muld . Det var , som om det , 
de kalder min forbrydelse , med et havde kastet 
mig helt ind i livets hjerte , og jeg måtte ud , 
hvor jorden åndede frit og dybt . For alle mål 
var faldet sammen for mig , lykke og ulykke , 
godt og ondt . Alene livet var blevet mig så 
stort . 
De lumpne fem hundrede kroner ! 
Jeg føler endnu denne papirbunke i min hånd . 
Gamle Svendsen var så underlig urolig , da han 

betroede mig dem . Men han skulle ud og spille 
l’hombre , i en helt anden kant af byen . Jeg 
ser det så tydeligt , den åbne pengekasse , brillerne 
langt nede på hans næse og hans magre , 
lange fingre , der blev ved at tælle om og om 
igen . 
— tæl dem ! sagde han , — ikke sandt , de er 
der jo , — der er jo fem hundrede  ! 
Den gang så han ikke på mig . Hans øjne 
hang ved sedlerne . 
Jeg talte dem . De var der . 
— vil de besørge dem for mig ? 
Han løftede hovedet . Brillerne hang ham bestandig 
nede på næsen , men hans øjne stirrede 
så besværgende på mig , som stod han nøgen 
og angst for vandet og spurgte mig : er der vel 
dybt her ? 
— jeg skal besørge dem ! sagde jeg tørt og 
ligefrem og tog om sedlerne . Den gang tænkte 
jeg på ingen ting . 
Men da jeg kom ud på den våde , sorte 
gade------- 
det kom over mig med et smil . Disse døde , 
knitrende papirlapper ! Du og drengen og den 
halvvarme kakkelovn med dens hurtigt udbrændte 
fyrrepinde ! Denne usle , usle fattigdom midt i 
det , der bar mit hele liv  ! Min lykke , alle mine 
tanker , hver bloddråbe i mig , — og så denne 

smule papir ! Hvis var den ? Hvem tjente dens 
værdi ? 
Stille ! — jeg kan tænke mig om til dommedag ! 
Jeg finder aldrig det , der kan måle sig 
med den varme , du har født i mit hjerte ! 
Ærlighed ! Sig mig engang , du , — hvad er 
ærlighed ? Jeg har dig , og jeg har et barn . I 
fryser , og i sulter . Jeg ser det , og jeg lider . Men 
det er ikke denne liden , der driver mig , det er 
ikke mig selv . Det er den lykke , jeg skylder 
jer , det , at alt i mig har et eneste mål , — jeg vil 
bære jer på hænder ! Den eneste forbrydelse , 
jeg kan begå , er den , at lade jer lide . Jeg kan 
ikke forbryde mig mod andre end mod jer . Hvad 
kommer alle andre mig ved ? Ærlighed ! Der er 
kun en , jeg kan svige , — den , der har lagt sit 
liv under mit ! 
Og disse pengesedler var som ingen ting , som 
malet papir . De talte til ingen , de kaldte på 
ingen , de var så dumme . 
Så købte jeg den lampe og bragte dig den . 
Dagen efter gik jeg på landevejen . Der så 
jeg de tre vogne . 
Og om eftermiddagen købte vi kåben og 
galocherne . Jeg havde vundet i lotteriet . 
Og jeg gik på kontoret på ny . Men kvitteringen 
havde jeg forlagt . 
Så kom den morgen , da chefen kaldte mig 
ind . Spidserne af hans overskæg knejsede , og 

hans hvide hånd lå på hans skrivebord som 
et stykke grundstødt is . 
— hvad har de brugt de penge til ? spurgte han . 
Jeg svarede ikke . 
— hvor meget har de ellers taget ? 
— ja , sagde jeg ganske vildt , sig mig , hvor 
meget de savner ! 
Så bød han mig blive stående , hvor jeg stod , 
og gav sig til at blade i alle slags papirer . 
Og så kom politiet . 
Men du har pengene , og det ved ingen , og du 
har ingenting røbet ! 

jeg har løjet af hjærtens lyst . Fra det øjeblik , 
de tog mig , kom der ikke et sandt ord over 
mine læber . Jeg løj så snedigt og koldt , så 
naturligt og let , løj så tilforladeligt . Aldrig i mit 
liv har jeg været så angst , som når de hentede 
mig til forhør . Sæt du sad der ! Sæt de 
havde fundet dig og taget pengene fra dig ! 
Men stod jeg først for skranken og så , at du 
ikke var der , blev jeg grebet af et livsmod , der 
kvidrede i mig som en lærke . Alle mine løgne 
kom så stolte ! Hver en var et slør om dig , det 
ene tættere end det andet . Når jeg kom tilbage 
i min celle , slog jeg mig for brystet og knejsede , 
bukkede for mig selv , sagde : bravo ! og vred mig 
af glæde . 
Hvor var de penge henne ? S viret op . Hver 
evige øre ? Hver evige øre . Hvor ? Her og der , i 
alle byens varietéer . Med hvem ? Med tilfældige 
folk , løse fugle , som jeg selv ; jeg kender ingen 
af dem . Det var mærkeligt ! Ja , men jeg har aldrig 
sluttet mig til nogen og aldrig holdt venner . 

men pigerne ? Å , en hed Laura , en anden Karoline . 
Hvor Laura og Karoline boede ? Det har jeg 
aldrig vidst ; nætterne var jo ikke så kolde endnu , 
at man behøvede at trække i hus . 
En dag stod min vært der , tømmersvenden . 
Han var i sit bedste puds , stor og bredskuldret 
i sit gode tøj . Han var helt sørgmodig at se 
på , en solbrændt kæmpe forknyt af medfølelse , 
og han hilste på mig som på en kammerat , 
det er gået tilagters for . 
Om jeg havde boet hos ham i fire år ? Ja . Om 
han i den tid havde bemærket noget særligt ved 
min måde at leve på ? Nej . Hvem der kom hos 
mig ? Han havde aldrig set nogen hverken komme 
til mig eller gå fra mig . Om han aldrig havde 
hørt eller mærket , at jeg trak fruentimmer med 
hjem ? Nej . Om jeg tit var ude om natten ? Ja . 
Hvor når det var begyndt ? Det havde været 
sådan alle de fire år , jeg havde boet hos ham . 
Fandt han ikke det lidt besynderligt ? Det kom 
jo ikke ham ved . 
Så kom turen til mig . 
De har fire år igennem jævnlig været ude om 
natten , men først for nylig har de været i besiddelse 
af penge ; hvor tilbragte de de nætter ? 
Det er ikke altid , den samme ting koster penge . 
Om der var noget ham og mig imellem , som 
han kunne beklage sig over ? Nej , han kunne godt 
lide mig . Om han havde fået det indtryk , at 

jeg havde penge mellem fingre ? Nej ; hans kone 
vaskede for mig ; hun havde en gang sagt , at 
mine skjorter var så slidte , at hun var bange for 
at gnide på dem ; men det kom jo ikke dem ved . 
.  .  . Nej , du har aldrig været hos mig ! Hvad 
skulle du der ? Der , hvor alting er dit , hvor den 
mindste ting taler om dig , din træskammel , dine 
kopper med den blå fugl på , dit gule skab med 
den revnede dør og lysestagen med dens evige 
krans af størknet stearin , — der bor jeg  ! Når jeg 
kommer nede på trappen , kan jeg høre din symaskine 
snurre ; det lyder mig så hyggeligt som 
bulderet i en ovn . Når jeg banker , standser 
den , og der bliver et øjeblik så stille som en hel 
helligdag . Så skraber din stol over gulvet , og 
jeg hører lyden af dine skridt gå mig i møde . 
Blot den måde , hvorpå du løfter din arm og 
stryger håret fra din pande , når du står i den 
åbne dør ! Det faldt mig ind en gang , at den 
var som et violinstrøg . Du åbner altid døren 
først , du giver dig aldrig tid til at stryge håret 
bort , før du har åbnet . Sådan elsker du mig ! 
Og jeg kommer ind , og drengen farer imod 
mig og slår sine små arme om mine ben , så 
jeg ikke kan flytte dem og må sætte mig og 
tage ham på skødet . Og så snurrer din maskine 
påny , og drengen og jeg pludrer . Du kan ikke 
høre , hvad vi siger , men du sidder ved dit arbejde 
og smiler . 

.  .  . Løgn ! 
Vist ikke nej  ! vist er det sandt  ! Sandhed i al 
evighed  ! 
Men det var ikke sådan i den sidste tid ! 
Den sidste tid , — å , den sidste tid ! Den var 
så forkert og så forstyrret ! 
Det var din fætter , der kom fra Amerika . 
Men hvad betyder den sidste tid ? Min lykke 
er så dyb , at den sidste tid drukner i den . Og 
her , hvor jeg nu er , ser jeg det alt sammen så 
stort og så rent . Jeg har det hos mig som ætter 
i en flaske  .  .  . Og jeg takker dig ! 

gud ved , hvor længe jeg har siddet her ? Den 
første tid talte jeg dagene , en for en . Men jeg 
har fået foragt for tiden . Døgnene er ikke 
andet end laser . Lad være , at de efterhånden 
flikker sig sammen til et helt livs længde . Det 
er kun udvortes . Et liv er ikke til at måle . Jeg 
har gået her og levet tusinde liv , tusind og 
dog et og det samme . Det ligger i mine tanker . 
Jeg har søgt at ordne dem , men bestandig vælter 
de over hinanden . Det er mig besynderligt , at 
de kommer så forvirret ; deres mål er dog et , — 
solskin ! Solskin ! sådan som livet er født i mig , 
og som det har artet sig for mig , trods det , jeg 
sidder her . 
Jeg kan godt lide din fætter . Han er et godt 
menneske . Vær sikker på det og hav tillid til 
ham . Det gør mig næsten ondt , at du er så 
studs over for ham . Herregud , med alle sine 
penge er han ikke så lykkelig som du og jeg . 
Vi har mageligt råd til at være venlige imod 
ham . Det kan sommetider falde mig ind , — men 

det er vanvid , — at du ikke er så lykkelig , 
som jeg tror . Det er , når jeg tænker på din 
kulde imod ham . Lykkelige mennesker er milde 
imod alle . Du må ikke være gerrig . Men du 
synes , at ingen har noget at gøre , hvor vi to er 
sammen . Det er det , der viser mig , hvor falsk 
min forrige tanke var . Du må blot huske , at 
han står ganske ene . Jeg har dog dig . Tænk 
om det var mig , der kom så ensom til dig . 
Tænk på , tænk på , hvordan vi mødtes ! — 
den aften , da jeg bar din symaskine hjem for 
dig fra jærnbanen . Å , det gik så vidunderlig 
naturligt til , så let og ligefremt som to summer , 
der går op i hinanden . Kan du huske , da vi sad 
over for hinanden i kupeen ? Jeg kunne ikke lade 
være at se på dig . Du så så træt ud . Dine 
kinder var ganske hvide . Men dit hår var stort 
og brunt , så underlig svulmende brunt , som det 
er den dag i dag , og din mund var varm og 
rød af din ånde . Du var fattig , så jeg , så 
fattig , at din ungdom havde skjult sig og ikke 
ejede anden bolig end dit hår og din mund . 
Dine øjne , de var lyse og klare . Men hver gang 
du så på mig , kom deres blik så langt borte fra . 
Jeg troede , du som jeg og alle de andre søndagsfri 
folk havde været i skoven . 
Vi talte slet ikke sammen . Jeg sad og så på 
dig , og en gang imellem mødte du mit blik , 
første gang helt tilfældigt , anden gang roligt og 

langt , som det ene menneske kan se på det 
andet , når man sidder hinanden nær og ved , at 
man foreløbig må blive siddende , hvor man 
sidder . Så bøjede du dit hoved og vendte dig 
mod det åbne vindve og så ud i sommeraftenen . 

jeg stirrede bestandig på dig , til dine kinder 
begyndte at rødme , og du bøjede dig dybere 
imod vindvet . Så løftede jeg hovedet og lod 
mine øjne hvile på den døde , gule vognvæg . 
Men da vi steg ud , og du trak din symaskine 
frem under bænken , var det , at jeg tog den fra 
din hånd . Uden et ord . Du så op på mig . 
Du blev så rank . Så stod du et øjeblik som 
fortumlet . Og så gik du til . 
Vi fulgtes , til du nåde din gadedør . 
— tak ! sagde du højt og koldt og tog hastigt 
maskinen fra mig . 
Da jeg var gået et par skridt , rev jeg en bøgekvist 
ud af mit knaphul . Jeg ville gå tilbage 
og kaste den på flisen foran din dør . Men den 
var visnet og forkrøllet . Jeg krammede den sammen 
og lod den falde i et kældervindves fordybning . 

men dagen efter , aftenen efter . Jeg stod på 
dine trapper med en buket inden for min frakke , 
en lille buket liljer . Ingen fremmede måtte se 
den . Jeg ringede på her og der og spurgte efter 

en syerske . Først allerøverst oppe var det dig , 
der åbnede . 
Du stod der i den åbne dør , som du stod 
på perronen , rank og stiv . Jeg gik dig som i 
drømme forbi , ind i din stue . 
Jeg hørte dig lukke din dør , nølende og sagte . 
Da jeg vendte mig , stod du henne ved den , støttet 
op ad den . 
For første gang stod vi over for hinanden , du 
og jeg , alene . 
Men da var det , at virkeligheden blev mig 
så naragtig grel , at jeg måtte le . Jeg følte , 
hvor jeg blev bleg under mit smil . Men det var , 
som om en fremmed magt pludselig tog mig i 
besiddelse og handlede på mine vegne , helt 
anderledes end jeg havde tænkt . 
Jeg tog buketten frem og lagde den på dit 
bord . 
— ja , sagde jeg , de kan vel forstå , at jeg har 
købt de blomster til dem ? 
Du blev , hvor du var . 
— hvorfra skulle jeg forstå det ? spurgte 
du tørt . 
— på samme måde som jeg selv , — siden 
jeg er kommet herop med dem ! 
Du så rolig på mig . 
— hvad bilder de dem ind ? 
— ingen ting ! Jeg fik lyst til at bringe dem 

et par blomster . Hvis de vil gå bort fra døren , 
skal jeg gå med det samme ! 
Du tog om låsen og åbnede døren på klem 
og trak dig til side . 
Jeg gik . 
Men i døren vendte jeg mig . Du stod tæt 
bag mig . 
— jeg ville blot selv bringe dem ! sagde jeg . 
Jeg hørte dig lukke døren bag mig , langsomt 
og lydløst . 
Men som jeg gik ned over trapperne , måtte 
jeg gribe i rækværket og standse . Mine ben 
rystede under mig . Alt det , jeg dagen igennem 
havde drømt og vævet sammen , kom væltende 
tilbage og kaldte mig et pjog og en forræder . 
Det tryk af din hånd , som jeg havde lovet 
min , dit milde smil , som jeg havde lovet mit 
hjærte , alle de inderlige , skælvende ord , som 
havde gynget i mig dagen 
jeg blev så magtesløs og så ulykkelig . 
Jeg gik hjem og sad vågen og drømte om igen 
og om igen alt det , min længsel havde drømt sig 
skulle ske . 
Mit mod var borte . Der gik en hel uge , før 
det kom igen . Akkurat en uge . Jeg har et bestemt 
mål derfor . — 
mod ?  .  .  . som om det var mod ! Er det mod , 
at man spiser og drikker og klæder sig på ? Jeg 
gik jo til dig , som havde jeg kendt dig en evighed , 

og som var det den naturligste gang af 
verden . Der var ikke tvivl skabt i mig , ingen 
vaklen ; jeg regnede ikke med muligheder ; de 
faldt mig ikke ind . 
Der gik en uge . Men den er død for længe siden . 
Den kommer mig ikke mere ved . Det er min lykke , 
jeg fortæller om , alene min lykke , der fylder mig . 
Den følgende søndag tog jeg i skoven , blot 
for på ny at møde dig ved aftentoget . Det skulle 
være som tilfældigt . Jeg søgte efter dig , men du 
var der ikke . Jeg blev på banegården , til det 
sidste tog kom ind . Men du var der ikke . 
Dagen efter stod jeg uden for din dør . Jeg 
havde listet mig op , og jeg havde atter købt 
blomster . Jeg vidste ikke andet at købe . Min 
fantasi kom ikke længer end til blomster ; så 
stille stod den , at jeg købte dem i den samme 
butik , hvor jeg havde købt liljerne . Men jeg 
bankede ikke på . Jeg stak mine blomster ind 
bag låsen og gik , listede ned , som jeg var 
kommen . 
Men så vågnede min vilje , og en aften gik 
jeg op og ned på gaden uden for dit hus . Det 
regnede , og jeg var våd . Jeg så en ven i regnen . 
Denne mørke , fattige aften måtte du komme , 
måtte jeg møde dig . Hvorfor skulle jeg —jeg 
— komme til dig under stjærner ? 
Og du kom , og jeg gik hastigt imod dig , som 
var jeg i samme øjeblik drejet om hjørnet . 

jeg hilste dig . Du så på mig . Du kendte 
mig , — du gik et øjeblik så langsomt . 
Så var det , jeg gik ved din side . Jeg vidste 
ikke , hvad jeg skulle sige . 
— er de vred på mig ? spurgte jeg . 
Du løftede din bylt sytøj højere op på din 
arm , klemte den fastere ind til dig , som var den 
noget , du støttede dig til . 
— gå deres vej ! sagde du hastigt . 
— kan de ikke se , sagde jeg , at jeg er fattig 
som de ? 
— jeg har ingenting med dem at skaffe ! 
— jeg vil ikke andet end være god imod dem ! 
— hvem har bedt dem om det ? 
— netop fordi ingen har bedt mig om det , 
kan de vel forstå , at det er sandt ! 
Du lo , tørt og koldt ; men du lo , og du talte 
til mig , og du bød mig ikke længer gå . 
— er de måske i understøttelsesforeningen , 
sagde du , — jeg har ingenting søgt ! 
Jeg lo som du . Der var ingen bitterhed i dine 
ord . Du morede dig et øjeblik . 
— tro , hvad de vil ! sagde jeg , — jeg har 
heller ikke søgt efter dem , — jeg har fundet dem ! 
Det var så lette ord . Jeg vidste , hvad de betød . 
Men jeg sagde dem som en spøg . 
Du standsede og så på mig . Du så så alvorlig 
ud . 
— hvad er det , de vil mig , og hvad skal jeg 

med deres blomster ? Ved de , hvad de har for ? 
De ser jo ud som et barn ! 
— se bare , sagde jeg , hverken de eller jeg 
ejer så meget som en paraply . Vi har ingenting 
at give hinanden . Jeg er så ensom , og da jeg 
traf dem første gang , syntes jeg , at jeg så på 
dem , at de var ensom , akkurat som jeg ! Jeg 
syntes , at vi lignede hinanden . 
— å , jeg er ikke arbejdsløs ! 
— nej , heller ikke jeg ! — kun så alene .  .  .  . 
Har jeg taget fejl ? 
Du tav og så ned på flisen . Men du blev 
stående . 
— nej , de må gå ! sagde du omsider , — 
kræmmeren lukker . Jeg har ikke tid . De skal 
gå hjem ! 
— det er så let sagt ! 
— nej , de må ikke følge mig længer ! 
Og du gik fra mig , og jeg lod dig gå . Jeg så 
i lygteskinnet vandet pible så blankt om dine 
tyndsålede sko . Jeg fulgte dig ikke , jeg stod 
alene tilbage . Der var så varmt i mit hjerte . 
Bag mine dumme ord lå alt det , jeg gad sagt 
dig forleden i din stue , alt det , jeg syntes måtte 
frem i fred og ensomhed imellem fire hellige 
vægge . Og det var pibiet frem her i den fattige , 
våde aften , midt på den sorte gades stenbro 
— 

hvor din fætter er lille . Jeg er ikke ret stor , 
men jeg tror alligevel , han er mindre end jeg . 
Han fyldte næsten ingenting i stuen den aften , 
da jeg kom , og han var der--------- 
min lille pige ! når jeg tænker på ham , er det 
blot for din skyld ! Det var så besynderligt , at 
han skulle komme netop i de dage , som om 
himlen havde sendt ham og hans penge . For 
den sags skyld gjorde det ingenting , om de 
havde fundet dig og taget mine Sedler fra dig . 
Han ville hjælpe dig . Nej , det er på helt anden 
vis , jeg glæder mig , fordi de ikke fandt dig . 
Hvad kom det , som er imellem dig og mig , alle 
de fremmede mennesker ved ? Så længe de ikke 
har rørt min hemmelighed , har de ingenting 
gjort mig . Lad dem dømme og straffe . Jeg ved 
det , som de ikke kan beskære . 
Den aften hørte jeg ikke din symaskine snurre , 
og du lukkede ikke op så hurtigt som ellers . Da 
du endelig stod i døren , strøg du dig ikke , som 
du plejede , over panden . Du så et øjeblik på 

mig , og så faldt du mig om halsen og pressede 
dit ansigt mod min skulder . 
Jeg blev så angst . Jeg troede , du vidste alt . 
Men så så jeg ham . Han stod bag bordet og 
stirrede på dig . Det var på dig , han så . Det 
var ikke mit blik , han mødte . 
Kan du huske , hvor jeg knugede dig ind til 
mig ? Det var i samme nu , jeg fik øje på ham . 
Politiet ! skreg det i mig . 
Jeg ved ikke , hvorfra jeg fik den ville sikkerhed , 
men da jeg så hans øjne søge dig og lade 
mig fri , vidste jeg , at jeg tog fejl , og tænkte ikke 
på andet , men kyssede dig i ubændig glæde . 
Fra det øjeblik holder jeg af ham . 
Og det var , som blev du så taknemlig for mit 
Kys . Du gav mig det tilbage og førte mig med 
din arm om mit liv frem i stuen . 
Han bukkede for mig med et smil . 
Og han ville gå . 
Men da jeg fik at vide , hvem han var , og hvor 
langt borte fra han kom , lagde jeg mine hænder 
på hans skuldre og trykkede ham ned på en 
stol . Jeg var så let og så befriet og følte mig 
som en konge . 
Du skulle vide , hvor denne mands pludselige 
dukken op gjorde mig godt . Du blev så rig for 
mig ! Det , at du , som jeg troede så ene og forladt , 
havde en ven , — at der ude i den store 
verden havde siddet et menneske og tænkt ven3i 


ligt på digi jeg havde kunnet kysse hans hænder . 
Og min glæde fortalte mig , hvor længe det 
havde pint mig , at ingen andre end jeg havde set 
dit værd og været god imod dig . Du , som jeg gad 
tromme den hele menneskehed sammen om , for 
at den kunne ære dig , som du fortjener ! 
Så sad vi der ved dit bord . Vi sad der alle . 
Drengen stod ovre hos ham med sine små hænder 
på hans knæ og stirrede op på ham , og hvert 
øjeblik lagde han sin hånd på drengens hoved 
og strøg ham over håret . Og hver gang 
han gjorde det , så han flygtigt på dig . Hans 
hånd var så stærk at se på . Årerne svulmede 
så fast over den . Ellers sad han der så spinkel . 
Når jeg så på hans ansigt , var det , som havde 
jeg set ham hundrede gange før , på gader og 
stræder , i alle fotografers billedskabe , — det 
sorte overskæg , det sorte , friserede hår , de 
mørke , glatte øjne , hagen og panden rund og 
glat , alt sammen som på et fotografi . Det var 
mest hans hånd , jeg så på . 
Du syede , som du plejer . Du mærkede slet 
ikke , at han så på dig . Du ville ikke holde op 
at sy . Jeg rejste mig og tog i spøg din symaskine 
og bar den ud på køkkenbordet . Men 
du hentede den igen . Du hørte slet ikke alt det , 
han fortalte . Se , det er det , jeg går her og bebrejder 
dig så mildt . 
Så kom drengen over til mig og krøb op på 

mit skød . Det var så langt over hans sengetid . 
Han sad hos mig og faldt i søvn . Men du slap 
ikke dit sytøj . Jeg sagde ingenting . Hvor kunne 
jeg skænde på dig , så længe han sad der . 
Og jeg har ikke fået tid til at skænde på dig . 
Men når jeg kommer ud ! 
Vi gik på samme tid , han og jeg . Jeg ville 
ikke blive den aften . Og du bad mig ikke . Å , 
jeg forstår dig så godt . Hans øjne var dog en 
fremmeds øjne . 
Vi fulgtes ned ad gaden , han og jeg . 
Men så brød han pludselig af . 
Han var træt og måtte hjem og sove . 
Vi gav hinanden hånden . 
Hans var så fast som et stykke stål . 

jeg piller værk . I begyndelsen satte de mig 
til at skære propper . Men det gik ikke , det havde 
ingen Art . Jeg blev syg . Lægen sagde , det var 
af arbejdet . Og det var det — på sin vis . Jeg 
kunne ikke tænke på jer og passe korken og 
den larmende maskine på samme tid . Jeg ved 
ikke hvorfor . Men jeg kunne ikke . 
Så satte de mig til at pille værk . Og derfor 
er jeg dem taknemlig . 
Det hænder tit og mange gange , at jeg synes , 
du , min dreng , sidder på den anden side bunken 
og piller og hjælper mig . For det er som at 
lege med klude , dette arbejde ; det er barnemorskab . 

så er vi to alene . Så er det dig , jeg taler til . 
Og jeg har så meget at fortælle dig . 
Det , jeg har at sige dig , trykker mig så trist . 
Men det lindrer at sige det . Jeg ved jo nok , at 
du ikke forstår det . Alligevel siger jeg det . Det 
er , som om dit rene , bløde barnesind virker på 
mig som den mildeste tilgivelse . 

det gør mig så ondt at tænke på , hvor din 
barndom er fattig ! 
Nu er du tre år og kan se med dine øjne og 
le og glæde dig . Og hvad ser du så , og hvad 
er det ikke , din glæde må nøjes med ? Dagen 
viser dig en række skidne Tage og en ussel 
stump himmel , en lille bitte stue , hvor alle 
møbler er nøgent , malet træ og kun din seng 
blød . Din sult kender kun grød og vælling og 
tyndt smurt brød , og når du klapper i dine 
hænder , er det af glæde over en flue , der kravler 
på vindvet . 
Og det er min skyld , — min lille dreng , det 
er ene og alene min skyld ! Din moder arbejder 
fra morgen til aften . Det gjorde jeg også . Men 
det var mit arbejde , der skulle gøre det rigt for 
dig og for os alle . Men jeg kom aldrig længere 
end til min kærlighed . Den tog alle mine evner . 
Jeg har haft nok i den . Og du og din moder , i 
har aldrig klaget . Jeg slog mig til ro med , at i 
holdt af mig . Alle vegne løb jeg mod en mur . 
Der var så mildt hos eder . Når du bliver stor , 
vil du lære at forstå , hvor det at vide sig elsket 
kan give en fattig mand en fred , der får hans 
vilje til at drukne og hans forstand til at se 
livets lykke nået . 
Nej , når du bliver stor------ 
det vil vi ikke tænke på . Der kan ske alverden , 
og der vil ske alverden ! Jeg lover dig 

det ! Gjorde jeg ikke mit dertil , var jeg værre 
end en morder ! 
Det er din barndom--------- 
det er mig så latterligt , at min egen var så 
lys , så latterlig uretfærdigt . Hvad skulle jeg 
med den , jeg , som ingen vegne er kommet ? 
.  .  . Det kommer af denne brune bunke værk , 
der ligger på gulvet ved siden af mig . Det faldt 
mig ind før , da jeg så på den , at den ligner 
bakken bag min faders gård , når den lå 
pløjet og mørk . 
Kan du huske min faders gård ? Det kan du 
ikke . Du har set den en gang , men da var du 
ganske lille . Vi tog derud alle tre en sommerdag 
og gik den forbi ude på vejen . Fremmede har 
ejet den i mange år . Jeg syntes blot , at i skulle 
se den . Og så var der det , at jeg ville vise 
disse marker , der kendte mig , min lykke . 
Men det faldt underligt ud . Din moder var træt 
af at bære dig , og på min arm græd du . Du 
var jo så lille og så mig så sjældent . Den 
gang kendte du mig ikke rigtig . 
Og jeg selv så det alt sammen , som var det 
ikke andet end en død billedbog . Min barndom 
blev mig den dag så fjern . Jeg levede et andet 
liv , end da jeg løb omkring der , og afstanden 
var så stor . Det var en skuffelse , men den gjorde 
mig ikke ondt . Jeg var rigere til mode , end da 
jeg var dreng . 

siden har jeg ikke tænkt på min barndom , 
ikke før nu , jeg sidder her og snakker med dig 
og er bedrøvet over din . 
Jeg havde et helt værelse derinde . Det var så 
stort som din og din moders stue , og det var 
mit . Der lå mit legetøj inde i et lille skab , og 
der lå jeg selv ved vindvet og så ud i haven , 
når morgenfruerne blomstrede i beddet , og bierne 
sværmede , og når æblerne faldt og knuste 
spindelvævet over græsset , og når den første 
snestorm kom , og kragerne krøb sammen i de 
store graner . 
Før , da arrestforvareren var herinde , så jeg , 
at han havde en skævhælet sko på den højre 
fod . Den sko gjorde mig så lystig . Jeg har lagt 
mærke til , at undertiden er det , som om alt , hvad 
ens øjne falder på , minder en om den samme 
ting , så ens tanker ikke kan slippe fri . Jeg 
havde en lærer derhjemme . Altid , når jeg så 
på hans sko , var hælene skæve . 
Han læste med mig inde i det lille værelse . 
Jeg sad henne ved vindvet . Så kunne jeg se 
ud , når jeg lystede , og der var aldrig længe 
mellem hver gang . Der var altid noget at se 
efter , om ikke andet så den blå himmel . Han 
sagde ingenting dertil . Han stod i regelen med 
hænderne på ryggen , lænet op ad mit legetøjskab , 
og stirrede samme vej . Jeg har aldrig 
svaret ham på et spørgsmål , uden at jeg har 

tænkt på noget ganske andet , og nu , jeg mindes 
ham , tror jeg , at heller aldrig han har spurgt 
mig , uden at hans tanker var så fjerne som 
mine . 
Aldrig har jeg set så blegt et menneske . 
Alle vi andre kom ind med røde kinder , når 
vi havde været ude . Men ham gjorde luften dobbelt 
bleg . 
Jeg så det tilfældigt en dag , hvor bleg han 
var . Han stod , som han plejede , henne ved legetøjskabet 
og så ud gennem vindvet . Det var 
en regnvejrsdag i foråret og halvmørkt ude og 
inde . Som han stod der i krogen , stiv og stille , 
skinnede hans ansigt som et spøgelses , og han 
stirrede ud i regnen med et par øjne , der som 
to igler sugede sig fast et steds derude . 
Jeg blev bange for ham . 
Det var den græske gudelære , jeg havde for . 
Jeg sad og fortalte , i stumper og stykker , som 
jeg havde lært det . 
Så var det , jeg spurgte ham . Jeg blev angst 
for min egen stirren og fandt på et spørgsmål 
for at dække den . 
— hvorfor troede de på alt det ? spurgte jeg . 
Han hørte det ikke straks . 
— hvorfor troede de på alt det ? gentog jeg . 
Han strøg sig langsomt over sit magre ansigt . 
Så gabede han og strakte sig , trøgt og langsomt , 
som gjorde alting i ham ondt . 

— fordi de var lige så store dumrianner som 
du og jeg ! sagde han omsider og gjorde et kast 
med sine hænder , som styrtede han en usynlig 
stabel sammen . 
Men så kom han hen til mig og tog en stol og 
satte sig hos mig og talte og forklarede og hørte 
mig og lod mig ikke et øjeblik fred til at se ud . 
Så lukkede han , bedst som vi sad , vindvet op . 
— kan du tåle det ? spurgte han . 
— ja , sagde jeg , — men de ? 
—- å , jeg kan tåle , hvad det skal være ! 
Svarede han og lagde sin magre hånd ud på 
den kolde karm . 
.  .  . Forbavsende , så jeg forstår alting , her i 
denne celle ! Vent et øjeblik , min dreng , — ved 
du , hvad han tænkte på , evig og altid ? 
Akkurat på det samme , som jeg tænker på 
nu ! På friheden , på den høje luft derude og 
på den brede jord ! 
Den gang var det ham , der var en fange . Nu 
er vi ligestillede . 
Mon jeg er blevet så bleg som han ? 
Så besynderligt kan det gå . Dag ud og dag 
ind kan man leve sammen med et menneske og 
blive skilt fra ham og aldrig mere se ham , og 
så en tilfældig dag ser man ham for første gang 
for sig som den , han virkelig var . 
Min dreng , hvis det engang skulle gå os på 
samme måde ! Nej , ikke mig ! Mine tanker kan 

i ikke forandre . Men dig og din moder , — at i 
kom til at se helt anderledes på mig i 
du skal ikke høre på , hvad jeg siger . Jeg falder 
i staver . Vi tre kender hinanden . Alting er 
ikke så flydende . 
Tror du , min barndom har forandret sig for 
mig ? Den står meget fastere nu . Nu ved jeg , 
hvem der , uden et ord , lærte mig , at alle mine 
længsler mod sol og lys og luft var de rette , 
og alt andet ingenting . 
Hvorfor skulle du se anderledes på mig en 
gang i tiden ? Tror du , jeg ser anderledes på 
mine forældre nu ? 
Eller tror du , jeg så min fader tiere , end du 
ser mig ? 
Jeg så ham ved måltiderne . Ja , ja , — jeg så 
ham ved måltiderne . Jeg havde jo det , du ikke 
har . Jeg havde et hjem . 
Og dog står han så besynderlig fjernt for 
mig , både min moder og han , — næsten som to 
tanker blot , som to toner , jeg kan høre , og som 
gør mig så underlig blød til mode . 
Han talte næsten aldrig til mig . Han havde 
aldrig tid . Bestandig var han på færde . Den 
gang troede jeg , at alle mænd , på nær min 
lærer , havde travlt som han , at det var rigdommen , 
der lå i små bunker rundt omkring og 
kaldte på ham og ikke undte ham ro , før han 
havde hentet dem . Nu , jeg ved , at han var fattig , 

forstår jeg , at det var ham , der blev jaget . Kun 
om aftenen sad han stille en halv times tid . 
Så måtte jeg læse Grundtvig højt for ham . Men 
det kom altid så pludseligt , at nu måtte han i 
seng . Så strøg han mig hastigt over håret og gik . 
Og min moder , — jeg mistede hende så tidligt . 
Jeg ved ikke , men jeg husker kun hendes 
stemme , når vi var alene , og hun trak mig ind 
til sig og sagde så sagte : min egen dreng ! Hun 
syede bestandig ; altid var der noget slidt itu , 
klæder og lagener og duge . Havde hun en 
times fred , læste hun . Der lå bestandig en 
bog opslået i hendes vinduskarm , og det var 
altid en bog af lamartine . 
En dag var der en fremmed mand inde hos 
fader . Han talte så højt og blev ikke og spiste 
med os . Alle andre , som kom , blev og spiste . Men 
han kørte bort og slog knald for sin hest og 
vendte sig ikke for at hilse . Da jeg kom ind i 
stuen , stod fader og moder henne ved ovnen . 
Han holdt hende om livet , og jeg så , hun tog 
sin hånd fra hans pande , da jeg gik med døren . 
Men hun døde fra mig . 
Og han — 
ja , jeg blev konfirmeret , og der gik en uges tid . 
Jeg skulle rejse . Han havde skaftet mig plads 
på et kontor . 
Så blev han borte en aften , kom ikke og gik 
i seng . Jeg gik ude den halve nat og kaldte , 

i gården og i haven og ude over de sorte 
marker . 
Om morgenen fandt vi ham hængt ovre i laden . 
.  .  . Og dog var min barndom så lykkelig og 
lys imod din . 
Den var så rig imod din . Jeg kunne løbe 
på den bløde jord , jeg så dyr og planter leve 
og dø og kunne følge solen , fra den stod op , til 
den gik ned , og jeg havde et hjem , hvor de , som 
var min fader og min moder , så på hinanden 
med en troskab , der brød så mildt igennem 
alle sorger . 
Jeg gav dig så gerne min barndom . Hvad skal 
jeg med den nu ? Ingenting er så tungt som det 
at eje noget , der kunne gøre en anden lykkelig , — 
og som man ikke har magt til at skænke bort . 

å , min dreng , man kan tænke på sin barndom , 
man kan gå tilbage i tiden , og man kan 
lede efter forklaringer , søge den røde tråd , 
tælle sammen , hvad der er hændet en , forfra og 
til denne dag , for at se det i en voksende sum , 
— det vejer alt sammen så lidt , bliver aldrig 
andet end en forvirret hoben undskyldning og 
anklage , tåbelig dunst det hele . 
Der er et eneste , der gælder . 
En skønne dag brister man som en blomst og 
står der som den , man inderst inde er . Fra det 
øjeblik hører man livet til og er et menneske 
mellem mennesker , og alt , hvad man siden handler , 
fødes af de værdier , der er i en , af de gode 
og af de ringe . De er der . Der er ingen anden 
skæbne til end den , de skaber . 
Det hændte mig , at jeg traf din moder . 
Den gang levede jeg som en tavs og ensom 
ung mand , der gik om og vidste , at der gaves 
en lykke , der kunne ånde på al ensomhed og 
fattigdom , så deres stengrund blev grøn og en 

levende verden for solen at skinne på . Det 
havde jeg set , det bar jeg med fra mit hjem . 
Jeg gik i den myldrende by og længtes og pintes , 
fordi al min kraft til at leve drev mig afsted , 
uden at jeg så den , mellem hvis hænder jeg 
kunne kaste min længsel og alle mine drømme , 
så at de fandt den muld , der fik dem til at 
vokse som den frie skov . 
Så traf jeg din moder . 
Jeg forstod det ikke straks . Men det var , som 
om al min længsel randt så stille ud og blev 
til den tryggeste fred . Og det faldt mig ikke 
ind , at ikke hun i samme nu begreb det og fyldtes 
som jeg . 
Der gik uger , før hun så mig som den , der 
dreves imod hende af mismod og savn og af 
den dybeste fortrøstning . 
Det var en aften hjemme i hendes stue . Jeg 
var kommet uformodet til hende . Hun havde 
lukket mig ind . Men hun satte sig ttl at sy og 
lod mig stå . 
Da lagde jeg min hånd over hendes maskine , 
så hun måtte standse . 
— vil de ikke tale med mig ? spurgte jeg . 
Jeg følte maskinens kolde jærn under min hånd . 
Jeg var så stærk i mine muskler . Men i mit hjerte 
skælvede jeg af angst . 
Hun sad med bøjet hoved og så ned på 
det hvide linned , der bredte sig under nålen . 

min stemme klikkede . Jeg havde den ikke i 
min magt . 
— i dag er jeg mig selv ! sagde jeg hæst og 
følte min strube som forbrændt . 
Men jeg knugede det kolde jærn med min 
hånd . Det stak i mit kød og ramte mig , som 
havde jeg kastet mig mod våben , der var rettede 
mod mit liv . 
— de må ikke bøje hovedet ! Jeg står jo 
her og ser på dem ! Og jeg taler til dem , som 
var det min sidste vilje , jeg pinte frem ! De behøver 
ikke at skjule dem ! Tal blot , eller vis , at 
de ser , at jeg står her ! 
.  .  . Da var det , du løftede dit hoved , du , som 
jeg sværger at elske til mine dages ende , sværger 
så trygt og så let , fordi mit liv kun har 
en eneste streng , troskabens og taknemmelighedens , 
— og du løftede dine øjne imod mig , 
fulde af angst og fyldte af smil . 
— tror de ikke , jeg er klogere end som så ? 
Spurgte du . 
Men dine ord gjorde mig ingen fortræd . Jeg 
så dit smil i dets forvirrede skiften . 
— de behøver ikke at svare mig på den vis ! 
Sagde jeg . De har jo dog lukket mig ind ! Hvorfor 
kan vi ikke tale ligefremt sammen ? 
— å , svarede du og lænede dig tilbage på 
stolen og stødte dette lille ord frem , som rettede 

du dig efter at have kastet en byrde , — som om 
de er ligefrem ! 
— forklar mig da , hvordan jeg skal være ! De 
kan få mig til alt , kun ikke til at gå ! 
— nej , sagde du ganske stille , de behøver 
heller ikke at gå ! 
Jeg blev så stille som du . Alle mine ord blev 
mig til bjældeklang og munds vejr , og jeg følte 
med et den riges tålmodige fred over mig og 
fik så gode stunder som et skib , der glider ind 
i havnen . 
— så må jeg altså komme her og sidde 
hos dem og tale med dem ? sagde jeg og ville 
taget din hånd , men følte også det som en 
slags sum , jeg ejede og altid kunne hæve . Jeg , 
som var kommet for at handle , stod som den , 
der er lykkelig alene ved at ånde . 
— ja , hvis det kan more dem  ! sagde du og 
bøjede dig frem mod bordet , som ville du sy . 
Men du blev siddende stille og rørte ikke maskinen . 
Jeg gik bort over gulvet . Alting bølgede i mig , 
og jeg var svimmel . Men så var det , som måtte 
jeg føle jorden hård og fast under mig . Og jeg 
tvang mig rolig og standsede foran dig . 
— jeg har ingenting at byde dem ! sagde jeg . 
Det var , som styrtede jeg mig ned gennem 
en sky . 
Du så op på mig . Så lo du . 
— nå , og jeg , som troede , de var millionær ! 

jeg blev så flov som et barn , man spotter , og 
stod og så på dig og ejede ikke et eneste lystigt 
ord at svare med . 
Så rejste du dig og stillede dig lige foran mig 
og så så fast på mig med dine lyse øjne . 
— jeg tror ved gud i himlens højeste rige , 
at de går og elsker mig ! sagde du . 
Da slog alle mine tanker sammen som en væv , 
der speges , og jeg følte mine læber dirre , og 
der kom tåge for mine øjne . Jeg stod og knyttede 
mine hænder , så neglene skar mig . Men 
jeg slog ikke mine øjne ned ; de var vendte mod 
dig , skønt jeg ikke så dig . 
Så var det , du strøg din hånd gennem mit 
hår , så let og så hastigt , som brændte du dig . 
Og så løb du ud i dit køkken og lukkede din 
dør og lod mig ene . 
Men jeg blev stående , hvor jeg stod . Jeg fornemmede 
ingenting af det , som var om mig . Det susede 
i mit blod , som stod jeg midt i verdens skabelse , 
og som sank himlens første regn mildt og 
ustandseligt over mig . 
Så kom du tilbage . 
Du gik mig forbi og hen til bordet . Men så 
vendte du dig og kom hen til mig . 
— står de op endnu ? sagde du . Flyt den stol 
hen til bordet . Jeg skal sy i hånden . 
Jeg blev så længe hos dig . Og vi talte så 

jævnt sammen , som gamle venner taler . Jeg fortalte 
dig om mig selv , og jeg fik at vide , at du 
stod ene som jeg . 
Da jeg gik , tog du min hånd . 
Men du slap den hastigt . 
Vi blev begge så forlegne . 

jeg har ikke plukket ret meget værk i dag . 
— det var ikke store ting , sagde arrestforvareren , 
da han kom ind og tog bunken , — hvad 
har du bestilt ? 
— holdt en lille hviledag ! svarede jeg og 
strakte mig . 
Han brummede og så skævt op på mig 
og gik . 
Nu ligger jeg på min seng . Her er mørkt i 
cellen , nede omkring gulvet . Men vindvet deroppe 
og dets brede karm lyser svagt . Det er 
månelyst ude . 
Nej , mine fingre har pillet så nænsomt i dag . 
Jeg begyndte så hastigt i Morges . Men det , 
mine tanker faldt på , dæmpede alt , hvad jeg 
tog mig for . 
Sådan begyndte det ikke . De for afsted som 
mine fingre . Så kom jeg til at tænke på det 
første af de år , vi to har levet sammen , og fra 
det øjeblik svævede jeg så stille som en fugl , 
der er steget så højt , at ikke engang skyernes 
skygger når den . 

nej , det er ikke sandt . De tanker var der 
straks i Morges , da jeg vågnede . Og hele morgenen 
fyldte de mig med et Brus ; de slog mit 
sind som en storm ; jeg stønnede af fryd , og 
svulmende ord tumlede uden sammenhæng rundt 
i min hjerne . Men så blev med et den magt , 
der havde født dem , så mild og så stor for 
mig , at det blev som en stille søndag omkring 
mig . 
For aldrig har skæbnen været nogen så god , 
som den var dig og mig ! 
Midt imellem tusinder af mennesker havde vi 
gået hver for sig og været alene , havde begge 
døjet det samme , sultet i hjertet og begge anet , 
at den lykke , vi drømte om , var for rig til , at 
den kunne sankes sammen i tilfældige stumper . 
Når vi sad hos hinanden , var det , som sad vi 
sammen under et stort træ og så ud over 
åbne marker , der bar græs og sæd under sol 
og fuglesang og fred . Og verden , livet blev 
for vore øjne til en sagte bølge i korn , der 
bøjer sig lydløst og løfter sig , når vinden glider 
over jorden . 
Å , der var ingen grænser til  ! Dagen led med 
vort arbejde . Men det var ikke arbejde længer . 
Det var så nemme trappetrin , og de førte derop , 
hvor vi mødtes hver aften . Dagen gik så let , 
som havde vi blot bøjet os for at fri et strå , 
der var vokset i klemme under en sten . 

kan du huske den aften , da du sagde mig , at 
nu var vi tre ? 
Netop de ord brugte du , — tre . 
Først græd du . 
Du havde siddet med min hånd i din . Men 
du slap den og gemte dit ansigt i dine hænder 
og bøjede dig og sad og vuggede frem og tilbage . 

jeg tog dine hænder . De var våde og kolde . 
Jeg gemte dem under min vest , tvang dem derind , 
pressede dig ind til mig . Du var ganske 
viljeløs . 
Se , så stor er jorden ! sang det i mig . Men 
din gråd og dine hænders kulde fik mig til at 
skælve . 
— men hvorfor græder du ? spurgte jeg . 
Du rettede dig og så på lampen . Dine kinder 
var så hvide som dens kuppel . 
— vi er så fattige ! sagde du . 
— å , ikke andet ! svarede jeg , — der er guld 
nok i verden ! 
Og det stod for mig , som var verden nu min 
skyldner . 
— hvad hjælper det , svarede du , når hverken 
du eller jeg har mere end til det tørre brød  ! 
Jeg tvang dig ind til mig . 
— er du bange ? spurgte jeg , — hvad har vi 
to levet af ? 
— å , deraf måtte et barn dø ! 

det kom så tungt og trist . 
— vist ikke nej  ! sagde jeg , — vi er unge og 
stærke  ! 
Men du hørte ikke på mig . Der gik så lang 
en tid . Så sank du ind til mig og lukkede dine 
øjne . 
— jeg ved det , sagde du , det gør alt sammen 
ingen ting ! — det er jo dit barn ! 
Og jeg kyssede dit hår og dine øjne , og min 
forstand svinglede som kneblen i en klokke . 
Jeg tog alle livets magter i ed . 
Og de hørte mig og svor . 
.  .  . Jeg så dig aldrig mere græde . 
Kun en gang imellem blev du , som vi bedst 
sad , bleg og sank sammen . 
Men da fik min arm en kraft , der tvang dig 
rank , og jeg fandt ord , der faldt som paukeslag . 

du kunne tale så urimeligt . 
Du kunne dø , sagde du . 
Jeg vidste så vidunderlig sikkert , at du talte 
vildt . 
Og jeg kastede mig med al min tro over dit 
sind . Jeg gik med evighedens lovsang i mig . 
Og hver gang vandt jeg og drog dig ind i den 
verden , som i den tid var min alene . 
Når mine ord havde bragt dig fred , gik du 
så lykkelig omkring . Længe før det var født , 

var det barn , du bar på , levende for os ; vi gav 
det navn , — det var imellem os , og vi legede 
med det . Vi talte til det , det lo , og det græd , 
og det kunne snakke . Det tumlede på vort 
skød , og det rakte efter os , og det var det , vi 
kyssede , når vi skiltes . 

der sidder en stjærne der oppe bag vindvet , 
langt ude i himlen . Jeg ligger og ser op på 
den . Der gynger en gylden tråd imellem den 
og mig , en tynd , fin bro , på hvilken mine tanker 
vandrer . 
Når jeg nu kommer ud------- 
det er lige meget , om der er længe til , eller 
om det sker snart . 
Når jeg nu kommer ud ! 
Jeg må skyde dig og drengen til side et øjeblik . 
I omfavner mig så tæt . I er kun to , men 
i myldrer om mig , — og jeg må have frie hænder 
og se mig om . Når jeg tænker på jer , står 
jeg som midt i en rosenhæk . Det er den , jeg 
må bøje til side for at kunne se . 
Når jeg kommer ud , må jeg langt bort . 
I må ikke blive bedrøvede , men vi kommer til 
at skilles for en tid . Her i landet kan jeg ikke 
blive . Her ville det gå mig , som det går den 
fugl , der har siddet i bur ; alle de andre fugle 
vil kunne lugte det på mig og sky mig eller forfølge 
mig . 

jeg må langt bort , ud et sted , hvor jeg kan 
arbejde for jer , uden at nogen forstyrrer min 
suden ved at stirre på mig . 
Jeg ville alligevel ønske , at det skete snart . 
Der er kommet en uro i mine lemmer efter at 
tage fat . Jeg er blevet så stærk . Og nu har jeg 
modet . 
Sådan kan det gå , når man støder sammen 
med verden . 
— den , gud er god , sagde præsten forleden , 
knækker ulykken ikke ; for han vild , leder den 
ham på rette vej ! 
Således ser han nu sagen ; han ved jo ingenting . 
Ulykke ! og den , gud er god ! 
Jeg lod ham snakke . 
På sin vis har jeg været en tåbe . Jeg glemte , 
at jeg var en stodder , fordi jeg fandt en krog , 
hvor der var varmt solskin . 
Det er mod jer , jeg har syndet . Jeg var så 
selvgod i min lykke , at jeg glemte , at i kunne 
fryse . 
Men nu er det forbi . 
Om nogen gud har ledet mig og nogensinde 
været mig god , så var det vel i det øjeblik , da 
han fik mig til at beholde de penge . Var det ikke 
sket , var jeg aldrig vågnet . 
Som om verden var så hård ! Det var jo mig , 
der gik og famlede . Nu ved jeg , at verden er en 
stor ager , hvor hvert evige menneske , der ikke 

er sygt eller krøbling , kan stikke sin spade i 
jorden og gøre så stort et stykke til sit eget , 
som han har kræfter og vilje til . I skulle vide , 
hvor den bevidsthed gør mig rank ! Å , i vil 
ikke kende mig igen , når i ser mig ! 
Blot i vil have tålmodighed og vente på mig , 
når jeg er borte , vente , til jeg kommer for at 
hente jer og for at gøre alt det godt , som jeg 
har forbrudt imod jer ! 
Men det ved jeg , i vil ! 
Den stjærne , der sidder derude i himlen og 
lyser , stråler så urokkeligt og støt . Den minder 
mig om dig og din tålmodighed . 
Aldrig har du bebrejdet mig det mindste , aldrig 
krævet , og aldrig skændt , blot arbejdet selv og 
taget mig og alting , som jeg og alting nu en 
gang var . 
Du er blevet mig så stor igennem det , du har 
taget til takke med . Det er mig så helligt et 
pant på din kærlighed , og det gør mit mod 
så lyst . Jeg vil ikke kunne blive træt , og jeg 
skal ikke hvile , har jeg først den frie jord under 
mine fødder . År , som de , der er gået , skal 
du aldrig leve om igen ! 
Jeg kommer til at tænke på en aften oppe 
hos dig . Du havde trukket bordskuffen ud og 
sad og ledte efter noget . Så faldt der et stykke 
stift papir på gulvet . 

jeg tog det op . Det var et fotografi , portrættet 
af en atlet . Han sad med de nøgne arme korslagte 
over sit kraftige bryst . 
— hvad i al verden ! sagde jeg , — hvor kommer 
du til det ? 
Jeg blev så lystig til mode , som havde jeg 
fundet et hestebidsel i din besiddelse . 
Du så over på billedet . 
— nå , det ! sagde du og gav dig rolig til at 
søge videre . 
— i har måske aftjent jeres værnepligt sammen ? 
Spurgte jeg . 
Men den spøg kunne du ikke lide . 
Du så over på mig . Det gik i en flyvende 
f'art . Du løftede dit hoved så hurtigt , at du 
blev rød i kinderne . 
Men så tog du dig i det . 
— lad du bare det ligge ! sagde du og rakte 
hånden over efter det . 
Jeg holdt på billedet . 
— du har måske syet for ham ? drillede jeg 
videre . 
Du strøg dig over panden med bagen af din 
hånd . Så sukkede du umådelig dybt og lukkede 
dine øjne . 
— jeg har elsket ham ! sagde du . 
Men så rakte du på ny din hånd ud , mens 
du ledte videre med den anden og sad og så 
ned i skuffen . 

— kom nu med det ! bad du , — det lå her i 
skuffen , da jeg fik bordet . Lad det bare komme 
derned igen ! Det gør jo ingen fortræd ! 
.  .  . Stakkels du , som ikke nænnede at sige mig 
sandheden ! 
Jeg ved jo så godt , hvorfor du gemte det . Og 
jeg skammer mig som en hund , fordi jeg ikke 
forstod det den gang . 
Men hvorfor gav du mig det ikke , hvorfor lagde 
du det ikke foran mig og sagde , hvad du tænkte  : 
se på ham ! tror du den mand har slået sig til 
ro med at sidde og være lykkelig ? 
Det lille , døde billede fortalte dig om alt det , 
du ikke fandt hos mig , men som du stille og tålmodig 
gik om og ønskede , at jeg ejede . 
Og du nænnede ikke at sige det ! 
.  .  . Ha ha , du ! jeg ligger og føler på mine 
Armes muskler ! 
Der er ikke meget ved dem , men det har ingenting 
at sige . Om jeg så lå her så afpillet som 
et skelet , ville jeg være lige sikker til mode . 
I skal se , der kommer den dag , da jeg tager 
dig på den ene arm og drengen på den anden 
og bærer jer rundt og viser jer den stump af 
jorden , som jeg har gjort til vor , — akkurat som 
de gamle jøder bar arken hen over den jord , de 
ville velsigne . 

der er en ting , som i den sidste tid har 
gjort mig en del urolig . 
Min straf er snart omme . 
Det er naturligvis ikke det . Men jeg har ikke 
hørt fra dig så længe , jeg har siddet her . Jeg 
bad dig selv lade være med at skrive , fordi et 
brev ville røbe dig , og jeg er glad over , at du 
har vist dig så tapper . Det , der gør mig urolig , 
er tanken på , hvorledes du mon har taget det 
hele , — jeg ved jo ingenting derom . Og nu , jeg 
snart skal ud , nu , jeg skal se dig igen , standser 
jeg så tit midt i mit arbejde og står og stirrer 
frem for mig med opspilede øjne . Hvorledes 
vil jeg finde dig ? 
Du var så bleg , som jeg aldrig har set dig , 
den dag , da de kørte mig herud . 
Der er en eneste tanke , der kan gøre det , jeg 
har begået , til en forbrydelse for mig . Hvis du 
nu så på det , som var det din skyld alt sammen ! 
Så vanvittigt det er , kunne du gøre det . 
Hvad hjælper det , at jeg idelig og idelig med 

ord gentager , at det var mig , der ikke længer 
kunne udholde at se den bedrøvelighed , der lukkede 
sig tættere og tættere om dig og drengen ? 
Ordene har ikke længer magt for mig ; de bringer 
ikke føde ; de kan være så overbevisende , de 
være vil ; deres virkning er så tom . 
Heller ikke din fætter trøster mig . Hvad ved 
han ? Han kan hjælpe dig med sine penge . Men 
hvis dine tanker piner dig , er han ingenting . 
Det kan gøre mig så rasende på mig selv , 
få mig til at forbande min sjæl , fordi den snød 
sig så mageligt til sin lykke som gærdesmutten , 
der satte sig på ørnens ryg og lod den store 
fugl arbejde . 
Og det får mig til at se så stolt på fremtiden . 

der skal ikke falde et ord mellem dig og mig 
om den tid , som er gået . Selv om jeg ser på 
dig , at du har tænkt netop det , jeg frygter , at 
du kunne tænke , skal jeg ikke åbne min mund 
for at vise dig , hvor fejlt du sluttede . Men jeg 
skal arbejde og i mit arbejde vise dig , hvor 
meget mere du er blevet mig værd nu , — jeg , 
som hidtil troede , at du stod så højt for mig , 
at du aldrig mere kunne stige ! 
Alle disse stille timer i din stue , hvor jeg kom 
og sad hos dig , timevis , mens alene det , at vi 
var sammen , fyldte os , — alle disse nætter , hvor 
jeg holdt dig i mine arme og fandt alt andet 

overflødigt og uden magt til at ramme dig og 
mig , — vore små søndagsture til Søndermarken 
eller ud i Kristianshavns ensomste gader , altid 
til steder , der var gamle og tavse og så urokkelige 
i deres fred som vor egen lykke , — alt det 
er forbi og blevet til en eneste lille vuggevise , 
en stump barndom , der ligger langt tilbage . 
Du spurgte mig en gang , — det var en søndageftermiddag 
ved vintertide , ude i Søndermarken , 
— om jeg ikke troede , jeg snart fik 
noget mere for mit arbejde ; det var dog en stor 
forretning , jeg arbejdede i . 
Men jeg rystede på hovedet . Jeg vidste , at 
yngre folk var sprunget mig forbi ; jeg gjorde 
jo aldrig mere , end hvad jeg akkurat skulle . Jeg 
ofrede aldrig mit arbejde en tanke . 
— ja , ja , sagde du , det kommer vel nok ! 
— det gør det sikkert , svarede jeg , det overlader 
jeg ganske rolig til skæbnen ! Skulle den 
ikke være god imod os to , synes jeg ikke , den 
kan være bekendt at være god imod ret mange 
andre ! 
Du gik og så ned i sneen . 
— men hvis det nu var en ulykke for dig , 
sagde du , at du har truffet mig ! 
Jeg lo . 
— ja , svarede jeg , det kan jo være , at alt , 
hvad vi synes , er ganske forkert og omvendt , 
— at lykken er ulykke ; men så behøver vi 

blot at bytte ordene om , så er det alt sammen 
i orden igen ! 
Men så slog det mig , at det var dig , som var 
trist og gik og gjorde dig selv bebrejdelser . 
— å , du , sagde jeg , selv på fattiggården 
vil jeg se en dronning i dig ! 
Du smilede . Så tog du min hånd , og mens 
vi gik , svingede du den frem og tilbage . 
— ach , du lieber Augustin ! sang du , — alles 
ist væk , væk , væk ! 
Og du blev så munter , at du måtte kysse 
mig midt under de store træer . 
Jeg kan huske , at jeg på hjemvejen købte en 
stor smørkage for mine sidste penge . 
— ja , sådan er du ! sagde du og tog min 
tomme pung og vendte op og ned på den og 
rystede den over den frosne rendesten . 
Men hjemme hos dig kogte du kaffe , og vi 
spiste hele kagen , — for at den ikke skulle blive 
tør , sagde du . 
.  .  . Det er så latterligt at tænke på , hvor 
jeg har været blind . 
Du vil ikke kende mig igen ! 
.  .  . Fra i dag skærer jeg atter propper . Jeg 
har selv bedt derom . Denne lille maskine larmer 
med så faste , små smeld , og propperne falder 
så rapt fra den . 
Det er mig som en opsang til det , jeg snart 
går ud til , og som jeg tænker mest på . 

is . 
I dag ! — i dag ! 
I dag sker det ! 
Jeg fik det at vide i aftes . 
Jeg har ikke sovet i nat . 
Jeg har ligget vågen og stirret op på vindvet . 
Det er , som skulle jeg den vej ud ! 
De vil føre mig gennem døren . Det gør mig 
ganske ondt at tænke derpå , som gav jeg mit 
minde til en dumhed . 
Der ude bag vindvet sejler skyerne , skifter 
lyset , fyldes dagen . Derude under himlen er 
den sti lagt , som jeg skal følge . Den går ikke 
ned ad trapper , ned ad jærntrin i fængselsganges 
mørke lys . Den går opad , ud og opad fra 
dette lille trange rum . 
Om et par timer skal jeg se jer , høre jer tale 
til mig , høre jeres stemmer , løfte jer , kysse 
jeg har lyst til at synge , højt og frit . Men al 
sang er forbudt . Alligevel synger jeg , hele tiden , 
ganske sagte ! 

måske står i et par skridt herfra , uden for 
porten , — står der og venter , — så nær , at i 
kunne høre mig kalde ! 
Jeg hvisker eders navne , jeg vifter med min 
hånd , — jeg får de barnagtigste indfald . Min 
glæde er så stor , at jeg må stille mig med 
ryggen mod væggen , presse mig op imod den , 
med min nakke og mine håndflader mod dens 
kolde kalk , for at ikke min forstand skal briste . 
Måske står i derude ! 
I har måske fået det at vide ! 
Jeg ved jo nok , at i kan ikke vide det — 
men sæt i nu er der alligevel , — at i alligevel 
ved det ! Jeg tror på mirakler ! Jeg er så stærk 
i dag , — jeg kan selv gøre undere ! 
Når den dør åbner sig , og jeg går , skal jeg 
se jer ! 



anden bog 



min dreng ! 
Jeg får dig aldrig mere at se . 
Når de år er gået , som jeg skal sidde indespærret 
her , vil du være voksen , en ung mand , 
og ikke længere det barn , som jeg kendte . Og 
jeg selv vil , hvis jeg lever , være gammel . Ingen 
af os ville kende hinanden , hvis vi mødtes . Vi 
ville være to fremmede , som har levet hver sit 
liv , og som intet har at sige hinanden . 
Men sådan , som du er nu , husker jeg dig og 
vil huske dig , så længe jeg lever . De har taget 
dig fra mig ; alt har jeg mistet . Men du var det 
bedste , det , jeg mindes med den reneste glæde , 
og det vil du vedblive at være . For dig alene 
skriver jeg det følgende , ikke for dommer eller 
præst . 
Du får det vel en gang at se . 
Da kender du forhåbentlig livet så godt , at 
du kan le ad mig , som man ler ad den , der i 
tåbelig alvor spiller tragedie i en farce . 
Jeg har været så længe om at blive voksen , 
at stykket var ude , før jeg opdagede , hvad jeg 
havde gjort . 

det var den dag , jeg blev løsladt . 
Jeg stod uden for din moders dør . Men i boede 
der ikke , i var flyttet . 
Herregud , det var ikke faldet mig ind ! 
Jeg stod på trappeafsatsen og så i vejret , 
— jeg var måske ikke gået højt nok op . Der 
så så fremmed ud i formiddagssolen . Jeg havde 
så sjældent været der på den tid af døgnet . 
Måske det var ovenpå ! 
Men der var ikke noget ovenpå . Jeg var øverst 
oppe , og det var eders dør . 
Der var heller ikke nogen symaskine at høre . 
Der blev skuret gulv derinde . 
I boede der ikke . Der var ikke noget ved det 
at gøre . 
Men sådan lod den sag sig ikke afgøre , og 
jeg havde ikke stunder til at falde i staver . Når 
jeg så mig for , lå der sagtens en besked til mig , 
hos naboen måske . 
Jeg bankede på , — de vidste ikke andet , end 
at i var flyttet , og det var måneder siden . 

men jeg kunne ikke gå . 
Måske stod det skrevet med blyant på muren . 
Jeg ledte alle vegne , oppe og nede og på 
panelet . Der stod ingen ting . Det var en ganske 
almindelig , tom trappegang . 
Eller det var en spøg ! 
Når jeg ventede et øjeblik , kom i ud ! Det var 
din moder , der skurede derinde . Der skulle være 
så rent , når i modtog mig ! 
Jeg stod så stille som en mus og ventede . 
Skuringen hørte op , og en klud sjaskede længe 
og sindigt . Så fik også det ende , men ingen 
åbnede døren . 
Jeg bankede på ny . 
Hun , den fremmede , åbnede døren på klem . 
— ved de ikke , hvor hun bor ? 
— nej ! 
Og døren smeldede i , så jeg for sammen . 
Jeg jog ned over trapperne . Der lå i min lomme 
nogle kager , som jeg havde købt . De blev 
tørre . Nu hastede det . 
Der var urtekræmmeren nede på hjørnet . 
Butiksdøren stod åben , og jeg for ind til ham . 
Men som jeg stod der , blev jeg så sikker til 
mode og alt mit jag latterligt . 
Jeg forlangte et fire øres frimærke og lænede 
mig mod disken og så ud på gaden . 
Da han kom med frimærket , vendte jeg mig 
sindigt . 

— fem øre , — en tilbage ! sagde han og skød 
en enøre hen over disken . 
Jeg lod , som jeg ville gå , men vendte mig i 
døren og spurgte ham om jer , som var i en forlagt 
pakke . 
— hun er blevet gift ! sagde han og slog ud 
med begge hænder , som beklagede han , at den 
vare var sluppen op . 
Å , sludder  ! tænkte jeg og lo indvendig . Det 
var så længe siden , jeg havde haft noget at le ad . 
Denne urtekræmmersladder virkede så frisk på 
mig . Jeg følte mig imellem mennesker igen . 
— men de ved ikke , hvor hun bor ? spurgte jeg . 
Han kastede hovedet beklagende på siden . 
Og jeg var ude på gaden . 
Mine tanker løb som en sladrende kærlings 
tunge . De snadrede inde i min lukkede mund og 
ville ikke tie . Der var ingen , de talte til , og dog 
blev de ved . Jeg kunne ikke standse dem . Det 
var , som verden , mens jeg sad fængslet , var 
vokset så stor , at de måtte halse afsted og gøre 
spræl , ganske af sig selv , for at jeg ikke skulle 
drukne i lyden af disse vandrende menneskers 
millioner fodtrin . Hvor var der dog mange mennesker 
på jorden ! Det havde jeg siddet og glemt . 
De myldrede om mig , som kunne i forsvinde imellem 
dem og blive borte for mig og alting blive 
vanskeligt  ! 
Jeg jog afsted som en fugl , blæsten har grebet . 

men jeg strittede imod . I var dog af kød og 
blod , og i sad et sted . Det stod ikke så længe 
på , dette , at jeg blev så tåbelig urolig . Skulle 
ikke jeg kunne finde jer , hvem skulle så ? 
Jeg løb til kræmmeren , som din moder syede 
for . Det var som at drikke et glas frisk vand , 
da jeg fandt på ham . 
Jeg stod der i hans butik og spurgte en kommis , 
og han gik med mit spørgsmål og kom tilbage . 
Så vidt de vidste , ude på kong Georgs vej ; 
de vidste det ikke bestemt ; din moder syede 
ikke længer for dem . 
Kong Georgs vej ! 
Kong Georgs vej , det var villaer , vidste jeg , 
og frisk luft . Jeg blev så lykkelig på dine 
vegne , min dreng , — så havde du dog fået 
den store himmel at se på . Jeg fandt , at det var 
stolt gjort af din moder ! 
Som om det havde haft det mindste at betyde , 
om i havde stået uden for fængselets port ! Jeg 
blev jo ført derfra , som jeg blev ført dertil . Og 
hvorfra skulle i vidst det ? Og om i havde vidst 
det og stået der , — i havde jo blot røbet al ting ! 
Det er ikke sådan at blive fri . Man skal igennem 
mange døre , før man er ordentlig afleveret . 
Men jeg var ude af den sidste og havde et par 
øre i lommen og fængselsselskabets løfte om 
at hjælpe mig afsted . 
Jeg kom bare for at kysse jer ; jeg havde ikke 

anden tanke i mit hoved , ikke tid til noget som 
helst , ikke en gang til at køre i sporvogn . Jeg løb 
alle vogne forbi for at nå ud på kong Georgs 
vej . 
Den lå fyldt af børnestemmer , fuld af børn , 
som legede . Alle mine årer svulmede , som stod 
jeg midt i det forår , jeg ikke havde oplevet 
det år . 
Jeg så ned over vejen og løftede hovedet , 
ledte og så så skarpt . Hvis du var imellem dem , 
løb der og lo og havde røde kinder ! Og jeg gik 
ned over vejen , langsomt den hele vej igennem , 
og lyttede og så , lyttede efter at høre din stemme 
mellem de andres og for at se dit runde barnehoved . 

men du var der ikke . Jeg så dig ikke . 
Jeg standsede en lille pige og spurgte hende , 
om hun ikke kendte dig . 
Hun stod og tænkte sig om . Så så hun op 
på mig . Nej , hun kendte dig ikke . Jeg nævnede 
hende alle dine navne , og hun tænkte sig om 
påny . Nej , hun kendte dig ikke . 
Så valgte jeg mig en stor dreng . Jeg spurgte 
ham først om dig og , for at hjælpe ham , om din 
moder . Men han vidste ingen ting og gik ligeglad 
sin vej . 
Så gik jeg ind igennem en låge og ringede 
på . 
De kendte jer ikke der . 


og jeg gik ind igennem alle vejens låger og 
ringede alle vegne på . Et sted stod der en symaskine 
oppe i et vindve . Jeg var blevet så 
angst ; jeg ringede så sagte . De kendte jer heller 
ikke der . Ingen steder kendte de jer . I var der 
ikke . 
Jeg stod midt på vejen , midt imellem de larmende 
børn . Deres støj gjorde ondt i min hjerne , 
solskinnet pinte mig , og disse døde huse måbede 
på mig . Jeg vidste et øjeblik ikke , hvor jeg var . 
Jeg stod og søgte i min hukommelse , om ikke 
noget skulle være foregået , som jeg ikke længere 
kunne huske , — om jeg ikke havde truffet 
jer og talt med jer og taget afsked med jer allerede 
for en måned siden . 
Men så læste jeg bogstaverne på vejhjørnet , 
følte kagerne i min lomme , huskede trappegangen 
og urtekræmmeren og vidste med det 
samme , at alting var i orden , og at det var mig , 
der som en nar spurgte al verdens fremmede 
mennesker , om de ikke kendte jer og vidste , hvor 
i boede , søgte jer i dette klister af menneskekroppe , 
— mens i var flygtet ud , hvor i kunne 
møde mig i den fred , der var vor , og som havde 
skjult os så ensomt og så trygt . 
I stod ude ved fængslet ! I stod dernede ved 
porten og ventede ! Vi havde blot ikke set hinanden , 
eller i var ikke kommet den gang ! 
Så dumt havde jeg kunnet bære mig ad denne 

første dag , jeg , som havde svoret at stable lykken 
op om jer slag i slag ! 
Det var så let at gå . Den slagne landevej , 
den førte lige ud til jer . To mil , halvanden mil . 
Jeg kunne se fængselskirkens spir . Der ude 
havde i stået den halve dag og ventet . Men 
nu kom jeg , og jeg kom ikke fra fængslet . Jeg 
kom fra landevejen , fra den store , åbne verden , 
så fri som et vindpust ! Det var skæbnen , der 
på fin vis havde lagt det til rette . 
Vejen var ganske hvid . Der var ingen skygge , 
ikke mere end en smal stribe af hvert træs 
stamme . Men for hver stribe , jeg vandt forbi , 
voksede min glæde . Og der stod høstakke 
rundt omkring på markerne , og deres Duft fulgte 
mig og bar mig , som sejlede jeg på en sky . 
Jeg gik så let ; jeg var så lykkelig . 
Der kom to henne på vejen , en kvinde og 
en lille dreng . Jeg kunne ikke gå roligt , jeg løb 
dem i møde . Men det var ikke jer . 
I turde ikke gå fra porten . 
Da solen sank , stod jeg ved omdrejningen , 
ved vejen , der fører ned til fængslet . Jeg kunne 
se porten der oppe fra . 
Men der stod ingen . 
Alligevel gik jeg derned , gik det hele fængsel 
rundt , løb som en vildfaren hund langs ringmuren , 
til jeg pludselig kom til mig selv og 
standsede . 

jeg ledte jo ikke , jeg løb jo blot , med øjnene 
i jorden ; det var mine ben , der løb med min 
overkrop og mit hoved . Jeg løb ganske tankeløst . 
Jeg var på landevejen , og det var aften ; der 
var stjærner på himlen , og luften var så 
kølig . Den strøg ustandseligt over min pande . 
Jeg var ikke vant til den kolde luft , ikke vant 
til den store himmel . Jeg blev så hjemløs , og 
jeg var så træt . 
Men jeg samlede mine kræfter , og jeg så mig 
om . Det brændte bag mine øjne , mine arme 
løftede sig , åbnede sig mod den tavse , tomme 
luft . 
— Emilie ! råbte jeg . 
Så kom jeg til at ryste . Mine ben vaklede 
under mig , mit bryst var så hult . 
Der stod en høstak ved grøften lidt længere 
fremme . Jeg vaklede hen til den og kastede mig 
ned . Alting lukkede sig omkring mig . 
Blot et øjeblik vågnede jeg . Det var en enkelt 
tanke , der gik igennem min hjerne . 
Hvor skulle i kunne stået ved porten så 
sent på dagen ? Man måtte jo for længe siden 
have set jer og givet jer besked ! 

da jeg slog øjnene op , var det lyst vidt og 
bredt omkring mig , så lyst og så langt at se , 
at jeg blev svimmel , som lå jeg øverst på et 
tårn , og jeg lukkede øjnene på ny . 
Jeg følte mig så underlig bedrøvet , som var 
der hændet mig noget , jeg ikke havde rede på , 
men som havde samlet sig i denne bedrøvelse . 
Det var blot et øjeblik . Så stod det hele mig 
klart . Jeg havde ikke fundet jer ! — der var 
gået et døgn ! — jeg var alene ! — jeg vidste 
ikke , hvor i var ! Og jeg rejste mig og stod og 
svinglede , så jeg måtte læne mig støtte til mod 
stakken . — mine fødder gjorde ondt , — det 
var så længe siden , de havde båret lædersko . 
Min mund fyldtes med vand , så sulten var jeg , 
og der hang hø i alle mine klæder , og min hat 
lå på jorden . 
Men bedst som jeg stod og havde fundet støtte 
på mine ben , skød blodet gennem mine lemmer ; 
det store , åbne land foran mig fortalte 
mig , at jeg var fri ; min beklemmelse forsvandt , 

« • .•awsem 
77 
og jeg forstod så lykkeligt , at hele den dag , 
som nu kom , var min , hver time af den , — når 
jeg begyndte at gå , ville hvert skridt føre mig 
nærmere til jer . 
Jeg stak min hånd i lommen efter pakken 
med kagerne og stod og så på dem . Et øjeblik 
fik jeg så ondt om hjertet , at jeg var lige 
ved at græde . De lå der så flade og ødelagte , 
— de havde dog været en part af min glæde . 
Jeg nænnede næsten ikke at røre dem . Det var 
jo dine . 
Men jeg var så sulten . Jeg spiste dem så 
hurtigt , og da den sidste krumme var borte , følte 
jeg mig lettet , fordi de var ude af verden og 
hverken kilde til sorg eller glæde mere . Jeg var 
helt glad , mens jeg stod og børstede mig for høet 
og pillede min frakke og spyttede på fingrene 
for at glatte dens folder . 
Der kørte så mange vogne ind imod byen . 
De var alle læssede med kurve fulde af ribs 
og kirsebær og med kyllinger i flade tremmekasser . 
På hver vogn sad der en mand og en 
kone . De var så indsvøbte i kavajer og tørklæder , 
at de fyldte hele sædet . Natten sad endnu 
i deres klæder . Jeg spejdede forgæves efter en 
plads til mig . En af dem råbte jeg an . Men 
manden drejede blot hovedet bag kavajkraven 
og så på mig og lod pisken falde dovent hen 
over hesten . 

jeg gik også helst . Det var ikke så langt . Jeg 
var så nær ved byen , at jeg kunne se morgenrøgen 
blåne over den . Lærkerne sang , og v ej støvet 
duftede så dugget . Der var så meget at fylde 
sig med , og mig gjorde denne store , blå himmel 
så stærk . Hvad gjorde det , at mine fødder 
var lidt ømme ? Jeg tænkte ikke på mine fødder . 
Og i , — i lå jo endnu og sov ,  .  .  . hvor i så 
var ! ^eg kunne altid sove , når jeg først var om 
bord på skibet . Den tanke faldt mig ind , tror 
jeg , fordi det slog mig , at jeg kunne gå hen og 
falde i søvn , bedst som jeg sad hos jer , være så 
træt ! Det er så latterligt med somme tanker ; 
de kommer bag på en og forskrækker en så 
tåbeligt . Jeg var ikke træt . 
Vingerne på møllerne neden for Frederiksberg 
bakke svingede så blødt og susede så sagte , 
solen skinnede sejlene helt hvide , og hen over 
tjørnehækken løb deres skygge som brede Eger 
i et uhyre skyggehjul . Det var så svalt at se ind 
under Søndermarkens trær , og ovre i zoologisk 
have gumlede og brummede det . Livet knurrede 
sig så godmodig vågent . 
Så lå de dér for mig , disse tusinder af huse . 
Jeg stod stille og så ud over dem . Jeg blev så 
uhyggelig til mode , — mine tanker ville ikke 
videre . Jeg stod blot og stirrede på alle disse 
Tage og tårne . 

det var et stygt øjeblik ! I var sluppet ud af 
min bevidsthed . Jeg så kun sten og røg . 
Jeg tænkte , det var sulten , at det ikke var andet 
end sulten , og gik ned i slotskroens have og 
satte mig ved et bord og bestilte en kop kaffe . 
Der sad jeg så og faldt i staver over min 
hånd . Den lå på bordet , min højre arm og 
min højre hånd . Jeg sad rank , og armen lå 
strakt , og jeg så , at hånden lå knyttet på 
bordpladen . Den lå så stift , og jeg mærkede , 
at den hvilede så tungt . Det slog mig , som var 
der noget , min hånd og min arm havde for , 
og som jeg ikke vidste af . De lå der , som var 
der noget , de truede og havde kastet sig over 
og tvang til jorden for at knuse . Jeg blev ærgerlig 
og spilede hånden op og lod et øjeblik 
dens fingre tromme i bordet . Så strøg jeg den 
hen over det , som når man kører en kattekilling 
over et tilsølet gulv for at lære den renlighed , 
og stemte den ned i lommen . 
Men da jeg havde drukket kaffen , lo jeg ad 
det hele . Jeg kunne ikke lade være at se på 
hånden ; jeg knyttede den endogså og strakte 
armen ud og lod den hvile på bordet . Det 
var ganske latterligt . Jeg skævede efter opvarteren 
for at se , om han ikke stod og lo mig ud . 
Men han var gået . Der var ingen andre levende 
omkring mig end nogle fugle og en lille , lænket 
abekat , der raslede op og ned ad en Stang . 

jeg gik ud på gaden . 
Jeg savnede de brede marker , jeg kom fra . 
Da jeg gik der ude , var alting muligt og dagen 
så uhyre lang ; da var jeg ven med solen ; det 
kom mig den gang for , som kunne jeg , hvis 
det blev nødvendigt , få den til for min skyld 
at tøve på himlen , til jeg havde fundet jer . 
Men her inde var solen en ganske anden ; den 
skinnede så ubevægeligt , og dens skær var 
målt nøjagtigt af . 
Hvor skulle jeg gå hen ? 
Jeg stirrede ned i flisen , jeg søgte et udgangspunkt . 
Og jeg løftede mine øjne og lod dem 
følge den lange , lige fliserække , som var den 
en sti ind i en urskov , den eneste rette sti . 
Og jeg gik til . 
Hvorfor kom i ikke , hvorfor var i skjulte for 
mig ? Mærkede i ikke , at jeg var kommet og 
gik og ledte efter jer ? Jeg syntes , i måtte 
mærke mine tanker ; de drejede sig om jer 
alene , og jeg syntes , de måtte gøre jer urolige 
og få jer til at bevæge jer imod mig . 
Jeg fortæller dig alt dette så omstændigt , min 
dreng . Virkeligheden har for længe siden spyttet 
det i ansigtet og lært mig at se på det med den 
koldeste spot . Alligevel er det så vågent i mig 
og gør mig så varm . Det hører hjemme i den tid , 
da min lykke levede endnu . Jeg har været lyk8i 


kelig og kan ikke glemme det . Jeg har ikke spotten 
rede , nu jeg lever det om igen . 
Jeg gik der på gaden og skældte mig ud for et 
forfjamsket drog , jeg , som ikke havde fundet jer 
i går . Alting i går stod for mig som det dummeste 
vanvid . Hvordan var det dog , jeg havde 
båret mig ad ? 
Nu var jeg så rolig , syntes jeg . Jeg måtte 
begynde forfra . Jeg slog en streg over dagen 
i går . Nu begyndte jeg først . 
Jeg gik på ny til eders bolig . 
Jeg stod på trappegangen og lyttede . Der var 
ingenting at høre bag din moders dør . Så bankede 
jeg på . 
Det var hende , den fremmede , som åbnede . 
— undskyld , sagde jeg , men den dame , der 
boede her før , har glemt en syæske , da hun 
flyttede  ! 
— så ? sagde hun og målte mig . 
— den står ude i skabet under køkkenbordet  ! 
Hun smækkede døren i . Men lidt efter kom 
hun tilbage . 
— nejl 
— vist så ! sagde jeg , den skal være der ! 
Hun rev døren op på vid gab . 
— vil de så selv se efter ! 
Jeg gik ind , og ud i køkkenet og så’ ind i det 
åbne skab . 
.  .  . Nej , i boede der ikke . Det var ikke jeres 


stue , ikke jeres bord og ikke jeres seng . Der 
stod en kanariefugl i vindvet . Men tapetet var 
det samme . 
— nej , den er der ikke ! sagde jeg og gik . 
Men på trappen standsede jeg . Var det hele 
ikke en drøm ? Jeg huggede min hånd i gelænderet ; 
det dirrede under mit greb . Men det var 
ikke noget bevis ; også det kunne være drøm . 
Jeg gik ned til urtekræmmeren . Disken stod 
fuld af små poser sukker . De var åbne alle 
sammen , men han var i færd med at lukke dem . 
Han tog en ad gangen og stødte dem lempeligt 
mod disken og strøg med sin pegefinger et par 
gange over papiret , så det bøjede sig i læg og 
lukkede over det lyse sukker . 
— jeg var her vist i går , begyndte jeg , men 
smilede i det samme og tog fat på ny , — jeg 
var her i går og spurgte dem om en syerske , 
der havde boet oppe på kvisten . Hun mener , 
at hun skylder dem et par kroner ! 
Han standsede i sit arbejde med den pose , han 
havde mellem fingre , og stirrede på mig som 
en abe , hvis bur man har nærmet sig . 
— nå ! sagde han og havde forstået , — ja , 
jeg husker det ; — nej , hun skylder ingenting ! 
Jeg bukkede og gik . 
I døren stod en politibetjent . Han forlangte 
dagens nummer af et skillingsblad og gik høflig 
til side for mig . 

jeg var så forunderlig rolig . Jeg sagde til mig 
selv , at jeg jo ikke var kommet her for at finde 
jer , men blot for at få det afgjort , koldt og 
klart , at her boede i ikke . Og det havde jeg fået . 
Altså boede i alligevel på kong Georgs vej . 
Jeg havde løbet så forstyrret derude i går og 
ikke set mig for . Der lå sikkert et eller andet 
hus skjult bag villaerne------- 
jeg gik derud . 
Der legede de samme børn , skinnede den samme 
sol , stod de samme huse . Endogså den symaskine 
oppe i vindvet stod på den samme 
plads . 
Men den dag kunne jeg tydeligt se , at det ikke 
var din moders . 
Å , jeg gik der så længe , så længe ! Og ingenting 
forandrede sig . Jeg var alene . Jeg følte mine 
kinder synke ind . Midt i den varme sol frøs jeg . 
Jeg var alene . 
Så var det , jeg løb , sprang på en sporvogn , 
kørte , helt ud til st . Annæ plads . Der lejede jeg 
mig et værelse i et skipperhotel , bestilte mad , 
spiste , spiste , og kastede mig på en seng . 
Jeg havde ingen kræfter , ikke før jeg fik sovet . 
Jeg måtte hvile . 
Jeg ville drømme om jer ! 

men min søvn havde ingen Art . 
Jeg sov , og jeg lå vågen , og sov på ny , og 
hver gang , jeg var vågen , jamrede jeg eders 
navne som et forladt barn . 
Da jeg omsider faldt hen , drømte jeg så besynderligt . 

det var en kirkegård . Der myldrede med 
blomster , så mange blomster , som jeg aldrig før 
har set , — uagtet alle gravene stod åbne , og 
alle kister var løftet op og stod så tæt , at man 
måtte klemme sig frem imellem dem . Og alle 
kisterne var uden låg ; de døde lå dér på 
hvide puder , klædte i hvidt . Og luften var fyldt 
af den vamle stank , som klæber ved ens hånd , 
når man har krammet et pelargonieblad . 
Jeg havde ingenting dér at gøre , jeg var mig 
intet mål bevidst , og dog drev så underlig en 
uro mig omkring derinde , og jeg var så bedrøvet 
som den dag , min moder blev begravet . 
Så gled jeg og faldt ind over en kiste . Min 
hånd slog ned mod en blød , klam pude , og 
jeg havde et ligs pande tæt under mit ansigt ! 

jeg tumlede op , stiv af skræk , og styrtede mod 
udgangen . Da var pludselig alle kister borte og 
gravene lukkede . Månen skinnede på de hvide 
gravmæler . 
Jeg var fyldt af rædsel . Af og til hørte jeg 
stemmer sige : se , der går han ! Men jeg mødte 
ingen ; jeg var alene derinde . 
Så var det pludselig dag , strålende sol over 
blomstermylderet . Jeg stod og talte med en mand , 
som aldrig før havde set denne kirkegård . 
— hvor er her dog henrivende ! sagde han . 
Men luften stod fyldt af den vamle pelargoniestank . 

— nej , vent til rosentiden ! svarede jeg . 
.  .  . Da jeg vågnede , var jeg mere angst end 
i drømme . 
Jeg tumlede op og ud . 
Det var nat . Tre , slog garnisonskirkens ur . 
Så syg var jeg , at jeg måtte presse min 
hånd mod min mund for ikke at kaste op . 
Men natteluften lindrede mig . Den var så 
kold og ren ; den gled ind under mine klæder , 
ind over min hud . Den var som et bad . 
Jeg kom så meget til mig selv , at jeg kunne 
skamme mig ud . 
Herregud , sagde jeg , vær dog lidt snedig ! Det 
hele er ikke andet end et regnestykke . Se lidt 
roligt på det ! 
Jeg havde jo endnu din moders p'ætter . 

ham kunne jeg jo søge , ham måtte jeg søge . 
Havde jeg gjort det straks , Havde jeg sparet 
mig selv for alt dette . 
Jeg havde blot ikke tænkt mig det nødvendigt 
at kalde en fremmed til hjælp , og nu , jeg var 
her , blev kan en fremmed og havde ikke længer 
noget at skaffe med os . Jeg havde jo troet , at vi 
tre skulle have mødt hinanden så nemt , — så 
nemt som det er at tænke en lykkelig tanke . 
Men der var jo så meget , jeg havde glemt at 
tage i betragtning , alting næsten ! Der var ikke 
en stump tilbage af alt det , jeg havde fablet 
sammen ; men det var kun kulisserne ; det gjorde 
ikke noget . 
Og så var der det , at han kunne falde på at 
gå med mig , at følge med op til jer . Jeg kunne 
ikke hindre det . Han havde jo været god mod 
jer . Jeg kunne ikke være bekendt at bede ham 
lade os ene . Vi havde jo ingen anden løn at 
byde ham end den at være vidne til vor glæde  ! 
Han var den eneste udvej ; jeg vidste ingen 
anden ; nu var der ikke nogen anden . 
Heller ikke faldt han mig ind netop da . Jeg 
havde tænkt på ham et øjeblik i går ; men jeg 
havde rystet ham af mig . Jeg havde ingenting at 
skamme mig over , men alligevel forstod jeg , at 
jeg ikke ville være den samme for ham som for 
jer . Han kendte jo kun den nøgne kendsgerning , 
og mig kendte han slet ikke . Hvor skulle han 

y 
87 
kunne undgå , når jeg stod over for ham , at se 
ar .det i mig end en straffet tyv ? 
Men det fik alt sammen at være ! 
Jeg gik igennem de tomme gader . Et sted stod 
jeg stille uden for en bagerkælders åbne trækrude . 
Der var lys nede i kælderen , og der 
strømmede varm brøddamp op om mig . De tumlede 
med brødene dernede , det gik så rapt og 
sikkert , og det lød så fejende og afgjort , hver 
gang en jærnplade raslede . Det var , som så jeg 
ind i min egen celle . Der havde alting været så 
sikkert og var gået så støt . Jeg syntes , jeg havde 
efterladt jer der . Der var alt for stor plads for 
mig i disse gader , som fortsatte sig og fortsatte 
sig . Jeg havde intet hjem for mine tanker mere . 
Og jeg stod atter ved eders gadedør . Der var 
ikke et menneske at se . Heller ikke jeg havde 
noget at gøre der . Alligevel tog jeg om dens 
lås . Den knirkede og smækkede tilbage igen . 
Naturligvis var døren lukket af . Jeg ville jo heller 
ikke ind . Jeg stod blot stille et øjeblik og tænkte 
på den tomme , tavse trappegang op igennem 
huset , på alle disse trin , som jeg kendte så 
godt . 
Men så vildt længtes jeg efter jer , at hørte jeg 
et vindve åbnes , hvor jeg gik forbi , for jeg 
sammen og standsede og så i vejret , som kunne 
det været jer , der havde set mig . 

. . . Han boede på dronning Olgas vej , nummer 
ni . Jeg så det i en vejviser , da butikkerne blev 
åbnede . Så nær havde jeg været ham allerede 
for to dage siden , da jeg løb kong Georgs vej 
op og ned , — og så boede han knap hundrede 
skridt derfra . 
Jeg gik igennem de lyse gader . Op over husene 
blev vinduer lukket op og morgensolen sluppet 
ind . Der var så tryg en sommerfred over alt , 
hvad jeg så . Jeg gik så rolig , nu jeg var inde 
på den nøgterne vej , som var jeg kommet tidlig 
hjemmefra og gik til min forretning , sikker på 
at finde den , hvor jeg i aftes forlod den . 
Jeg tog vejen over kirkegården . Der stod 
blomstrende roser rundt omkring , men jeg kendte 
den ikke igen fra drømmen . Det var dog denne 
kirkegård , det var alle disse grave , som stod 
åbne . Og det var alle disse roser . Jeg drømte 
blot , at der var mange flere . 
Hist og her gravede de en ny grav . Solen skinnede 
på den opkastede muld ; den så så lun 
og blød ud . Alting , selv døden , var den morgen 
som en eneste , fredelig lykke . Jeg så ned i 
en grav . Der stod lidt vand i bunden . Men 
graverkarlene havde nogle grene liggende ; dem 
plyndrede de for deres løv og kastede bladene 
ned , til de dækkede vandet som et lyst grønsvær . 
Så var jeg der . 
Jeg stod uden for hans hus . 

og det var dronning Olgas vej . 
Jeg vidste det . Jeg havde lige læst det henne 
på vejhjørnet . Alligevel vendte jeg mig og så 
mig tilbage , ned mod hjørnet , hvor pælen stod 
med navnet , som jeg havde læst . 
Jeg trængte til at vinde tid . Jeg havde alle 
mulige påskud behov . Jeg fik lyst til at gå 
tilbage for at læse navnet endnu en gang og 
blive sikker i det , som jeg ikke et øjeblik tvivlede 
om . 
Hans navn stod på lågen . 
Niels Jespersen . 
De sorte skrifttegn på dørpladen bandt mig 
så fast , naglede mig til virkeligheden , holdt mig 
som en klo . 
Jeg ville så gerne være gået . Jeg kunne jo 
kommet igen siden , — der var jo to dage endnu 1 
men hvis han stod deroppe og havde set mig , 
— at jeg tøvede som en skamfuld hund ! 
Jeg var lige så god som han ! 
Jeg gik ind og ringede på . Jeg stod på trappen 
og ringede på . Det var en stor , høj , gulmalet 
dør . 
Jeg så på mine støvede sko og så på min 
krøllede frakke . Min flip var snavset , og jeg var 
uredt og havde ikke vasket mig . Men jeg var 
ingen tigger , som han skulle beskytte og have 
medlidenhed med . Jeg var lige så god som han . 
Jeg hørte ham komme . Han tog låsen . 

det var en pige . 
Hun målte mig . 
Jeg sagde mit navn . 
Hun målte mig på ny og smækkede døren i 
og gik igen . 
Det varede en evighed . Jeg støttede min flade 
hånd mod dørkarmen . Jeg stirrede på brevkassen . 
Jeg lukkede min hånd over klokkegrebet . 
Der sad en nattesværmer , med sammenfoldede 
vinger , på den ene fylding . 
Endelig var hun der . 
Jo , Herren var hjemme ! 
Hun åbnede døren for mig . 
Det var en stor entre . Der hang så meget tøj . 
Så åbnede hun endnu en dør . 
.  .  . Det var ham , sådan som jeg så ham 
sidst . Han gik mig i møde , i en stue , hvor solen 
skinnede . 
— undskyld ! stammede jeg . 
Jeg opfattede ikke længer . Jeg vidste af ingen 
ting . Hvad jeg sagde , faldt som noget , der var 
lavet sammen for længe siden , og som nu , jeg 
sagde det , kom så underlig silde og blegnet til 
verden . 
— de ved , hvor Emilie er , ikke sandt ? 
Jeg hørte på min stemme , hvor jeg tiggede , 
og jeg væmmedes derved . Jeg ledte som en 
drukken efter mig selv , men jeg fandt ingen ting . 

jeg måtte klemme min hånd om en stoleryg 
for ikke at græde . 
Han smilede og så på mig . Han var så bleg 
og stod med hånden i lommen og raslede med 
nogle nøgler . 
— ja — for jeg kan ikke finde hende , — hun 
er flyttet , — jeg er kommet ud , — og jeg rejser 
til Amerika i overmorgen . — sig mig blot , hvor 
hun bor ! 
Men han svarede mig ikke straks ; han stod og 
så på mig , lige i øjnene , og vendte og drejede 
nøglerne i sin lomme . Så lukkede han hånden 
over dem , så de ikke hørtes længer , og trak sin 
hvide , glatte pande sammen i to tynde , lodrette 
rynker . 
— når , siger de , at de rejser ? spurgte han . 
— i overmorgen ! 
— de ønsker , at jeg skal hjælpe dem ! 
— ja . 
— hvor meget mener de , de har brug for ? 
Jeg smilede ganske fjollet . Jeg tænkte , han ikke 
havde forstået mig , og stod og ventede på at 
se ham smile på ny . 
Han trak blot nøglerne op af sin lomme og 
stod med dem i sin hånd . 
— jeg kan ikke hjælpe dem på anden måde , 
sagde han , men de kan rolig forlange ; jeg er 
villig til at strække mig endogså meget vidt ! 
Jeg blev så forknyt . 

— ved de ikke , hvor hun er ? 
Det lille nøgleknippe var som en bold i hans 
hånd ; han kastede det i vejret og greb det , og 
sådan blev han ved i nogen tid . Og hans øjne 
fulgte denne leg , som havde han ikke andet i 
sine tanker . 
Så holdt han pludselig op og så på mig . 
— hun kommer ikke dem ved ! sagde han og 
stak hånden med nøglerne i lommen . 
Jeg lagde begge mine hænder på stolens ryg 
og tvang den bag over , ind imod mig . Jeg stod 
så usikkert på mine ben . 
— kommer ikke mig ved ?  .  .  . Sig mig , kan 
de ikke huske mig ? 
— er de syg , eller har de drukket ? spurgte han 
tørt og så op og ned ad mig , — de hører jo , 
hvad jeg siger ! 
Ja , jeg hørte , hvad han sagde . Jeg måtte blot 
se mig om , se på ham , — at jeg ikke var gået 
fejl , at det var ham , ham og ikke en fremmed , 
som stod der . Det sved inde i mig , som rev en 
nål sig vej derinde . 
— men hvad vil det sige ? — hvor er hun da ? 
Min drøm stod med et så levende for mig . 
— er hun død ? spurgte jeg . 
— det kan være dem ganske ligegyldigt , hvor 
hun er ! svarede han , — hvor hun så er , kommer 
de i ethvert tilfælde til at lade hende 
blive  ! 

jeg krammede stolens plyds under mine hænder 
og stirrede ham i hans øjne . 
— jeg vil vide , hvor hun og drengen er ! 
Sagde jeg . 
Jeg var ved at vokse mig selv af hænde . Jeg 
slog skam og alle forknytte tanker ned . 
— husk på , hvor jeg kommer fra ! hviskedee 
jeg , — husk på , jeg har bevist , at jeg ikke kender 
noget hensyn ! — jeg viger ikke tilbage for 
noget middel ! — jeg vil vide , hvor de er ! 
Han rørte sig ikke . De to rynker over hans 
næserod blev som to skarpe streger . 
Så hamrede han sine knoer i små , afmålte 
slag mod bordpladen . 
— for mig kan de gøre , hvad de vil ! sagde 
han . Hun er her , i mit hus , som min hustru ! 
Heller ikke jeg er bange for noget som helst 
middel . Så klog er de vel endnu , at de forstår , 
at hvis jeg anvender midler , bliver det 
dem , der trækker det korteste strå ! 
Der kom ikke en lyd over mine læber . Inde 
i mig var der noget , som uden kræfter stred for 
livet ; men det druknede . 
— den sag er altså afgjort imellem os ! hørte 
jeg ham sige , — hvad det andet angår , pengene , 
behøver de blot at ytre dem ! 
Han slog ud med hånden ; jeg så den bevæge 
sig igennem solskinnet , det sorte frakkeærme 
og den lyse hånd ; det kom mig ganske 

mekanisk for ; jeg forbandt ikke noget med nogen 
ting . Jeg stod blot og ventede , at noget 
skulle ske , et eller andet pludseligt , der kunne 
bringe hjælp , — at døren skulle gå op og i 
to komme ind og falde mig om halsen og le mig 
ud , nu i ikke kunne drive eders aftalte spil videre ; 
jeg lyttede , om i ikke hviskedee mit navn gennem 
nøglehullet , som når børn leger skjul---- 
endnu da han tog mig om armen og førte 
mig ud gennem entreen , ventede jeg . Jeg så 
mig om , jeg ledte efter jer . Men i var der ikke , 
og alle døre var lukkede . 
Så drejede han smæklåsen fra . 
— tænk dem nu om og kom så ind i forretningen 
i formiddag ; mit ord står jeg ved ! 
Sagde han . 
Døren slog i bag mig . 
Jeg stirrede op over huset , lyttede ved plankeværket 
ind til gården . 
Men der kom ingen . 

jeg sad på en trappegang ovre i falkoner 
Alleen , i et sted , der lå lige for dronning Olgas 
vej . Den ene gangdør stod åben . Jeg kunne se 
ned over vejen i hele dens længde . 
Jeg sad og ventede på , at han skulle komme 
ud af lågen og gå . 
Jeg havde en eneste tanke ; jeg ville se jer , 
høre , hvad det var , han havde gjort jer , og tage 
jer med mig , — lige meget hvorhen ! 
Amerika , fængselsselskabet , damperen , — alt 
det gjaldt ikke længer . Alle mine tanker indtil 
dette øjeblik var som blæste bort . Nu vidste jeg , 
hvor i var . 
Han ville strække sig endogså meget vidt , — 
jeg skulle komme til at trække det korteste 
strå , — han stod ved sit ord------ 
dette lille stive stykke fotografipap ! Han 
tænkte , at en fyr som jeg var vippet med et par 
Sedler ! At blot han lovede sølv , bukkede jeg og 
troede på hans tykkeste pral  ! Penge  ! Jeg skulle 
solgt jer til ham ! 

og så troede han mig ikke , troede , at jeg løsladte 
straffefange var så bange som en gennempryglet 
hund , der ikke tør røre sig , og tænkte , 
at nu luskede jeg af for stedse , blot fordi jeg lod 
mig føre ud og den gang stod mere fattig på 
ord end den ulykkeligste stumme . 
Sådan kan det altså gå . Det værste øjeblik 
kan vende sig til et svineheld ! Lykken ledte mig , 
lykken var mig god ! Jeg havde ikke brølet op 
og truet og slået om mig . Så ville alting stået 
meget vanskeligere . Det var så godt , som var 
det hele den snedigste plan ! Nu gik han rolig fra 
sit hus . Nu troede han , jeg var knust . 
Det varmede mig helt ind i min sjæl , det gjorde 
mig så stolt , som var det min egen kløgt , der 
havde virket . Det var første gang , jeg blev 
mig bevidst , hvor det er lykkeligt at besidde 
kløgt , og at jeg besad den og længtes efter at 
bruge den som en dreng , der er blevet voksen 
og har fået våben . Det gjorde mig så godt , 
at denne mand var skudt op for mig som et fast 
stykke kød og blod , der stod mig i vejen , og 
som min vilje kunne hugge løs på uden at svirre 
rundt i luft og tåge . 
Oppe i etagerne gik en dør , og jeg hørte en 
mælkespand hvine og nogen komme ned over 
trapperne . Det var en lille pige . Jeg flyttede mig 
for hende og lod , som bandt jeg mit skobånd . 
Der kom af og til en eller anden . For hver , der 

kom , fandt jeg på noget nyt , — jeg gik langsomt 
ned over de få trin , som kom også jeg 
oppe fra , eller jeg stod inden for døren og så 
ned i gulvet og ledte i mine lommer . Men kom 
de tilbage , sad jeg på trappen med hovedet 
støttet i hænderne , som var jeg blevet syg og 
hvilede mig . De så blot på mig og smøg sig 
hurtigt forbi mig . Jeg sad i angst for , at en 
skulle standse og spørge mig og blive deltagende . 
Men det hændte ikke . Heldet fulgte mig den 
morgen . Selv menneskenes skræk for at spilde 
tid og komme ind i noget ved at hjælpe en syg , 
tog min lykke i sin tjeneste . 
Så så jeg ham . 
Han stod uden for lågen , i lys , grå overfrakke , 
lys , grå hat . Det tog så lang tid for 
ham at få trukket handskerne på , og imens 
stod han og så langsomt ned over vejen , til 
begge sider . 
Så kom han gående . Han gik på solsiden , 
sindigt og roligt , som var det varmen , der gjorde 
hans gang så langsom . Ovre på hjørnet standsede 
han og drejede hovedet for på ny at se ned 
over vejen . 
Jeg havde rejst mig og stod trykket ind i 
krogen ved døren . Blodet bankede i min Hals 
af angst for , at nogen skulle komme netop nu . 
Så var han borte . 
Jeg stod i døren og stirrede ned ad Alleen . 

han gik et stykke fremme , ovre på den 
anden side , grå og stiv som en vandrende 
milepæl  ! 
Jeg gik efter ham , fra træ til træ , så langt 
bag ham , at jeg netop så hans ryg en gang 
imellem komme frem iblandt folk . 
Så sprang han på en sporvogn , der forsvandt 
om hjørnet af roligheds vej . 
Jeg måtte støtte mig ved et træ . Det var , som 
kom jeg op fra en grav , som var han forsvundet 
af verden ! 
Jeg ville løbet til jer , havde jeg tænkt , når 
dette øjeblik kom . Men jeg kunne ikke . 
Jeg var så forvirret . 
Mens jeg sad på trappegangen , var det ham 
alene , jeg havde tænkt på . Nu , han var borte , 
dukkede i frem med en magt , der fik alle mine 
tanker til at ryste og famle . 
Det var , som var der så langt til jer , som 
måtte jeg over en gyngende mose , — gennem 
en mur , for at nå jer ! Jeg vidste ingenting om 
jer , vidste , hvor i var , men ingenting om jer . 
Det for mig gennem hovedet : sæt han havde 
dræbt jer ! 
Den slog mig ved sit vanvid , den tanke . Men 
den satte mig i gang , den drev mig imod jer . 
Jeg kunne ikke leve uden jer . 
Jeg blev så kold til mode . Jeg gik vejen tilbage 
til hans hus og var mig så rolig bevidst . 


at skulle det være , var jeg rede til at begå en 
forbrydelse for at vinde jer fra ham . 
Pigen lukkede op . 
Det gav et sæt i hende , da hun så mig , og 
hun ville slå døren i . 
Men min fod var imellem . 
— er — fruen hjemme ? spurgte jeg . 
Jeg ledte efter ordet og smilede , da jeg fandt 
det . 
— de kommer ikke ind ! 
Jeg havde ventet , hun havde svaret , der var 
ingen frue . 
— jeg så hende i vindvet ! løj jeg , som havde 
hun nægtet hende hjemme , og skød døren op . 
Hun så ud , som ville hun skrige . Men jeg 
var inde og trak døren fra hende og skubbede 
den i og stillede mig med ryggen op ad den . 
— kald de rolig på hende ! sagde jeg . 
Men hun flyttede sig ikke ; hun lignede en mus , 
der er dumpet ned på et stuegulv midt i det 
fuldeste dagslys , alt for lille og spinkel til at 
rumme så stor en forskrækkelse . 
— ja , så må jeg selv  ! sagde jeg og skød 
hende til side . 
Hun tumlede af vejen ; hun stod så løst på 
sine ben . Så så hun forskrækket op over tøjet 
på knagerækken , som tog hun det med sig ved 
sit blik , og løb ind gennem en dør og låsede 
den efter sig . 

jeg ville ikke gået ind ; jeg ville ikke gå 
længere end her til , ikke møde jer i hans Stuer . 
Men var hun ikke løbet , havde jeg kaldt på jer , 
råbt jeres navne , så i havde hørt det . 
Jeg blev stående , hvor jeg stod , med min ryg 
presset mod den lukkede gangdør , og stirrede 
frem for mig , stakåndet og stiv i alle lemmer . 
Nu ! — nu ! for det igennem mig med 
en hast og en angst , som stod jeg og skulle 
skydes . 
Så var det , jeg hørte din moders skridt derinde 
bag døren . 
Å , det var , som stod jeg på den gamle trappegang 
og havde banket og hørte jer komme . Jeg 
ville gå frem , — men jeg havde ikke mod . 
Tårerne løb mig ned over kinderne . 
Døren gik op , og din moder---------- 
ja , det var dig ! — du , som jeg har elsket med 
al mit hjertes reneste glæde , og som jeg elsker 
den dag i dag , fordi du har fyldt mit liv med 
den eneste lykke , jeg har attrået , — du stod 
dér tre skridt fra mig . 
Jeg ville grebet dig i mine arme , i et eneste 
øjeblik druknet så lang en tids forvirring , — 
men du så så fremmed ud  ! Dit hår lå kruset 
ned om dine kinder , du var så kostbart klædt , 
— og du blev stående i døren med din ene 
hånd om dens karm . 
Men det var dig ! 



r 

ioi 

et øjeblik forløstes al min indestængte fryd , 
og de hedeste ord tumlede gennem min hjerne . 
Men de brændte fast på min tunge . 
— Emilie , jeg er kommen ! sagde jeg så vegt , 
som var det en bøn . 
Jeg så dig presse din hånd så hårdt om 
karmen , at din arm dirrede . Dit ansigt var 
hvidt og uden træk . Kun dine øjne skinnede 
mørke og store . 
— hvad vil du mig ? sagde du langsomt , — 
du ved det jo ! 
Jeg stod og så på dig , ledte efter dig som 
den , du var , da du stod på gaden og så mig 
køre bort , strøg dit hår bort fra dine kinder 
og klædte dig i din gamle kjole . 
— jeg kommer for at hente jer ! sagde jeg . 
Du rystede på hovedet . 
— hvorfor siger du det , når du ved besked ? 
— vil i ikke følge med mig ? 
— du ved det jo ! — du ved det jo ! 
— jeg har søgt efter jer i tre dage ! 
Din arm støttede så stift mod karmen , som 
var den et naglet stykke træ . 
— men det er jo forbi ! sagde du utålmodigt 
og uroligt og så underlig højt . 
Jeg gik hen til dig , tæt hen foran dig . 
— hvad er forbi ? 
Der kom en angst i dine øjne ; den sugede 
mig fast , som ville den stivne mig , og du løftede 
i 
e 



4 
« 
It 
$ 


den arm , du havde fri , og holdt den dækkende 
imellem dig og mig . 
— du må ikke gøre mig fortræd ! råbte du . 
— hvad er forbi ? 
Dit bryst gik så hastigt , at dit åndedrag 
kvalte dine ord . Jeg fik intet svar . 
— er du gift ? 
— ja ! — han ville have det ! svarede du i 
flyvende fart , — jeg kunne ikke gøre andet ! — 
og du — — 
— og jeg ? 
Du så , at jeg ikke slog dig , ikke rørte dig , så 
ned over mine skidne klæder og min krops 
lurvethed og blev rolig . 
— du ved jo , hvordan du er ! sagde du afgjort 
og fast , — du kender dig jo selv ! — du måtte 
jo vide , hvad det ville blevet til ! 
Dagslyset bag dig flimrede for mine øjne , 
stuen derinde blev til tåge , — du havde så 
uskyldigt ret ! Du vidste jo ikke , hvad jeg havde 
tænkt , mens jeg sad i min celle , alle mine planer 
for din skyld , alt , hvad jeg havde villet . 
— å , hviskedee jeg , jeg kom jo for at sige 
dig , at nu går jeg ud for at arbejde ! 
Så greb jeg din hånd . Den var kold og 
blød . 
— Emilie ! blev jeg ved , hvad der er sket , gælder 
ikke ! Det gælder ikke ! Jeg kan ikke leve 
uden dig ! 

din hånd gled ud af min ; du trak den 
til dig . 
— det er til ingen nytte ! sagde du . 
— jeg er stærkere , end du tror , stærkere nu 
end nogen sinde ! Du kender mig ikke ! Du vidste 
ikke , hvor meget du var for mig ! Jeg vidste det 
ikke selv ! Jeg lærte det jo først , da jeg sad alene 
og længtes efter dig ! Jeg skal slide mig ihjel for 
din skyld ! Mit liv er blevet dit ! Det er der 
intet , intet som helst , der kan forandre ! 
Du sukkede blot . 
— det er jo forandret ! sagde du . 
Men du vendte hovedet bort . Jeg så din kind 
rødme svagt , og du åndede så hastigt . 
— Emilie ! du lyver ! brød jeg ud fuld af glæde 
og søgte dine øjne . 
Men du hørte mig ikke . Du stod og stirrede 
på gangdøren og lyttede . 
Der lød skridt ude på gruset . De standsede . 
Der var den samme angst som før i dine 
øjne . 
Men så ringede en mælkeklokke . 
Jeg greb efter din hånd . 
— har han truet dig for min skyld ? spurgte 
jeg og følte mine skuldre brede sig . 
Men du rev hånden til dig . 
— gå ! sagde du , — du skal gå ! — du må 
ikke være her ! —- du har ingen ting at gøre 
her ! — hvorfor bliver du dog ? 

jeg så på dig . Jeg begreb med et så tørt , 
at hvad jeg sagde dig , åndede du bort som 
sæbebobler . 
Jeg fik så kold en medlidenhed med dig , som 
du stod dér i din angst for ham . 
— ja , sagde jeg , — jeg skal gå ! 
— nu ! — nu ! du må ikke vente ! blev du 
ved . 
Men jeg gik ikke , ikke straks . Jeg måtte knytte 
mine hænder ; de famlede så hjælpeløst . 
— jeg vil se drengen ! — hører du ! — blot 
se ham ! 
Du løb ind igennem stuen ; det raslede af silke 
omkring dig . 
Der blev så underlig stille i det hele hus . Jeg 
følte mig så forladt og så alene , som var i det 
øjeblik hver lyd i hele den store verden død . 
Så kom du med ham . Du slæbte ham ved din 
hånd , og han måtte løbe for at følge dig . 
Han var blevet så stor , og han var så fin . 
Og han ville gemme sig bag din kjole , men du 
skød ham frem . 
Jeg bøjede mig ned imod ham ; jeg rørte ham 
ikke ; jeg bøjede mig blot og søgte hans øjne . 
— kender du mig ? spurgte jeg . 
Min stemme var så hæs . 
Han svarede ikke . 
Så trak du i hans arm . 

— nå ! hvem er det ? 
— far fra Skindergade ! sagde han sagte og 
gemte sig bag dig og løb ind igennem stuen . 
Jeg nikkede til dig . Jeg var så rolig . 
— tak ! sagde jeg og åbnede gangdøren 
og gik . 

jeg gik den korteste vej ind til hans forretning . 
Jeg måtte have ham tæt foran mig , stille 
mig op lige over for ham , se ham , føle ham som 
et stykke liv , fornemme ham med mine sanser . 
Spot , had , hån imod mig selv og imod ham , 
imod dagslyset og imod jorden , mod den mindste 
ting og mod alle livets magter , fyldte mig og 
drev mig til ham . Hvad jeg ville ham , tænkte 
jeg ikke på . Vi måtte blot stå over for hinanden , 
han og jeg , indenfor den mindste kreds , 
der kunne drages om os . 
Jeg traf ham i hans kontor . Det var et lille 
kælderrum med en rude ud mod en lyskasse 
og den solbeskinnede gade med dens vandrende 
ben øverst oppe . Der stank af ost og saltet 
smør , og fyren , der førte mig til ham , tørte , før 
han bankede og tog om låsen , sine fede , blege 
mælkefingre i et forklæde , der var plettet af lage . 
Han sad ved en pult og skrev . 
— nå , er det dem ! sagde han og så hen 
på mig og nikkede smilende og skrev videre , — 
sæt dem ! — undskyld et øjeblik ! 

jeg blev stående . Der lå en stor hund foran 
kakkelovnen og sov og peb i søvne ; den åbnede 
blot øjnene og så på mig og faldt så hen 
igen og lå og peb . 
Så snurrede han rundt på stolen og sprang 
ned og gik hen til pengeskabet . Jeg hørte sedlerne 
knitre mellem hans fingre . 
Da han kom tilbage , stod han med pengene i 
sin hånd . 
— jeg er ikke rig , sagde han og smilede undskyldende , 
— det må de endelig ikke tro  ! 
Hans høflighed stank af glæde som hans kælder 
af ost . Jeg så , hvor han var lettet ved at 
se mig . 
— kan to hundrede gøre det ? spurgte han . 
Jeg stirrede på pengene i hans hånd og lod , 
som tænkte jeg mig om . Hans glæde gjorde mig 
så godt . 
Så mødtes vore øjne . 
— jeg rejser ikke ! sagde jeg . 
Han kneb sin pandehud sammen i de to lodrette 
rynker , og hans øjne blev små , som om 
de samlede al deres sekraft og borede den ind 
i mig . Så snurrede han rundt på hælen og gik 
tilbage til pengeskabet og kastede sedlerne derind 
og slog skabets dør i med et smæld . 
— ja , det må de jo om ! sagde han og gik 
hen til sin pult og tog en bunke papir og stødte 
den mod pulten for at rette den af . 

— men to gange gentager jeg ikke mit tilbud ! 
Fortsatte han og vendte sig om imod mig , 
— det ligger ikke for mig at være godgørende . 
Jeg gik ud fra , at de forstod min bevæggrund , 
når jeg var det denne gang ! 
— formodentlig den samme , der får mig til 
at blive ! svarede jeg tørt . 
— formodentlig ! gentog han og bukkede , —• 
jeg forstår dem så udmærket godt ! Jeg beklager , 
at jeg nu må indskrænke mig til at føle 
medlidenhed med dem , — med mindre de skulle 
komme på bedre tanker , før de beslutter dem 
til at gå ! 
— jeg rejser altså ikke ! gentog jeg sindigt 
og med en vægt , som var det en forhammer , 
jeg svang . Jeg havde en glæde af mine ord , som 
var det mine Armes kræfter , jeg øvede . 
Han trak på skuldrene , slap papirbunken og 
lod sin arm hvile hen over pulten , som lå der 
noget under armen , der havde hele dens længde 
behov for at blive trykket ned . 
— de lever vel ikke i den vildfarelse , at jeg 
har opfordret dem til at rejse ? sagde han . 
— jeg lever ikke i nogen vildfarelse ! svarede 
jeg , — tværtimod ! Jeg er fuldt ud på det rene 
med , hvad jeg skylder dem ! Jeg bliver her , fordi 
de er her ! 
Han smilede . 
— det er vist ikke ganske korrekt udtrykt ! 

— å jo ! blev jeg ved , — det kunne jo være , 
det blev dem , der kom på bedre tanker ! 
Han løftede sin hånd , så hans arm dannede 
en ret vinkel , og lukkede hånden knyttet sammen . 

— kan den tanke trøste dem , svarede han , 
så behag dem endelig i den ! 
Jeg gik hen ved hans pult . Vi stod så tæt ved 
hinanden , at jeg kunne revet violbuketten af 
hans knaphul . 
— de har taget fra mig , hvad jeg ejede og 
havde , sagde jeg , — stjålet , næsten myrdet !  .  .  . 
Vaer dem ! nu er det min tur ! 
Han lo , en latter , der lød som et dyrs knurren 
inde i ham . 
— å ja , de har jo øvelsen ! 
— vaer dem ! — før de kommer til at græmme 
dem over , at de tvang mig til at blive i den ! 
Han gik hen mod døren . 
— vi spilder vist blot hinandens tid ! sagde 
han og tog om låsen . 
Det var , som jog det , der var min vilje , hjemløs 
rundt i mit legeme for at ende i mine hænder 
og hidse dem til virksomhed , til vold . Men 
jeg rørte mig ikke . Jeg så rundt i hans kontor , 
som tog jeg mål af alt derinde ; jeg følte det 
som en trussel og som en tåbelighed , men 
det befriede mig . Jeg endte med at stirre på 
hunden ; den lå og peb . 

han havde fulgt mit blik og smilede . 
— jeg har købt den i dag , sagde han , — den 
er ikke husvant endnu , derfor piber den . Når 
man har sin bolig så langt ude som jeg , må 
man have en hund . Der er så mange , der løber 
en på dørene ! 
Jeg bøjede mig ned og kaldte på hunden . 
Den rejste sig og kom hen til mig , snusede til 
mig og strøg sig op ad mig og så taknemlig 
på mig , mens jeg klappede den . 
Han åbnede døren , og jeg gled forbi ham som 
en skygge . 
Ude på gaden famlede mine hænder i den 
tomme luft , som hang der Tove ned fra himlen , 
at et stakkels styrtefærdigt menneske kunne have 
noget at gribe om for at holde sig oppe . 
Jeg skyndte mig af sted , løb omkring på må 
og få , følte hverken sult eller træthed . 
Solen var nede , før jeg vidste , hvor lang en 
tid jeg havde spildt . 
Da faldt der mig en mand ind , — gamle 
Svendsen , kassereren , der den aften betroede 
mig de penge , som jeg beholdt . 
Jeg vidste , hvor han boede . Jeg ejede kun et 
par øre . 
Han lukkede selv op , stod der i døren i slåbrok , 
med lang pibe i munden og brillerne nede 
på næsen . 

han kendte mig ikke straks ; jeg måtte nævne 
mit navn . 
Hans grå øjne stirrede på mig over brillerne . 
— herregud ! sagde han , — er det dem ! Kom 
ind ! Kom ind ! 
Han gik baglængs foran mig , og jeg kom ind i 
hans stue . Den var fyldt af tobaksrøg , der i 
grå tåge drev mod det åbne vindve , og over 
bordet lå  » Nationaltidende « s aftennummer udbredt . 

da han havde lukket døren , kom han hen til 
mig og rakte mig hånden , med et kast , som 
ville han gøre en forglemmelse god . 
— sæt dem  ! sæt dem  ! sagde han og trykkede 
mig ned på en stol og stod foran mig og stirrede 
på mig . 
— det var dog uhyggeligt , som de er bleg ! 
Blev han ved , — fejler de noget ? Vil de have 
et glas øl ? Jeg har ikke andet at byde dem , 
men de skal få et glas øl ! Bliv bare siddende ! 
Han gik mod døren ; men som han stod med 
låsen i sin hånd , vendte han sig og så hen 
over alt , hvad der var i værelset , akkurat som 
pigen i Morges havde set op over tøjet på 
knagerækken i entreen . 
Jeg så smilende på ham . 
— å , lille ven ! sagde han og skyndte sig 
hen til mig og greb min hånd , — jeg ville 
ikke såre dem ! Nej , det smil gør mig ondt ! 

de må ikke være vred på mig , fordi jeg kom 
til at tænke — på den gang ! 
Han rystede på hovedet og sugede på piben 
og gik og kom tilbage med en flaske og et glas , 
som han stillede foran mig . 
— se så ! sagde han og gik hen over gulvet , 
— nå ! — ja , nu er altså den tid gået , og 
dermed er det forbi og de og jeg lige gode mænd 
for Vorherre ! 
Den stille sommeraften , hyggen i hans stue , 
freden om ham , foldede sig så tæt omkring 
mig som en træt fugls vinger . 
— jeg kommer , sagde jeg , for at bede dem 
tilgive mig , hvad jeg den gang gjorde ! 
Det var løgn . Det var ikke derfor jeg kom . 
Og dog var det i øjeblikket så sandt , som noget , 
den reneste sjæl har svoret på . 
— slidder , sladder ! sagde han og stampede i 
gulvet og lo som et barn , der har fået skænd 
og halvt grædende ler og begriber , at sagen er 
ikke så slem , — hvad har de gjort mig ? Snak 
ikke om det ! Når man er blevet så gammel 
en Karl som jeg , ved man , at man har ingen 
ting at tilgive hinanden , — at man har ikke 
andet at gøre end at hjælpe hinanden , — hvis 
man kan ! 
— ja , sagde jeg , det er netop det , — hvis 
man kan 
han stirrede på mig over brillerne . 

— er der noget besternt , de tænker på ? 
Spurgte han . 
Jeg sad og pillede ved min hats bånd . 
— jeg tænker på , sagde jeg , om det ikke var 
muligt , at jeg kunne få min gamle plads igen ! 
— ja , jes tænkte det nok ! svarede han med 
et suk , som havde jeg røbet ham en stor sorg , 
og vendte ryggen til mig , som om alene synet 
af mig gjorde ham ondt , — nej , lille ven , blev 
han ved , nej , det kan de ikke ! 
Så stoppede han med fingren tobakken 
sammen i pibehovedet og gav sig til at gå op 
og ned ad gulvet . 
— hvor kunne de nu tænke dem det ? sagde 
han og rystede atter på hovedet ; — herregud , 
er de så letsindig ? Ja , de må ikke misforstå 
mig , — det er slet ikke noget ondt at være letsindig ! 
Jeg har selv haft en nær slægtning ; han 
var det bedste menneske på denne jord , — han 
havde blot den fejl , at han hver dag troede , at 
i morgen blev han rig , og på den konto indrettede 
han sig flot og behageligt og var altid 
forhåbningsfuld og glad . Men  » i morgen «  lod 
vente på sig , og så stod han der og havde bedraget 
en mængde mennesker , — mest sig selv , 
kan de begribe . Det var såmænd aldrig faldet 
ham ind at ville narre nogen  ; han mente så sikkert , 
at den dag kom , da han kunne give hver 
sit . Der var kun en ting , der forbavsede ham . 

— at man ikke havde den samme tålmodighed 
som han . — nej , det er ikke noget ondt at være 
letsindig ; det duer blot ikke . Man må huske 
på , at tillid er en vare , der kun kan holde sig 
et døgn igennem . For verden er nu engang sådan , 
sukkede han , at disse åndelige værdier , — 
ja , de gælder slet ikke , når der ikke er en støt 
hånd til at påtegne dem ! 
Jeg sad og så ned i gulvet . 
— tror de , den sidste tid er gået sporløst 
hen over mig ? spurgte jeg . 
— folk har travlt og ikke tid til at vente på 
hinanden ! svarede han . 
Så kom han hen til mig . 
—jeg ville så gerne kunne hjælpe dem  ! sagde 
han , — om ikke andet , så trøste dem ! De må 
blot gøre dem klart , at de må begynde forfra , 
hvor de nu tager fat . Men det betyder jo ingenting , 
— de er jo ung — og løs og ledig , ikke 
sandt ? 
Jeg bøjede blot mit hoved . 
— kunne de da ikke tænke dem at rejse ? 
— jeg ville helst blive her , sagde jeg , og stirrede 
på en knast i gulvet , — og arbejde mig op 
mellem de mennesker , som for øjeblikket ser ned 
på mig ! 
Han lagde sin hånd på min skulder . 
— nej , stakkel ! svarede han , — dertil hører 
der større kræfter , end de ser ud til at eje ! 


ns 
— jeg ville så gerne prøve det ! 
Han tav et øjeblik . 
— tror de virkelig , de er stærk nok til at 
døje alt det , de kommer til at gå igennem ? 
Spurgte han så . 
Jeg løftede hovedet og så på ham . 
- ja ! 
Så lod han hånden glide fra min skulder og 
stod og røg langsomt . 
— ja , ja ! sagde han , — det kommer jo ikke 
mig ved : hvorledes ! Deres gamle plads kan jeg 
desværre ikke skaffe dem i men er der noget , de 
trænger til , som jeg kan hjælpe dem med , så 
kan de rolig sige det ! 
Jeg rejste mig , jeg måtte stå for at have det 
fulde herredømme over mig selv . 
— jeg har ingen penge ! stammede jeg . 
Han smilede og gik hen til sit skrivebord . Da 
han kom tilbage , rakte han mig to tikronesedler . 
Jeg tog tavs imod dem . Jeg turde ikke tale . Jeg 
var angst for at høre min egen stemme , angst 
for at høre mine egne ord . 
Så gled hans blik ned over mine klæder . 
— jeg står og tænker på , sagde han langt 
om længe , — deres tøj — de kan ikke vise 
dem sådan , — de må ikke blive vred , — jeg 
har noget , tror jeg ,----- 
han gik sin vej og kom en stund efter tilbage 
med en stor pakke , som han lagde i min arm . 

— husk på , sagde han og greb min hånd , 
— jeg sårede dem før ! — det er kun så lidt , 
dette her ! 
Så skød han mig ud . 
Jeg bar min pakke og mine penge gennem 
gaderne , ud til det lille skipperhotel . 
Der lagde jeg mig på sengen og borede mit 
ansigt ned i puden , skjulte det dybt i den , så 
der blev mørkt om mine øjne . 

dagen efter sejlede damperen . 
Jeg stod nede ved havnen den sidste halve 
time , før den gik . Den tanke , at jeg ikke skulle 
med , gjorde mig så latterlig ondt , at der var 
øjeblikke , hvor jeg tvivlede på det , som var 
sket , og endnu havde håb nok til at tro , at det 
var et væv af fejltagelser eller lutter fantasi , — 
trods de klæder , jeg bar , trods det , at jeg blev 
stående og ikke gik om bord , men gemte mig 
bag vareballer for ikke at ses . 
Der var så mange mennesker omkring mig , 
så stor en travlhed ; den larmede forbi mig , 
mod skibet , ustandseligt forbi mig . Det var , som 
skar en strøm af håb og kræfter , af mod 
og virksomhed , af alt , hvad der fandtes af frejdighed 
og evne til at blive lykkelig , sig buldrende 
vej mod et bredere leje — lige for mine 
øjne , lige for min fod , uden bud efter mig , uden 
brug for mig ,  .  .  . som var jeg en vragstump , 
skyllet op på bredden . 
Endnu , endnu kunne jeg bryde ud , flå skuffelsen 
af mig , ulykken , jammeren , og kaste mig 

nøgen i strømmen ! Jeg kunne det ; jeg vidste 
det ! Jeg var det så nær , som var det blot en 
lampe at puste ud . 
Jeg kom frem af min krog , støttede mig som 
en blind til vareballernes stabel og gik langsomt 
mod den høje landgangsbro . 
Da så jeg ham . Han stod et stykke foran mig 
og så sig om og op over skibet . 
Jeg standsede med det samme og pressede mig 
baglængs det par skridt , jeg var gået . Det var , 
som havde en kniv skåret mine sener over . 
Men da jeg stod i mit skjul , lo det i mig af 
triumf . Jeg kunne gået frem og slået ham på 
skulderen og leet ham ind i ansigtet . 
Han borede sig frem , her og der , så sig så 
nøje om . Jeg så hans grå hat i skaren , da 
damperen kastede los og gled ud fra bolværket . 
Han stirrede efter den . 
Jeg var gået derned for at klynke . Han havde 
friet mig . Jeg så ikke damperen , så kun 
ham . 
Den stakkel ! Jeg var ham så hånende taknemlig 
 ! 
Den store strøm , den store verden , med den 
havde jeg ingenting at skaffe . Han og jeg , din 
moder og du , — der var ikke flere til ! 
Om jeg var rejst , — jeg var vendt tilbage ! 
Ingen , intet kunne blive noget for mig , ingen 
evne noget imod mig ! — kun i ! 

han gik ned gennem gaden . Jeg fulgte ham 
ikke . Jeg købte en Avis for at søge mig et værelse 
og fandt mig et ude i en Sidegade på 
Vesterbro . 
Der satte jeg mig ned og skrev et brev til din 
moder , — to , tre breve . 
Det første blev så langt , som min kærlighed 
er rig , — det rev jeg itu . 
Det andet begyndte i kulde og spot , men 
endte som det første , blev længere endnu . Også 
det rev jeg i stykker . 
Så skrev jeg blot en eneste linje . 
— jeg venter dig i morgen formiddag ! Kom ! 
Jeg sendte det med posten . Jeg kunne selv 
bragt det . Jeg sendte det med vilje med posten . 
Han kunne tage det , — det gjorde ikke noget . 
Han kunne tage flere , — hvis han ville , at jeg 
selv skulle komme . 
Du ville ingenting røbe . 
Jeg havde jo set dig rødme , da jeg talte til dig ! 

og du kom ! 
Jeg ved ikke , hvor længe jeg havde ventet . Fra 
den tidligste morgenstund havde jeg siddet i sofahjørnet 
og ladet tiden gå . 
Du kom , og du var forpustet og anstrengt som 
en fornem dame , der er ude på godgørenhed ; 
du stod i døren med dit lommetørklæde for 
munden og med store , anspændte øjne i dit stift 
løftede hoved ; og du blev stående , med den 
åbne trappegang bag dig , som var du angst 
for ikke at finde luft nok inde i mit lille , halvmørke 
kvistrum . 
Jeg havde lagt så mange planer for det øjeblik ; 
— jeg ville taget dig i mine arme og båret 
dig ind , — jeg ville nøjedes med et buk og tavs 
gjort plads for dig , — jeg ville kysset din hånd , 
til jeg måtte briste i gråd , — jeg ville hilst 
dig med spot og slået døren i for næsen på 
dig , tilstrækkelig mættet ved at se , at du havde 
lystret !  .  .  . Og så blev jeg stående som du og 
så blot på dig og vendte mig og gik langsomt 
ind over gulvet . Alting i mig blev så stille , 

som var det aften , og som så jeg en lang og 
lys dag vemodigt rinde ud og dø ! Du kunne 
gået i det øjeblik , og jeg havde ikke mærket 
det ; det var ikke længer dig alene , det var det 
alt sammen , — jeg så det alt sammen så klart 
og så forgæves . 
Jeg hørte dig træde over dørtrinnet og langsomt 
lukke døren , mærkede din ånde bølge gennem 
den luft , hvori jeg stod , — det var , som var det 
legemløse minder , der blev levende og legede 
virkelighed for en stund . 
Så hørte jeg dig skrabe med en stol og 
sætte dig . 
— Havde jeg vidst , at du boede så højt 
oppe ,-------sagde du . 
Jeg vendte mig ; jeg var med et vågen ; jeg 
vendte mig med et sæt . 
— hvad så ? 
— så var jeg måske ikke kommet ! 
— å , du var kommet , om jeg boede helt oppe 
under himlen ! 
Det brændte i mig . 
— sig mig hellere , hvad du vil mig  ! sagde du 
træt og hvilede din arm på bordet . 
Du var endnu så forpustet . 
— vi to , lo jeg kort , — vi to har så meget 
at tale om , at vi aldrig får talt ud ! 
— men så----------- , begyndte du og lod , som 
ville du rejse dig . 

p*- i ïwh » U' v* . . 
122 
jeg stillede mig foran din stol , så tæt , at 
mine knæ berørte dine . 
— her må jeg være ! her er der ingen , der 
jager mig bort ! — heller ikke dig ! Du ved , hvad 
jeg vil dig ! — enten det så er din samvittighed 
eller — din medlidenhed , der har drevet dig 
herop ! Spild ikke tiden ! Jeg har måske mindre 
tid end du ! 
Du så på mig ; dit ansigt var et eneste uskyldigt 
spørgsmål . 
Jeg bøjede mig ned imod dig . 
— hvad jeg inderst inde vil dig , behøver jeg 
ikke at sige , — derpå har du allerede svaret ved 
at komme ! — og derfor behøver du ikke længer , 
Emilie , at gemme dig for mig bag træthed og 
forstilt uvidenhed ! 
Du holdt din forbavsede mine et øjeblik endnu . 
Så blev du rød og vendte hovedet bort , — til 
du med et tog mod til dig og pressede din 
hånd mod min pande og skød mig tilbage . 
— stå dog ordentligt ! sagde du , som skændte 
du på et barn . 
Jeg hørte på din stemme , at din vilje vaklede . 
Jeg ville se dig sønderknust , om det så 
blev min eneste , usle triumf . 
— leger du endnu ! sagde jeg , — forstår du 
ikke , at jeg er tilstrækkelig fornøjet med det , du 
har gjort mig ? 
Der kom en trækning i dit ansigt , en flygtig 

trækning af fortvivlelse . Men den gled hurtigt 
over i et utålmodigt smil . 
— men har jeg da lovet dig det ringeste ? 
Spurgte du og sad strunk og så mig lige i øjnene 
med dit rolige , mørke blik . 
Jeg kunne krummet mig som en orm . 
— skal jeg svare dig på det spørgsmål ? — 
må du gribe så lavt for at redde dig ? — er det 
dit alvor , at du vil høre mig svare , som du 
spørger ? 
— jeg forstår jo dog på dig , svarede du , at 
du bebrejder mig , hvad jeg har gjort ; jeg har jo 
allerede en gang sagt dig , hvorfor jeg gjorde det ! 
— om så din gud var steget ned til dig og 
havde budt dig gøre det------- , grunde ! — å ! 
Om du havde myrdet , jeg havde kysset dine 
hænder for bøddelens ansigt ! 
Dine fingre famlede i dit skød ; du blev forvirret . 

— men tænker du da ikke på drengen ? 
Spurgte du langsomt og sagte . 
Da var det , at jeg slog dig på din kind , så 
du vaklede , hvor du sad , — og kastede mig for 
dine fødder og skjulte mig i dit skød . 
Jeg mærkede , hvor dine knæ rystede , hørte dig 
hulke , følte dig synke sammen og sidde bøjet 
over mig . 
Så gled med et din hånd så blødt igennem 
mit hår . 

jeg løftede mit hoved og så op på dig , så 
dig så utydeligt , mødte dine øjne bag en sitrende 
tåge . 
— Emilie ! — nej , det er ikke sandt ! — du 
sidder jo her hos mig ! — jeg er ikke ulykkelig , 
vel ? — det kan ikke være sandt ? — så pludseligt ? 
— sådan noget sker ikke ! — jeg har ikke 
andre end dig ! — alt det bedste i mig hører dig 
til ! — jeg har tænkt mig stolt på dig , tænkt 
mig stærk og skyldfri , ren for det , jeg har gjort ! 
— fordi jeg har tænkt på dig , går jeg ud i 
verden uden at slå mine øjne ned for nogen ! 
— Emilie ! er det forbi , er det løgn , — er jeg 
kun en tyv ? 
Du tog om mit hoved og holdt det løftet . 
— hvorfor var du så stort et barn ? hviskedee 
du , — hvorfor så du ingen ting ? 
—- hvis det er løgn , dur jeg ikke længer ! — 
jeg har opbrugt , hvad der var af godt i mig ! — 
men det kan ikke være løgn , ikke være løgn ! 
I et sekund stirrede du i mine øjne , som var 
du ved at drukne og de den faste strand ; dine 
hænder pressede sig så fast om mine kinder . 
— jeg vidste jo ikke , at du var stærk ! sagde 
du , og det var , som rødmede din stemme om 
kap med din pande . 
— har jeg forspildt dig , Emilie , fordi min 
kærlighed var for stor ? 
— nej ! — nej ! 

— jeg har elsket dig så højt ! 
Du slap mit hoved og så bort over mig . 
— ja ! — du var helt anderledes end alle de 
andre  ! 
Du sagde det så nænsomt , det kom så blødt 
og skånsomt . Jeg følte det ramme mit hjerte , 
men så underligt døvende , som et sneskred . 
Der var så meget , jeg med et forstod , mere 
end spot og klage kunne forløse . Jeg blev blot 
liggende og så på dig , stirrede på hvert træk 
i dit ansigt . 
— jeg troede , du var som min moder ! sagde 
jeg sagte og lyttede til mine egne ord , som var 
det en fremmed , der havde talt . 
Så rejste jeg mig og stod og stirrede frem for 
mig ; jeg var så alene , og alt , alt tabte sin værdi , 
— til mine øjne på ny faldt på dig , og jeg 
så , at du sad der , og at det var det eneste 
virkelige . 
Jeg tog din hånd . 
— jeg ved det , sagde jeg , — jeg har hørt det , — 
at troskab er en lotteriseddel , som man ikke 
må glemme at forny . Du kan ikke gøre ved , at 
jeg ikke forstod det . Det skal du ikke græmme 
dig over . Det gælder alt sammen ikke længer . 
Der er blot et , jeg vil vide , — om du sidder 
her som den , der engang var min — og ikke kan 
glemme det ? 

du svarede ikke . Du så blot på mig . Men dine 
øjne slettede alt det ud , der hørte de sidste dage til . 
— så er kan min ! 
Det slap mig af munden  ; det var blot et punktum 
i min tanke . Men du rejste dig så hastigt 
og slog dine arme om min Hals , trak mig så 
tæt ind til dig , som ville du binde mine lemmer . 
Jeg måtte bruge alle mine kræfter for at fri 
mig for dig . 
— du skal ikke være bange ! sagde jeg og 
skød dig hen imod døren , — ikke andet end 
komme igen , — komme ! 
Nede på den første trappeafsats standsede 
du og så op på mig , som var dit blik en brønd , 
og smilede , så underlig angst og så underlig 
tryglende , og kastede et fingerkys op til mig . 

der var en kælderhals et par huse længere 
nede i gaden ; der satte jeg mig ned og drak 
hver gang , du havde været hos mig , og de dage , 
du ikke kom . 
I begyndelsen kom du hver dag . Du var så 
øm og god , så overstrømmende hed . Det var , 
som var din kærlighed brudt ud i al sin fylde , 
og du så på mig , som var det dig en livssag 
at gætte mine mindste ønsker , før de blev udtalt . 

jeg forstod dig og tog en dag om begge dine 
kærtegnende hænder og løftede dem op for dine 
øjne , så du ikke så mig . 
— hvad tror du , jeg tænker på ? spurgte jeg . 
Du pressede din pande mod mine hænder , der 
holdt om dine . 
— at alting alligevel er bedst , som det er ! 
Hviskedee du . 
Jeg lo . 
— ja — vi har det godt ! 
Du drejede hovedet , så dine øjne blev fri , 
og så på mig . 

— du må tro det , — han er god ved mig  ! sagde 
du og snoede dine hænder , som jeg holdt på , 
og trykkede mine . 
Det lød som en bøn . 
Jeg nikkede og kyssede dig . 
Men nede i kælderhalsens ølstank sad jeg og 
tænkte mit . 
Jeg vidste det , — det var den trussel , der var 
undsluppet mig ; den havde gjort dig angst , og 
i din angst havde du grebet til din kærlighed 
for at spinde mig ind . Jeg var blevet så gammel 
og så klog . 
Jeg sad og drak og tænkte på de ord og ledte 
efter , hvad jeg havde ment med dem . Det var 
vel kun en af den slags tomme trusler , der et 
øjeblik virker som en forløsning for den , der 
bruger den . Men de blev ved at vende tilbage . 
Hvad ville det sige , at han var min ? Hvad 
kunne jeg gøre ham ? 
Alting forløb jo helt anderledes , end jeg havde 
tænkt . Jeg havde tænkt at rase , at handle slag 
i slag , — og jeg lå i dine arme og lod tiden 
gå og slog mig til tåls med dine Kys som et 
fattighuslem med den kost , man undte ham . 
Troede du , jeg kunne myrde ham ? 
Jeg røg og drak ; min fantasi blev så levende . 
Om kort tid måtte jeg gå ud og tigge . De 
penge , du stak til mig , ville jeg ikke blive ved 
at tage imod . Det var hans . Jeg havde jo blot 

taget dem som en slags hævn , i et skadefro 
anfald . Men når han ikke vidste af det , blev 
spasen ikke meget værd . 
Så kunne det måske hænde , når jeg gik sulten 
om på gaden , at jeg mødte dig , min dreng . 
Du kom måske fra den børnehave , jeg vidste 
du gik i , og havde ikke spist din frokost op . Du 
gik måske og spiste . Jeg ville gå hen til dig 
og sige , at jeg var sulten , og bede dig give mig 
den mad , du havde i hånden . Men du ville blive 
bange for mit udseende , og barnepigen ville 
snappe dig til sig . Du ville ingenting give mig ; 
men måske du tabte din mad ; så kunne jeg 
tage den op og tørre den af . 
Hvis jeg myrdede ham ? — hvordan skulle det 
gå til ? Inde i hans forretning ? På gaden ? Som 
om man gjorde den slags ting så åbenlyst ! 
Nej , naturligvis om natten , hjemme i hans seng , 
mens han lå ved din side ! Kvæle ham , ganske 
stille , og gå igen ! 
Jeg sad i den inderste krog i kælderhalsen . 
Værten var halt og stammede ; han forfalskede 
al ting , sin gang , og hvert ord , der gik over 
hans læber . Jeg kom til at se på ham . Han så 
ud , som om han var i familie med mine tanker ; 
det var , som om hans udseende alene gav dem 
sin broderlige velsignelse . Jeg blev helt kry af 
at se på ham . Han stod der , som om skæbnen 
havde stillet ham der for min skyld som et bifaldende 

og afgørende : naturligvis , kvæle ham 
og gå igen ! 
Ind skulle jeg sagtens komme . Hunden havde 
jeg gjort til min ven . Når jeg så stod ved hans 
seng-------- 
jeg fik med et det lystigste indfald . 
Sæt han ikke lå i den , og du vågnede og 
for op , og jeg måtte spørge dig , hvor han var 
henne ! Jeg kunne se dig !  » Hvad gør du ? «   » Hvor 
er din mand ? «   » På rejse ! «   .  .  . Så ville jeg 
klæde mig af , ganske rolig , og lægge mig i hans 
seng , ved din side . 
Da jeg gik , var jeg fuld . Men da jeg lå oppe 
på mit Kammer , kunne jeg ikke sove . Jeg havde 
fået øje på et lyst punkt i loftet , en plet , 
som ikke kunne blive mørk i den halvlyse sommernat . 
Jeg tænkte på et eneste den hele nat , 
stift og ubevægeligt , —- på ham ! 

så var det , du en dag kom og var bleg og 
urolig . 
Nu var det forbi ; nu måtte vi skilles . I skulle 
rejse bort fra landet ; hans forretning gik ikke ; 
han måtte bryde af i tide ; han var ikke rig . 
Jeg hørte det , men det gjorde intet indtryk på 
mig ; ingen ting gjorde indtryk på mig længer . 
Luften var blevet så dump om mig . Jeg så 
blot , at du led under den skuffelse , at heller ikke 
han var rig . 
Han ville til Amerika og arbejde for jer under 
forhold , som han kendte . 
Og vi skiltes . Jeg havde ingenting at sige dig . 
Jeg tænkte slet ikke på , at vi skiltes . 
Jeg søgte , som jeg plejede , ned i kælderhalsen . 
Der var så mørkt dernede , så sort og lukket . 
Da jeg stod i krogen ved mit bord , syntes jeg , 
at jeg var krøbet i min grav . Det var blot en 
fornemmelse , ingen tanke . 
Jeg satte mig , som jeg plejede . 
Men da jeg løftede hovedet og så mig om , 
over væggene , over gulvet , mødte mit blik i 


dette skidne rum mit liv i hele dets jammerlige 
virkelighed . 
Nu lå jeg under . 
Så bittert havde jeg mistet jer , så helt havde 
han taget jer fra mig , at i de sidste dage , du og 
jeg var sammen , var det ham og ikke dig , jeg 
tænkte på . Nu tog han det sidste , -min drøm , 
det , jeg havde levet for i de bedste øjeblikke af 
mit liv . For eders skyld , for min kærligheds 
skyld , havde jeg stjålet og løjet , og løjet på ny , 
og troet , at intet var stærkt som et menneskes 
kærlighed , at den var bod for alt , — og tænkt 
og troet og handlet og levet forgæves . 
Da det blev aften , strøg jeg gennem gaderne 
ud til hans villa , rystende af drik og sindsbevægelse . 

jeg ville passe ham op . Jeg gik på vejen , til 
han kom . Det varede så kort . 
Jeg så hans grå frakke i halvmørket . Han 
kom nærmere og nærmere . Jeg hørte hans skridt 
så skarpt , — og dog var det , som gled han på 
Skinner imod mig , som førtes han , lydløst . 
Jeg huggede ham med min arm over ansigtet , 
så han tumlede ind mod et stakit , og jog ham 
min kniv i halsen . 
Han faldt . 
Jeg smed mig over ham . Jeg var ædru i det 
samme . Jeg tænkte på jer , alene på jer , på 
for enhver pris at dække jer , at intet skulle 

røbe , hvad i var for mig , at jeg kunne bevare mit 
livs lykke uberørt i mit eje ! Jeg tog hans ur 
og pung , at de kunne dømme mig for rovmord . 
De tog mig så nemt ; de løb mig op . 
Den dom , de gav mig , er mig så let at bære . 
Der er en anden dom !  .  .  . Den hævn , der 
skulle befriet mit hjerte , øvede jeg i blinde ! 
Jeg dræbte ham i drukkenskab ! Jeg havde magten 
og var mig den ikke bevidst . 
Det højeste , det helligste , der er til , hævnens 
befriende råb , — det kom ikke over mine læber , 
det sidder som en sot i mit hjerte , og det 
æder så langsomt min forstand ! 


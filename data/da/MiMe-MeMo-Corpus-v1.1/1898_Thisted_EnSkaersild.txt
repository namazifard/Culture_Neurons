I . 
En fremmed , der kom til byen , ville rimeligvis kunne gætte sig til , at den lied Hulby ; i hvert fald ville han finde navnet betegnende ; for den lå bogstavelig i et hul ; omgivet af bakker til de tre sider og eng og krat til den fjerde lå den bortgemt for hele den øvrige verden , som dens indbyggere , de ægte Hulbyer , heller ikke følte trang til at have mere med at gøre end nødvendigt . Hulby var en verden for sig , og i den havde Hulbyerne nok . — der gik det sagn , at der på en toft i byen , som man viste , og som endnu kaldtes  » Kirketoften «  , skulle have ligget en kirke ; men den var for mange tider siden blevet nedbrudt af en herremand , der brugte stenene til stuebygning i sin herregård , som lå et par mil borte . 
Hvordan dette for øvrigt forholdt sig , så havde hulbyerne nu ingen kirke ; de havde endogen hel mil til den nærmeste . Ret tit kom de 

der heller ikke ; to gange om året , når de gik til alters , på de tre store højtidsdage , når der skulle ofres , og ellers ved brudefærd , dåb og begravelser , det var det hele . — om kvaliteten af de få prækener , de således havde lejlighed til at høre mellem år og dag , muligvis stod i omvendt forhold til kvantiteten , skal være usagt . Så meget var i hvert fald vist , at der var steder , hvor der levedes mindre kristeligt end just i Hulby . — ikke således , at Hulbyerne til daglig brug — for besten heller ikke om søndagen — havde videre med det kristelige at gøre ; men de var ikke slemme til at bande , heller ikke værre til at drikke end de fleste andre ; tilmed var de skikkelige og fredsommelige og , for hvem , der kunne indordne sig under deres livsvaner , meget fornøjelige at omgås . 
Men mage til kommers som den sommer allerførst i halvfjerdserne , da Jens Nymand byggede sin gård om efter branden , havde man alligevel ikke i mands minde kendt i Hulby . Der var en hel del fremmede svende , både murere og tømrere , og det var folk , der var liv i . Hele dagen igennem gik det med sang og muntre vitser , og det kunne Hulbyerne lide ; for ganske vist var de efter svendenes mening nogle snurrige gammeldags patroner ; men kedelige var de ikke , når man rigtig blev kendt med dem . — at mændene heller ikke fandt 

svendene kedelige , var let at se ; for så snart dagen begyndte at helde , begyndte de at samles til ; de forsømte jo ikke noget med det . — efter fyraften drev hele flokken , både de gamle og de unge , i reglen ud på gaden eller om i toften . Der hoppede de — det vil sige de unge — kragehop , trak skaden af reden , slog kolbøtter , stod på hovedet , sprang buk eller tog brydekampe . Det morede de gamle storartet ; under tiden måtte de selv med ; for de havde også i deres unge dage øvet idrætter , som svendene ikke kendte ; men der blev voldsomt liv , når sådan en tyk gårdmand skulle vise , hvordan man bar sig ad med at trille til vævekone , og det gik ikke af uden pusten og sveden og tab af seleknapper . 
Efter sådanne kraftkunster trængte man til at trække vejret , og så var det om at gøre at få Frederik Hansen til at spille . Samme Frederik Hansen var tømrersvend og noget af et musikalsk geni , påstodes der , skønt han selv under tiden helt mismodigt erklærede , at hans spil ingen ting var værd . Noder , musikteori og alt det andet af den slags havde han kun et meget ufuldstændigt kendskab til ; men når ban havde hørt en Melodi et par gange , kunne han spille den , og det skulle , forsikrede de andre , være et par mærkelige ben , der uden at være helt dødtrætte kunne forholde sig fuldstændig 

rolige , når han lod sine valser , polkaer og galoppader trille ud af violinen . 
Når han begyndte at spille , fik de andre svende shagpiberne frem , fandt sig et sæde på grønsværet eller på grøftekanten mellem de gamle og begyndte at sende længselsfulde blikke ned ad gaden og op til gårdenes porte og låger . Længe varede det heller ikke , før snart en , snart en anden af byens karle kom dryssende med store træpiber dinglende i mundvigene og hænderne begravede i bukselommerne lige efter albuerne . De kom aldrig helt hen til de andre , men standsede i behørig afstand og klumpede sig under svendenes fnisen og under ærgerlige tilråb fra de gamle , der skammede sig over deres sønner , sammen i hviskende små-grupper , hvor de stod og skuttede sig . Der bestod nemlig af gode grunde ikke det bedste forhold mellem svendene og den  » indfødte «  mandlige ungdom . De første brød forgæves deres hoveder med , hvorfor karlene var sådanne tørvetrillere , eftersom de gamle var så gemytlige . 
Lidt senere , når pigerne var blevet færdige med deres arbejde , optrådte også de på skuepladsen , og de var ikke så kede af at komme i kast med svendene : men det kunne karlene ikke tåle . Kunne de ikke forhindre det — o ir det kunne de kun i de færreste tilfælde — så puffede den ene den anden frem , og snart var 

de alle samlede i en flok . Ved den tid gik de gamle i regelen deres vej ; men så blev der sjov for alvor ; pigerne hujede , og svendene lo ; men karlene kunne let risikere at få et mindre venskabeligt puf mellem ribbenene eller komme på hovedet i vejgrøften , hvis de ikke foretrak at gøre gode miner til slet spil . De måtte den sommer finde sig i megen tilsidesættelse ; ikke en gang deres gode venner blandt pigerne kunne de stole på ; de havde i den tid kun øje for svendene . — men når karlene kunne tie stille til , hvad de hørte og så — og det lærte de jo efterhånden — så kunne de for øvrigt nok få lov at være der , og under tiden endte det hele i en fredelig træskodans på det dugvåde grønsvær eller på skolens gymnastikplads ; men under tiden tog hele flokken hinanden under armene og vandrede syngende ned i engen eller op i krattet . 
Alligevel var der med undtagelse af Frederik Hansen ingen af svendene , hvem karlene rigtig kunne lide ; Frederik fornærmede ingen ; men han var ikke al tid med til de andres løjer . Hans kammerater sagde om ham , at han under tiden var lidt underlig . Når det kom over ham — og det kunne komme på et øjeblik — så snakkede han ikke til nogen , men gik sin vej ned i engen , op i krattet eller ud i Marken , og så kom han aldrig i seng før langt ud på 

natten . Til andre tider var der intet at mærke på ham : så var han ligesom andre unge mennesker . 
Frederik var kun 19 år gammel , lidt højere end de fleste , kraftigt bygget , havde et smalt ansigt , en høj pande og en fremstående skarp næse , der drejede en streg til højre . Han varen skovfogedsøn fra en skov et par mil borte ; som dreng var han blevet fortrolig med og mærket af skovens ensomhed , og endnu som voksen var det ham f . Eks . ukærkomment at få følgeskab , når han var ude på længere ture . I skolen havde han været flink ; hans lærer-havde forstået at vække hans interesse for læsning og havde lånt ham bøger ; han havde håbet at få en bogens mand af ham . Det havde hans fader imidlertid modsat sig , fordi det kostede for meget . Han så hellere , han blev musikanter , og Frederik havde god lyst til det også . — men så ofte han i det første halve år efter sin konfirmation var kommet til at tænke på det , var tanken om hans konfirma-tionsløfte gledet frem i hans sjæls forgrund . Konfirmationsløftet var faldet tungt på den unge grublers sjæl , så tungt , at han under den hellige handling havde bedet om døden med det samme , mens det gode havde magt i ham , og før han endnu kom ud på de ville veje . 
Forsage djævelen og alle hans gerninger 

og alt hans væsen ? Hvor skulle han kunne det som musikanter ? — han erindrede , at hans barndomslærer en gang havde gjort opmærksom på , at der flere steder i bibelen stod berettet , at Jesus græd , men ikke et eneste sted , at han lo . Det var ham påfaldende , og han drog deraf den slutning , at gud var en fjende af alt sådant , og da hans moder også frarådede ham at blive musikanter , så valgte han at blive tømrer . — det var et raskt liv , da han først kom i gang med det , og det modvirkede for nogle år hans hang til grubleri . Han var stor af sin alder og stærk , og det , at han kunne spille , gjorde , at der blev taget mere hensyn til ham end ellers til læredrenge . Idet gjaldt al tid for svendene om at få ham med , og han blev en rask fyr . — men der var noget , som ingen af de andre fik at se : hans interesser fik ingen næring , kunne under disse omstændigheder ingen få , men det krævede de , og der var tider , da han foragtede alle de mennesker , han havde med at gøre ; men der var andre tider , da tankerne og grublerierne var nær ved at knuge ham i støvet . Det var især dette med forudbestem-melsen , han ikke kunne klare sig . Både læreren og præsten havde sagt , at læren om forud-bestemmelsen , som de havde i den reformerte kirke , var en falsk lære ; men samtidig havde de forklaret guds alvidenhed således , at gud 

kendte alt , også alt det , der skulle ske — og Frederik kunne nu ikke få andet  .ud af det , end at han så også måtte vide , hvilke mennesker der ville gå fortabte , og hvilke der ville blive frelste ; men når han nu vidste det , endog fra evighed af , hvorfor lod han da nogle blive fødte til fortabelse ? — ja , gud havde givet menneskene en fri villie ! — men han måtte jo dog i kraft af sin alvidenhed kende , hvad hver enkelt ville bruge sin frie villie til ? — dette med den frie villie forklarede ikke sagen . — nej , så havde Frederik en anden tanke ; der stod jo i lærebogen :  » Gud er alvidende ; det er , han kender på det fuldkomneste alt fra evighed af «  . — skulle det ikke være således at forstå , at gud , netop fordi han havde givet mennesket en fri villie , ikke forud vidste , hvad det ville vælge ? — ja , bare han kunne have slået sig til ro med det ! men det var jo kun hans egen tanke , og den var han bange for ; vi skal jo kun tro og må ikke fordre forståelse . — hvad om der alligevel var en forud-bestemmelse ? — den lutherske kirke kunne jo lige så godt have taget fejl som den reformerte — hvad om han var forud bestemt til fortabelse , så han ikke kunne få sine synders forladelse ! ! ! — syndernes forladelse ? — å , ja , bare han dog havde haft den ! — men hvor var det , man fik den ? — i dåben ? — ved bøn 

nen ? — i omvendelsen ? — eller ved nadveren ? — det hele var ham så rent ud forfærdelig uklart og fortvivlet . Han havde ikke været til alters de to sidste år ; han var bange for , at han skulle være  » uværdig og uskikket «  , skulle  » æde og drikke sig selv til dom «  . — dom ? — han frygtede dommen og døden , fordi han frygtede straffen for det liv , han egentlig ikke ville leve , men som han dog alligevel levede . 
Men i kammeraternes selskab måtte han skyde de tanker til side , og han kunne det også så nogenlunde ; han var ung og ville være glad endnu en tid ; siden ville han omvende sig , bare han kunne , og bare døden ikke skulle komme bag på ham . 
I virkeligheden var han ulykkelig den sommer , og der var dem , der havde en anelse om det , men ingen , der vidste det ; Frederik betroede sig ikke til nogen . 
En dag gik han op til byens gamle lærer for at bede om at låne en bog . 
Læreren sad i sin dagligstue og snoede simer* ) ; han havde kastet frakken , og Frederik lagde mærke til , at hans skjorteærmer var meget snavsede . 
» En bog ? «  — han så forundret op fra sit arbejde —  » hvad skulle det være for en bog ? « 
* ; halmreb . 

å , det var for resten lige meget . 
Ja , Hansen havde ikke mange bøger ; men bøger havde han da , og Frederik kunne også godt låne en . 
Da den var læst , fik han en anden , og således videre , indtil læreren ikke havde flere . — hver gang , han var inde hos ham , prøvede han på at få en samtale om noget af det , ingen af de andre forstod sig på eller brød sig om . — om forholdet mellem loven og evangeliet ? — ja , det kunne lærebogen jo allerbedst give svar på . — Hansen forstod sig ikke på forholdet mellem loven og evangeliet . — om det sønderjyske spørgsmål ? — ja , Sønderjylland fik vi vel ikke tilbage i vor tid , om ellers nogen sinde . — Hansen interesserede sig ikke for det sønderjyske spørgsmål . — om politikken ? — ja , Hansen var højremand , men gav sig slet ikke af med politik . — men bønderne måtte skam ikke tro , at kunstgødningen kunne hjælpe deres marker ; for så kunne de akkurat lige så godt så pengene på agrene . — Hansen kunne minsæl heller ikke tro , at det kunne blive ved at gå med alt det smør , der nu skulle laves ; for hvem skulle spise det ? Det var godt nok , at det skulle sendes til England ; men der lærte de også nok at lave smør , og hvad skulle vi så med alt vort ? 
Nej det kunne Frederik heller ikke forstå ; 

det var liam for resten også så knusende ligegyldigt . — men sådanne lærere havde han ikke troet , der fandtes , og nu forstod han bedre end før , hvorfor der var så mange fæ blandt de unge i Hulby . 
Nogle uger efter høst var Jens Nymand færdig med sit byggeri , og da det andet tømrerarbejde var forbi , afskedigede den gamle Anders tømrer sine folk så nær som Frederik og en læredreng . Oven på den livlige sommer kom der en stille tid . Tømreren boede en god kvarters gang fra byen ; der kom kun sjælden fremmede , og Frederik gik ikke meget i byen . Han spillede gerne en halv times tid hver aften og kedede sig resten af tiden . 
Men til november skulle naboen , Rasmus krog , der boede et lille stykke længere ude fra byen , skifte Karl . Frederik vidste om den nye , at han tjente i et nabosogn på en større bonde-gård , der hed Tulstrup . Han havde også hørt , at han var barnefødt i Hulby , hvor hans , nu afdøde forældre i sin tid havde været velstående gårdmandsfolk ; men ellers kendte han ikke noget til ham . 
Novembersdag var en lørdag . Da Frederik dagen efter havde spist sin middagsmad , tændte han sin pibe og daskede over til Rasmus krogs for at hilse på den nye Karl og spørge ham , om han ville med til legestue om aftenen . 

det var en gråkold efterårsdag uden sol : men vejen var tør , og hist og her gjorde vinden en smule forsøg på at rejse en større støvsky , men resignerede og opgav det igen . En flok skrigende krager kredsede over en pløjemark et stykke borte ; ellers syntes naturen at have opgivet kampen mod døden ; kun havernes nøgne træer stod der endnu og strakte de lange , tynde arme mod himmelen , som bad de endnu en bøn for livet . 
Idet Frederik kom til gården , ville han gå ind ad køkkendøren , fordi den var nærmest ; men der stod tjenestepigen Hansine og tog imod ham . 
» Hvad har du tænkt dig , Frederik ? «  spurgte hun med et forborgent smil . 
» Jeg har tænkt mig , at jeg skulle over at se til dig , Hansine ! «  svarede han og stillede sig med ryggen mod den modsatte dørstolpe lige over for hende .  » Var det ikke kønt af mig ? « 
» Jo , det var sgu godt , du kom . « 
» Så—å ? — hvorfor det ? — jeg tykkes nok , du ser så melantrist ud ? « 
» Å , «  kom det foragteligt ,  » det er vor nye Karl ! Han er så hellig , så han lugter . « 
» Nej Pokker heller . « 
» Jo gu er han så . Han sidder og præker , så det står i en blå tåge omkring ham , og vor mor går og sukker helt ned i hendes træ 

skohæle , så det tegner sgu til en rigtig gemytlig vinter . « 
Ja det troede Frederik da med —  » og jeg kom endda for at spørge ham , om han ville med til legestue ; men det vil han vel så ikke . « 
» Ok ! «  — hun gjorde en afværgende gestus med hænderne —  » ja det skulle du sgu prøve at spørge ham ad ! — nej , han har siddet og præket for mig , at jeg skulle blive hjemme . « 
» Men du er vel ikke tosset , Hansine ? «  spurgte han med en tvungen latter . 
Nej , han kunne være vis på , hun var ikke tosset ; de kunne præke så meget , de ville , hun gik alligevel . 
Frederik var ikke glad ved den efterretning , han der havde fået . Stå her og holde faddersladder med Hansine var der ikke stort ved ; gå igen , syntes han , ikke han kunne ; men han havde heller ingen lyst til at snakke med den anden . Han havde en forudfølelse af , at- dette let kunne fremkalde en afgørelse , han frygtede for . 
» Det er sært , Rasmus aldrig har sagt noget om det før , «  syntes han . 
» Men det var jo i foråret , han fæstede ham , og da var han ikke hellig ; men han blev det nok lige straks efter , «  oplyste hun . 
Lidt efter blev der kaldt på Hansine , og Stine bød Frederik indenfor . Så var der jo ikke andet at gøre . 

den nye Karl sad på bænken inden for bordet ; men han rejste sig og hilste på Frederik , . og denne så , at den anden var lige så høj som han selv ; men han var mere spinkel ; noget rund-skuldret var han også . Han havde en stor mund , store kraftige tænder , fremstående kindben og øren , og håret voksede ham helt ned i panden . 
Det lod til , at Rasmus var glad ved at få . Afløsning ; for aldrig så snart var Frederik kommet , før han rejste sig og gik hen for at tage sig en middagssøvn . Stine satte sig med sin strikkestrømpe ved den nedre bordende , og Frederik ved den øvre ; men det var ham ikke muligt at få nogen samtale i gang med karlen ; denne sad og stirrede åndsfraværende ud i stuen . Omsider rejste han sig og spurgte Frederik , om han ville med ud og give hestene . 
Her fik den anden munden på gled , og Frederik snakkede også rask væk med om heste og kreaturer , skønt det var det kedeligste , han vidste . Han var allerede , ved at tro , at han slap for nogen præken , denne gang i det mindste ; men lige med et brød den anden af , vendte sig om imod ham med et meget nærgående , kærligt blik og spurgte ham , hvordan han havde det med sin frelser . 
» Hvordan jeg har ’et med min frelser ? «  stammede Frederik forvirret og slog øjnene ned , 

skamfuld på den andens vegne , at han kunne nævne dette hellige navn i en stald . 
» Ja — elsker du Jesus ? « 
Frederik følte vreden fare op i sig ; men han tvang den ned igen . 
Han turde nok sige ja til , at han elskede Jesus , skønt ikke så højt , som han burde . 
» Nej , det har du ret i , «  udbrød den anden inderligt , lagde hovedet på skrå og vendte øjnene mod loftet .  » Hvor skulle du , vent kunne elske ham så højt , som du burde , han , som har lidt den grulige død på korset for dig ? for det tror du vel , at han liar ? « 
Ja , det vidste Frederik nok . — han følte den dybeste afsky for den anden . 
» Du ved , at han er død for dig , «  vedblev denne ;  » men har du så dine synders forladelse ? er du genfødt ? « 
Frederik havde på munden at spørge , hvad det vedkom ham ; men det kunne han dog ikke ; derfor tav han . 
» Har du dine synders forladelse ? «  gentog den anden endnu mere indtrængende . 
» Nej , «  svarede Frederik ærgerligt ,  » endnu ikke ; men det får jeg vel nok . « 
Den anden så ham ind i øjet med usigelig bedrøvelse .  » Du tror , du får dine synders . Forladelse ? — hvornår , har du tænkt ? — det bliver ikke , før du beder gud om det . — tykkesdu 

kanske , det er for tidligt at omvende dig ? — ved du ikke , at i dag er nådens tid ? — ved du ikke , at Jesus i næste sekund kan kræve din sjæl af dig ? — ved du , hvor du går hen , hvis det skulle ske ? “ 
» Næ—ej , det ved jeg ikke så lige , og det ved du heller ikke ; men jeg håber , at gud vil være mig nådig . « 
» Ved jeg ikke ? — jo , det ved jeg ! — o kæreste menneske ! «  vedblev han med en stemme så sød , at det kriblede i Frederiks neglerødder ,  » o kæreste menneske ! hvor tør du opsætte det med din omvendelse , da du ikke væd , om det næste sekund tilhører dig ? « 
» Ja det har jeg nu ingen lyst til at stå og prate med dig om , «  afbrød Frederik og gik sin vej . 
Anders blev længe stående i sørgmodige betragtninger : dette var mærkværdigt !  » Endnu ikke «  , havde han sagt . Han havde altså dog tænkt , at han ville omvende sig en gang . —  » Kære herre Jesus ! Du ser , hvad der bor i dette menneskes sjæl ! Han vil omvende sig , inden han dør , men ikke endnu . Han tror vel , at al glæde er forbi , når han bliver et omvendt menneske . — o kæreste herre Jesus ! riv ham ud af denne græsselige vildfarelse , og lær ham , at først så begynder den egentlige store , salige glæde , og hjælp ham frem til omvendelse , før 

det bliver for sent , at han må blive en af dine små , en af dine hellige — — — ! « 
— guds sædemand ! det var det , Anders Jensen følte sig kaldet til at være . — han havde selv været langt ude på syndens veje . Allerede før han var et år gammel , døde hans moder . Hans fader drak regelmæssig en pot brændevin om dagen , og han mishandlede drengen : men da denne var ni år gammel , døde han af delirium . Anders kom så i huset hos sin mormoder , og hun forkælede ham ; men siden hendes død havde han været blandt fremmede , og han havde levet flere år i Sus og dus , i drik og slagsmål , indtil han nu i sit 25de år var blevet fundet af sin frelser , af ham , der kan give kraft til kampen mod synden og skænke sine venner den fred , som verden ikke kender — og nu vidste Anders intet saligere end at udbrede hans navn blandt menneskene . 
Han gik ind i sit Kammer og fremtog af sin kiste Luthers huspostil ; han måtte se at få lov til at læse dagens prædiken for Rasmus og Stine eller i hvert fald for den sidste ; thi i hendes hjerte var der sikkert ikke så lidt af den gode jord . 
Hen mod aften , da Hansine kom ind , sad han endnu og talte med de gamle . 
Hun spurgte , om hun så måtte gå til legestue . 


Stine så til Anders ; men hans tanker var langt borte . 
» Jeg tror , du har bedre af at blive hjemme og høre , hvad Anders læser , og hvad han har at sige , «  sagde hun ;  » men vil du endelig af sted , så — — « 
» Hvad vil du til legestue efter ? «  spurgte Anders . 
» For at danse , naturligvis . « 
» Hvem skal du danse med ? « 
» Med karlene , har jeg tænkt . « 
» Ja , med karlene — men tror du ikke også , det bliver med djævelen ? « 
Hansine fniste , idet hun gik sin vej . 
» Ja , ja , «  formanede Anders ,  » læg nu mærke til , om djævelen ikke er der alligevel ! « 
Denne samtale fortalte hun Frederik om , lige straks hun traf ham i legestuen . 
» Ja , han er jo tosset «  , svarede Frederik flot ,  » og det er han glad ved . « 
Men Frederik var i virkeligheden slet ikke så stor Karl , som han ville give sig udseende af ; det ringede alligevel bestandig for hans øren :  » I dag er nådens tid , i dag er gud at finde ; nu kan alvorlig flid hans milde hjerte vinde «  . — ja i dag , ikke i morgen ! «  — han gik igen i denne forfærdelige uro for , at gulvet skulle briste under ham . 

» Sekstur ! «  blev der råbt :  » her mangler et par ! Frederik Hansen ! op med dig ! « 
Og han dansede . — væk med alle kedsommelige tanker for i aften ! — det går vel heller ikke så strengt til , som præsten præker . 
Den aften skulle de , der hidtil havde været drenge eller anden-karle , men nu havde fået pladser som rigtige karle , drikkes ind i karlenes lav . Den akt af legestuen , der foregik ved punchebordet , havde derfor også til en begyndelse et lidt mere højtideligt præg end ellers ; men da det jo gjaldt om , at de unge fik en værdig indvielse , blev der også drukket mere end ellers . — Frederik Hansen var al tid meget forsigtig , og han var tilmed slet ingen ynder af stærke drikke ; men den aften fik han alligevel for meget . Idet han forlod bordet , følte han heftige opkastningsfornemmelser , og ganske sagte listede han bort fra selskabet , ud i gården og om på den anden side af ladelængen . Iler satte han panden mod den kolde mur og blev længe stående ; men da det ikke hjalp , måtte han bekvemme sig til at forsøge det middel , han havde hørt anbefale som probat i et sådant tilfælde , at jage en finger i halsen . Heller ikke det hjalp ; så tænkte han på at gå hjem , men fik ved det første svage forsøg overbalance og tumlede baglænds en halv snes skridt ud på agrene , hvor han endelig faldt . 

det var en ganske løjerlig fornemmelse , han havde ved at ligge der . Jorden kørte rundt med ham , rundt og rundt , og uvilkårlig greb han fat i de visne græstotter for ikke at falde ned . —  » Å , det er jo bare dig , der er fuld «  , huskede han så og opslog en hæs , fjollet latter . — han erindrede , at det havde været koldt om aftenen ; men nu skulle han næsten mene , at det ikke var koldt ; han lå jo her ude på agrene med uknappet frakke , og dog havde han det så varmt og hyggeligt som i den lu-neste seng . — var han vågen , eller sov han ? — han spyttede på knoerne og gned sig i øjnene . — jo , han var vågen . Han hørte vindens vemodige hvislen mellem hæssene og omkring husene , og det forekom ham , at det var hviskende menneskestemmer et lille stykke borte . Flere gange rejste han sig på albuen og stirrede sløvt frem for sig ; men han så intet , og så faldt han tilbage igen . —  » Du er jo egentlig et svin , Frederik Hansen ! «  hviskedee det inden i ham ,  » og du ville omvende dig ? — ja i morgen ! — i morgen ? — nej hik ! i dag ! — i dag — i dag hik ! — i dag er nådens tid — i dag skal du hik ! rejse dig og opstå fra de døde — nej i dag er han opstået fra de hik ! — ja her ligger — hviler hik ! Frederik Hansen i sit støv — han ville omvende sig ; men han kunne hik ! ikke — men han gik på —• 

på med kram hik ! Hals — for lykken står den kække bi — men han var for svag i kar — hik ! i karakten — han fik sig ikke omvendt — og derfor ligger han her i støvet — som en orm — i støvet hik ! — og vrider sig — i smærter — i helvedns luer — å herre Jesus ! at det skulle tage en sådan ende med ham ! — vor herre var såmænd uden hik ! Skyld — men han var for svag af karak — af karakterstyrke — alt — alt for hik ! svag---------- 
til sidst faldt han i gråd og græd sig i søvn . — da han endelig vågnede , frøs han , så hans tænder klaprede i munden . Han forsøgte at rejse sig , og nu gik det nogenlunde ; men han havde en fæl sammensnørende fornemmelse i ansigtshuden , og så denne kulde ! Nu måtte han ind og have varmen i dansen ! Men så kom han i tanker om , at han muligvis var snavset på ryggen . Han tog frakken af og efterså den ; men den fejlede ingen ting ; der var jo også tørt , hvor han havde ligget . Han redte håret i vejret med fingrene :  » Nu er du igen en nobel herre , Frederik Hansen ! «  — så påtog han sig en kæk mine og gik på med sikre skridt , men dog i lønlig frygt for , at de andre skulle have savnet ham , eller skulle kunne se på ham , at han havde været fuld . 

dansen var endnu i fuld gang , og musi-kanteren filede strængene af alle livsens kræfter ; men tonerne kom ikke fra violinen , men langt , langt borte fra . — Frederik snappede en af pigerne og hvirvlede sig ind i dansen . Men o ve ! straks begyndte stuen at køre rundt med ham , og han dansede mod bænkene og ind i krogene . Så opgav han det , listede igen ud og gav sig på hjemvejen . — det blev en besværlig tur ; flere gange gik han i vejgrøfterne ; når han ret ville tage sig i agt for den ene , så gik han i den anden , og omvendt . Men endelig kom han da hjem og ind på sit Kammer . Nu kunne han imidlertid ikke få støvlerne af , og når han bukkede sig for at lede efter støvleknægten , så kom de ækle opkastningsfornemmelser på ham igen . Der var ikke andet for , end at han måtte smide alt det andet tøj , trække bukserne af over støvlerne og gå i seng med strømper og støvler på . Han skød både over- og underdynen godt op for ikke at snavse dem og lagenerne ti] , og så krøb han i kassen . Plan havde kun dyne til knæerne , og lejet var ikke behageligt ; men han faldt snart i søvn . 
Da han vågnede , var han forfærdelig tung i hovedet , og så havde han en hæslig smag på tungen og langt ned i halsen . Han frøs som en bindehund . Mon drengen var stået 

op ? — han rejste sig over ende og kiggede ? 
Jo sengen var tom — og han var endda kommet sidst hjem . — mon han havde set , hvordan han lå ? — det var jo en nydelig historie ! — å hvem der dog bare kunne blive liggende hele dagen ! — men det gik ikke ; han måtte stive den af og lade som ingen ting . 
Langt om længe kom han ned i værkstedet . Anders værdigede ham næppe et blik ; men det forekom ham , at han så et ondskabsfuldt grin i drengens ansigt . — arbejdet ville heller ikke rigtig gå den dag ; ingen ting kunne han spise ; men han troede , hans hoved skulle splittes ad af pine . Ingen af de andre sagde et ord til ham ; men dagen truede med aldrig at få ende , og aldrig så snart var det blevet fyraften , før han igen listede i seng .  . 
Men heller ikke siden kunne han komme tilbage i det gamle trit . Livet var på en gang blevet så over al måde trist for ham . — hvad skulle der blive af ham ? — og om han nu blev kaldt bort herfra ? — han havde syndet , og han syndede stadig , fordi han ikke ville ud af synden . Han hørte til de ugudelige , der synder med fri vilje og forsæt , og dog havde han al tid vidst , at han skulle omvende sig , blive gudfrygtig , så han kun syndede af skrøbelighed , kun begik uvidenheds- og overilelsessynder . Mangfoldige gange havde han foresat 


sig at gøre alvor af sin omvendelse ; men derved var det blevet ; han havde ingen karakter . —  » Å herre Jesus ! tag mig dog ikke bort midt i mine synder ! Nu vil jeg lyde dig ! Nu vil jeg omvende mig ! Nu vil jeg ! «  — men hvorledes ? — han tænkte frem og tilbage på , hvad han havde lært i skolen og hos præsten , og , hvad han siden havde hørt , frem og tilbage . Men det ene syntes ham at stride mod det andet , og det var ham umuligt at finde nogen løsning . — bare der dog var et menneske , hos hvem han kunne hente vejledning , en , der forstod sig på det , en rigtig gudfrygtig mand ! — ja der var jo Rasmus krogs Karl ! Hvem kunne vide ! — han sagde jo om sig selv , at han var hellig . Frederik syntes nok , at dette var  .formasteligt ; men lige meget , han måtte tale med ham ! — han huskede jo nok , at han selv var blevet vred sidst , de talte sammen ; men nu forstod han , at det var uden grund ; Anders havde jo kun bekendt sin frelser for menneskene , og det var jo ikke mere , end Jesus udtrykkelig krævede af dem , der troede på ham . 
Til alt held kom Anders samme aften for at tale med Frederik , og det forundrede denne sig meget over . 
» Vred , fordi du blev vred ? Nej min ven ! et guds barn må ikke blive vred . « 
» Næ—ej , men «  — — — 

» Du har ’et nok ikke godt Frederik «  ? spurgte Anders med denne irriterende sødladne stemme . 
» Næ—ej «  . 
» Hvad er der i vejen med dig ? « 
Frederik tøvede med svaret ; mod dette menneske kunne han ikke vise fortrolighed . 
» Hvad er der i vejen med dig ? « 
» Å ingen ting . « 
» Jo det er der Frederik ! og jeg kan godt sige dig , hvad det er . « 
» Så—å ? « 
» Du kan ikke finde fred . « 
» Næ—ej . « 
» Tror du da ikke på Jesus ? « 
» Jo—o . « 
» Men prøv så at bede ham om dine synders forladelse ! Så skal du se , du får fred ! « 
» Nej , ’et hjælper ikke . « 
» Hjælper det ikke ? Hvoraf ved du det ? « 
» Nej , jeg kan jo ikke lade være at synde med fri vilje og forsæt , og så længe jeg ikke kan det , er jeg jo ugudelig ; men et ugudeligt menneske kan gud jo da ikke tilgive dets synder . « 
» Det er noget , djævelen bilder dig ind «  , svarede Anders med overbevisning .  » Men djævelen var en manddraber fra begyndelsen , og han blev ikke bestående i sandheden ; thi 

sandheden er ikke i ham . Når han taler løgn , taler han af sit eget ; thi han er en løgner og løgnens fader . «  — han ser , du strider for at komme ud af hans lænker ; men kunne han nu få dig den generalløgn bundet på ærmet , så havde han spillet vundet . — kære ven ! det er jo netop sådanne ugudelige mennesker som dig , Jesus så gerne vil have fat i . — lad os derfor i fællesskab knæle ned og bede om dine synders forladelse ! Så skal du se , den kære herre Jesus hjælper dig til at lade være med at synde med fri vilje og forsæt . — Jesus er så usigelig god og kærlig , så du kan ikke tænke dig det . — lad os bede , Frederik ! « 
» Nej , det kan ikke nytte «  , påstod Frederik .  » Hvorfor kan ’et ikke nytte ? « 
» Kan du da ikke forstå det , menneske ! Det er jo ikke ham , der skal omvende mig , det er jo mig selv ! « 
» Nej , det er virkelig Jesus . « 
» Så—å ? Du tror måske slet ikke , jeg kender noget til bibelen ? «  spurgte Frederik utålmodigt ,  » men jeg har alligevel set mange steder , at der står :  » Omvender eder ! «  men jeg-har aldrig set noget sted , der står , at Jesus vil gøre det . — har du det ? « 
Det vidste Anders i øjeblikket intet at svare til . Han sad derfor længe med foldede 

hænder og med blikket hævet mod kammerets mørke loft . 
» Du vil altså blive et pænt menneske , før du kommer til Jesus ? «  spurgte han endelig ;  » er ’et det , du vil ? « 
» Jeg ville omvende mig «  , kom det forsagt ,  » blive således , at jeg aldrig synder mod bedre vidende ; forsætlighedssynder kan der jo ikke gives forladelse for . « 
» Hvordan ved du nu alt det ? «  spurgte Anders . 
» Det ved jeg fra lærebogen , og sådan har jeg lært i skolen . « 
» Af hvem har du lært det ? — ikke af Jesus ! Det kan du stole på , men af en vantro lærer måske . — du vil nu forstå det hele ; men det lader sig slet ikke forstå ; den menneskelige tanke er afmægtig , ja ligefrem fjendtlig mod alt det , der hører til guds rige . — o kæreste menneske ! Du må omvende dig fra dine tanker , mens det endnu er tid , at det ikke skal lyde til dig :  » Gå bort fra mig , du forbandede ! i den evige ild , der dig er beredt af djævelen og hans engle . « 
Omvende sig ? — ja men det blev mere og mere sort for den stakkels Frederik . Han kom til at tænke på de tre tusinde sjæle , der blev vundet den første pinsedag , hvor let de var sluppet til det , og så faldt det ham ind , at 


det vistnok måtte have været meget lettere at få rede på sagerne den gang , da man havde apostlene at rådføre sig med , i stedet for en lærebog , der anviste en vej , som var så umådelig svær , og en missionsmand , der troede sig i overensstemmelse med denne lærebog og dog lærte tværtimod den . 
» Herre ! hjælp mig at finde ud af alt dette ! «  bad han . 
Men på hjemvejen lovede Anders sig selv , snart at gentage besøget ; thi dette stakkels menneske trængte visselig til vejledning . 

i . 
Det var en af de sidste søndage før jul . Rasmus krog og Stine skulle til alters ; men Stine var i dårligt humør , mens hun gik og lavede davre . Da hun var kommet op i storstuen , havde hun nemlig set , at stormen om natten havde revet et af vinduerne op og knust hver eneste rude i det — og så vidste hun jo nok , at det var Hansine , den skødesløse tøs , der havde glemt at sætte krogene på , den dag hun skurede der oppe . —• ja sådan kan en få ødelagt , hvad en har . Men de ville nu heller ikke beholde hende længere end til maj ! 
» Nej , det vil vi så heller ikke , «  bekræftede Rasmus ;  » men nu er ’et alligevel ikke værd — — — . Husk på , vi skal til alters ! « 
Men Stine kunne ikke lade det gå upåtalt hen , og lidt efter kom Hansine ind fra malkning . 
» Du har ikke sat krogene på storstuevinduet den dag , du skurede der oppe «  , begyndte hun vredt . 

» Jo . « 
» Nej , det har du ikke . « 
» Jo , det tror jeg da . « 
» Vil du så ikke sige mig , hvordan det kan være blæst op og slået i stykker i nat ! « 
» Er ’et blæst op og slået i stykker ? « 
» Ja , det er ’et . « 
» Men det kan jo være en anden , der har lukket ’et op . « 
» Å , vil du ikke rende og hoppe ! — hvem skulle det være ? — jeg har ikke været der , og der er ingen andre , der har noget med vinduerne at gøre . « 
» Hvilket vindue er ’et ? « 
» Det er akkurat og bestemt det , du havde oppe , det her nærmest , ud til haven . — vil du så endnu sige , at du har sat krogene på ? « 
» Ja , det tykkes jeg da , jeg har . « 
» Ja , du tykkes , og du tykkes ; men jeg tykkes , du er en rædsom skødesløs tøs ! — nå , hvad står du og glor efter ? — få nu den mælk siet ! og få fat på noget andet ! « 
Hun gik ind i stuen med mælkebrødet ; Anders var kommet ind til davre . 
» Hvad er der i vejen ? «  spurgte han . 
Det fortalte hun . — men han sendte hende et bedrøvet , bebrejdende blik , som ville han sige , at hun burde sysselsætte sine tanker med 

noget bedre , nu , før hun kom til Herrens bord . . Hun mærkede det og fortrød sine bitre ord . 
» Gud forlade mig min synd ! «  sukkede hun . 
Da var der en , der stemte op med en sang ude i gården : 
» At gifte sig er en farlig gro , visselul visselul visselullelulelul ! for da har man ingen nattero , visselul visselullelul ! « 
Det var Hansine , der sang i højen sky på vejen ud til posten efter vand . — Stine sendte mandfolkene et betydningsfuldt blik og rystede på hovedet . 
» Det lader ikke til at gå hende nær til hjertet , «  smilte Anders . 
Et par timer efter , da de andre var tagne af sted , og han var blevet færdig med sit arbejde , tog han sin bibel under armen og gik ind . Hansine sad i stuen og strikkede på en strømpe , imellem hun rørte i grødgryden i kakkelovnen . Anders sad længe og trommede med fingrene mod bordpladen . 
» Du havde nok glemt at sætte krogene på storstuevinduet , «  begyndte han . 
» Ja , det sagde hun jo , «  var det ligegyldige svar . 
» Er du ikke sikker på , du har sat dem på  ? « 
» Nej , hvor skulle jeg kunne huske det nu ? « 

» Huske ? «  gentog han .  » Hør , sig mig , hvad tror du , krogene er der for ? « 
» Naturligvis for at de skal sættes på . « 
» Nå så det kan du da forstå . — men når du tænkte sådan al tid , så havde du nu været sikker på , at du var uden skyld . — ved du ikke , at du skal tænke ved alt , hvad du foretager dig , og ikke gå hen i vejret ! — men du har naturligvis ikke sat dem på , og sådan noget kalder vi skødesløshed , og det kan du aldrig i verden være bekendt i den alder , du har . « 
» Å , lad os nu bare — — «  begyndte hun ophidset . 
» Nej , ti du kun stille , bitte Hansine ! «  afbrød han .  » Jeg mener , det er så lige til , at at vi , der tjener , vi skal behandle vor husbonds og madmoders sager , som om det var vore egne . Derfor giver de os kost og løn . — og når vi ikke gør det , så er vi utro tjenere , og så stjæler vi . — har du aldrig tænk på det , Hansine ? « 
Hansine snærpede munden sammen , men svarede ikke . 
» Ja , nu er du vred , «  vedblev han ;  » men det skal du ikke være ! — tænk dig , at det var dig , der var madmoder ! —om jeg ellers kender dig ret , så ville du vist ikke finde dig i 'et , om din pige sådan ødelagde dig dine sager . — 

men du er forfærdelig skødesløs med , hvad du har med at gøre af deres . Derfor er ’et også , de ikke vil beholde dig . — du må virkelig skamme dig , Hansine ! — og at du så , lige efter at du har fået en vel fortjent irettesættelse , kan skråle op med sådan en væmmelig vise ! — skam dig dog noget ! Der er da vel skam i dig ? — eller tror du , du kan blive lykkelig på den måde ? — du skal se , du vil komme til at flakke af den ene tjeneste i den anden , og alle vegne vil du få skænd og mugne ord . — og tror du , Jesus vil have sådanne folk , Hansine ? — for du skal jo også dø en gang . « 
Han ville have sagt mere , men opdagede i det samme , at Hansine sad og bed sig i underlæben , blussende rød i ansigtet , mens øjenlågene hurtigt bevægedes op og ned . — han tænkte , at det var hans ord om døden , der endelig havde gjort indtryk på hende , og i sin forlegenhed for , hvad han videre skulle sige , sad han længe og bladede frem og tilbage i bibelen . 
Stakkels Hansine ! 
— hun var et indsidderbarn , det yngste i en flok på ni . Lige så langt tilbage , hun kunne huske , havde hun haft sit liv på gaden ; der var hun opdraget , og der havde hun gået og pjokket om på bare ben , i snavs og laser og med uredt hår . Ingen af hendes forældre 

havde haft tid til eller Sans for at tage sig af hende og lære hende arbejde og orden . Kunne hun ikke , hvad hun en gang imellem tilfældigvis blev sat til , kunne hun få bank ; men hun fik for øvrigt tidlig god øvelse i at skulke fra bankene som fra arbejdet , i skolen som i hjemmet . — da hun var ni år gammel , kom hun om sommeren ud at tjene for gåsepige , siden for rigtig hyrdepige ; men hun var og blev upålidelig , ikke just doven , men tankeløs , glemsom og sjusket ; ingen fæstede hende mere end en gang , og intet sted var hun mere end en sommer . — nu så hendes moder nok , at det var galt , og i det sidste halve år af sin levetid foreholdt hun hende mange gange , hvor nødvendigt det var , at hun forandrede sin opførsel , om hun ellers ville vel fare . 
Og Hansine havde fået det at føle ; skænd og mugne ord havde hun fået nok af . 
Men endda havde hun intet lært . Nu havde anders's ord imidlertid mindet hende om , hvad hendes moder havde sagt , og minderne gjorde hende for en gangs skyld blød om hjertet . Hvad havde hun dog ikke lidt , den stakkels sygelige moder ! — og hun selv ? — ja hun havde jo aldrig haft tanke for det , mens hun levede ; hun havde ladet hende alene om alt slæbet med at strikke og stoppe og lappe om hendes fader , hendes brødre og hende selv , indtil hun 

ikke kunne mere . — å hvem der endda kunne have gjort alt dette godt igen ! 
— men Anders sad der endnu ; han forsøgte at få en samtale med hende om dagligdags ting ; men hun svarede ham så kort som muligt ; hun havde aldrig været så vred på ham og hans vrøvl som netop nu , og hun lovede sig selv for sikkert og vist , at hun aldrig mere skulle lade sig sige af ham . 
Så blev Anders træt af det og gik ud . Han forstod sig ikke på den pige ; hun syntes at have et hjerte af den bare storm og frost , og just nu , da han troede , der var noget , der rørte sig hos hende , nu var hun mere studs end nogen sinde . 
Han stillede sig i porten . Vinden havde rejst sig , og der kom en voldsom byge med sne og hagl fra nord . Træerne svajede frem og tilbage , og de stakkels forpjuskede grå-spurve søgte ly ved havediget . — det faldt Anders ind , at således var livet , som en mørk dag , tung og trist . — o , at vi snart måtte tages i nåde fra denne jammerdal op til gud i himmelen ! 
Lidt efter kom Rasmus og Stine hjem . Anders ønskede dem til lykke og velsignelse , og Hansine kom ind fra køkkenet og gjorde det samme ; men Anders så nok , at hun havde grædt . 

middagsmaden blev spist i tavshed , og Hansine forsvandt igen i køkkenet ; her blev hun overrasket af Stine , i det hun stod og græd . 
» Hvad græder du for ? «  spurgte Stine forundret . 
Men så brød gråden for alvor løs , og det varede længe , inden hun kunne svare : jo , hun græd , fordi de ikke ville beholde hende . 
Det smeltede Stines gamle hjerte . 
» Beholde dig , min pige ? «  sagde hun med så øm en klang , som Hansine endnu aldrig havde hørt .  » Men tykkes du virkelig , vi kan være tjente med dig ? « 
» Nej «  , hulkede hun ;  » jeg ved nok , jeg har været en skidt pige — og det var vel også mig , der havde glemt at sætte krogene på storstuevinduet ; men nu vil jeg prøve på at være god — bare i så vil beholde mig ! « 
» Ja det er en anden sag «  , svarede Stine glad ,  » så vil jeg snakke med Rasmus om ’et — og han går vel nok ind på , at vi prøver sommeren med . — skal vi så det ? « 
» Ja tak «  , hviskedee Hansine . 
» Men så husker du nok , hvad du nu har lovet ! « 
» Ja jeg skal nok — jeg skal nok «  — — . 
» Resten kan vi så snakke om en af dagene ; men tør nu dine øjne , og kom ind ! « 

næ—ej , hun ville da gerne bede om lov til at gå hjem til sin fader . 
» Jeg tror , du er sær ! «  udbrød Stine ,  » i sådant et vejr ! og du har en hel mil hjem ! « 
» Ja , men vejret er jo ikke så galt nu , og skulle der komme en byge , så kan jeg vel komme i ly «  . 
Ja , Stine havde jo ikke noget imod det ; men—ne — — . 
En halv time senere var Hansine på vejen hjem til sin fader . Imens fortalte Stine for Rasmus og Anders , hvad der var forefaldet ude i køkkenet . — den første mente , at det vel så var bedst , de prøvede endnu et halvt år med hende . Men Anders tænkte ved sig selv , at det vel nu var med hende som med Frederik , at hun ville blive et pænt menneske ; men til Jesus ville hun ikke komme . 
Han bad om og fik lov til at gå over hos tømrerens . 
Men tilfældigvis var Frederik netop udenfor , og han så ham , i samme øjeblik han kom ud af porten . For resten havde han nok tænkt sig , at han ville komme ; han havde jo hans rend hveranden stund . — hvad Frederik har at gøre : han ind og skifter frakke , får en hat på , og af sted til den anden side med lange skridt , hen for at besøge en ven , der arbejdede hos en mester en halv mils vej borte . 


— var der noget menneske i verden , han afskyede , så var det Anders . At skulle sidde og høre på hans mugne sludder om helvedes luer og guds uendelige , uforskyldte nåde , om , hvor saligt det var at være et helligt menneske og høre Jesus til ! — at skulle sidde stille og være opmærksom , når han sad og drævede i Luthers huspostil ! — uh , nej det var rædsomt ! — han havde været så ærgerlig , hver gang det var sket . Men at han så alligevel ikke nænnede at sige det eller gå sin vej ! — og så troede det fæ , at han gjorde noget godt med det ! — som om Frederik kunne huske eller i det hele taget havde hørt et ord af det hele ! Og endda måtte han tage mod stikpiller af de andre unge , høre , at han nok snart var ved at blive hellig også ! — nej aldrig i livet ville han være sådan en som Anders , og heller aldrig mere ville han sidde og høre på hans vrøvl eller have noget som helst med ham at gøre , den tørvtriller , der var så dum , at en kunne rende døre op med ham , og ikke havde forstand på , eller interesse for nogen anden verdens ting ! — nej det skulle være forbi ; den ting stod fast ! 
Frederik var imidlertid kommet så langt bort , at den anden ikke kunne se ham , og nu sagtnede han sin gang ; men tankerne kom og gik : det var jo alligevel forkert , det var synd 

af ham , at han hadede Anders . Han kunne jo ikke gøre for , at han var et skrog , og hvad han gjorde , gjorde han jo naturligvis dog for det bedste , af en slags menneskekærlighed . — men kunne Frederik da ikke også vinde sejr over sit had ? — for det pinte ham alligevel . Men han følte , at det kunne han ikke , lige så lidt vinde sejr over det som over noget af alt det andet onde , der boede i ham . — og om han nu skulle dø ? — han havde jo ikke en gang sikkerhed for , at han nåde hen til den grusbunke , der lå der henne ti skridt fremme . — om han nu skulle dø ? — ja så gik han vist til helvede . Å det var frygteligt ! —  » Barmhjærtige gud ! «  bad han ,  » vil du dog ikke give mig — give mig — give mig et båd ! «  — ja det var jo det , at hans vilje ikke var fast nok . —  » Mit hjerte gør nyt , min vilje fast ! «  — hvor var det nu , det stod ? — jo det var jo i bibelhistorien : det var jo David , der havde bedet således . — å-—å , nu gik der på en gang et lys op for ham : når ikke en gang David selv kunne lægge viljen til , hvor skulle han så kunne det ? Men når David kunne bede om og få en fast vilje som en gave fra gud , så måtte han jo kunne det samme — og det var det , han trængte til , det , han manglede — og det ville hjælpe ! Han følte sig sikker på det . Hvilken umådelig lykke ! 

han var kommet til en overkørsel , og nu drejede han af , ilede ind bag jorddiget og knælede :  » Barmhjærtige gud ! giv mig en fast vilje «  — han dvælede længe på ordene —  » en fast vilje til det gode , så jeg kan sejre over mit had til Anders og over alt det onde , der bor i mig , og som jeg hidtil har ligget under for , så jeg kan holde op med at synde med fri vilje og forsæt ! — å , tak , tak , at du allerede har hørt mig ! — og giv mig så — ja giv mig alle mine synders forladelse — ja af nåde ! — å , tak , tak , at du bønhørte mig , herre ! — tak , tak , amen ! « 
Han rejste sig og så sig forundret omkring : i dette øjeblik var verden blevet helt ny for ham ; stormen havde sagtnet , og solen skinnede så forunderlig dejligt , ved vintertid — og han var frelst — frelst af nåde , af uforskyldt . Nåde ! jublede det inden i ham , omvendt ! Han havde sine synders forladelse . — mon han så alligevel var blevet hellig ? —  » Efter den hellige , som eder kaldte , så vorder og i hellige i al omgængelse ! «  — ja , han var hellig ! Men så havde Anders jo dog ret ! —  » Å , du gode gud ! hvor du er god ! «  — han følte , at om han havde haft Anders der , så kunne han have omfavnet ham . —  » Ja hvor er du god , du kære gud ! «  jublede han ,  » at du gav mig sejr lige i samme øjeblik ! « 

men hvad nu ? — ja han måtte tilbage , hjem at tale med Anders , - takke ham , bede ham om forladelse for al den kulde , han havde vist ham , alt det had , han havde følt til ham . — og han , som for et øjeblik siden havde forsikret sig selv , at han aldrig ville blive som Anders ! — hahaha ! — ja sådan var det med syndige menneskers bestemmelser . — men bare han nu havde haft Anders ! — han mere fløj end gik , og lige som han nåde i nærheden af sit hjem , så han Anders gå der ud fra og tage vejen hjem efter . 
Han vinkede og råbte :  » Anders , Anders ! «  Anders standsede . 
» Jeg er frelst ! «  jublede han , da han nåde hen til ham .  » Jeg har fået mine synders forladelse : jeg er frelst ! « 
» Er du frelst ? «  spurgte Anders lidt vantro og meget forbavset ;  » er du bleven hellig ? « 
» Ja Anders ! Gud ske lov og tak ! nu er jeg hellig ! « 
» Ja så være gud evig lovet og takket ! «  udbrød Anders inderligt .  » Så er vi jo brødre ! — men hvordan er det gået til ? « 
Det fortalte Frederik på vejen hjem til Anders . 
» Men , «  sagde Anders eftertænksomt , da den anden sluttede ,  » har du også tænkt på , hvad 

dine gamle venner nu vil sige , at de vil bespotte og forliåne dig , fordi du er bleven hellig ? « 
» Næ—ej , men det vil de vel nok . « 
» Ja , det kan du stole på . « 
» Men det gør jo ikke noget ; det må gud jo kunne give mig kraft til at bære . « 
» Ja , det kan han gøre — og det vil han også , og så får du andre venner , af en helt anden slags ; for nu er du kommen ind i de helliges samfund , og det er et venskab , der er noget ved , kan du tro . « 
Ja , det , syntes Frederik nok , at han kunne forstå . 
» Og du skal se , med guds hjælp bliver der snart et helt lille samfund her , «  meddelte Anders ;  » for ånden har et stort arbejde for med Stines og rasmus"s hjerter . — vil du nu ikke også være med til at vidne for dem ? « 
Å jo , det ville han da så gerne . 
Og nu måtte han i deres nærværelse gentage beretningen om sin omvendelse . De to gamle hørte på ham med foldede hænder og med andagt præget i alle miner ; men i Frederiks egen mund efterlod beretningen en bismag af flovhed , måske fordi det var anden gang , han aflagde den i anders’s nærværelse . 
» Tykkes i nu ikke , det er skønt ? «  spurgte Anders til slut , henvendt til de to . 
Jo , det indrømmede de . 

» O , om i dog også snart kunne bøje eders gamle knæ for den herre Jesus , mens det endnu er tid ! « 
Siden kom Anders frem med en lille papæske med små billetter , efter hvilke man kunne slå op i bibelen . Han stillede den på bordet imellem dem ; de trak , og han læste op og udlagde skrifterne for dem , og det var mærkværdigt , så heldigt lodtrækningen faldt ; enhver fik netop det , der passede for ham . — så blev der sunget og samtalet , og Frederik havde aldrig oplevet en sådan aften . Når han før havde skullet tale om hellige ting eller nævne Jesu navn , havde han altid skammet sig ved det ; men hvor ganske anderledes var det ikke nu ! Jo gud havde sandelig gjort store ting imod ham . 
De følgende dage var rette højtidsdage . Han stod ved sin høvlebænk , gjorde sit arbejde som sædvanligt og var tilsyneladende den samme som før ;  .men i ånden var han langt borte . Han dukkede sig stadig dybere ned i guds uendelige , uforskyldte nåde imod ham , uværdige synder , og i sin fritid læste han i den kære bibelbog , når han ikke var sammen med Anders . 
Han vidste godt , at han var byens vigtigste samtaleemne i den tid ; tilmed forstod han det af en og anden ytring , der faldt i værkstedet ; men det tog han sig ikke det mindste nær ; tværtimod , det smigrede ham endog , at han var byens 

mest interessante personlighed for øjeblikket . Selvfølgelig fik Anders også sin part , Rasmus og Stine ligeledes , og om det så var Hansine , så gik hun ikke helt ram forbi . Det , man undrede sig mest over med hende var , at man i ugens løb kun så hende en eneste gang i byen , og da var hun endda’ sendt i et ærinde og havde slet ikke tid til at snakke . Det kunne jo tyde på , at der var noget galt der også ; for hun var ellers ikke den , der før havde sagt nej til en halv times passiar på gaden med en husmandskone eller en anden tjenestepige . 
Om lørdagen havde de kartepiger i en af gårdene i byen , fem piger på stuen , blandt disse Hansine , fra den tidlige morgen til sengetid . Karterne gik uafladelig : rits , rits , rits ! og store bjærge af klare . Uldtrimler rejste sig på storstuegulvet ; men heller ikke snakkeapparaterne hvilede . Ingen af de fælles bekendte slap for en omgang ; men Frederik var også her den , der særlig måtte holde for . Derimod lykkedes det nogenlunde for Hansine at rense sig for mistanken ; det var jo hende , der havde set og hørt mest , og derfor havde , mest at fortælle . En ting undrede imidlertid de andre piger , at hun ikke havde det allermindste at fortælle om sin madmoders urimelighed , og deraf drog de den slutning , at hun måske dog alligevel ikke var så helt fri endda . 

om aftenen kom en del af byens karle for at få en passiar med pigerne og for at følge dem hjem , når det hele var forbi . Byens høker , Søren Bøgebjerg , der altid var en sikker og velset gæst , hvor der var lidt sjov på færde , var også mødt . Han og manden fik sig en kaffeknægt , og snart kom kortene på bordet ; men i pavserne mellem spillet var det naturligvis igen de sidste dages store begivenhed , der blev diskuteret . 
» Å , det varer sgu heller ikke længe , «  mente Søren ,  » inden Hansine også bliver hellig . « 
» Tror du ikke , Søren ? «  spurgte hun . 
» Nej sågu gør ’et ej . — for anders’s skyld , Hansine , hæl han er jo sådan en hel køn Karl , da sådan hæ ! så du kan sgu godt være tjent med ham , og så har han penge , Hansine ! det skal en sgu også tage med i betragtning i disse tider , hæ ! « 
» Men det er jo ikke så sikkert , han vil have hende , «  mente en af karlene . 
» Jo sågu vil han så , når hun bare vil blive hellig , «  påstod Søren .  » Var jeg i dit sted , Hansine ! jeg gjor ’et sgu , hæ ! « 
» Så er ’et skade , at du ikke er en pige , hæ ! «  parerede hun ;  » for så kunne du jo prøvet , om du kunne få din lyst styret , hæ ! « 
De andre lo , og kortspillet begyndte igen . Dagen efter fulgtes Anders og Frederik ad 

til Tolstrup , der hvor Anders havde tjent , før han kom til Hulby . Det var en større bonde-gård med nye længer og fine Stuer ; men folkene var svært flinke , og de fremmede blev modtagne med den største gæstfrihed , som man mod-tager sine kødelige brødre . Det var det , der gjorde størst indtryk på Frederik . Om eftermiddagen kom flere brødre og søstre til , eftersom Anders havde underrettet dem om deres komme . Frederik syntes , at han den dag kom til at forstå lidt af , hvad det vil sige at blive båret på englevinger ; thi de troendes glæde over ham , den nyomvendte , var meget stor . Til ham henvendte de sig alle , en med sin omvendelseshistorie , en anden med sine erfaringer fra kristenlivets område , en tredje med gode råd osv . osv . Frederik var lutter øre ; men meget af , hvad han hørte , lå endnu for højt for ham . Han følte sig så lille og på samme tid så usigelig lykkelig , fordi han hvilte så blødt , å , så blødt , i alle de troendes arme . Ingen af dem havde han set før , men han elskede dem alle sammen , højere endog end sine kødelige brødre og søstre , syntes han , særlig dog datteren på gården , Elisabeth , hvem Anders flere gange havde omtalt . Hun var en pige på 18 år , havde mørke øjenbryn , røde kinder , hvide , smalle hænder og et henrivende gudfrygtigt smil . Hun forekom Frederik at være såre elskelig for Herren . 

om aftenen var der rigtig missionsmøde i huset med stedets præst som taler . Det var det første møde , Frederik var til , og aldrig i sine levedage havde han hørt noget så slående-sandt og rigtigt :  » — — --------der er mange , der græder , når koen dør , eller når grisen er død ; men de samme mennesker tænker aldrig på , at Jesus er død , død for deres synder ; det kommer ikke dem ved , det vil de ikke tænke på , før de selv skal dø . — — — — — det at blive salig , ja det er så let en sag , mener de ; det er bare en to tre og et lille bitte hop , ligesom i danseskolen , så danser de lige ind i himmelen . ------------------------men i , mine hellige brødre 
og søstre , er i nu uden skyld ? Har i nu vidnet , som i kunne , vidnet for verden , om verdens tomhed og tant , og om den glæde , der er i Kristus Jesus , vor herre ? — — — — — om tre dage begynder den velsignede juletid . Var det nu ikke en salig ting , om du , Broder ! eller du , søster ! benyttede den til at vinde en sjæl for Jesus ? — — — — — . « 
Således blev han ved i to stive klokketimer ; men tiden fløj for Frederik , uden at han vidste , hvor den blev af , så betaget var han . Flere gange måtte han som de andre trække på smilebåndet , når taleren sagde noget rigtig træffende . 
Men endnu længe efter det egentlige mødes 

slutning dvælede de troende hos hinanden , og tiden gik med salmesang og opbyggelig og fornøjelig samtale . Klokken gik til et , inden Anders og Frederik tog afsked . 
Aftenen var kold med barfrost , med hårde , ujævne veje , med tindrende stjærner og lind-stille . — de kom forbi en gård , hvor der var legestue ; stuehuset lå lige op til gaden ; dampen stod ud af det åbne vindue , og under latter , hujen og skrålen svingede de sig rundt par ved par , i en sand helvedesdans , syntes Frederik . Han tænkte på , at det ikke var ret mange uger , siden han selv var med i et lignende lag og selv dansede , og uden at han ret vidste det , foldede hans hænder sig til en inderlig takkebøn til den herre Jesus , der havde revet ham som en brand ud -af ilden , men også til en brændende bøn for de stakkels mennesker , der endnu var hildede i djævelens bånd og snarer , som han selv havde været det . 
Fra den aften af blev han grebet af en mægtig omvendelsesiver ; når han stod ved sit arbejde , kunne han forme hele lange taler , fulde af citater fra den hellige skrift , isprængte med træffende bemærkninger og overraskende sammenstillinger- af de ting , der hører til denne verden , med de ting , der hører til guds rige . Hans fantasi arbejdede utrætteligt ; tit var han på nippet til at råbe højt , når han i ånden 

så de store skarer , der flokkedes om lians talerstol : thi opvækkelsesprædikant , indre-missionær , det var det , han ville være ; føre sjæle til Jesus , det var det , han tidlig og sildig grundede på . Hvor skulle han ikke gøre det klart for al verden , at det var saligt at have sine synders forladelse og høre Jesus til , langt , langt saligere , end nogen kunne tænke og forstå — og så — ja så måtte de jo nødvendigvis lade sig frelse . 
Første juledag gik han hjem for at besøge sine forældre . Han bad meget på vejen ; men hans frimodighed var borte , og den kom ikke igen , efter at han var kommet hjem . Han fik fortalt , at han var blevet hellig ; det lo hans fader lidt ad , og selv hans moder røbede ingen glæde ved efterretningen . Flere gange gjorde han tilløb til en formaning til omvendelse ; men det blev til ingen ting . Dagen efter blev det ikke bedre , og da han brød op hen mod aften , syntes han , at han aldrig før havde oplevet så trist og glædesløs en jul . 
Alle vinde havde sovet i juledagene og sov endnu ; men det havde sneet tæt de sidste timer , og nu lå der et løst , blændende hvidt lag på vejen , over markerne og på træerne . Det dryssede ned over ham , når han af vanvare kom til at røre ved en gren . Men skoven var dejlig , også i sin vinterdragt , sådan som 

han så tit havde set den . — ak , men denne verden lå jo i det onde . 
Han lagde hjemvejen omkring ad Rasmus krogs for at tale med Anders . Her blev han modtaget med den glædelige efterretning , at Rasmus og Stine nu i denne dejlige juletid havde fundet deres frelser . Hidtil havde de , som Stine sagde , levet på deres egen retfærdighed  ; men nu ville de søge den retfærdighed , der var af gud . 
» Ja , gud være lovet og takket , «  udbrød Anders , da han fulgte Frederik på vej ,  » at djævelen har måttet slippe også dette sit bytte ! — men fortæl mig nu noget om , hvordan du har haft ’et i denne søde juletid ! — jeg tykkes , du er så tavs ? « 
» Ja—a . « 
» Du mente , dine forældre var troende ? «   » Ja—a . « 
» Men det er de måske ikke alligevel ? « 
» Jeg ved ’et ikke . « 
Han havde tænkt at fortælle Anders alt , som det var gået til der hjemme ; men nu kunne han alligevel ikke røbe sit hjems hemmelighed , især ikke til ham , syntes han . — var det synd af Frederik ? 
» Men hvad tror du selv om dem ? «  vedblev Anders . 
» Å jeg ved ikke . « 

» Å nej såmænd ; men den slags ting får en bedre forstand på efterhånden , «  mente Anders .  » Det kan jo vel nok gøre ondt i kød og blod , når en ser , at ens kære vandrer på de veje , der fører til fortabelsen ; men vi skal jo forlade alt , også fader og moder , for at følge Jesus . « 
Dertil svarede Frederik intet ; men det var ikke fri , at han jo følte sig stødt over den andens ord , der rørte ved en af de følelser , som hidtil havde været ham kærest , og det var , ligesom lidt af hans gamle uvilje mod Anders for et øjeblik ville frem igen . 
Men i den tid , der nu fulgte , undte han sig ikke ret megen hvile . Der var noget inden i ham , der drev ham ud hver aften for at tale , snart med den ene , snart med den anden af sine gamle venner . Men alt , hvad han havde for det , var at blive udleet og hånet , og lidt efter lidt gik det op for ham , at han i et stykke havde taget fejl ; de manglede alle sammen det , han havde troet , at alle mennesker havde , den dybe følelse af synd og skyld , sådan som han kendte den fra sig selv . 
Mismodet greb ham , når han tænkte på alle disse mennesker , på det liv , de levede , og det , der ventede dem . Men Anders og de få andre ældre kristne , han kom sammen med , trådte nu til med deres belæring : vor herre 

Jesus sagde næsten al tid til dem , han havde helbredet , at de skulle gå bort og ingen sige det . Meningen dermed var , at først gennem tvivlens , fristelsernes og anfægtelsernes uundgåelige ildprøve kunne det omvendte menneske modnes til at blive et brugbart redskab for Herrens ånd . 
Frederik forstod ikke dette : før havde han gået i angst og gru : nu var han glad og tryg ; hvor skulle han da nogen sinde kunne tvivle om guds magt og kærlighed ? — skulle den gud , der i det store , afgørende øjeblik havde hjulpet ham til sejr , skulle han ikke også fremdeles kunne give ham sejr i alle fristelserne ? — de andre smilte overbærende , når han sagde dette . Alle  » ældre kristne «  havde desværre i fuldt mål erfaret , hvad tvivl , fristelser og anfægtelser havde at betyde , og han ville heller ikke slippe fri . Tværtimod , det var netop særlig-guds børn , djævelen lagde an på ; de andre behøvede han ikke at gøre sig så megen ulejlighed med ; dem havde han jo ; de hørte jo ham til ; men guds børn var det , han skulle vinde tilbage . — Anders syntes endog , efter hvad han kendte fra sig selv og andre , at de snart skulle indfinde sig hos Frederik , disse fristelser , tvivl og anfægtelser ; et kristent menneskes liv lå ikke al tid i solglans ; men det var og måtte være :  » nu i sorrig , nu i glæde , nu i fald og 

nu i sæde , ofte fuld af stor uro , altid fuld af Jesu tro «  . 
Men Frederik stod stadig lige uforstående over for alt dette , og han kom ikke videre . Anders begyndte derfor at få bekymringer for ham ; han advarede ham mod at falde tilbage i den gamle kødelige sikkerhed , mod at synde på nåden . Men denne mistro irriterede Frederik , og så det , at den anden igen begyndte at tiltale ham i dette sødladne , indtrængende tonefald , der var ham så modbydeligt ! 
Flere gange i vinterens løb fulgtes han med Anders til Tulstrup ; men vejen dertil og derfra i Anders’s selskab var kedelig , og folkene der forekom ham også anderledes end før : ingen munterhed , ingen glæde som de første gange , han var der , men derimod ofte en trykkende tavshed , en underlig forbeholdenhed , når de talte med ham . Han befandt sig ligesom mindre vel mellem de troende nu . — de to strofer i Kingos salme , som de så tit citerede :  » nu i sorrig , nu i glæde ; nu i fald og nu i sæde «  , havde han ondt ved at forsone sig med ; han kunne ikke forstå , at guds børns stilling her i verden virkelig skulle være så vanskelig ; var fristelserne større for dem end for andre , hvad han måske nok endnu ikke kunne dømme om , så var hjælpen da sandelig også mangedobbelt større , syntes han . — men han skulle nok 

vogte sig for at optræde belærende over for sine brødre og søstre ; tværimod ville det have været ham en stor lettelse , om han helt Havde kunnet indordne sig under  » de ældre kristne «  , om han kunne have sunget i samme toneart som de ; men der var noget i hans indre , der forbød ham det ; overlade ansvaret for sit _ liv til andre , tillyve sig tanker og følelser , der ikke var hans , turde og kunne han ikke . — de eneste , han ret Havde glæde af at komme sammen med , var Rasmus krogs ; men han kom der helst , når han vidste , at Anders ikke var hjemme . Han lagde mærke til , at Hansine ved sådanne lejligheder meget opmærksomt fulgte deres samtaler , medens også hun helst undgik at være til stede , når Anders var der . Det forundrede ham ikke ; således Havde han jo selv haft det ; men det foruroligede ham , at hans egne gamle følelser over for Anders , over for en Broder var ved at vinde magt i ham igen . — Havde verden virkelig beholdt halvdelen af hans hjerte ? — der var jo det , der kunne tyde på det , f . Eks . det ringe held , han Havde med dem af sine gamle venner , med hvem han Havde talt om deres salighedssag . 
Da faldt hans tanker på en pige , der tjente i den by , hvor han havde stået i lære . Hun hed Annette Kristensen og var et Års tid yngre end han selv . Han havde lært hende at kende , da hun straks efter sin konfirmation var 

kommet i tjeneste der i byen , og han havde haft meget med hende at gøre : hun var egentlig den eneste af de unge , han havde brudt sig om at tale med . Mangen sommeraften , når ungdommen var samlet på gaden , eller de var til legestue , havde de to set lejlighed til at stikke sig bort fra de andre , var vandret ud i mark og eng , idet de nynnede en eller anden fædrelandssang elle fortalte om deres lærere og alt det , der havde interesseret dem i deres skoletid . — hvor huskede han også tydeligt bispevisitatsen , da de to stod lige over for hinanden på kirkegulvet og svarede for alle de andre , der intet vidste . Men efter den tid var det , at folk begyndte at drille dem med hinanden ; det førte til , at hun holdt sig tilbage og så meget som muligt undgik ham , og da de et par år senere igen begyndte at søge hinandens selskab , da var de ikke længere børn , og han i hvert fald ikke slet så uskyldig som før . — før han forlod sit lærested , havde han lovet at skrive hende til ; men det løfte havde han ikke holdt ; ude af øje havde været ude af sind , og der var også piger , hvor han var kommet hen . 
Skulle han nu skrive ? — ja hvad skulle han i grunden skrive om ? — om det , han så ofte havde ført på tale imellem dem , om den næste krig og den hævn , vi skulle have over preusserne ? — han smilte bittert ved tanken ; 

sådan noget var det jo , man i de bedste skoler gik og fyldte børnene med ; det himmelske fædreland blev næsten rent glemt over det jordiske , som om det havde det allermindste at sige , hvilken konge vi adlød . — ja havde det nu ikke alligevel ? — han syntes det ikke , og han syntes det dog . Hans forstand sagde nej , men der var noget andet i ham , hvad det var , der sagde jo . Mange gange havde han tænkt på at gøre Anders eller en af de andre  » ældre kristne «  det spørgsmål ; men han havde ikke regnet det ulejligheden værd ; der var nemlig , så vidt han kunne skønne , ingen af dem , der før deres vækkelse havde haft tilstrækkelig vid synskreds til , at de kunne opdage fædrelandet . — men sikkert var det , at så verdslig som denne kærlighed måske nok var , så formåede han dog ikke rigtig at kæmpe imod den , og det var også en grund til hans stadige uro for , at Anders alligevel skulle have ret i , at han ikke , helt havde givet gud sit hjerte . 
Skrive til Annette  ? — en lørdag aften først i marts gjorde han alvor af det : 
kære Annette ! 
Der er løbet meget vand i stranden , siden sidst vi sås . Jeg havde jo lovet at skrive dig til ; men det har jeg ikke gjort , og det var slet gjort af mig , for jeg har dig i Grun 

den så meget at takke for . Når jeg talte med dig , da var det jo al tid om ting , der ikke var helt slette , og havde jeg ikke haft dig at tale med , så var jeg vistnok bleven mere ugudelig , end jeg blev . Men nu vil jeg skrive til dig  ; for nu er jeg lykkelig , det vil sige , jeg er inde på den vej , der nok med tiden skal føre til lykken . Ja vi to har haft mange glade timer sammen ; men mine tanker var ikke al tid så gode ; men nu er jeg bleven hellig og har fået alle mine synder aftoede i Jesu blod , og det er det , jeg er så lykkelig over , og jeg ville så gerne , at du kunne blive lige så lykkelig som jeg , og det kan du let blive , når du vil . Ja jeg havde egentlig så meget at skrive til dig om ; men nu kan jeg ikke ; men hvis du vil være i sandhed lykkelig , så skulle du skrive tilbage , og så bliver der nok lejlighed til , at vi kan træffe sammen , og så vil jeg hjælpe dig til , at du med guds hjælp kan finde din frelser . Ja så venter jeg nu snart at høre fra dig . 
Venligst hilsen fra din gamle ven Frederik Hansen . 
Dette brev ville han ikke afsende fra Hulby , for at ingen skulle have den nyhed at løbe med ; men dagen efter var han hjemme , og da gav han i al hemmelighed sin Broder det , for at han 


næste dag kunne tage det med til byen , når han gik i skole . 
Men der kom intet svar fra hende ; han ventede den ene dag efter den anden ; men hun lod stadig væk ikke høre fra sig . — ak , at også hun ville stå Herren imod ! — nu forstod han , at der måtte råbes med sinai-røst ud over folket , om det dog ikke kunne vækkes af syndens og dødens forfærdelige dvale , og når han nu talte med sine gamle venner om deres salighedssag — det skete for resten sjældnere nu — da sparede han ikke ; da lod han helvedes-lynene knitre for deres øjne , at de dog måtte søge Herren , medens han var at finde . 
Kun over for sine forældre kunne han ikke føre det sprog , og tit måtte han med bekymring spørge sig selv , om han da troede , der var to veje til himmerige , en sværere og en lettere , hvilken sidste de måske kunne finde . 

Iii . 
Vinteren var forbi ; kun på de brinker og bakker , der vendte mod nord , så man hist og her små snebunker , der endda bestandig blev mindre og mindre ; men sneen var skiden , og markerne trængte til en ordentlig storvask . Vand var der for øvrigt nok af ; det gjorde vejene ufremkommelige ; det stod og sivede på agrene ; hver fordybning var en sø , og hver rende en bæk ; men her og der på de højeste steder begyndte små grønne Spirer at titte frem , og højt , højt oppe i den klare , blå , solfyldte luft sang en lærke sine glade sange , sin jublende velkomsthilsen til foråret . 
Jubel ! 
Der var jubel i naturen og jubel blandt guds børn . Til endnu et par hjem havde vækkelsen banet sig vej , et gårdmands- og et husmandshjem ; men den fælles glæde over de ny-omvendte forenede alle de troende , og i 

vinterens sidste uger var der hver søndag blevet holdt sammenkomster , mest hos Rasmus krogs , fordi det lå belejligst . 
Hansine stod udenfor ; men i løbet af de sidste uger havde hun alligevel forandret sig meget ; hun arbejdede ærligt på sin egen opdragelse , og hendes madmoder stod hende trolig bi . Hun mødte ikke mere med sure miner , når noget var galt ; hun skændte ikke , men viste overbærenhed ; derfor var Hansine nu også til forundring for alle andre på vej til at blive en dygtig pige , og det gjorde hende godt , når hun så , at hendes arbejde blev skattet . — ved sammenkomsterne der i huset var hun med under bønnerne og salmesangen og , mens dagens prædiken blev læst ; men når samtalerne begyndte , så gik hun ; de troendes glæde over hinanden havde hun ingen del i . 
Mange gange græd hun i Enrum ; hun stod alligevel så forfærdeligt ene , og hun syntes , hun stod så uendelig langt tilbage for alle de andre . Til trods for alle hendes madmoders kærlige ord og anvisninger og til trods for alle hendes bønner kunne hun stadig ikke forstå , hvad hun skulle gøre for at blive lige så god , som hun var blevet . — helst ville hun have betroet sig til Frederik ; men hun syntes at forstå på Anders , at det ikke var helt rigtigt fat med denne , og omsider vovede hun at gå 

til Anders selv . Det skete en lørdag aften , hun skulle rede hans seng . 
Anders sad på sin kiste og hørte eftertænksomt på hendes selvanklage ; hun stod ved sengekanten med sænkede øjenlåg og skælven om læberne . 
» Du ville blive lige så god som Stine ? «  spurgte han smilende . 
» Ja—a «  . 
» Men hun er slet ikke god «  . 
Hansine vovede ikke at se op . 
» Ingen er god uden en , som er gud «  , fortsatte han . 
» Jeg tykkes , Stine er bleven så god «  , indvendte hun . 
» Og du ville blive lige så god ? — ja det er noget , djævelen bilder menneskene ind , at de først skal blive så gode og så pæne og retskafne , før de kommer til Jesus . — nej , bitte Hansine ! Men bed Jesus , at han vil gøre dig god ! så skal du se , det hjælper «  . 
» Men det har jeg gjort mange mange gange «  , sukkede hun . 
» Har du gjort ’et ? «  spurgte han forbavset , og efter at have betænkt sig længe :  » Har du bedet Jesus om dine synders forladelse ? « 
» Ja «  . 
» Om at du måtte blive et troende menneske ? « 

» Ja «  . 
» Et guds barn ? « 
» Ja «  . 
» Et helligt menneske , Hansine ? « 
» Ja «  . 
» Men så — men så---------------men vor herre Jesus siger :  » Derpå skulle alle kende , om i er mine disciple , om i haver indbyrdes kærlighed «  . —  » Elsker du de hellige , Hansine ? « 
» Ja—a , lidt «  . 
» Lidt ? — ville du gerne elske dem mere ? « 
» Å ja ! « 
» Da gud ske lov og tak ! «  jublede han og greb hendes hånd :  » så er du jo på rette vej ! så er du jo frelst ! « 
» Tror du «  , spurgte hun og hævede sine tårevåde øjne til hans læber . 
» Ja søster ! det tror jeg rigtignok «  , svarede han med overbevisning :  » men den gamle slange er snedig , ser du . Det er ham , der har bundet dig den løgn på ærmet , at du først skulle blive så god . — nej har du kun i sandhed overantvordet Jesus dit hjerte , så har du virkelig ikke andet at gøre ; så skal han nok besørge resten og fylde dit hjerte med fryd og fred og med kærlighed til dine troende brødre og søstre «  . 
Og virkelig , i samme øjeblik følte hun , at han havde ret . 

frelst ! frelst ! Hun var frelst ! Hun var et medlem af de helliges samfund ! 
Til langt ud på natten dvælede de hos hinanden . — han havde grebet hendes hånd , og han beholdt den , til de skiltes . — hun følte sig henflyttet til den rene søskendekærligheds himmelske sfære , hævet over alt jordisk , over alle jordiske følelser , hævet , som han måtte være det . 
Dagen efter havde de missionsmøde eller stor forsamling , som de kaldte det , d . v . s . de havde en taler , en indre-missionær . — å hvor Hansine var lykkelig den dag ! og aldrig havde hun tænkt sig , at nogen kunne blive så glad , som hun blev om aftenen , da de troendes snævrere kreds var samlet , og hun følte sig favnet af alle de hellige , båret af deres glæde . 
Hansine var vel ingen skønhed , hun var sværere end de fleste piger og havde store røde kinder ; underlæben og den kløftede hage var trukket tilbage ;' hendes overlæbe var desuden temmelig kort , så fortænderne blev synlige ; men hendes mørke øjne tindrede af glæde og tændte glæden hos alle de andre med . — ingen af dem var dog så stærkt berørt som Frederik ; han mindedes så levende den store glæde , der for nogle få uger siden havde været over ham . . Med dyb vemod tænkte han nu på sin skønne-drøm om livslykken , som han den gang troede 

at have fundet , men som han vel sagtens alligevel blev nødt til at opgive som uforenelig med livet i Kristus . Ved sådanne lejligheder kom han al tid til at tænke på Annette : men bag efter led han alle en ond samvittigheds kvaler , fordi han havde tænkt på hende , mens alle de andre sad hensunkne i andagt . 
Sammenkomsterne nu i forårstiden var tit ligefrem til plage for ham ; han ville høre efter , han ville opbygges ; men han måtte gøre vold på sig selv , og så fik han endda intet ud af det , han hørte . En tale derimod eller en prædiken af en troende præst kunne han al tid få noget ud af . Derfor beklagede han som de andre , at stedets præst var vantro . For øjeblikket var han imidlertid syg , og der blev om søndagen prædiket af fremmede præster : men heller ikke dem gik de troende efter , eftersom også de var kendte for at være vantro . 
St . Bededag var imidlertid både Anders og Frederik i kirke . Den præst , der den dag forrettede tjenesten , var fra Ingstrup , en by , der lå tre mil borte , og ingen kendte ham . Han var en høj mand og meget smal . Under salmerne før prædikenen gik han op og ned ad kirkegulvet og sang med kraftig røst ; men han talte uden store bevægelser og med en stemme , som det kunne være i samtale . — Frederik fik godt fat på begyndelsen , og han 

mærkede straks , at der skulle følges godt med hele tiden , da alt det efterfølgende var bygget på noget foregående : 
loven ? — stod vi kristne under loven ? — nej , vi stod under nåden og-måtte vente vor frelse alene af nåde . — Havde vi da slet intet med loven at gøre ? — jo , loven var de kristnes ideal , det mål , vi alle sammen skulle vokse op til at kunne fyldestgøre . Derfor måtte et kristent menneskes liv være en stadig kamp mod , og sejr over det onde i ham selv , en stadig fremgang i alt , hvad der var elskeligt og godt , og derfor skulle vi slet ikke være så ængstelige for at tale om gode gerninger ; thi gud krævede gode gerninger af os , efter som gode gerninger var troens frugt . 
Prædikenen var kun kort , og Frederik fulgte den med spændt opmærksomhed , men også med ængstelse for , at den ikke skulle passe Anders , og deri tog han ikke fejl . Anders sagde om den , så snart han vel var kommet ud af kirken , at det var en lovprædiken , at den mand var fremmed for livet i gud og egentlig en vranglærer ; hans tale om de gode gerninger var ikke luthersk , men kattolsk . 
Frederik sagde intet til dette ; han var meget tung om hjertet ; men for øvrigt havde han en mistanke om , at Anders sagde således , fordi han ikke havde tænksomhed nok til at 

følge en sådan prædiken . — men det var igen det samme : han turde ikke tro på sine egne tanker og følelser , når de ikke stemmede overens med de andres tanker , og han misundte Anders den sikkerhed , hvormed han vidste at skelne mellem det rette og det vrange . 
Om eftermiddagen , da han kom sammen med alle de andre , da fik han rigtig besked : pastor hjortt var grundtvigian , og grundtvigianerne var de farligste af alle vranglærere i vor tid ; de lærte rask væk , at der var omvendelse efter døden , at vor herre var dansksindet , og at bibelen var et dødt . Bogstav . Dem måtte man tage sig i agt for . 
Frederik blandede sig ikke i samtalen ; han gjorde det i reglen aldrig i den senere tid ; det forekom ham , at alle de andre iagttog ham ; men det var ham umuligt at fortælle dem , hvad han led under deres mistro . Det var vel de fristelser og anfægtelser , de gik og spejdede efter ; men det , han havde lært at kende af den slags , det måtte han beholde for sig selv , skønt det alt sammen , som han så tit syntes , var ham påført af dem . 
For øjeblikket sad han og tænkte over den smule , han havde hørt om Grundtvig . Hans barndomslærer havde omtalt  » gamle biskop Grundtvig «  med stor højagtelse ; thi vel havde 

Grundtvig sine særheder : men den danske kirke skyldte ham alligevel meget . 
Frederik tillod sig for en gangs skyld en meget spagfærdig spørgende bemærkning om dette . 
Å ja såmænd , mente en , Grundtvig begyndte vist også som en rigtig troende kristen ; men siden faldt han nok ud af nåden — og det skulle vi andre tage os i vare for at efterligne ham i . 
Frederik mærkede nok , at det var en til ham . — falde ud af nåden ? 
En anden mente dog , at det ikke var så sikkert , at Grundtvig var faldet ud af nåden ; han havde hørt , at Grundtvig skulle have sagt , at han var glad ved , at han var Grundtvig og ikke Grundtvigian . 
En tredje kunne oplyse , at der var tre slags grundtvigianere , de kristelige , de folkelige og de menneskelige grundtvigianere . Hun havde selv tjent en mand , der kaldte sig . kristelig grundtvigian , og han var en meget flink og god mand ; hun skulle ikke sige ham andet på ; men om han virkelig var omvendt , eller det kun var almindelig pæn verdslighed , han levede på , skulle hun ikke kunne afgøre ; og for besten skulle hun ikke gøre sig til af , at hun kendte noget til deres lære ; for det var noget , de holdt så sært forborgent ; hun troede ikke en gang , 

der var ret mange af dem , der holdt af at blive kaldt grundtvigianere ; det var , ligesom de skammede sig ved at bære navnet . 
Ja så var Frederik så klog ; grundtvigianerne måtte han vogte sig for ; det kunne jo da ikke være tænkeligt , at alle hans troende venner var på vildspor . Det måtte vel være grundtvigianerne og — ham selv . — - » Kære herre Jesus ! «  bad han ,  » giv mig ved din gode helligånd lys og klarhed i dette mørke ! « 
For øvrigt var sindene den dag mest optagne af det store missionsmøde , der skulle afholdes den følgende onsdag i knudsbjerg skov , hvor den store missionspræst Kaspar Fischer selv skulle tale . Frederik glædede sig rigtig til den dag , i håb om , at den skulle bringe ham , hvad han savnede . 
Dagen kom med solskin og varme og med store støvskyer på alle vejene , der førte til skoven . Der var folk i massevis , gående og kørende , folk i line fjedervogne og folk i simplere , folk i klæde og med sorte kjoler og folk i vadmel og hvergarn , folk med cigar og folk med træpibe , mænd og kvinder , unge og gamle . 
Den åbne plads i skoven var allerede fuld , da Anders og Frederik kom , og der var en summen som i en bikube . Frederik søgte længe efter bekendte ; endelig opdagede han Elisabeth 

fra Tulstrup , der stod og snakkede med en Karl , han ikke kendte ; men han så meget from ud ; hovedet lå endog helt nede på den ene skulder . 
I det Frederik nu nærmede sig for at hilse på Elisabeth , hørte han hende sige :  » Jeg har kun hørt ham den ene gang ; men det var det bedste , jeg i mine levedage har hørt , og det bliver nok også godt i dag «  . 
» Det gør det sikkerligen «  , svarede den anden i dette søde , syngende tonefald , der al tid virkede på Frederik omtrent som et brækpulver ;  » men gud give , at vi så også måtte kunne høre , ikke alene med disse vore kødøren , men også med åndens opladte øren ! « 
Så havde Frederik fået nok ; han vendte sig og gik uden at have hilset , ærgerlig over , at Elisabeth kunne stå og snakke med et sådant fæ . 
» Der er han ! «  lød det pludselig , og der gik ligesom et elektrisk stød gennem forsamlingen . 
Frederik så i den antydede retning og blev i højeste grad forbavset : denne mand med den vældige knebelsbart , med den store napo-leons-fip , med figurfrakken , der havde knapper i to rækker , lige fra armhullerne ned mod navlen , med tobakspungen og den store udskårne Ribe dinglende på brystet , var det Kaspar Fischer , indre missions store høvding ? 

jo , han kravlede op på talerstolen , folk stimlede til og snart tonede salmen  » Kæmp alvorlig «  ind mellem skovens stammer . Synge kunne han — og bede :  » — — — — — å herre Jesus ! om end kun en eneste sjæl , der i dag ved det fattige ord , der er givet mig at tale , måtte vækkes op af sin syndesøvn og begynde at lede efter dig ! — — — «  . 
Han talte over ordet hos Paulus : -vort borgerskab er i himmelen , hvorfra vi og forvente frelseren , den herre Jesus Kristus , som skal forvandle vort fornedrelseslegeme til at vorde ligedannet med hans herlighedslegeme «  . 
Først talte han til de vantro , og han malede dem helvedes rædsler , så Frederik formelig så de fordømtes nøgne kroppe vride sig i svovlsøens frygtelige luer . Men bag efter skinnede nådens sol over dem . der i dag ville omvende sig , og længere henne i talen kom der noget til dem , der allerede var hellige :  » — — — — — ja kære brødre og søstre ! det er en frygtelig fare for de hellige guds børn i vore dage , al den tale om det menneskelige og det folkelige , som verden vil have os med til . — ja vil vi gå med til det , så kan verden bruge os ; men en kristen med verdens klæder på , han duer ikke en døjt ; for det er satan — her slog han i talerstolen , så det dundrede — satan i helvede , der har lavet den kristendom ! 

— — — — spille kort og Danse ? — kan du være med til det , så kan verden bruge dig ; men det er den verden , der ligger i det onde , den verden , der beherskes af djævelen . — kan du være med til det , Broder ? — eller du , søster ? — — — — fædrelandet ? — å , der er så mange såkaldte kristne , af den glade . Slags , som har fået dette fædreland så kært , at de helt glemmer det himmelske fædreland ; men de mister også deres borgerret ; for det kan jeg sige dig , hvis du er en af den slags kristne , og du ikke vil afstå fra din ugudelighed , så går du lige ad hede helvede til med dit kortenspil , din Dans , dit fædreland og den hele sværte ! — — — — — «  . 
I halvtredje time blev han ved på den måde og delte ud til højre og venstre , snart til de vantro , snart til de troende , og det lykkedes ham at holde forsamlingen i ånde ; han var fuldstændig herre over den . Vel var der i baggrunden nogle , der lo en gang imellem og mumlede lidt med ; men der var ingen , der faldt i søvn , og ingen , der gik ; alle måtte vente og høre det hele . 
Bag efter stimlede , en hel del af de hellige til for at trykke Kaspar Fischers hånd . Blandt dem var Frederik ; han var sjæleglad ; for nu havde han vundet sejr , og det kunne han takke ham for . — ikke verden , men Jesus skulle eje 

hans hjerte , helt og udelt ! — hvor han elskede denne store mand ! — men der var så mange , som ville hilse på ham og tale med ham , så Frederik måtte vente . I det samme så han Anders og Hansine komme hånd i hånd hen imod ham . Han blev så forbavset , at han ikke kunne sige et ord . Anders smilte : 
» Ja , Frederik ! mig og Hansine vi er bleven enige om at vandre pilgrimsgangen sammen ! « 
Frederik gloede dumt på dem ; Hansine rødmede og sænkede blikket . 
» Du ønsker ikke en gang til lykke ? «  spugte hun bedrøvet . 
» Jo , til lykke ! «  stammede han og trykkede deres hænder . I det samme så han , at Hansine var smuk , så bly som hun stod der med den blå kjole og sommerhatten med den brungule pynt . 
» Og hun er vist alt for god til dig , «  tænkte han videre og gik i det samme sin vej ind i skoven ; pint af sine mørke tanker , dobbelt ulykkelig over at føle det ondes magt i sit hjerte , just nu , efter at have hørt et sådant vidnesbyrd . — jo , Anders og de andre havde ret ; han havde endnu ikke givet Jesus hele sit hjerte ; men nu foldede han hænderne og bad :  » Herre Jesus , frels mig fra mig selv , fra denne stygge misundelse , der endnu bor i mig ! og hjælp mig , at jeg må bøje mit genstridige hjerte 

ind under dine de prøvede kristnes ledelse ! Ja hjælp mig , at jeg kan give dig mit hjerte , helt og udelt ! « 
Under denne bøn dalede freden ned i hans syge sjæl ; han gik ikke tilbage til de andre , men dybere og dybere ind i skoven . Til sidst satte han sig ; men den synkende eftermiddagssols stråler sivede i tynde bundter ned mellem det tætte løv , og skovbundens blomster duftede , og skovens sangere gav koncert ; ellers lå alt i stor og hellig stilhed , i tungsindig dunkelhed . Ja skoven var dejlig .  » Dejlig er jorden «  . — han standsede . — var det sandt ? — det var jo ikke det , Kaspar Fischer havde sagt . — å , hvor han ville ønske , at det var sandt ! men det var vel ikke sandt ? Nej , nej , nej , det var ikke sandt ! Jorden er ikke dejlig ! Intet på jorden er dejligt uden dette ene , at have sit liv i gud ! — men er det dejligt ? — nej , ikke for kød og blod , ikke for det naturlige menneske . — der er slet intet dejligt i denne syndige verden ! —  » Å , barmhjærtige gud ! hvorfor — hvorfor— ? « 
— give gud sit hjerte helt og udelt ? — ak ja ! men det var nok ikke så let ; de himmelske stemninger forduftede så hurtigt , alt , alt for hurtigt . — Havde han endda haft en rigtig god ven , til hvem han kunne betro sig , en , der ikke stod over ham , men jævnsides med ham , en , der led under det samme som han 

selv ! — men han Havde ingen ; Anders var ham alt for overlegen ; han var desuden så optaget af Hansine i denne tid , så optaget endog , at Frederik ofte blev flov ved at sidde og se på alt det kysseri ; og han og alle de andre var så kølige , så forbeholdne i deres udtalelser over for ham . Han troede at have bemærket flere gange , at deres samtaler forstummede eller tog en anden retning , når han kom til , og han troede at læse i deres blikke :  » Det er nok ikke rigtig fat med dig , min ven ! «  — hvad var der da i vejen med ham ? — var hans anger , hans sorg over og hans kamp mod hans synd ikke ærlig nok ? — Havde hans omvendelse ikke været sand nok ? — hundrede og atter hundrede gange gjorde han sig selv disse spørgsmål ; men han kunne ikke finde skylden der . Nej , det var det med fristelserne , anfægtelserne og tvivlene , han skulle fortælle dem . De forlangte hans fortrolighed , men faldt ikke på at give ham deres igen . Det , de i hans påhør talte om , det , som de våndede sig under , og som de kaldte fristelser , anfægtelser og tvivl , det var sikkert ikke det egentlige ; dertil lå det alt for meget på overfladen . — nej , hans lå langt , langt dybere , og det kunne han kun tale med sin gud om , ikke med dem , allermindst nu , da han mærkede , at de fordrede det af ham som 

bevis for , at han endnu stod i nåden . — men deres mistro fremkaldte onde tanker imod dem . 
Og disse onde tanker drog næring af den slemme folkesnak , som Anders og Hansine ved deres uforsigtige og — som Frederik også syntes — upassende færd gav anledning til . — det gjorde Frederik ondt for Hansine ; hun syntes ham alt for god til at blive tilsølet af sladderen ; hun var jo så ung i troen , og det var undskyldeligt , om hun i den første tids salige tilstand ikke kunne klare sig , hvad hun skyldte sig selv og sit rygte . — mange gange foresatte han sig at advare hende ; men han fik aldrig lejlighed til at tale med hende i Enrum . — Anders ynkede han derimod ikke ; hans følelser over for denne hans plageånd var meget lidt broderlige . Men på den anden side pintes han af sin egen ukristelige ondskab og bitterhed , der holdt ham i en stadig uro og uvished . Han blev syg i sindet og tilbragte det meste af nætterne uden søvn . 
Han lignede — men det vidste han ikke selv — den unge plante i den tætte skov , der rækker og strækker sig for at nå op i sollyset . — men de store træer med de brede blade stod der og skyggede ubarmhjærtigt , så der blev hverken lys eller varme til ham . 
Den sommer var vidt forskellig fra den forrige . Han gik på tømrerarbejde som da ; men 

han tog ikke del i nogen munterhed eller skæmt , ikke en gang uden nødvendighed i nogen samtale . Heller ikke de hellige kom han så meget sammen med som før . Deres sammenkomster var ikke til at udholde ; især var ventetiden skrækkelig , til de var komne alle sammen . Der sad de på rad , stive som støtter , ikke et smil , ikke en lyd , men bare glo hen i luften . De kunne ikke føre en utvungen samtale om kristelige ting , og en lille spøg eller endog blot en bemærkning om vejret ville være blevet modtaget som tegn på adspredthed eller verdsligt sindelag . — og nu selve  » Sammenkomsten «  , bønnerne , sangen , læsningen af prædikenen , lodtrækningen af billetter og den derpå følgende læsning af bibelsteder med anders’s forklaring i tilgift , samtalerne , der alle vare skårne over samme læst — alt dette , det var så forfærdelig drævende , så uendelig kedsommeligt og dødt , så han syntes , det måtte tage livet af ham . Nej , så syntes han , at han var gud nærmere , når han var i ensomheden . 
Mange gange tænkte han på Annette . 
En søndag , han var hjemme , fik han at vide , at det brev , han havde skrevet til hende , havde hans moder tilfældigvis fundet i hans Broders bog . Hun havde så uden at tænke over det lagt det op på hylden på en blød ost ; om morgenen 

var limen gået op , og da det var til en pige , havde hun ikke kunnet modstå fristelsen til at læse det . Siden havde hun brændt det , da hun mente , at , eftersom han nu var blevet hellig , så nhåtte han helst , når den tid kom — men det hastede jo ikke endnu — søge sig en kæreste blandt dem , der havde samme sind som han selv . 
Frederik smilte lidt tvungent til den beretning ; men en dag senere i ugen skrev han et nyt brev : 
kære Annette ! 
-----------— — jeg har noget , jeg grumme gerne ville tale med dig om . Der er foregået en stor forandring med mig , siden sidst vi sås . Jeg er ikke al tid glad ; men jeg håber bestandig , jeg skal finde lykken , netop fordi den forandring er sket , og nu ville jeg gerne tale med dig om den sag , fordi jeg kender dig så godt . Jeg kan ikke sige dig , hvad det er ; men ønsker du at vide det , så skriv igen ! så kan der vel nok blive en lejlighed til , at vi kan få hinanden i tale , og måske du kan blive lige så lykkelig , som jeg håber at blive ; men bryder du dig ikke om det , så venter jeg ikke at høre fra dig . 
Venligst hilsen fra 
Frederik Hansen . 

det var en af de allersidste dage i juli , han sendte dette brev . Samme dags eftermiddag hørte han et rygte , der fyldte ham med forfærdelse . Det fortaltes med et triumferende grin og under rå bemærkninger , at det va’r galt fat med Hansine , og at både hun og Anders skulle rejse til August . — Frederik kunne og ville ikke tro , at det var kommet så vidt . Det var ham umuligt at forstå , at noget guds barn kunne falde i en sådan synd , som så mange andre unge mennesker , der ikke kendte gud , havde selvbeherskelse nok til at undertvinge . 
Men skønt han ikke troede rygtet , måtte han af sted efter Rasmus krogs til , så snart det var blevet fyraften . — han traf Rasmus i porten . 
» Hvordan står ’et til her ? «  spurgte han ængsteligt . 
» Det står forskrækkeligt til ! «  jamrede . Rasmus . 
» Så er ’et sandt ? «  kom det næppe hørligt . 
» Ok ja , det er nok sandt , desværre . «   » Hvem skulle dog have troet det ? «   » Nej , hvem skulle have troet det ? — ja sikken søllehed ! — han ligger i staldKammeret og græder , og hun ligger i sit Kammer og græder — og jeg arme gamle mand ! jeg skal have ny Karl og ny pige nu lige til høsten ! « 

» Ja det kan jo blive vanskeligt nok på sådan en studs . « 
» Å , for den sags skyld — — . Han har skaffet dem begge to . — hans søster Rikke — hun vævede jo ellers , ved du — hun er allerede kommen . « 
» Nå—å ! «  Frederik bød god nat og gik ind i karlekammeret . Der sad Anders på en stol og hulkede som et barn , og Rikke , som Frederik lige netop kendte , sad på sengekanten med hænderne i skødet . 
» Hvordan har du ’et ? «  spurgte Frederik stille . 
» Jeg har ’et forfærdeligt , «  græd han ;  » jeg har syndet mod den hellig ånd . « 
» Nej , vist har du ej , Anders ! «  trøstede f rederik . 
» Jo , jeg har , jo , jeg har ! jeg vidste jo , det var en forfærdelig synd , og jeg gjorde det alligevel . « 
» Nej , du har ikke , Anders ! der er nåde for dig ! « 
» Hvordan ved du det , Frederik ? «  spurgte han og så ham bønligt ind i ansigtet . 
Frederik fik i det samme en tanke , og han følte , at den kom fra gud : 
» Den , der har syndet mod den helllig ånd , , kan ingen virkelig anger føle ; men du angrer jo , og den anger er sikker virket af den hellig ånd . « 

» Og din synd er måske endda kun lille ved siden af — ved siden af hendes , «  tilføjede søsteren ,  » og — — — . « 
» Det må du ikke sige ! «  afbrød han hende strengt ;  » min synd er meget , meget større end hendes ; for det er alt sammen min skyld . — hun græd og bad for sig ; men jeg — å ! — nej , der er ingen frelse for mig . « 
Han faldt ned af stolen , strakte hænderne mod loftet og råbte i den største sjælenød til gud om nåde og syndsforladelse . Snart lå Frederik og Rikke ved hans side og bad med ham . 
Men midt i al hans kvide var der alligevel ved Frederiks ord ligesom dannet en lille bitte åbning , gennem hvilken en himmelstråle faldt ind i hans arme hjerte , og en engel på dunbløde vinger hviskedee ind i hans sjæl ømme , beroligende ord om David , manden efter guds hjerte , om hans fald og oprejsning — og for hans indre syn foresvævede ham . uklare fantasier om det , han , når bodskampen var kæmpet til ende , da ville blive i stand til at udrette for guds rige på jorden ; for gud kunne jo lede godt ud af det onde . 
Da Frederik en times tid senere var på vejen derfra , kæmpede mange modstridende tanker og følelser i hans indre . Han havde længe haft en anelse om , at Anders havde slemme fristelser i retning af usædelighed — 

og dog havde disse aldrig været blandt de  » grulige «  fristelser , hein så tit havde tillagt sig selv . — var det ikke en mangel på ærlighed og sandhedskærlighed hos ham , at han fortav det smudsigste , når han dog gav sig mine af at sige det værste ? — skammede han sig måske ved disse fristelser frem for ved de andre  ? — Frederik erindrede nok ordet om den , der tykkes sig at stå ; men han kunne desuagtet ikke begribe , hvorledes et kristent menneske , der dog kendte den hjælp , som er større end alle fristelser , kunne gøre sig skyldig , i sligt . —  » Nu i fald og nu i sæde ? «  — ja , mon det ikke var sagen , at de gik og bildte sig ind , at det således måtte være , til det virkelig blev således ? 
To dage senere rejste Anders og Hansine hjem til hendes fader ; der skulle deres bryllup stå snarest muligt . 
Søndagen efter mødte alle de hellige til sammenkomst , også Frederik . Der traf han den Karl , som ude i knudsbjerg skov havde snakket om sine kødøren og åndens opladte øren . Han hed hans , og det var ham , der var kommet i anders’s sted . — de sukkede og græd alle sammen over det , der var sket , men ingen så meget som han . Alle de andre mente , at hovedskylden lå hos Hansine ; kun Frederik troede det modsatte ; men det tog de andre intet hensyn til , 

eftersom de jo nok kendte det kølige forhold , der havde været mellem ham og Anders . — bag efter fulgtes hans og Frederik ad hjem , og den første var straks inde på fristelserne og anfægtelserne . 
» Kender du ikke noget til dem endnu ? «  spurgte han , da Frederik intet sagde til hans lange tale . 
» Nej , «  svarede Frederik kort ,  » og jeg tror nu heller ikke , de kommer ens til alle ; men , «  tilføjede han ligesom for dog at give den anden bevis for , at han virkelig var et troende menneske ,  » jeg kan mærke , at guds kærlighed vokser i mig . — jeg tænker så tit på de stakkels vantro , og dersom jeg kunne hjælpe dem , 
------- -- — . « 
» De stakkels vantro ! «  afbrød den anden .  » Nej , ved du nu hvad ! De vantro er vantro , fordi de er ulydige , og de ulydige har vi ikke lov at have medlidenhed med . « 
» Så—å , skulle nu også det være forkert ! «  lo Frederik ved sig selv . Det var ikke fri , at han jo havde fået lidt mere mod til at tro på sine egne følelser nu , og han brød sig mindre om , hvad de andre sagde om ham . 
For øvrigt var han i den tid mest optaget af tanken om Annette ; to gange fik han brev fra hende , og til sidst blev et stævnemøde fastsat til den næstsidste søndag i August i den 

skov , hvor hans fader var skovfoged , omtrent midtvejs mellem hendes hjem og hans . 
Da søndagen kom , gav han sig på vej straks efter middag . Himlen var skyet , men luften var lummervarm . Høstvognene jog i markerne med læssetræerne raslende på vognbunden , og hjem igen med store læs . Alt var liv og munterhed ; men Frederik takkede gud , fordi han havde givet ham et sådant sind , så han ikke nænnede at overtræde hans bud . 
Klokken var kun halvto , da han nåde til pladsen , og der var endnu en halv time til , selv om hun mødte på klokkeslettet . Han var i en underlig højtidelig stemning , som når man står foran noget stort og hemmelighedsfuldt ; så satte han sig og spejdede op ad de tørre hedeagre lige over for , dem , han så godt kendte fra den tid , han som hyrdedreng gik der og vogtede . — det varede ikke længe , før et kvindfolk kom til syne . Hans hjerte tog til at banke , og han kastede sig på knæ og bad , at gud ville styre hans mund og hans tunge . — nu gik hun ned ad banken — nu over engen — nu sprang hun over bækken . — han havde hidtil holdt sig i skjul , for at ingen skulle se ham ; men nu ilede han hende i møde . Han undredes over , at hun slet ikke var blevet større ; ellers havde hun ikke forandret sig så lidt , og til sin fordel ; hun var blevet fyldigere end før og 

kønnere , og øjnene — ja hendes øjne med de mørke bryn , dem havde han ikke glemt , og dem lagde han straks mærke til nu igen , og så lo de begge to . 
» Jeg blev svedig , «  sagde hun og tog den gule stråhat i hånden . 
» Det er også varmt , «  indrømmede han . 
» Holdt jeg så ikke mit løfte ? «  spurgte hun .  » Hvilket løfte ? « 
» At skrive , så snart du havde skrevet ? « 
» Jo—o , «  svarede han undseligt ;  » men jeg holdt jo rigtignok ikke mit . « 
Hun svarede ikke . 
» Hvor længe har du fri ? «  vedblev han . 
» Hele eftermiddagen , lige til i morgen tidlig , om det skal være . « 
» Lad os så gå op i skoven ! « 
Han gav hende sin arm , som da de næsten endnu kun var børn , men det var ikke det samme som da ; der gik en skælven igennem ham , da han følte hendes arm i sin . De blev ved at gå en halv snes minutter , til de inde i skoven nåde en lille bæk . Ved den satte de sig , og den første halve time gik med , at han spurgte , og hun fortalte om deres fælles bekendte . Men så gik samtalen i stå , og der var ikke andet for , end at han måtte frem med det , der lå ham på sinde . Han fortalte hende , først stammende og undseligt , men efterhånden med 

mere og mere liv , at han var blevet hellig og som følge deraf så overordentlig lykkelig . — i dette øjeblik følte han , at alle de tunge og bitre tanker , han havde lidt så meget under , aldrig mere kunne komme igen . 
Annette lyttede med beundring til hans fortælling ; hendes øjne hang ved hans læber , og han læste i dem , at hun gik med ; det erklærede hun også rent ud på hans spørgsmål . 
» Men dine gamle venner , Annette ? « 
» Å , jeg får vel nye , hvis de gamle ikke vil kendes ved mig mere . « 
» Ja , det får du . « 
Å , hvor han var glad ! — og hun med ! — han sang for hende nogle af de mange sange , han havde lært , og snart havde også hun lært melodierne . Så passiarede de igen , og sang igen . Men i en af pavserne gav hun sig pludselig til at le med denne friske , trillende latter , som han så godt huskede . 
» Hvad ler du ad ? «  spurgte han . 
» Det vil jeg ikke sige dig , «  svarede hun og rødmede . 
» Hvad vil du ikke ! « 
» Nej ! « 
» Da skal jeg lære dig ! «  — han brækkede en kvist af og begyndte at smække hende over fingrene . Hun fandt i en fart en knappenål , 

hun havde i trøjen , men han greb hende om håndleddet :  » Nej holdt , min ven ! « 
I det samme havde hun knappenålen i den anden hånd . Han op på knæerne for at gribe den med . Men så kastede hun knappenålen langt hen i græsset . 
» Du er et asen ! « 
Han slap hendes hænder , tog hende om kinderne og kyssede hende . 
Hun blev blussende rød , men skød ham ikke bort . I samme øjeblik fortrød han det ; det havde han ikke sin himmelske faders tilladelse til ; men det var naturen , der var gået over optugtelsen . 
Langt senere fik han at vide , at hun havde let ved tanken om en af byens karle , som var så slem til at bande , og som nogle uger før havde friet til hende og fået nej , og ved tanken om , hvad hun havde bestemt , at hvis Frederik også bandte , så ville hun ikke have det mindste med ham at gøre , hvor godt hun end ellers måtte synes om ham , og hvilke hensigter han end havde . 
Før de skiltes , bestemte de et nyt stævnemøde på samme sted fjorten dage senere ; men han kunne endda ikke sige hende far vel , før han havde fået sagt hende , at hvis det var guds villie , så måske de siden kunne blive mand og kone . — bag efter forstod han nok , at det 

var en meget triviel bemærkning , og den fik han senere at høre mange gange . 
Efter den tid var han frejdig og glad som aldrig før , mest , når han havde talt med Annette eller fået brev fra hende . Det hændte endog , at han , efter at violinen nu i flere måneder havde hængt urørt , igen tog den ned for at spille en salmemelodi eller endog en fædrelandssang . I al hemmelighed , naturligvis . Men hans  » kære «  brødre og søstre fik det alligevel at vide , og de bebrejdede ham det meget , især dette med fædrelandssangene : alle  » ældre kristne «  vidnede , at det var synd , så han kunne godt være vis på det ! — det var han dog ikke ; nu havde han begyndt at få mod til at tro på sine egne følelser og sin egen samvittigheds stemme . Men det kunne ikke tåles ; han blev sat uden for nummer , og han sås kun sjældent ved deres sammenkomster . 
Sidst i oktober skulle han lægge gulv i Rasmus krogs storstue , og hans måtte slæbe i rlovhøvlen ; men hen . mod aften blev stymperen syg og måtte gå til sengs . Efter fyraften gik Frederik ned og sad og snakkede lidt med ham . Så kom også Rikke der ned ; hun og hans var nu forlovede . 
» Hvordan har du ’et ? «  spurgte hun deltagende . 

» Å , jeg er et skidt menneske , «  stønnede han ,  » den største af alle syndere . « 
» Mon han virkelig mener det ? «  tænkte Frederik ved sig selv . 
Dagen efter var hans igen kanter og måtte slæbe i plovhøvlen . 
» Ved du , hvad jeg tænker på ? «  spurgte Frederik en gang i løbet af en samtale . 
» Nej . « 
» Jeg tænker på , at du dog er det største æsel , der kan gå på to ben . « 
Den anden gjorde store øjne . 
» Jo ser du , «  forklarede Frederik ,  » jeg tykkes det jo egentlig ikke ; men du siger jo så tit , at du er den største af alle syndere , og hvis , det er sandt , så må du jo være et æsel . « 
Men nu blev hans vred : når det blev sagt på den måde , så — — — — og Frederik måtte virkelig skamme sig ! Det var ikke en måde for et troende menneske at tale på . 
» Nå sådan , «  tænkte Frederik ved sig selv og lo indvendig ;  » det er altså kun en køn tale-måde , som i ikke mener noget med . « 

Iv . 
Jvlen Frederik skulle for øvrigt ikke spotte ; den tid skulle meget snart komme , da han og især Annette skulle få at mærke , at de endnu var inden for deres  » kære brødres og søstres «  rækkevidde . 
De to havde haft endnu et par hemmelige stævnemøder på samme sted ; deres unge spirende kærlighed havde udfoldet sig i blomst ! nu tilhørte de hinanden , i lykken , i håbet , og nu mødtes de åbenlyst i hans hjem eller i hendes , der , hvor hun tjente , eller ved de større missionsmøder , som det kunne træffe sig . 
Men der var halvanden mil imellem dem , og Annette længtes efter samfund med andre troende mennesker . Hun opsøgte derfor en husmandsenke , murer-ane i nabosognet ; denne boede ude på heden og var for mange år siden , tillige med sin nu afdøde mand blevet vakt til troen . Ane , der var over det halve 

hundrede , tog med glæde mod den unge pige , og- der blev sendt bud til et par troende fa-milier , også ældre folk , der boede i nabolaget . Nu skulle de have det så rart , og de fem gamle , der i så mange år havde levet alene med deres kristendom , uden forbindelse med andre , næsten også uden forbindelse med hinanden , blev så oplivede ved at træffe en ny-omvendt , tilmed en ung , frisk pige . De gamle bortgemte minder fra deres egen vækkelsestid blev taget frem af gemmerne , og Annette hørte på dem med andagt , men også med en følelse af tyngsel , fordi alt dette tilhørte fortiden , i sammenligning med hvilken nutiden , efter hvad hun forstod , vist var meget kold og fattig . 
Bag efter skulle hun fortælle sin omvendelseshistorie : hun bad om at blive fri ; men de trængte ind på hende . 
» Det er måske en Karl , du er bleven vakt ved ? «  gættede Ane . 
"ja . «  svarede hun rødmende . 
» Men det skal du sandeligen ikke skamme dig ved , «  opmuntrede den anden ;  » for det er da rigtig skønt «  . 
Så fortalte hun , men forsigtigt og derfor farveløst . Hun lagde ikke mærke til , at de andre , alt som hendes korte fortælling skred frem , vekslede ængsteligt spørgende blikke , og da 

hun var færdig , indtrådte der en trykkende pause , der omsider blev afbrudt af murer-ane . 
» Ja min pige ! «  sagde hun ,  » bare det nu også er rigtig fat med dig ! « 
» Rigtigt fat ? «  stammede Annette forskrækket . 
Ja — hun tyktes , der manglede noget af det allerførste og allervigtigste :  » Har du nu også set dig selv som en stor synder , bitte Annette  ? « 
» Ja—a «  . 
» Som den allerstørste synder , der ikke fortjener andet end den evige fortabelse og ikke har en eneste ren plet på din krop ? « 
» Ja—a «  . 
» Har du ligget på dine knæ og tigget gud om syndsforladelse og nåde ? « 
Næ—ej , det havde hun ikke . 
» Så er jeg sandeligen også ræd for dig , bitte Annette ! så er du vist kommen alt for let til det ! « 
Annette var blevet bleg som et lig og var nær ved at synke af stolen . De andre gav hende tid til at fatte sig ; men tie her turde de ikke , at ingen skulle kræve den unge piges blod af deres hånd . — til en ret omvendelse hørte , forklarede de , 1 ) frygten for fortabelse , 2 ) anger og ruelse over synden og 3 ) syndsforladelse for Jesu skyld med vished om nåden og fred i hjertet . Derefter kom 4 ; ret 

færdiggørelsen af nåde og 5 ) som slutstenen på det hele , helliggørelsen . — dette forklarede og indskærpede de hende på alle mulige måder om eftermiddagen og hele den lange aften , så da hun ved sengetid gik derfra , var hun rent ulykkelig og fortumlet . 
Vejen til hendes hjem var lang og slem ; mørk var heden omkring hende ; men endnu mere mørkt var det i hendes sjæl . Hun forstod nu , at hun havde oversprunget de to første led , og så kunne jo heller ingen af de andre være i orden . Hvad imidlertid frygten for helvede angik , så havde hun nu fået den så godt som nogen . Men angeren ? — ja det forfærdelige var , at hun endda ikke kunne angre , som hun skulle . Hun vidste og følte nok , at hun var en synder , endog en stor synder ; men den største ? — nej , det syntes hun dog ikke , hun var . Men den slags tanker kom fra helvede , havde de jo sagt . Hun bad , å , hvor hun bad , at gud ville tage dem fra hende og sende hende den rette , store , dybe , forfærdelige anger i stedet . Men gud hørte ikke hendes bøn . — mange gange i den følgende tid begyndte hun på breve til Frederik ; men hun turde ikke skrive ; hun var bange for ham . Det var jo ham , der havde ført hende dertil , hvor hun stod , og han vidste naturligvis ikke bedre . — to breve fik hun fra ham , og hun græd over dem , 

især over det sidste , hvor han ængsteligt spurgte om grunden til hendes tavshed . — men når det var rigtigt sort for hende , fik hun lov at gå ud hos murer-ane — og lige vidt kom hun . 
Så en dag kom Frederik ; han traf hendes madmoder ene i stuen ; hun selv var sendt et ærinde i byen . 
» Ja det er rigtignok en gal historie med Annette «  , begyndte madmoderen ;  » hun kan hverken æde eller drikke , og så sådan , hun er kommen til at se ud ! det døjer hendes hoved rigtignok ikke længe «  . 
» Hvad er der da i vejen ? «  spurgte han forfærdet . 
» Ja , hvad forstår jeg mig på det «  , svarede den anden .  » Vi var så glade ved , at hun var bleven hellig ; for hun var bleven endnu flinkere end før . Det eneste , jeg tyktes , at hun skulle sidde over en bog den hele udslagne søndag , når hun var fri . — før havde hun al tid haft travlt med en bindehose , et hækletøj , eller sådan lidt pilleri ; men nu ? — nej , gud bevares ! Men det fik endda være , hvad det er ; men siden hun har fået sin gang ud til denne her murer-ane , er det bleven rent galt . Hun græder både nætter og dage «  . 
» Til murer-ane ! «  gentog Frederik ;  » så—å ? « 
Murer-ane kendte han nok , og for hans . Fantasi tegnede sig billedet af en stor grov 

skikkelse , der al tid gik og sludrede op ad vægge og ned ad stolper om guds store godhed og denne verdens dårlighed . — men han indrømmede for sig selv , at det var med den uomvendtes øjne , han havde set på hende . 
Lidt efter kom Annette op ad gården . Hun var bleg og så meget lidende ud ; hendes øjne var blevet så unaturligt store . — det gav et ryk i hende , da hun så ham ; men han rejste sig roligt fra bordenden og gav hende hånden . 
Hendes madmoder , der var en meget god og omsorgsfuld kone , havde imidlertid gjort varme i sovekammeret , og nu fik de lov at sætte sig der ind . Her fortalte hun alt , som det var .  » Jeg er endnu intet guds barn , Frederik ! «  sluttede hun ;  » men jeg håber , at gud vil være mig nådig , så jeg kan blive det «  . 
» Du skulle altså tro om dig selv , at du er den største af alle syndere ? «  spurgte han ;  » men det er jo noget snak , Annette ! det ved du jo godt , at du ikke er «  . 
» Men vi skal tro det om os selv «  , indvendte han . 
» Nej , det er slet ingen nødvendighed «  , påstod han , i dot han henviste til fortællingen om høvedsmundon i kapernaum , om hvem Jesus sagde :  » End ikke i Israel har jeg fundet en sådan tro «  . Det var en virkelig saliggørende 

tro ; men havde gud stillet den fordring til menneskene , at de , enhver især skulle anse sis : selv for den største af alle syndere , så havde det stået der og mange andre steder ; men det stod intet steds .  » Men «  , sluttede han ,  » jeg kender for resten nok det hos en hel del af de hellige , at de holder af at opstille regler , som vi andre blindt hen skal følge ; men det vil du ikke finde hos vor herre Jesus , om du så leder alle fire evangelier igennem . — syndere ? Ja det er vi , store nok til at fortjene den evige fortabelse ; men når vi ser og føler det , Annette ! så er ’et virkelig nok ; for hovedsagen er , at vi kommer til ham , der alene kan hjælpe os «  . 
Ja , det kunne hun da også nok forstå nu . 
» Og du slemme pige ! at du ikke ville skrive til mig om alt det ! «  sagde han og trykkede hende ømt i favn . 
» Jeg turde jo ikke «  , undskyldte hun sig . 
Han blev der om natten , og dagen efter , der var en lørdag , gik han på besøg i byen . Om søndagen fulgte han med Annette ud til murer-ane . Der traf han også de andre brødre og søstre , i alt en halv snes stykker , alle sammen ældre mennesker . De blev der hele eftermiddagen , skønt Frederik fandt det så sært uhyggeligt der : ingen Gardiner , ingen blomster i vinduerne , slet ingen hygge som i de andre 

vakte hjem , hvor han plejede at komme . — og nu selve disse hellige ? — der var , syntes han , noget forunderligt træet , indskrumpet , døende og koldt over hele deres kristendom . Tilmed var de ham så fuldstændigt underlegne , endog i det spørgsmål , hvormed de havde voldt Annette så mange bekymringer .  » Men , «  trøstede de sig selv ,  » hun har alligevel haft godt af at komme lidt i klemme ; for sådan noget skal der sandeligen til «  . 
Da de gik derfra , var Annette så glad , som hun ikke havde været længe . Frederik frarådede hende at komme der tiere ; men det var dog mere , end hun ret turde love , 
han var selv den vinter optaget af helt andre ting . Den gamle lærer Hansen havde nu taget sin afsked , og byen havde fået en ny . Møller hed han , og han var en ganske ung mand , endnu ugift . Han holdt aftenskole . Ved den lejlighed blev han og Frederik kendte ; når de andre var gåde , satte de to sig gerne ind i stuen og blev under tiden sammen til langt ud på natten . Møller , der foreløbig var helt uberørt af kristelige spørgsmål , blev snart Frederiks interesserede tilhører . Hvad han for øvrigt mente , blev Frederik aldrig klog på ; han var en af de forsigtige naturer , og noget gennembrud kom det ikke til . Veltalende blev han først , når de kom til at tale om natur 

fagene , og her havde han held til at vække nye interesser hos Frederik . Han lånte ham bøger , en fysik , en lille lærebog i geologi , en do . i astronomi o . ti . Så havde Frederik tidsfordriv de andre aftener om ugen også , men det vakte hans  » Brødres «  og  » Søstres «  forargelse , især da han tit tog søndagene til hjælp . Det var galt med det , og det var endda værre med violinen . På det område var det også Møller , der var  » Fristeren ; «  for Møller elskede også musikken , og nu skete det ikke så sjældent , at Frederik gik op til Møller med violinen under armen , når de andre var gåde til sammenkomst . 
Når han besøgte Annette , gik han dog med hende ud til murer-ane eller , hvor de nu skulle forsamles , og blandt dem der befandt han sig for så vidt også bedre , som de ingen forbindelse havde med missionsfolkene på hans egn og derfor heller ikke mødte ham med mistro . 
Sidst på vinteren kom der også lidt mere liv i de døde vande på de kanter .  . Ane havde nemlig opfrisket bekendtskabet med en troes-søster , der var blevet  » Bornholmer «  , og Ane var ved samme lejlighed blevet påvirket i samme retning . At barnet ved dåben først tilspørges om forsagelsen , forargede hende således meget , efter som det naturlige menneske 

jo ikke kunne forsage , da forsagelsen jo absolut måtte være en frugt af troen . — det spørgsmål blev diskuteret og gennemtygget på langs og på tværs ved mange af deres sammenkomster , og de fleste gik efterhånden over til Anes mening . Frederik og Annette tillagde for deres vedkommende ikke spørgsmålet stor betydning ; dog var de mest tilbøjelige til afholde sig til det gamle . Men ved at spekulere over barnedåben fik han andre skrupler : der står jo nemlig :  » Gå ud i al verden , og lærer alle folk , og døber dem i faderens , sønnens og den hellig ånds navn ! «  — altså først oplærejsen , så dåben , når troen er der . På den anden side var der jo også så meget , der talte folden modsatte opfattelse , så det var et vanskeligt spørgsmål at få klarhed i . Frederik var dog klog nok til kun at indvi Annette i sine tvivl , og de var begge to fornuftige nok til at tage sagen med ro , i forvisning om , at gud nok skulle give dem den nødvendige klarhed i betimelig tid ! 
De mange udtværede debatter om forsa-gelsesspørgsmålet havde imidlertid også gjort Annette træt af disse sammenkomster . Nu havde de to altså kun hinanden ; sandt at sige befandt de sig også bedst ved det , og de havde fred og ligevægt i sindet . Men på den tid indtraf der en begivenhed , af hvilken Frederik 

just ikke ventede sig noget godt . Rasmus krog og Stine følte sig nu for gamle til at besidde gården . De havde kun et eneste barn , en datter . Hun var gift ind i en større gård i en naboby , og nu ønskede hun og hendes mand , at hendes forældre skulle flytte hjem hos dem . Men samtidig med , at det blev bekendt , blev det også fortalt , at Rasmus og Anders Jensen lå i handel om gården . 
Anders havde en del penge som sagt , og da Rasmus ville sælge ham gården for særdeles godt køb , og tiderne var gode , så gik handelen snart i lave . 
— om Anders’s og Hansines oplevelser i de tre fjerdingår , de havde været borte fra Hulby , skal her kun meddeles , at de hele tiden havde boet til huse hos hendes fader , at Anders havde fundet oprejsning fra sit dybe fald , havde vundet hele sin gamle frimodighed tilbage og måske endda lidt til , hvorfor der også i hans kreds var sket adskellige vækkelser ved ham . Om Hansine dette : ved siden af sin mand og for øvrigt i sammenligning med alle andre følte hun sig som den underlegne ; men hun havde benyttet tiden til , hos en fornuftig og dygtig gårdmandskone i nabolaget at søge belæring om , og vejledning i meget af det , som hun ikke kendte , og som dog hører med til en husmoders gerning . 

majdag flyttede de ind i den gård , hvor de begge havde tjent ; nu var den deres egen , et par aftener efter , da de var komne lidt til ro , fik de besøg af Frederik , der kom for at byde dem velkommen . — men mødet mellem de to mænd var ret køligt . Frederik på sin side var bestemt på at tilbagevise selv det mindste eventuelle forsøg af den anden på igen at bringe ham under åget . Anders derimod var lidt forlegen ved stillingen . På Hansine var der intet at mærke ; hun hilste ligefrem , som hun plejede . Men Frederik fik straks indtryk af , at hun var forkuet , at der var noget hos hende , der bad om deltagelse . Og hendes store , røde kinder , hvad i al verden var der blevet af dem ? — på hans spørgsmål svarede hun kun med et mat smil . Men en ting endnu lagde han mærke til hos hende , hendes påklædning : en tarvelig , brun , stramtsiddende hvergarnkjole , glatstrøget lyst bomuldsforklæde og håret sat op i en knude , fastholdt af en stor messinghårnål . Hun var smuk i den dragt , smukkere , end han før havde set hende . — de havde en lille dreng , en sød lille unge på 7 uger . Han hed Simon Peder . 
» Hedder han Simon Peder ? «  spurgte Frederik , som om han ikke mente at have hørt rigtigt . 
» Ja «  . 

» Efter apostelen Peder ? « 
» Ja «  , svarede Anders smilende og løftede hovedet .  » Du ved jo nok , Frederik ! at Peder betyder klippemanden , og en sådan klippemand ville vi gerne , at han skulle blive , så han kunne stå , hvor hans forældre faldt «  . 
» Ja—a såmænd «  , indrømmede Frederik ;  » men jeg tykkes dog , det navn er lovlig stort «  . 
» Det samme tyktes jeg også «  , indskød Hansine forsigtigt . 
Anders sendte hende i hast et sideblik , der bad hende passe sit eget ; i det mindste forstod Frederik det således , og al hans gamle uvilje mod ham vågnede på ny . Hansine rødmede og forsvandt i køkkenet , hvorfra hun kort efter kom ind med kaffen . Så sagde hun ham tak , fordi han var kommet , og bød derefter god nat ; hun var træt , og den lille begyndte at blive urolig . — mændene blev siddende en stund og førte en treven samtale om Anders’s nye stilling . Men da den til sidst helt standsede , indlede Anders en anden . 
» Du kan ellers tro , Frederik ! jeg har oplevet meget glædeligt i den tid , jeg har været herfra «  . 
» Det har jeg jo hørt «  . 
» Ja guds nåde har været uendelig stor mod mig , uværdige synder , at han tog mig til 

nåde og brugte mig til sådanne ting : for det er såmænd ikke mig . der skal have æren for det . «   » Å nej ! « 
» Men den , som rigtig til gavns hos sig selv har erfaret , hvilken forfærdelig magt djævelen har til at friste de troende , han kan alligevel bedst — — — — «  . 
Frederik var ikke uforberedt på , at Anders ville gøre denne tankegang gældende : han havde derfor svaret på rede hånd , og nænne manglede han heller ikke . 
» Vil du dermed sige , «  afbrød han skarpt ,  » at et sådant fald er en god forberedelse til at gøre en gerning for guds riges udbredelse ? « 
Næ—ej , det ville han just ikke . 
» Det skulle du heller ikke gerne , «  advarede Frederik ;  » for det kunne let have slemme følger med en sådan lære , og usædelighed har vi mere end nok af i forvejen . « 
Anders satte et par forbavsede øjne på ham . — var det den samme Frederik , der for et år siden hverken vidste frem eller tilbage ? — så var det nok tid at tage sig i agt . 
» Men det — er alligevel — sådan , «  stammede han .  » Husk på Marie Magdalene ! — hun var en stor synderinde — men hun blev alligevel — — — . « 
» Jeg ved dog ikke noget af , at vor herre 

brugte hende til at udbrede sit rige , «  afbrød Frederik igen .  » Ved du det ? « 
» Næ—ej . « 
» Men jeg vil anbefale dig at tænke på jomfru Marie eller på apostlene ! — ved du noget af , at nogen af dem havde vandret på de veje , du der lovpriser ? « 
» Næ—ej «  — og han lovpriste dem jo da heller ikke . 
» Jeg tror også , «  vedblev Frederik ,  » at du ganske rolig kan gå ud fra . at ingen af dem havde vandret på de veje , og at dette , på den måde at lære syndens magt at kende , er den dårligste forberedelse , et menneske kan få til en hvilken som helst livsgerning . « 
På dette blev Anders svar skyldig , og han ærgrede sig over sin egen uforsigtighed . — men så måtte han prøve i en anden gade : 
» Hvordan har du ’et så nu , Frederik ? — med din frelser , mener jeg ? « 
» Å jo , «  svarede denne roligt .  » Siden jeg-fik mod til at rette mig alene efter den stemme , der lyder i mit eget bryst — siden den tid har jeg haft ’et udmærket . « 
» Du er altså ikke falden ud af nåden ? «  vedblev den anden utrætteligt . 
Da brast Frederik pludselig i latter . Han lo ad den andens ynkelighed , ad sin egen med . 

— det var liam , livis meninger og domme han lige til dette øjeblik havde frygtet ! 
» Hør nu , Anders ! — han forsøgte at få ham at se i ansigtet . —  » Tror du nu ikke , vi to foreløbig gør bedst i , ikke at tale om de ting ? « 
» Det kan vi jo godt , «  svarede Anders tvært . 
Men nu kunne de heller ikke komme i snak om andre ting , og lidt efter rejste Frederik sig og gik . Anders fulgte ham udenfor og blev stående , så længe den anden var at se . Så satte han sig på en træbænk uden for porten , med hovedet hvilende i hænderne : 
han forstod sig ikke på dette menneske eller deres forhold til hinanden , nu mindre end nogen sinde ? Men synderlig varme broder-følelser havde der jo , når den allerførste tid efter Frederiks vækkelse fraregnedes , aldrig været mellem dem — og nu var Frederik endog , efter hans udtalelser at dømme , ligefrem uvenlig stemt imod ham . — var det hans skyld ? — å ja , han kunne vel ikke helt sige sig fri . Han havde måske nok været for utålmodig , havde ikke tænkt på , eller kendt den andens umådeligt genstridige sind . At Frederik havde været vakt , var jo sikkert nok — og nu anklagede Anders sig selv for , at han ved sin utålmodighed måske havde stødt ham bort fra Herren . — eller var han måske kristen alligevel ? — ja efter hans 

egen mening var han det : det var klart ; men den måde , han var optrådt på i aften , var i alt fald såre lidet broderlig eller kristelig ; derfor var Anders så bange for , at det skulle være selvindbildning med al Frederiks kristendom . 
Han rejste sig og slentrede ned ad markvejen . En blød østenvind strøg hen over agrene ; den spåede om regn til natten og førte duften af græsset og den friske kløver ned over engen . Der nede kvækkede frøerne i kor : horsegøgen lo : hohohohohoho ! men viben sendte sine langtrukne , vemodige klagetoner ind imellem , og af og til gav en og anden af småfuglene en enkelt tone med i laget : ellers var alt stille . 
Men anders’ tanker var langt borte fra denne jord ; han følte , at det var ilde , at de , der ville høre Herren til — og det ville Frederik dog sikkert gerne endnu — at de skulle gå og nære bitre tanker om hinanden , og hans hænder foldede sig til en inderlig bøn til gud :  » Å herre Jesus ! hold du hver dag dit indtog i vore hjerter , og rens alt det ud af dem , som ikke duer , så alle vi , der i sandhed vil være dine venner , må finde hinanden i den rette , stærke broderkærlighed ! « 
Å ja , hvor helt anderledes havde det ikke været , om broderkærlighedens stærke bånd havde forbundet dem ! —  » Herre , hvor meget 

må du dog ikke tåle af os ! «  — der påkom liam , som undertiden før , en knugende følelse af træthed og tomhed . Han tænkte på sin kone , der nu lå og sov , mens han gik her og udkæmpede sine tunge kampe . — om han endda rigtig havde haft hende med ! — men hun forstod ham jo ikke ; hun havde jo al tid hovedet fuldt af denne verdens ting . Hvor det dog var forunderligt , at han skulle have netop hende til hustru ! — at han skulle ? — ja ; trods det , der senere var sket mellem dem , så troede han dog , det var gud , der havde styret det ; men han forstod kun ikke hvorfor . Det forekom ham , at forholdene kunne have været meget bedre for ham . — men så slog det ham på en gang , hvad der ville være blevet af hende , om hun havde fået en verdsligsindet mand ? Og med det samme var han klar over sin opgave : han skulle , åndelig talt , bære sin kone , hjælpe hende og lede hende på himmelvejen . Havde hun kun liden trang til at komme sammen med andre guds børn , og havde hun kun mangelfulde betingelser for at få noget ud af at være sammen med dem , så havde Herren i sin nåde givet ham så meget des større trang og udrustet ham med så meget des bedre betingelser . —  » Ja , herre Jesus ! hvor du dog er god og kærlig ! Hjælp mig nu også , at det må lykkes 

mig at vende min stakkels kære hustrus øjne bort fra denne verden , opad mod dig ! « 
Han havde igen vundet sin frimodighed tilbage og forsonet sig med sin lod . Og når han ret betænkte sagen , så havde han jo dog så meget at takke sin lille , kære kone for . Hvor havde hun dog ikke været flittig , hvor havde hun ikke arbejdet på sin egen dygtiggørelse og arbejdet med virkeligt held ! — han indrømmede i sit stille sind , at han næppe havde vovet at købe så stor en gård og stifte så stor en gæld , om han ikke havde stolet , foruden på sin gud og sig selv også på sin kones dygtighed og flid . 
— Anders havde god grund til at være glad for sin kones dygtighed og flid : der var brug for begge dele . Hun havde sin lille dreng at passe , huset at holde i orden , klæderne at stoppe og lappe , maden at lave , køerne og mælken , og til hjælp havde hun kun en 16 Års pige , hvem hun endda måtte give alt arbejdet i hænderne , og som tilmed tit måtte med mandfolkene i Marken . — travlt havde Hansine al tid : hun forstod , at det ikke gik an , at noget gik til spilde , eller at noget blev forsømt . Hun kunne , også af hensyn til Anders , ikke finde sig i , at huset var mindre propert end i hendes forgængerskes tid ; hun kunne gøre alt for ham ; men hun længtes , længtes , længtes efter genkær 

lighed , længtes efter , at han ligesom i deres første skønne , men ak desværre ! alt , alt for få skønne forlovelsesdage skulle komme og lægge sin arm om hendes nakke og trykke hende et rigtig friskt og varmt elskovskys på læberne ; men — det gjorde han aldrig — og det gjorde hende så forfærdeligt , så fortærende ondt ! — hun kunne ikke forstå , hvordan det var med dem ; men de kunne aldrig ret komme til at tale sammen , Anders og hun . Når han følte trang — det var al tid om søgnedagene eller om søndag formiddagen — så havde hun aldrig tid . At han tog det som bevis for ligegyldighed og kulde , mærkede hun jo nok , og det gjorde hende meget ondt ; men hun undskyldte ham med , at et mandfolk jo ikke kunne forstå , hvad en kone i hendes stilling kunne have at varetage . 
Den eneste smule fritid , hun havde , var om søndag eftermiddagen ; men da var Anders jo al tid til sammenkomst . Hun ville så inderlig gerne have været med ; men hvad kunne det nytte , hun sagde det ! Sin lille dreng kunne hun ikke overlade til pigen eller til nogen anden ; hun måtte selv blive hjemme hos ham , og det kunne hun også rigtig godt finde sig i , især hvis hun havde haft sin mand hos sig , så de kunne have fået sig en rigtig hyggelig samtale her hjemme i deres eget hjem . 

når han så endda havde kunnet vende rigtig glad og oplivet hjem fra disse sammenkomster ! men det lod til at gå så forskrækkeligt trevent . 
Sagen var , at Frederik nu igen under tiden gik med til sammenkomsterne , og selv om han ikke var der , så var det alligevel , som lidt af hans ånd var der . Men i den luft var Anders , efter det , der var passeret mellem ham og Frederik , ikke den , han ønskede at være . Frederik sagde just ikke stort : men han var kritisk , i særdeleshed over for Anders , så denne måtte være meget forsigtig i sine udtalelser , tilmed da Frederik var ham så langt overlegen i tanke-klarhed og tankerigdom . — det var ikke foldet , at Frederik havde , eller egentlig på nogen måde søgte nogen opbyggelse ved disse møder ; men han følte en slags ondskabsfuld tilfredsstillelse ved at sætte Anders i forlegenhed , især når det kunne ske ved hans blotte nærværelse . — Anders havde voldt ham så mange bitre timer ; nu kunne han selv prøve , hvad det var ! for nu var det Frederik , der var oven på . — men på den anden side ærgrede denne sig ikke sjælden , når han gik hjem : nu havde han igen ødelagt en søndag eftermiddag for sig selv ; den kunne have været brugt på en bedre måde . 
Så kom høsten , og da den var forbi , skulle Anders bygge stakl . Det blev Frederik , 

der i den meget svagelige mesters sygdomsforfald kom til at lede og for største delen selv udføre tømrerarbejdet . Han og Anders fik således meget med hinanden at gøre , og der udviklede sig et tilsyneladende ret venskabeligt forhold imellem dem : men kristelige spørgsmål berørte de aldrig . 
Anderledes mellem Frederik og Hansine . Han var snart fuldkommen klar over , hvordan hun havde det , meget klarere end hun selv — heldigt for hende ! Derfor var hun næsten al tid den , han under måltiderne henvendte sig til , med forbigåelse af Anders . Det lykkedes ham dog sjældent ved disse lejligheder at få hende til at sige noget : hun sagde aldrig meget , når Anders var til stede  ; men når han var i Marken med hestene , og hun kunne skaffe sig et lille kvarters pusterum , kom hun gerne ud på tømmerpladsen med sin lille dreng på armen . 
Det må være prægtigt at have sådan en lille gut «  , sagde han en dag , han for et øjeblik havde sluppet knippel og stemmejærn for at lege med den lille . 
» Tror du ? «  spurgte hun med et vemodigt smil . 
» Ja , det er ’et da vel ? « 
» Ja vist er ’et , Frederik ! — men — ne « 

Frederik greb sig i det ;  » Nå ja—a — — men ellers «  — — — . 
» Å , det er endda ikke så prægtigt alt sammen «  , svarede hun efter at have tøvet længe . —  » Ja for mændene måske nok — men jeg må jo endda ikke klage ; jeg har det jo så . godt , som en kan have det i den stilling ; han er jo så god ved mig . Men bunden til pælen er en jo alligevel «  . 
» Jeg troede ikke , du brød dig om at komme ud , Hansine ? « 
» Det kan en jo også lige så godt sige , når en ikke kan komme ud ; men «  , vedblev hun på sin vemodigt spøgende måde ,  » hvis jeg en gang rigtig kunne komme til at snakke med Annette — jeg har jo kun set hende den ene gang , hun var her til møde — så «  — — . 
» Ville du så sige til hende , at hun ikke skulle gifte sig ? «  spurgte han leende . 
» Ja — ikke gifte sig for tidlig «  . 
» Så skal jeg alligevel tage mig i vare , . Jeg havde endda tænkt , om hun ikke måtte komme her hen , når hun skal have fridag . — hun vil jo ikke til marked — og jeg er jo lidt mere min egen mand i år — men så tror jeg ikke «  — — — . 
» Lad du hende kun komme ! «  afbrød hun , i det hun ville gå ind .  » Hun skal endda være rigtig velkommen . — vi kommer nok ud 

af det , hun og jeg , og jeg er også vis på , at Anders vil blive glad ved det . « 
» Det bliver vist i det mindre «  , tænkte Frederik i sit stille sind , men besluttede dog , samme aften at skrive til hende om at komme . 
Hun kom også . Hun og Hansine hjalp hinanden med arbejdet , der var , og snakkede for resten . Og Frederik gjorde sig mange svinkeærinder ind i dagens løb . Han kunne ikke lade være at anstille sammenligninger mellem de to kvinder . Annette var rødmusset , rund og fyldig , smuk som en halvt udfoldet rose , syntes Frederik , og hendes læber og øjne stod al tid halvt på smil . Ved siden ad hende Hansine med det lidende træk om munden , med det skarpe , blege ansigt , mod hvilket de fine fregnestænk over næsen stak så besynderligt af . — men de to blev rigtig gode veninder den dag , og før Annette skulle gå , bad Hansine hende , snart at gentage besøget . 
På vejen til Annettes hjem fortalte Frederik hende , at han nogle dage før havde skrevet til pastor hjortt i Ingstrup , ham , han havde hørt for ca . halvandet år siden der i kirken , lige før missionsmødet i knudsbjerg skov . Han var pludselig kommet til at tænke på den prædiken , han havde hørt og været så optaget af , til Anders og de andre havde fordærvet det 

hele for ham . — så havde han nu som sagt skrevet til ham og spurgt om en hel del ting , der lå ham på sinde . I går havde han fået brev fra ham med en kort meddelelse om , at den slags spørgsmål kunne han ikke godt besvare pr . Brev ; men ville Frederik komme der hen den følgende søndag eller en anden søndag , når der var sidst-guastjeneste , så skulle han være velkommen . Måske ville der i prædikenen komme svar på en del af hans spørgsmål ; men ellers skulle præsten gerne så vidt muligt være ham til hjælp efter gudstjenesten . 
Denne indbydelse var han bestemt på at følge , og han overtalte Annette til at tage med . Hun måtte vel nok kunne få lov , mente de begge ; de kunne jo nemlig på grund af hendes hjems og Ingstrups beliggenhed for hver sin station være der to timer efter , at hun var gået hjemme fra . 
Det gik også efter bestemmelsen ; hun fik en husmandskone til at gøre sit arbejde , og lidt før kirketid den omtalte søndag ankom de til Ingstrup . — men hvilken trængsel i en kirke ! Og hvilken sang ! Ja de folk var der sang i ! Selve prædikenen gav netop det , de trængte til , og som de nu efter mange over-standne sjælekampe og megen selvprøvelse havde fået mod til at modtage : 

— — — — —  » Hvor Herrens ånd er , der er frihed «  . Herren spurgte dig ikke ved din dåb , om du ville forsage kortspil og Dans og alt andet af den slags , som mennesker kan falde på at stemple som dødssynd . Han spurgte dig kun , om du forsagede djævelen og alle hans gerninger og alt hans væsen ; men han overlod til dig selv , om du for dit vedkommende med frelst samvittighed kunne være med til dette , eller du for dit vedkommende måtte holde dig borte fra det , som noget , deler synd for dig . — han spurgte dig ikke , om du ville forpligte dig til at tro alt , hvad paven , præsten eller andre mennesker kan falde på at lære ; han spurgte dig heller ikke , om du forpligtede dig til at tro hvert ord i menighedens hellige skrift ; thi den hellige skrift er en gave til menigheden , en gave , han på ingen måde vil påtvinge nogen . Men er du et medlem af menigheden , da vil han ved sin ånd kaste lys i din sjæl , lys , også over bibelens blade , så du til enhver tid får klarhed over det i den , som du trænger til for din kristelige udvikling og vækst . — — — — den samme ånd , som fordum talte gennem de hellige profeter og apostle , den samme ånd har han givet til sin menighed og til dig i den , og den ånd vil og kan belære dig om , hvad du skal tro og gøre til salighed ; thi  » den , som 

er af sandhed , hører min røst «  , siger Herren -- — —   « * 
efter gudstjenesten mødtes Frederik og Annette på kirkegården . De følte begge , at hermed var der sat et punktum ; nu begyndte et nyt afsnit i deres liv — og under højtidelig forventning fulgtes de ad op i præstegården . Der havde de en herlig eftermiddag og aften . 
Men på hjemturen blev de enige om at følge pastor hjortts råd , at søge højskoleunderstøttelse og i alle tilfælde så snart som muligt søge hen blandt andre mennesker , på egne , hvor en lysere , renere og sandere kristendomsopfattelse rådede . 

v . 
Lærer Møller var 25 år gi . , en mand af middelhøjde , smuk , med stort , mørkt hår , overskæg og kløftet hage . 
Han kedede sig i Hulby , især siden Frederik Hansen var rejst : han var den eneste , som Møller for sin egen skyld havde brudt sig om at passiare med . — den første vinter havde det endda gået an ; da havde de unge mødt i aftenskolen : men den anden vinter blev de borte ; aftenskolen havde ikke længere nyhedens interesse , og åndeligt arbejde ligger ikke for folk på et sted , hvor en gammel hugaf som Hansen i så mange år havde tronet ved skolens katteder . 
Så købte Møller sig en bøsse og begyndte at gå på jagt i sin fritid . Men de lange vinteraftener var drøje . En aften om ugen eller to eller højst tre kunne han finde sig i at sidde hjemme og læse i  » Opfindelsernes bog «  eller 

anstille små kemiske og fysiske eksperimenter ; men mere holdt han heller ikke ud til . Han ville gerne , omkring i hjemmene , tale sin skoles sag ; men at sidde og snakke med bønderne eller høre dem snakke rundt og rundt om heste , køer og grisesøer — nej , det var mere , end han kunne døje . Han var lidt magelig anlagt med hensyn til fysisk arbejde ; derfor havde han bortforpagte ! Skolens jordlod , og han var således ikke selv direkte interesseret i landbrugsspørgsmål . — men den første vinter havde han holdt børnene ud over den lovbefalede skoletid , og sidde efter havde de måttet , når de ikke havde lært deres ting , ligesom forældrene heller ikke var blevet skånede for mulkter , når de havde beholdt børnene hjemme uden lovlig grund , hvilket de havde gammel vane med . 
Alt dette havde vakt uvilje . Han bøjede sig for den , hvad skoletiden angik , men heller ikke videre . Nu forsøgte han at få de gamle til at indse , at det var børnenes sande vel , han havde for øje ; men det faldt ham ikke let at få dem til at forstå nytten af de mange kundskaber . 
» For — ad — æ vi har selv ikke lært meget , og vi er alligevel komne gennem verden — endda helt godt , «  føjede somme af dem til , dem , der havde penge , og dem var der ikke så helt få af i Hulby . 

» Men der kræves mere nu , «  indvendte han . 
Å , det vidste de dog ikke ;  » for — ad — æ deres søskende er da bleven konfirmerede , endda de ikke havde lært nær så meget . « 
» Ja , hvad skulle præsten vel gøre andet end at konfirmere dem ? «  svarede han ;  » han kunne jo da ikke have alle de unge i begge sogne til at gå til præst . « 
» Men præsten hører dem jo hverken på fisik eller naturhistårri ved eksamenerne . « 
» Nej , «  det indrømmede han ;  » men vi bruger jo heller ikke mere end to timer til disse to fag-om ugen , og det endda kun i ældste klasse . — nej , det skulle være tvungne fag , og børnene skulle have lærebøger i dem . « 
» Å herrejemini ! hvordan skulle de sølle børn få alt det lært , tilligemed alt det andet ? « 
» Jo , det kunne de let , «  påstod han ,  » især når forældrene stillede sig lidt venligt til sagen og troede mig på mit ord , at det er børnenes vel , jeg sigter- til . « 
» Ja—a , jo—o , «  det kunne de da for resten nok forstå ;  » for — ad — æ det kan jo ikke være for deres egen fornøjeligheds skyld , de tager dem mere arbejde for , end som de er nødt til ; men ad — æ ligegodt — — — . « 
» Jo , det udvikler børnenes tænksomhed , og det bliver de tænksomme mennesker , der vil spør 

ges efter i fremtiden ; de andre vil slet ikke kunne komme frem . « 
» Nej såmænd , men ad — æ— ligegodt — . « 
Det var den mur , han al tid løb panden imod , gammel slendrian , sløvhed og vankundighed , støttet af gammel velstand . Hele befolkningen var præget af dette , og aldrig havde Møller nogen sinde troet , at der kunne findes en så udsøgt samling af klodrianer som flertallet af børnene i Hulby skole . Han fortalte og forklarede i det uendelige ; men de kunne hverken høre eller forstå . Det var trist ; men han håbede på en forandring til det bedre , efterhånden som de rykkede op , dem , han havde taget imod i yngste klasse , hvis tænkeevne han havde begyndt at opøve lige fra små af . Måske kunne det endda blive småt nok med dem også ; men i næste slægtled ville det ufejlbarligt kendes , når han havde hjemmene , sine nuværende skolebørn bedre med . Det var en lang vej og meget besværlig ; men gå den måtte han ; svigtede han her , ville det være ensbetydende med åndeligt mørke over Hulby , endnu i flere generationer . — nej , han var oplysningens pioner her på stedet , og han måtte ikke vige tilbage for nogen vanskelighed . 
» Men ad — æ — ligegodt . « 
Hul byerne tyktes dog , det var en rar lærer , de havde fået . Han var jo en fin mand og en 

lærd mand , meget mere fin og lærd end den gamle Hansen , og så kunne han endda komme og sidde og snakke så ordentlig til sådanne simple bynderfolk , som de var , og høre på deres indvendinger uden at blive vred . — det andet ? — ja hvad , herregud ! — han var jo en ung mand endnu og havde natyrlig nogle kalvehorn , han skulle have rendt af sig : men det fik han vel også nok . 
Om degnen ikke ville være med til et lille slag kort ? — hulbyerne holdt meget af at spille kort . 
» Å jo , «  Møller kunne nok lide at spille whist . 
Så kom kortene og flasken på bordet , og mens whistpartiet gik , kørte glarvognen stadig fra mund til mund , når der da ikke til en afveksling bødes på en kaffepunch . Den megen drikken var ikke efter Møllers hoved . Al ting til en orden ; men dette syntes ham for meget . Han havde i det hele taget ingen fristelse til at drikke mere , end han kunne tåle . — nå , men han ville jo nødig fornærme nogen , og så fik han jo drikke med . 
Med kortspillet var det noget andet . Her gjorde han en iagttagelse , der i højeste grad overraskede ham . Han mente om sig selv , at han var en god whistspiller , og at han havde både hukommelse og tanker nogenlunde til sin 

rådighed ; men blandt hulbyerne kunne han ikke klare sig . Når et par kort var faldne , kunne de beregne hele spillet , og de fleste af dem spillede med mesterskab . — det skrev Møller sig bag øret . Hukommelse og tænkeevne var det altså ikke i og for sig , der fattedes dem ; men de manglede åndeligt indhold , interesser , stof . — nå ja ja , så fik han se at indrette sig på det , og for øvrigt gav det ham håb med hensyn til hans skoles fremtid ; for så måtte børnene sikkert heller ikke være rene klodrianer , når han så sig rigtig for . 
Der var ikke hyggeligt i de gode hulbyers dagligstuer , og koldt var det de fleste steder . Når vinden var på , stod der et Sus ind i stuen , ind ad de utætte vinduer og døre . Møller gik derfor med en forkølelse hele vinteren ; men de andre var vante til det , og dem gjorde det ikke noget . 
En anden slem plage ventede ham til sidst , når kortspillet var forbi ; så skulle der nemlig spises kvældsnadver , og det kneb ham noget ; for renlighed var langtfra noget af det , hulbyerne udmærkede sig mest ved . Møller tænkte med rædsel på mælken , der stod på bjælkehylderne og samlede mange dages støv og uhumskheder . 
Bag efter kom  » den sidste knægt «  ; men Møller drak den kun , når han fik lov til selv 

at blande , og det lo de andre ad : for den blev lidt tynd . 
» Hvad det nu kan blive til på rigsdagen i år ? « 
» Rigsdaven ? «  — nå ja , når de tænkte sig om , så vidste de nok , hvad rigsdaven var . —  » Ja , hvad skulle det vel blive til ? « 
Møller var venstremand med liv og sjæl . 
Men hulbyerne brød sig ikke om pålletik og forstod sig heller ikke på den : for — ad — æ det måtte bynderfolk helst lade kongen om : for — ad — æ han havde jo rådet så længe , og han forstod sig nok også bedst på ’et , og og det andet med rigsdaven og alt det , det måtte jo koste en grov hoben penge . 
Om de da ingen aviser holdt ? 
Nej , hvad skulle de have aviser for ? 
For at se , hvad der skete på rigsdagen og andre steder omkring i verden . 
Å ja , — nej , deres fædre havde ingen aviser haft , og de kunne også godt undvære dem . 
Om der da slet ingen var i byen , der holdt aviser ? 
Jo , sognefogden fik aviser — men det var jo også en anden sag med sådan en mand . 
Hvad den Avis hed ? 
Ja , det vidste de nu ikke så lige — men sognefogden holdt da altid med kongen . 
. » Nå — og i holder med sognefogden ? « 

» Ja—a , jov ; for han er jo den klogeste af os bynderfolk . « 
Længere kom Møller aldrig med dem ; Hulbyerne havde nok i deres egen smule ravnekrog . — men så hen ad foråret holdtes deret stort bryllup i en af gårdene . Så godt som alle de Hulby gårdmandsfamilier var med , og desuden en hel del fremmede ; brudgommen , der var en Broder til kredsens folketingsmand , var nemlig ikke der fra egnen . 
Møller morede sig over at betragte gæsterne ; selv om han ikke havde kendt alle sine byes-børn , ville han med lethed have kunnet skelne dem fra de moderne påklædte fremmede , mændene på deres langskødede vadmelsfrakker og deres gammeldags høje brudgomshatte , der havde nogen lighed med små kanoner , som vendte den tykke ende op ad , kvinderne på deres store drøjde , der sikkert skyldtes adskillige tykke vadmelsunderskørter , på deres blomstrede damaskes-kjoler med de høje plicheer og lange skødeliv . 
Men Møller og de andre fremmede havde nær ikke fået plads ved bordene . Hulbyerne lod sig nemlig ikke nøde : aldrig så snart var der sagt :  » Værs ! god ! «  før de alle som en mand styrtede af sted og indtog pladserne . — de fremmede måtte også i høj grad beundre den 

ihærdighed , hvormed de indfødte hug ind på grøden og stegen , men just ikke deres bordskik . 
» Her i byen bruger vi nu helst den fem-grenede gaffel , Vorherre har givet os , hæ ! «  forklarede skafferen — det var Søren Bøgebjerg — og gav Møller et fortroligt puf i siden . 
Søren havde ellers nok at gøre med at bære ind og snakke for alle de andre . Stænkningen kom han derimod let over , ikke just , fordi der blev drukket så lidt , men fordi brændevinen ved sådanne lejligheder blev skænket op i store pægleglas med ører ved . Disse glas vandrede fra mund til mund , og efterhånden samlede der sig en tyk fedthinde oven på . Møller og de fremmede skottede til hinanden og lo , men lod glassene vandre forbi . 
Måltidet tog ikke lang tid : når hulbyerne spiste , så spiste de , og når de var færdige , så gik de fra bordet . — nu begyndte dansen , og den var lige så ihærdig . Ikke et ord , ikke et smil , men rundt og rundt og rundt med en alvor og ihærdighed , som om det kunne være på akkord . — hulbyerne var længe alene på gulvet ; først lidt efter lidt kom de andre også med . 
Siden skulle der drikkes kaffe . 
» Ja hæ ! nu kommer de sgu til at tage plads her nede ved bordenden med kaffekanden . 

Møller ! «  forklarede Søren Bøgebjerg med et geschæftigt selskabssmil . 
» Skal jeg ! « 
» Ja , det bliver de sgu vist ikke fri for hæ ! havde de nu været gift , så — — — for her i byen har det al tid været degnemadammens bestilling at skænke kaffen ved brylluperne . « 
Men da der nu ingen degnemadamme var , så måtte en af konerne , sognefogdens datter , indtage pladsen ved bordenden . 
» Ja de må sgu snart se at få dem en kone , Møller ! «  sagde hun :  » for en degnekone kan vi ikke godt undvære ved sådan en lejlighed . « 
Møller lovede at tænke over sagen . 
» Tænke ? «  lo Søren Bøgebjerg forstående .  » Hæ ! det har de sku da vel gjort så længe , al den stund de har haft ring på , hele den tid , de har været her . — nej , nu skulle de snart holde op med at tænke på ’et ; nu skulle de sgu gøre alvor af ’et ! « 
Møller fik igen et venskabeligt puf mellem ribbenene . 
Jo , det skulle han også . 
Ved bordet kom han til at sidde ved siden af rigsdagsmanden , og de to kom snart langt ind i en politisk passiar . Længe var de alene om det ; men til sidst blev de afbrudte af sognefogden , der sad for bordenden , stor og bred . 

» Men i venstremænd vil jo ikke forsvare jert fædreland «  , sagde han . 
» Vil vi ikke ! — vi har da budt 30 millioner til Københavns befæstning «  . 
» Jo pyt ! — med flydende forter ! — det skulle stort hjælpe ! « 
» De flydende forter er nok endda ikke det værste at komme over «  , mente rigsdagsmanden ,  » heller ikke summens størrelse . — nej , det er den formue- og indkomstskat , venstre har stillet som betingelse — det er der , hunden ligger begravet ; for den vil regeringen og de store i landstinget ikke gå med til «  . 
De var imidlertid blevet færdige med kaffen og rejste sig nu , for at et andet hold kunne komme til , mens de selv tog plads på stolene omkring på gulvet . 
» Nej , det er de flydende forter «  , påstod sognefogden ,  » og de duer sgu ikke . — jeg gad nok vidst , hvordan det ville have set ud for os ved frederiksstad , hvis vi ikke havde haft noget fast at dække os ved «  — og nu udmalede han med stærke farver bombardementet og stormen på frederiksstad , hvordan brystværnet på mølleskansen , hvor han var med , blev skudt ned den ene gang efter den anden , hvordan hullerne blev fyldt med tornystre , hvordan de selv så ud af ler og dynd , hvordan de om aftenen ved lyset fra den brændende gård 

Goos Hof havde set oprørernes skarer myldre frem og havde givet dem den rette modtagelse med blå ærter , hvordan oberst Helgesen havde holdt på sin skimmel midt i kugleregnen , som om det havde været snebolde , der fyredes med osv . osv . 
» Hæ , ja «  , indskød Søren Bøgebjerg , som skulle have sin snak med alle vegne , og som også havde sit frisprog hos alle hulbyerne —  » jeg var jo med i 64 , og havde vi ikke haft de stakkels skanser ved Dybbøl , men var gået lige tilbage til Als , så havde vi sparet mange , mange menneskers liv , og lige godt havde det sgu været . — nå , men det var måske ikke «  — — — afbrød han sig selv med et blik til sognefogden og en påtagen dum gebærde , der fik alle de andre til at le . —  » Ja jeg kom jo lige her igennem stuen , hæ ! og så vidste jeg ikke , hvad hæ ! — — for jeg — — — . 
» Du kommer al tid med dit fjerdingkar , Søren ! fordi du ingen tønde har «  , sagde sognefogden lidt stødt , men lo dog med de andre . 
Søren dukkede nakken , lo og forsvandt ud i køkkenet . 
Jo , Søren skulle nok få noget grin ud af det , hvordan det gik . 
» Nej , jeg forstår ikke i venstremænd «  , tog sognefogden samtalen op igen ,  » jeg ved så ikke , hvordan det går i andre «  . 

nej , der var heller ingen af de andre hulbyer , der forstod de venstremænd . 
» Hvad siger du , Anders ? «  henvendte sognefogden sig til Anders Jensen , der hele tiden havde siddet tavs . 
Anders forstod , at nu var det tid at få sagt noget , der kunne bide sig fast i de andres hukommelse , om ikke andet steds . 
» Jeg er såmænd lige glad med højre og venstre , «  tilstod han . —  » Ja , nej , det er jeg alligevel ikke — jeg tror nok , vi alle sammen stod os bedst ved , om vi kunne blive højremænd . « 
» Hvorfor det ? «  spurgte Møller , der sad med korslagte ben og morede sig med at lade røgen fra sin pibe langsomt smælde ud , skiftevis til højre og til venstre . 
» Det skal jeg sige dem , Møller ! «  — og uvilkårligt hævede han øjnene mod loftet , så det hvide sås . —  » På den yderste dag bliver de kun frelste , der står på højre side . « 
Det var en røst fra en anden verden . 
» Jeg tror , den oplysning er unødvendig , «  svarede Møller spidst ;  » for øvrigt hedder det kun venstre efter de pladser i salen , oppositionen i den franske nationalforsamling havde indtaget . « 
» Det kan såmænd godt være , «  svarede Anders ligegyldigt ;  » men der har de min pålle-tik , Møller ! •— det andet er mig et og et . « 
Han rejste sig og slentrede ud , vel tilfreds 

med at have ladet denne bombe springe , netop på dette sted . I det hele taget var han bedre i sit es nu end tidligere ; dertil bidrog det også , at han nu som gårdmand i Hulby havde samme ret til at gøre sig gældende som enhver anden gårdmand — og hvorfor skulle han ikke benytte sig af den ? 
Ud på aftenen traf han på Møller , i det denne ville gå ud . 
» Nå de skal nok ud og svale dem af efter dansen , Møller ? «  spurgte Anders . 
» Å nej , ikke mest derfor , men for at gå en måneskinstur . — går de med ? « 
» Ja . « 
Der blæste en frisk forårsvind ; lette skyer jog hinanden , så måneskin og skygger uafladeligt skiftede , Møller knappede overfrakken , for det var koldt . 
Det var politikken . — Møller mente , at Anders egentlig måtte være selvskrevet til at være venstremand . 
» Hvorfor det , Møller ? « 
» Jo — som missionsmand vil de jo , at vi alle skal tage selvstændig stilling i saligheds-spørgsmålet , og det er det samme , vi vil , med hensyn til politikken . « 
Anders standsede , og ved at stille sig tværs for Møller nødte han ham til det samme . 
»  » Du gør dig bekymring og uro med mange 

ting ; men et er fornødent , «  «  sagde han med overbevisning . 
Møller søgte at få ham til at forstå , at det ikke var guds mening , at vi al tid skulle gå og præke ; men Anders var døv på det øre , og snart havde han stillet den anden sit store spørgsmål , hvordan han havde det med Jesus ? Om han var vis på at gå salig hjem , hvis han døde i dette øjeblik ? 
Den arme Møller vred og vendte sig ; han mente ikke , at nogen kunne vide det så sikkert ; men dermed havde han afgivet tilståelse af , at han for sit vedkommende ikke vidste det . 
» Men hvor tør de dog , mand ! « 
Ja , han håbede da nok , at gud for Jesu skyld ville være ham nådig , om så skulle ske . 
» De håber , «  gentog Anders utrætteligt ;  » men — ja nu må de ikke blive vred , om jeg er lidt dristig — men hvis de ikke ved det med troens fulde vished , så står de endnu uden for samfundet med gud , og så kan de i dette øjeblik ikke dø salig ; de ejer nemlig ikke troen ; thi troen er ikke alene  » en bestandiglied i det , som håbes , «  men også  » en fast overbevisning om det , som ikke ses . «  — det ved de jo da som lærer . « 
Møller ville gerne have gjort sig fri ; men han var blevet lidt utryg , og den anden var ikke til at blive kvit . — heller ikke i den tid , der 

fulgte ; han gæstede ham mindst et par gange hver uge — og siden gæstede Møller også Anders . Under forskellige påskud . Men sagen var , at han var blevet angst . På den anden side havde han hørt for meget på Frederik Hansen , , til at han kunne indordne sig i Anders’s tankegang , og han vogtede sig omhyggeligt for at give den anden noget virkeligt indblik i sin tilstand . 
En lørdag aften først i maj havde han været ude hos Anders og havde gjort et mislykket forsøg på at få ham som medunderskriver på en opfordring til folketingsmanden til at komme og tale ved en grundlovsfest , som for første gang agtedes afholdt i Hulby krat . — det var blevet over midnat , og det var ganske stille vejr . Som han nu var på vejen hjem , opdagede han et brændende lys i retning af den jættestue , der lå ved siden af vejen på banken oven for Hulby . — hvad i alverden kunne det være ? — den sag skulle undersøges . Han gik på ; men da han næsten havde nået højen , blev han opmærksom på et menneske , som kom farende op ad agrene lige imod ham . Møller standsede , og den anden kom nærmere . 
» Nå , det er dem , Møller ! «  udbrød han med en stemme , der dirrede af skræk .  » Hvad tror de , det er ? « 

den ankomne var en bødker , ungkarl , der sad til leje i et hus , nabo til Anders Jensen . 
» Vi kan jo gå hen og se ad , «  svarede Møller roligt på hans spørgsmål . 
» Jøsses , død og pine ! «  nej , det skulle Kristian ikke være med til . 
» Jo , kom de kun ! «  lo Møller ,  » jeg kan godt gå foran . « 
Ja , Kristian var jo nysgerrig , og med skælven over alle lemmer fulgte han læreren i tavshed ; men da de kom derhen , var det bare en Karl fra byen , en rigtig spilopmager , der havde dækket sig bag stenene og rakt et lys , som han holdt mellem pege- og langfingeren , op på overliggeren . Han blev lidt flov , og bødkeren blev meget vred ; men Møller havde nær leet sig kroget . Han og Karlen fulgtes så ad til byen ; på vejen mødte de et par andre Karle , og Møller erfarede nu under de andres latter , at det var et væddemål , det gjaldt . De havde set bødkeren komme gennem byen på vejen ud til kæresten , der tjente en gårdmand på den anden side af byen . De vidste , ved hvilken tid han plejede at komme tilbage , og de vidste , at han var mørkeræd ; men Knud havde ment , at hans begærlighed dog skulle overvinde hans frygt , og han havde vovet en fl . Portvin på , at bødkeren nok skulle komme og undersøge stedet , hvor lyset brændte over 

skatten . — han mente nu , at han havde vundet ; men skolelæreren dømte , at det var ham , der skulle give vinen . Aftenen efter skulle den drikkes hos Søren Bøgebjerg , og Møller måtte love at hjælpe dem med den , hvorimod ingen tænkte på at invitere bødkeren . 
Søren Bøgebjergs hus var centret i den del af verden , som Hulbyerne regnede med ; der var al tid sjus ; der kunne man som sagt få sig en el . Vin , om det skulle være ; der kunne man spørge hele byens nyt og få sig en gemytlig passiar , et slag kort ,  » en sort «  ,  » en to-og-en-halv «  ; således kaldtes det i Hulby , når man mente to glas brændevin og et glas øl . — imellem Søren og hans gæster var der en hemmelig forståelse , så disse aldrig krævede noget ind , lige så lidt som de betalte , hvad de havde nydt ; men i pengene , som lå efter dem , når de var gået , fik Søren i regelen rigeligt vederlag for , hvad de havde fortæret . Desuden spiste han og hans kone frit og var velsete gæster ved alle gårdmændenes gilder , nåde de store og de små , hele vinteren igennem , og det var noget , der passede Søren . Arbejde havde han aldrig været synderlig grisk på ; men han kunne lidt af alt ; han var høker , værtshusholder , urmager , skrædder , bogbinder , skaffer o . m . m . ; men al tid gik han ud på at tjene sine penge på den lettest mulige måde . Han 

havde derfor også straks med begærlighed grebet Møllers plan om grundlovsfesten , i det han fik lov til at få beværtningen sammen med den nærmeste kromand . 
Det blev også en meget bedre forretning for ham end for Møller ; for denne blev det endogså en stor skuffelse . Folketingsmanden var nemlig en dårlig taler , og Møller formåede ikke helt at redde situationen . Derimod havde sognefogden fuldstændigt forsamlingen med sig , da han i sin korte tale — om den ellers kunne kaldes således — hævdede kongens ret til frit at vælge sine ministre . — for øvrigt var alt dette noget , der ikke i mindste måde interesserede hulbyerne ; men der skulle være Dans om aftenen , og Søren havde lovet god beværtning og fyrværkeri ; og det var det , der trak . 
Møller var , forståeligt nok , i noget trykket stemning , da han ved aftenstid i følge med Anders Jensen forlod festpladsen ; han var nær ved at give Anders ret i , at det var  » idet tant det hele «  . I fremtiden kom han sjældnere ind på politikken ; men han blev ved at komme sammen med Anders Jensen , og de to blev af de fleste regnet for gode venner . De større missionsmøder der på egnen gik han også med til , men ikke til sammenkomsterne . 
Hvad han egentlig tænkte , og hvorledes han i virkeligheden stod , blev Anders lige så lidt 

klog på som alle de andre ; men han havde det bedste håb til fremtiden , og han tænkte med stille fryd på den herlige tid , der ville oprinde over Hulby , når skolelæreren var kommet helt med , så han kunne indprente alle skolens børn de sandheder , indre mission kæmpede for . Han mente imidlertid , det ville være rigtigst at gå lidt diplomatisk til værks . 
Sidst i oktober skulle Møllers bryllup stå . 
Anders var i den anledning ude med en liste : en så flink og dygtig lærer måtte man skønne på ! — han havde selv lagt godt for ; de andre missionsfolk spyttede også godt i bøssen , og så kunne jo ingen holde sig tilbage . 
Det blev til en gyngestol , et tobaksbord og en flot pibe , og alt dette blev ved en deputation med Anders i spidsen overrakt Møller om aftenen , som han om dagen havde hjemført sin brud . 
Nogle dage efter stod der et andet bryllup . Det var i selve Hulby , og det var bødkeren , der var brudgom ; men sandt at sige havde det bryllup nær gået i vasken . Den kvindelige part — hun hed Mette og var i parenttes bemærket , en stor skønhed med små hænder , røde kinder , mørke øjenbryn og et stort , sort hår — var kommen i omstændigheder , hvorover Kristian gerådede i stor desperation . Der blev 

også ret åbenlyst sagt en hel del om hende og en gift møllebygger og flere andre ; men hvordan dette nu var eller ikke var , så blev det alligevel bødkeren og hans kære Mette til sidst . 
Kristian var som sagt nabo til Anders Jensen , og ham fik de tit besøg af om vinteraftenerne . Det var nu langt fra al tid kristelige ting , der var på bane mellem dem ; Anders var endog blevet mærkværdigt tilbageholdende , og der var dem , der mente , at hans sind i de sidste måneder havde vendt sig mere til denne verden , medens andre holdt for , at han var den samme , kun lidt forsigtigere . Så meget var i hvert fald vist , at Anders nok kunne lide at sidde og få sig en passiar med de to verdensbørn , Kristian og Mette , i lun gemytlighed . 
Han tænkte ikke på , at mens han sad og passiarede der eller hos skolelærerens — de sidste holdt sig for øvrigt mere tilbage , end han havde ventet —• sad der hjemme i hans egen stue en , som ikke var fri for at finde hjemmet trist , en , som længtes efter at eje hans fortrolighed , længtes efter at kunne drage ham ind i det , der glædede eller bedrøvede hende , en , som følte sig til overs . 
Ikke således at forstå , som om Anders var ond mod sin hustru . Nej , men han tænkte kun så lidt på , talte kun så lidt med hende , prøvede aldrig på at gætte hendes ønsker og tanker . 

han tænkte al tid kun på ting , der lå uden for hjemmet , og derfor så han ikke , selv når han var hjemme , hvad hun led , i den ene henseende som i den anden . — halvkvæden vise forstod han ikke ; men når hun endelig havde overvundet sig til at fremsætte sine ønsker i en bestemt form , så var Anders aldrig den mand , der sagde nej , og således gik det til , at det blev besluttet , at de skulle tage hendes gamle fader til sig . Han var nu blevet svagelig af slid og slæb og dårlig forplejning , og Hansine , der ellers havde nok at gøre — foruden den lille Simon Peder havde de nu også en Marie mag-dalene , og en tredje i vente — fik ham endelig overtalt til at drage ind til deres . 
Ak ! men det fik hun kun liden glæde af ; de to mænd forstod ikke hinanden . Anders prækede omvendelse for den gamle ; men denne kunne ikke komme efter , hvad han mente : han havde lært sin kristendom ; den mente han , at han som en retskaffen mand al tid havde levet efter ; han var sig i alle tilfælde ingen store synder bevidst ; han havde aldrig stjålet , aldrig bedrevet hor , aldrig drukket og aldrig banket sin salig kone . At han desuagtet ikke var god nok , vidste han jo vel ; men han håbede dog , at gud ville være god imod ham , især da han i dette liv havde lidt så meget af fattigdom og sygdom . — at de seks små ord :  » af nåde 

for Jesu blods skyld «  skulle kunne gøre så stor en forskel , som Anders påstod , at man nødvendigvis skulle gå med til sammenkomsterne , at det var synd at spille trekort , når det ikke var om penge , eller sige  » sgu «  , når man som han intet ondt mente med det — det kunne han ikke få i sit gamle hoved . — ja , bare kan kunne have husket det ! men dette  » sgu «  slap ham af gammel vane , og uden at han vidste det , over læberne den ene gang efter den anden . 
Der lå et hus ! 
Hansine havde forfærdelig ondt af det for sin fader , når han sad så uforstående og ulykkelig under bordbønnerne eller morgen- og aftenandagten , ved sammenkomsterne der i huset eller , når Anders talte med ham om hans sjæls salighed . Dobbelt tungt blev det for hende , fordi hun selv stod delt i dette store spørgsmål  ; hendes forstand gav Anders medhold : men der var en anden stemme i hendes bryst , der bad om ro for hendes gamle fader . — hvilken var guds stemme ? 
Han var så god ved børnene , hendes fader , alt for god , frygtede hun . Den lille Simon , som hun kaldte ham , medens Anders al tid nævnte ham ved hans fulde navn , havde et uregerligt sind , og hun syntes at mærke , at det blev værre af , at bedstefaderen føjede ham . — men at han , 

der var så hjertensgod , at han skulle brænde evigt i helvede , bare fordi hans tanker var svækkede , nej , det kunne , og det ville hun ikke tro . — efter mange og lange overvejelser vovede hun endelig at betro sin mand sine tanker om den sag . — han blev i allerhøjeste grad bestyrtet over hendes tale : 
om hun da ikke vidste , at Jesus sagde :  » Jeg er vejen og sandheden og livet , og der kommer ingen til faderen uden ved mig ? « 
» Jo—o , men — — — . « 
Så blev der ikke talt mere om den sag . Hun beholdt sine tanker : men dem kom hun ikke mere med , hverken til ham eller nogen anden . — han fik sine tvivl angående sin hustrus rettroenhed ; men det nænnede han dog ikke at sige hende , og det behøvede han heller ikke ; for hun mærkede det nok . Begge håbede , at bedstefader skulle nå frem til omvendelse inden sin død , som for . Resten lod til at være fjærnere , end han selv havde troet ; nu , da han fik en god kost og kærlig pleje , nu kom han sig lidt efter lidt trods sin alder . 
Tiden gik . — efter nogle måneders forløb var bedstefader kommet så vidt , at han , selv om vinteraftenerne , når det var lyst , kunne rokke det lille stykke ind hos Kristian bødker og Mette , og der blev han så siddende et par 

timer og slog en sludder af og fik sig et lille slag kort . 
Bødkerens havde imidlertid fået deres andet barn , en pige som den første , og ved hendes dåb stod både Anders og Hansine faddere , medens naboens til den anden side , de , der ejede huset , hans Jørgen og hans kone Else , ikke var bedt med . Der var nemlig for tiden lidt uvenskab mellem de to familier , fordi bødkerens høns gik ind i hans Jørgens byg . — men bedst som de på dåbsdagen sad ved bordet , holdt hans Jørgen på sin vogn uden for vinduet og råbte ind , om han ikke skulle sende bud efter møllebyggeren . 
Derved blev grunden lagt til et mangeårigt bittert had og mange skænderier mellem de to familier . Anders forsøgte flere gange at få Kristian og Mette til at glemme og tilgive ; men derom ville de intet høre . Anders’s indflydelse var endnu kun ringe , på dem som på de fleste andre , og den lod endda ikke til at være i stigen . 
Derover sørgede han meget ; thi han arbejdede for guds rige . 

vi . 
Skolelæreren var ikke blevet missionsmand , og det kunne Anders Jensen måske takke sig selv for , Møller havde fået en anelse om , at han skulle købes , sådan på en fin måde ; men det gjorde ham tværtimod endnu mere tilbageholdende  ;  der var vist something rotten der på lag . — nej , så var der mere , der drog ham til den anden side . Han vedligeholdt en sparsom brevveksling med Frederik Hansen — for øvrigt var det ikke hans skyld , at den var så sparsom — og ved hjælp af dennes breve , gennem læsning af  » Højskolebladet «  og på anden måde søgte han , så godt , det var ham muligt under de vanskelige forhold at trænge ind til det , der var kærnen i det grundtvigske livssyn . 
Siden Frederik Hansens bortrejse fra Hulby var der imidlertid gået halvfjerde år . Frederik havde aldrig tænkt sig , at han skulle komme tilbage dertil igen , da hverken han eller Annette syntes om egnen eller forholdene ; men så døde 

den gamle Anders tømrer ; enken ville gerne sælge ; Frederik fik brev på brev fra Møller ; selv så han nok , at der var en god plads , især for ham , der var kendt , og , kort at fortælle : han købte stedet , og holdt kort efter bryllup med sin Annette . 
Han og Anders blev igen naboer , og nu for stedse ; men- der forlyder intet om , at Anders bød ham velkommen . Derimod gjorde både han og flere af de andre missionsfolk adskillige forsøg på at drage ham tilbage i deres rækker ; men Frederik afviste dem med ringeagt og uden mindste betænkelighed . — gå tilbage , når det var guds ånd , der havde ført ham frem og bestandig førte ham videre frem til større klarhed og højere lykke ? — nej , aldrig i verden ! — ja så lidt regnede han dem , at han ikke en gang værdigede dem en samtale , end sige en diskussion om religiøse spørgsmål . Han ville netop vise dem , at bruddet var afgørende . 
I de år , der var gåde , var Frederiks fader død ; Frederik havde været hjemme to gange under hans sygdom , og han havde stået ved hans dødsleje . Han havde set , hvorledes det i den sidste tid gryede for ham ; men til klar og bevidst kristentro var han , så vidt Frederik kunne skønne , endnu ikke nået inden sin død . Dette havde smertet Frederik dybt og længe ; men til sidst havde han fundet fred 

i den betragtning , at hvis der ellers var mening i tilværelsen — og derom tvivlede han ikke — så kunne døden i dette tilfælde ikke være en afbrydelse ; gud kunne jo ikke således på vilkårlig vis afbryde sit eget værk ; der måtte på en eller anden måde være mulighed for en fortsættelse og fuldendelse . — men det var , mere end noget andet , denne begivenhed med , hvad deraf fulgte , der havde gjort , at missionsfolkenes brutale , uretfærdige gud ikke længere var Frederiks gud . 
Missionsfolkene fik snart færten af det ; nogle af dem sagde , at han stod helt ufor-stående over for det , der hører til guds rige ; andre sagde , at han vel en gang havde været vakt , men ikke var nået frem til omvendelse ; atter andre mente , at han havde været både vakt og omvendt , men var frafalden . Alle var de enige om , at han gik på den brede vej lige ad helvede til . 
Han vidste det ; han havde jo selv boet i indre missions mørke stue , havde selv for en kort tid indåndet dens klamme , giftige luft ; han kendte det hele der inde så godt som nogen missionsven ; men han takkede gud for , at han var sluppet ud i hans friske , klare dagslys , og hans forhenværende  » Brødre « s og  » Søstre « s fordømmelsesdomme anfægtede ham ikke i mindste måde . 

men når han nu ville gælde for en kristen , så måtte han da også slutte sig til andre guds børn , mente de , og gå med til deres møder og sammenkomster ? — et menneske kan jo dog ikke stå alene . 
Han lo bare ad dem , når de fløjtede den Melodi for ham , men svarede ikke . — de mennesker var jo ude af stand til at tænke fornuftigt i kristelige spørgsmål og ikke værd at spilde et fornuftigt ord på . 
Alene ? — stod han alene ? — Havde han ikke sin Annette ! Var ikke de samtaler , de Havde med hinanden de få øjeblikke efter det travle dagsværk og hele de lange søndage , var det ikke den herligste gudstjeneste , nogen kunne forlange ! Når de i fællesskab gennemgik minderne fra højskolen og fra de andre steder , hvor de Havde færdedes i de år , mens de var borte fra egnen . Når de tog alle de gode ord , de huskede fra den tid , op til ny bearbejdning og fornyet vækst ! — nej , de stod ikke alene : de Havde jo også skolelærerens , og i grunden Havde de jo så godt som også ungdommen . Når Frederik om søndag eftermiddagen satte sig ud i haven med sin violin , da kunne han samle både karle og piger ; de lyttede til dansemelodierne , sang de nye folkesange med og hørte med andagt på , hvad han og Annette fortalte 

fra højskolen . — jo , der skulle nok komme andre tider over Hulby ! 
Højskolen ! Ja højskolen ! Hvor havde de ikke meget at takke højskolen for ! De var komne der med sjælene og hjærterne fulde af store spørgsmålstegn , og derfor havde de fået svar , svar netop således , som de havde måttet svare sig selv , hvis de havde evnet fuldt ud at drage lære af , hvad der havde mødt dem i livet , og hvad de ellers vidste . 
Alene ? 
Stod de alene ! — Havde de ikke først og fremmest deres gud ! — skulle han , der fordum hviskedee sine profeter og apostle sit ord i øret , det , de skulle prædike fra tagene , skulle han ikke i vore dage kunne meddele sig til ethvert af sine børn , til alle dem , der var af sandhed ! Havde han ikke givet dem sin ånd , der vejledede dem til stedse større klarhed ! større frihed ! større selvstændighed ! større lykke ! 
Frihed , selvstændighed og lykke ! det , der søges på så mange ville veje , men kun findes af dem , der lever i lydighed mod naturens og åndens efter vort behov afpassede , herlige love ! Frihed , selvstændighed og lykke ! ikke som et rov , taget i oprør , men som en gave , rakt os af en alkærlig fader ! 
Og Frederik og Annette skulle igen blive avtoritetstroende ? — trælle ? — skulle igen føje 

sig efter en borneret bibel- og kristendomsopfattelse ? — skulle igen underkaste sig åndelig tortur , øvet af  » kærlige brødre og søstre «   ? 
Umuligt ! 
Og de stod ikke alene ; de var soldater i den hær , der skulle underlægge sig verden . De havde fundet deres plads : de i forening med skolelærerens — foreløbig de eneste , der forstod dem — skulle indtage Hulby . 
Skulle ! ! ak ja ! men Hulby faldt ikke for de første stormløb ; for Hulbyerne var seje — og tiden var ikke heldig ; politikken lå i luften , politikken og egentlig ikke andet . 
Frederik mærkede det , og modstræbende gik han med ; men han blev dog grebet af politikken , som han i højskoleårene ikke havde skænket synderlig opmærksomhed . — han så , at den førte ad en omvej ; men det var vel den eneste mulige — og hvad ! i politikken var det jo også frihed , selvstændighed og lykke , der kæmpedes for , ganske vist taget på en mere overfladisk og udvortes måde .  » Men siden uddyber vi sporet . « 
Årene gik , og alt som de gik , blev han mere og mere optaget af politikken , agiterede mand og mand imellem med stigende Iver . — det var gode år ; han havde meget arbejde , holdt mange svende og stod sig godt . Som en følge af alt dette begyndte han også at få 

indflydelse , og blandt de indfødte var stillingen heller ikke just den samme som før ; den gamle sognefoged var vandret heden , og den mand , der nu havde mest at sige , var venstremand . Snart begyndte der en almindelig forskydning mod venstre . 
Det var urolige kampår med ministerstormeri og visnepolitik , med hån og provisorietrusler — uden for Hulby ; i Hulby tog de den sag som enhver anden sag med den største ro som noget , der ikke videre vedkom dem . Der kom en tid , da de alle var venstremænd — Hulbyerne havde fra gammel tid ord for , al tid at være enige — da en del af dem endog holdt aviser , da alle de , der mødte ved valgene — det var for øvrigt ikke så farligt mange — stemte til den rette side ; men de politiske kamp-artikler læstes af ingen , og Frederiks voldsomhed ville de fleste egentlig helst i stilhed gøre lidt løjer med . 
Jordbunden i Hulby var død og tung ; men den måtte dog vel kunne opdyrkes , tænkte Frederik ; de var jo da venstremænd , som de var , og om det så var missionsfolkene , så lod det sig gøre at få enkelte af dem med til valg ; men ellers var der ingen , der skænkede politikken mindre opmærksomhed end de . 
De havde deres møder , egentlig endda ikke mange i de år ; men så havde de deres søn 

dags-sammenkomster , og dem forsømte de nødigt . Skolelæreren sagde om dem , at de betegnede en anden form for selskabelighed , og ikke andet . Men ellers var det den almindelige mening , at missionsfolkene samledes , mest for i fællesskab at kunne give andre mennesker en ugentlig rivaf — og det var der for så vidt noget i , som deres glæde over at være frelste , hver gang gav sig luft i taksigelser over , at de ikke var som de andre , der daglig gav beviser for deres vantro . — disse sammenkomster søgtes af mange , også af mange , som ikke strengt taget kunne kaldes omvendte og heller ikke turde kalde sig hellige , men dog gerne ville have lidt med kristendommen at gøre og stå sig nogenlunde godt med Vorherre . 
Skillelinjerne blev således langt fra holdt rene til den side : kun over for det standpunkt , skolelærerens og tømrerens indtog , var de rette missionsfolk uforsonlige . Alt det andet svømmede ud i rimtågen ; intet havde rigtig faste omrids , og det ene lod sig ikke skelne fra det andet ; for udenbyes folk så det ud , som alle hulbyerne var missionsfolk . 
Anders var ikke helt tilfreds med dette , heller ikke helt tilfreds med sin egen stilling ; men det verdslige havde et voldsomt tag i ham i de år ; han sled og slæbte og betalte ud på sin gård , og det var ham umuligt at ryste 

sløvheden af sig . Han havde så umådelig svært ved at tale til vantro mennesker om deres salighedssag nu , og i regelen overvandt han kun sig selv , når en eller anden i byen eller nabolaget var så syg , at døden syntes at skulle blive følgen . — sammenkomsterne fulgte han rigtignok stadigt ; men det var mest af gammel vane , og han erkendte for sig selv , at de også kun gav ham grumme liden opbyggelse , at han tværtimod kedede sig ved dem . 
Hansine kom derimod næsten aldrig til møder eller sammenkomster ; hun havde al tid små-folk , der holdt hende bundet til hjemmet . I førstningen havde det faldet hende tungt , tungere , end nogen anede ; men efterhånden indlevede hun sig i det , især efter at hun havde fået Annette til nabokone , så hun til sidst ikke mærkede noget til savnet af det , der var hende nægtet . Hun og Annette kom ikke så lidt sammen ; de to havde egentlig så meget til fælles ; men Annettes barndom havde været lysere end Hansines ; hendes gode , friske humør var aldrig blevet kuet , og så havde hun haft en ungdom med solskin over . Vel var der , også i hendes ægteskabelige forhold det , der kunne volde bekymring og fremkalde lønlige sukke ; men hun troede stadig på lykken , troede , som på hendes bryllupsdag , og derfor var hun lykkelig ; derfor kunne hun næsten til 

enhver tid give sig helt hen i øjeblikkets glæde , medens Hansine stadig måtte gøre sig selv det pinlige spørgsmål :  » Går det an ? «   » Har jeg-lov at være glad ? «  — Annette forstod hendes stilling , og hun havde den inderligste medlidenhed med hende . Gærne ville hun , også for sin egen skyld , så vidt muligt have draget hende ind i alt det , der fyldte , glædede eller ængstede hende selv ; men så huskede hun på Anders . Han var , syntes hun , lagt som en sten på hendes vej . Han var den stærke , den brutale ; hun var den svage , den uselvstændige , og hun var i hans magt . Det gik derfor for Hansines egen skyld ikke an , at hun blev ført ind i noget , der bag efter skulle volde hende fortræd . Hun var en fange ; men hun vidste det kun halvt , og således var det naturligvis bedst , da der slet ingen mulighed var for , at hun kunne sprænge sit bur . 
Alligevel gled hun , uden at nogen af dem ret gjorde sig rede for det , lidt efter lidt bort fra det standpunkt , der var anders’s . Han mærkede det først bag efter ; men da vakte det ham også på en gang op af hans årelange dvale , og det pinte ham forfærdeligt . Han kendte kun et standpunkt ; på det havde han , ikke rettere han vidste , stået lige siden sin omvendelse , og nøjagtig der ville han blive stående lige til sin sidste salige ende ; enhver tanke om , at der kunne være noget endnu rigtigere og sandere , 

var på forhånd udelukket , og når hans hustru nu var gledet bort fra det standpunkt , over i grundtvigianismen , så var det i hans øjne ensbetydende med , at hun var gledet bort fra gud . 
Mange , mange brændende bønner opsendte han til gud for hendes frelse — meget mere brændende , end han havde bedet i lange tider — og den ene gang efter den anden tænkte han på at tale med hende om hendes salighedssag ; men når det kom til stykket , kunne han alligevel ikke . Han erkendte , at hun havde det strengt med det meget arbejde og de mange børn , meget strengere end han selv , og dog havde hun endnu tanke for , hvad der kunne glæde og opmuntre ham — men han havde aldrig gjort gengæld . Hun havde et såre godt hjærte-lag ; bare han kun havde været vis på , at det var Jesus , der havde virket det , og at det ikke var hendes naturlige hjærtelag ! — men hun havde det ondt , og han kunne , til trods for sine tteorier , ikke bringe det over sit hjerte at gøre det tungere for hende . Så havde han også et lønligt håb om , at hun ad andre veje , mens det endnu var tid , skulle komme igen ligesom af sig selv ; hun var jo dog en gang blevet omvendt og havde kendt troens fulde glæde . 
Men så var der hendes fader , den gamle mand ; med ham var det værre for menneskelige 

øjne at se ; om ham vidste man jo da , at han snart skulle dø , og han var endnu ikke omvendt . Sandt nok , han havde forandret sig meget ; han bandte ikke , og efter almindelig menneskelig målestok måtte han sikkert kaldes en from og gudfrygtig , gammel mand ; men når Anders begyndte at tale med ham om de ting , der hører til guds rige , blev han al tid tavs eller endog fortrædelig , og for Anders var det vidnesbyrd nok . Men forholdet mellem ham og Hansine var således , at han ikke kunne røre ham uden med det samme at lægge nye byrder på hendes skuldre . — forfærdeligt ! om en liden stund ville hans svigerfaders timeglas være udrundet , og hvis han nu døde som uomvendt , ville gud kræve hans blod af Anders’s hånd . 
Anders følte sig ulykkelig , ensom , uden fortrolighed til nogen i sit eget hus , martret af sine egne modstridende tanker og følelser angående sin svigerfader . — å , om han endda kunne have talt med Hansine om det ! Men han var sat uden for hendes som for alle de andres fortrolighed . Han kunne ikke tale med sin hustru , og hun kunne ikke tale med ham . — det var kommet dertil med hende , at hun frygtede sin mand mere , end hun egentlig elskede ham . Hans mørke tavshed trykkede hende , som den trykkede børnene , der aldrig vidste sig rigtig sikre , når han var inde . Anders fordrede ro og punktlig lydig 

hed , til somme tider mere end til andre . Men det skete jo , at Simon af vanvare eller af kådhed kom til at gøre en af sine søstre fortræd , eller at de kom i klammeri . Under tiden kunne Anders fuldstændig overhøre sligt ; men det skete også — når han af en eller anden grund var kommet i det pirrelige hjørne — at der vankede prygl , mest til Simon , fordi han var en dreng , fordi han havde den ulykke at være den ældste , og fordi faderen al tid havde fantaseret og til tider endnu fantaserede om det store , der skulle blive ud af ham . Anders kendte ingen drenge i den alder , der kunne være så slemme som han , men heller ingen , der i den grad kunne tage sig af sine søskende , især når andre børn gjorde dem fortræd . Han sagde al tid , at Simon lignede sin fader ; han havde vilje ; men den skulle retledes . 
Hansine kendte intet forfærdeligere end , når Anders slog ; når hun så den lille krop vride sig under de tunge slag , når hun så det hjælpeløse , ulykkelige , bedende blik , da trængte det hende som et knivstik ind i hjertet , og da kunne hun ikke al tid styre sig for at gribe sin mand i armen og bede eller endog befale ham at holde op . 
Men efter en sådan omgang blev drengen så myg som en vidjekvist , mens faderen tiere 

dage efter gik omkring med en såret samvittighed . 
Børnene holdt ikke meget af deres fader , og de var al tid mest glade , når han var borte ; da var bedstefader al tid så morsom . Mens de var mindre , og han var raskere , havde han gerne haft en af dem på ryggen og et par på skødet eller den mindste på armen , og da havde han kunnet spøge med dem , så selv moderen måtte le . Nu var han for gammel til det ; men sidde stille på et sted og fortælle historier eller synge gamle viser for dem kunne han endnu . Det sidste var nu det morsomste : for det var sådanne sære gammeldags ord , også havde bedstefader denne forunderlige brustne , rystende stemme . 
Men allermest morsomt var det at spille kort . Børnene havde opdaget , at bedstefader havde et gammelt spil kort i sine gemmer , og nu plagede de moderen for at få lov at spille . Længe sagde hun nej : men en dag , hun talte med Annette , spurgte hun denne , hvad hun niente . 
» Nej , hvad synd skulle der vel være ved det ? «  svarede Annette raskt , men fortrød det ved nærmere eftertanke og føjede til , at hun ikke burde lade dem gøre det , hvis deres fader ikke måtte vide det . 
» Hvorfor det ? « 

» Fordi du så lærer dem at lyve for deres fader . « 
Det forstod Hansine også godt ; men da det ingen synd var , og da børnene plagede hende så meget , gav hun dem alligevel lov , skønt ikke med god samvittighed . Det var evigt sjov for børnene ; de lærte at spille sorteper , rakker , kanaljeknægt og mange andre børne-spil , og bedstefader morede sig næsten lige så meget som børnene . 
Den første aften var Simon den ivrigste på kortspillet ; men til gengæld blev han træt af det igen , da de havde spillet nogle gange ; skolen havde givet ham en umættelig læselyst på det sidste , og han lånte bøger hos læreren , der holdt meget af den opvakte dreng . 
En dag — det var en tre ugers tid før jul , og før Simon endnu havde fyldt sit tolvte år — sad han således i dagligstuen og læste . Det var en meget streng frost udenfor ; men tømrerens syvårige Lavra og Simons næstældste søster Salome legede ude i haven . Under legen skubbede Lavra en gang til den anden , så hun faldt over på et bistade , og kuben rullede hen ad den frosne sne — og børnene , der var bange for bierne , tog til bens ud af haven det bedste , de havde lært . Tilfældigvis kom Simon i det samme til at se ud i haven ; han så den væltede kube og var straks klar over , at det kunne 

være biernes død , og han i en fart ud og fik kuben stillet op på sin plads igen . Men ulykkeligvis kom faderen i det samme ud af lågen . 
» Hvad er ’et , du gør , dreng ! «  råbte han og kom springende hen imod ham . 
Simon blev så forskrækket , at han glemte at svare . 
» Har du væltet kuben ? « 
» Ja—a , fader ! — men jeg skal — — . « 
» Ja jeg skal minsanten også ! «  råbte faderen opbragt , tog ham i armen og trak ham ind i foderloen , hvor han gennémpryglede ham med et tykt stykke reb . 
Småpigerne havde imidlertid søgt ly bag stalden ; men da de nu hørte drengens skrig , stak Lavra af hjem og kom tudskrålende ind til sin moder . Faderen kom også til , og begge skændte på den stakkels pige . Hun var meget forknyt over det og over , at Simon havde fået prygl for hendes skyld ; men gå over og fortælle , hvorledes det hang sammen turde hun på ingen måde . 
Om aftenen gik Frederik der over ; han traf Anders hjemme , og da børnene var blevet sendte til sengs , spurgte han Anders , om han dog ikke troede , han havde gjort drengen uret . 
» Nej , det tror jeg ikke , «  svarede Anders gnavent . 

» Det har du alligevel , «  påstod Frederik og fortalte , hvorledes det var gået til . 
Anders sagde ikke et ord ; men lidt efter rejste han sig , gik ind i sovekammeret og lukkede efter sig , og de , der sad i stuen , kunne høre , at han snakkede med børnene . Da han kom ud , var hans øjne endnu våde . 
Nogle dage efter mødte Simon ved aftenstid en lille byldt , der kom fra skole ; det var Lavra med kyse , kåbe og bælgvanter på . Hun blev meget forskrækket , da hun så , det var Simon ; men han vinkede så opmuntrende til hende , og så vovede hun at blive på vejen . 
» Jeg fik ellers prygl for din skyld , sidst du var ovre hos vort , «  sagde han leende og standsede . 
Hun slog øjnene ned og . stod og pillede ved en af sine kåbeknapper . 
» Men hvorfor — sagde du ikke — at det var — at det var mig ? «  stammede hun frygtsomt . 
» Å , sådan en bitte gås som dig ! «  svarede han flot ;  » jeg nænnede jo ikke , at du skulle få prygl . « 
Hun stod længe og betragtede ham med et par store , forundrede øjne ; men pludselig smed hun bælgvanterne og det andet par , hun havde indenfor , kastede sig på knæ og begyndte ivrigt 

at rode i sin skoletaske , til hun fandt en splinterny griffel med guldpapir om . 
» Den må du få , «  sagde hun undseligt og føjede til :  » for du er så god . « 
» Ja du er en sød bitte snut ; men behold du bare selv din griffel ! «  lo han og gik sin vej . 
Hun blev stående og så efter ham ; noget så beundringsværdigt havde hun aldrig kendt . 
Så standsede han :  » Halløj ! — har du hørt , om det er sandt , at bødkerens Line er død ? « 
» Ja , hun døde i middags . « 
— netop mens de to børn førte denne samtale ude på vejen , sad bødkeren , der nu boede i byen , inde hos skolelæreren for at melde dødsfaldet . Hans yngste lille pige var død et Års tid i forvejen ; denne havde været syg i fjorten dage , og skolelæreren havde hver dag været inde hos hende , havde snakket med hende , fortalt hende historier og givet hende billeder . — nu var Kristian og Mette alene , og han så meget fortabt ud . 
» Ja , det var jo sørgeligt , Kristian ! «  sagde læreren deltagende , i det han lukkede minist erialbogen ;  » nu er deres Stuer blevet tomme . « 
» Det må de ikke kalde sørgeligt , Møller ! «  indvendte bødkeren ;  » hvad gud gør , kan jo ikke være sørgeligt . « 
Møller blev meget forbavset over en sådan tale fra den side . 

» Å nej . «  svarede han reserveret ;  » det kan jo vendes til glæde . « 
» Men det er forfærdeligt at blive sådan straffet af gud , «  vedblev bødkeren . 
» Tror de , det er en straf fra gud ? « 
» Ja , hvad andet skulle det vel være ? — jeg har jo heller ikke fortjent andet end straf . « 
Møller syntes nok , han kendte Anders Jensens tankegang gennem dette , og sært skulle det jo også være , om der slet intet var smittet af på bødkeren , da han havde omgåedes Anders så meget , mens de var naboer . Men nu gjorde læreren sig al mulig umage for at få den anden bort fra disse vrange forestillinger , og da denne efter en times forløb rejste sig for at gå , var han blevet ikke så lidt trøstet , hvorfor han også bad Møller om at komme om hos ham og hans kone en af de første aftener . 
Det gjorde denne også ; men da stod de igen på det samme standpunkt og våndede sig under guds svøbe . 
» Jeg tykkes ikke , det kan være rigtigt , «  sagde Kristian ;  » når gud ikke er vred på menneskene , hvorfor skulle Jesus da lide og dø for at forsone os med gud ? « 
» Læg mærke til , hvad de selv siger ! «  bad Møller . —  » For at forsone os med gud «  , og ikke for at forsone gud med os ! Gud er nemlig ikke vor og har aldrig været noget menneskes fjende ; 

men der er hos mennesket megen fjendskab med gud . Det er den , der skal bort , så vi bliver forsonede med gud . « 
Den forskel havde de imidlertid meget svært ved at fatte : de havde levet sig således ind i de gamle hedenske og jødiske forestillinger om den vrede , hævnende gud , at de kun med stort besvær kunne tænke menneskeligt i dette forhold , selv når Møller gik ud fra forældrenes forhold til deres børn og forklarede dem , at guds kærlighed var så uendelig meget større , end syndige forældres kan være . — og forældre kunne dog aldrig på den måde blive vrede på deres børn : hvor meget mindre da gud .  » Men , «  sluttede han ,  » tænk nu over dette , og hvis de siden ønsker at tale med mig om den ting , så skal jeg med guds hjælp gøre , hvad jeg kan . Men enten det nu er så eller så , så har gud jo i deres dåb sluttet en pagt med dem . Lad os nu tale om den ! « 
Det talte de længe om , og lidt efter lidt begyndte det at dæmre en lille smule for ægteparret . Ved afskeden sagde de skolelæreren mange tak . 
» Nej , ingen tak til mig ! «  bad han . 
Dagen efter var begravelsen , og præsten , der aldrig havde kunnet lide det par folk , holdt en streng ligtale , i hvilken han med henblik på , at pigen var et uægte barn , lagde dem på 

sinde , at  » hvad der med synden kommer , med sorgen bortgår «  . 
Møller skammede sig ordentlig på præstens vegne , at han intet andet havde at sige , og at han i den grad kunne lade sig lede af sin uvilje mod forældrene . — han lagde mærke til , at Anders Jensen , der var med i følget , efter ligtalen kom hen og hviskedee til bødkeren , og at de to fulgtes ad fra graven . Nu var han så temmelig klar over , hvorledes udgangen ville blive . 
Og ganske rigtigt ! Bødkeren kom ikke mere til Møller . Denne kunne dog ikke således opgive ham , og nogle dage efter gjorde han sig et ærinde derom . Han kom til Pas . 
» Nu kan de tro , Møller ! «  sagde bødkeren triumferende ,  » at nu ved vi besked , mig og Mette ! « 
» Nå , ved de det ? «  spurgte læreren tørt . 
» Ja , for nu er vi omvendte . « 
» Det var jo rart . « 
» Og det forholder sig slet ikke , som de sagde . « 
» Nå , ikke ? « 
» Men jeg er bange for , de ikke er omvendt , Møller ! «  fortsatte den anden og forsøgte at bore sit blik ind i hans . 
» Det skal de ikke være , Kristian ! Det er jo ikke dem , der skal svare til mit standpunkt . « 

» Nej , men guds ånd var ikke i det , de forklarede for mig og Mette . « 
» Se se , er de allerede kommet så vidt , at de kan prøve ånder ? « 
» Kommen så vidt ? — nej , jeg er ikke kommen så vidt , Møller ! I mig selv er jeg en arm , fortabt og fordømt synder : men jeg har fået al min synd afvasket i lammets blod . Trænger de ikke til det , Møller ? — jeg er bange , det ikke står rigtig til med dem ; for nu har jeg fået øjensalve fra Herren , så jeg-kan se , det var kun deres egen kødelige visdom , de talte af . « 
» Men ved de , hvad jeg er bange for ? «  spurgte Møller med et bittert smil . 
» Nej . « 
» Jeg er bange for , deres omvendelse kun er halvgjort værk . « 
» Det skal de ikke være ! «  triumferede Kristian , og som bevis for , at alt var i sin rigtighed , hvad den ting angik , fortalte han , hvorledes han dagen i forvejen var gået ud til sin gamle fjende , hans Jørgen ; nu , da han var blevet et guds barn , kunne han ikke andet , end at han måtte ud og bede ham og Else om forladElse for , hvad han havde forsyndet sig med dem . Det var kommet til at stå så meget stærkere for ham , som Else jo var meget syg , at hun ikke skulle gå ind i evigheden og an 

klage liam for guds trone . —  » Tror de , jeg kunne have gjort det , Møller ! hvis min omvendelse havde været halvgjort værk ? — de ved jo , hvor påståelig jeg før har været . « 
» Å , de ved jo , hvad der hører til , «  bemærkede Møller ondskabsfuldt ,  » og dersom det ikke havde været dem selv , der havde fortalt mig det , så ville jeg måske endda have tænkt — . « 
» Tak , Møller ! «  afbrød den anden hidsigt .  » Kom ikke her med den ! Her kommer de nok til at sige Pas ! « 
» Ja ja , lad mig da det , «  svarede læreren sindigt .  » Men for så at tale om noget andet — de vil så nok lægge det bånd om ? « 
Jo , det skulle han nok . 
Søndagen efter så Møller bødkeren i kirken ; han slugte hvert eneste af præstens ord ; men med det samme var han også færdig med ham . Derimod gik han nu med til sammenkomsterne og søgte alle missionsmøder både fjernt og nær . — han blev betaget af et sandt omvendelsesraseri , og alle vegne , hvor der var syge , der var Kristian en sikker mand og en stadig gæst . 
Kristian var en af de overfladiske naturer ; hans følelsesliv var aldrig blevet fredet ; men hans fantasi var vokset vildt ; den var særdeles kraftig og havde en betænkelig tendens til at løbe løbsk , enten til den ene eller den anden 

side . Tanker havde han en mængde af , men de var så umådelig korte og usammenhængende som overtørret byghalm . Han var dertil lidenskabelig og blind for alt andet end det , der optog ham . Når dertil kom , at han var et hurtigt hoved , havde let ved at sætte sig ind i , hvorledes der bør tænkes og tales , havde let ved at finde ord , samt , at hans stemme kunne høres over alle andres , så vil det let forstås , at han ikke havde vanskeligt ved at gøre sig gældende i indre-missionskredse . — og Kristian befandt sig vel i missionen : han var missionsmand af ærligste overbevisning , og han undrede sig over , at han i den grad , som tilfældet var , allerede havde vundet sejr over det syndens menneske . Hans gamle uforligelighed og rethaveri , der var af det onde , og som han jo rigtignok også i de senere år af hensyn til andre mennesker havde måttet lægge en dæmper på , det var dødet , men opstået i forædlet skikkelse og brusede nu i form af nidkærhed for guds rige i en mægtig flom ud over de vantro . — en mand med en sådan Iver havde missionen netop brug for der på egnen . 
Der var nu Else , hans jorgens kone . Hun var for resten et ondskabsfuldt asen : det vidste Kristian nok : hun havde støbt alle de kugler , hendes mand havde skudt ud . Men det var nu lige meget ; nu var hun syg ; det gjaldt , om man 

kunne fravriste djævelen denne menneskesjæl , mens det endnu var tid . Tænk , om hun kunne omvende sig ! ja selv om det kun var et halvt sekund før hendes død ! I dødsøjeblikket ville hun så alligevel kunne træde frem for guds trone i rene , snehvide klæder , helt befriet for al den synd og alt det smuds , hun hele sit liv igennem havde elsket . 
Bødkeren måtte ud i lag med hende ! for Anders tog nok for lemfældigt . Den ene gang efter den anden kom han — og han havde held med sig — til sidst : når hun skulle dø alligevel , så var det jo dog så trøstefuldt , så let . Bare et hjærtesuk ! Så i døden det syndens menneske krænget af sig som en ham ! Så englevinger og evig salighed  ! 
Kristian sad ved hendes leje ; han havde bedet , til bevidstheden forlod hende . Nu lå hun der , halvt inde i døden med et mat , men lykkeligt smil om læben . Kristian så hammen ligge ved siden af sengen , og han ventede nu bare på at få et glimt at se , også af englevingerne . 
» Hun er vist færdig , «  hviskedee hans Jørgen med et lettelsens suk . 
Men hun kom tilbage til livet igen — blev endog så rask , at hun efter en kort tid atter kom oven senge . Og hvilken forandring ! Før havde hun regeret med sin mand , snart af den . 

ene grund , snart af den anden . Nu var denne verdens ting hende intet . Hun havde kun den sorg , at han ikke ville vende om fra den helvedesvej , han gik på , og ikke en gang ville høre på hendes formaninger til omvendelse . 
Men hans Jørgen sagde om hende , at hun efter sin omvendelse , i hvert fald ikke var bedre end før . Når han skulle overskældes , hvordan det gik , så var det ham for resten lige meget , hvorfor han blev det . 
Skulle hun være krøbet tilbage i hammen igen ? Eller havde hun aldrig været ude af den ? 

vil . 
Der skulle være juletræ i Hulby skole , og det tegnede til at blive en stor begivenhed , ingen i Hulby havde nogen sinde set et juletræ ; men læreren havde fortalt børnene om det , og længe før jul begyndte de små bidrag-at strømme ind . 
Femte juledag skulle det være ; men da dagen kom , var den fugtig og rå . Det fik imidlertid ikke hjælpe ; alle måtte med , både store og små . Man vidste , at madammen og et par af byens piger havde siddet og klippet papirspynt hele to aftener til langt ud på natten , og man vidste , at træet om dagen var blevet stillet op i skolestuen og smykket . Men nu var der hængt for vinduerne , og skoledøren var lukket , så ingen kunne komme ind der . Derimod stod dørene til lærerens lejlighed på vid gab ; snart var både stuerne og køkkenet stuvende fulde af folk , og endda blev der ved 

at komme flere . — spændingen blandt børnene var uhyre ; de gamle sagde ikke et ord ; men mændene var ivrigt sysselsatte med at fylde stuerne med tobaksrøg . 
Alles øjne var henvendte på Møller og madammen ; flere gange hviskedee de sammen og nævnede navnene på nogle , som endnu ikke var komne ; men så kom også de , og omsider forsvandt Møller og en af mændene ind i skolestuen , mens hans hustru ordnede børnene i en hel lang kæde . Der gik endda nogen tid ; men endelig åbnedes døren ind til skolestuen , og ind trådte hun , trækkende hele kæden efter sig . 
» Å ! å ! å ! «  jublede børnene , især de mindste , ved synet af det store , smukke juletræ , med de mange lys , med sølv- og guldpapiret , med jakobstigerne , og den skinnende hvide sne i bunden , med kræmmerhusene og kurvene , og den strålende julestjerne i Toppen . 
» Å ! å ! å ! «  og øjnene lyste , og de bitte små blev stående i stum forbavselse , mens hænderne instinktsmæssig greb efter al den herlighed . 
De gamle var imidlertid også komne ind og havde taget plads i krogene , og nu istemte læreren og børnene :  » Et barn er født i bettlehem «  , mens hele kæden drejede rundt om træet , der ordentlig blev beset fra alle sider . Men 

det var ikke let ; kæden brast , så hist , så her ; her gik der ild i træet , så Møller måtte hen at slukke ; hist kom en lille dreng for nær , så en af grenene kom i svingning , og en kurv rystedes ned , mens figener , pebernødder og brystsukkere trillede hen ad gulvet . 
Så standsede de , og læreren fortalte om juletræet og jesusbarnet , den lille himmelprins , der blev født i stalden i bettlehem . Der blev ikke skudt med kanoner og ikke telegraferet til kong Herodes eller den mægtige kejser i rom . Derimod sendte gud fader sine engle til nogle fattige hyrder på bettlehems marker , med budskabet :  » Eder er i dag en frelser født ! «  med lovsangen :  » Ære være gud i det høje ! Fred på jorden ! og i menneskene en velbehagelighed ! «  — og den lille himmelprins var nu konge , og som konge udbredte han sin faders ære , mens han drog omsorg for , at der blev mere og mere fred på jorden , og at der blev flere og flere mennesker , på hvis stræben gud kunne se med velbehag ; thi denne himmelprins skulle være hele verdens fyrste , som han gerne ville have lov at være hvert eneste menneskebarns fyrste , som han var den , til ære for hvem de havde smykket dette lille juletræ . 
Børnene havde stået ganske stille , mens læreren talte , skønt de i en krog af stuen 

havde fået øje på et bord med alle gaverne på . Der var en sykasse , som stak de store piger i øjnene , mens de små sendte forelskede blikke til den store dukke , ikke den lille med den røde kjole , men den store himmelblå med det sorte hår . Der var punge , knive , præsenterbakker , asjetter , en tromme , en bliksabel . en bøsse , en sprællemand med et uhyre fornøjeligt grin i ansigtet — ja og der var mange , mange andre ting , og den ene ønskede sig det , og den anden det . 
» Ja ja , børn ! «  beroligede læreren dem :  » men nu skal vi først synge lidt mere , og så skal i se , der bliver nok noget til jer alle sammen . « 
Så gik de atter rundt omkring træet og sang , før de begyndte at plukke , og de gik flere gange og plukkede igen , og der blev noget til de gamle med : det var jo jul for alle . 
Til sidst kom lodtrækningen og uddelingen af gaverne . Den første var fløjten : den blev straks prøvet og fundet udmærket . Siden kom trommen og et par Trompeter , og snart var der en koncert , så det næsten ikke var muligt at høre de sidste numre , der blev råbt op . 
Da også det var forbi , begyndte man , især de ældre at fordele sig omkring i stuerne , og mens træet blev væltet og båret ud , tog kritikken fat omkring i krogene : en var misfor 

nøjet med , at hendes dreng havde fået en sådan smule gave , der sgu da ikke havde kostet mere end 50 øre , skønt han havde givet 75 øre til træet : en anden fandt , at der var alt for stor forskel på gaverne ; hendes pige havde fået en , der var alt for simpel , mens naboens havde fået en , der var mindst dobbelt så god : en tredje ville absolut , at hendes Petra skulle bytte med skrædderens Karen , osv . osv . 
Da Møller , som ikke havde hørt noget til dette , ville gå ind i stuen , stødte han ude i gangen på Hansine og hendes fader , der var ved at gøre sig færdige til hjemturen . 
» I må da rigtignok ikke gå endnu ! «  bad han ;  » nu skal vi drikke kaffe «  . 
» Nej , tak , Møller ! «  svarede Hansine ;  » vi må gå ; min fader har det ikke godt ; jeg er bange , han ikke har kunnet tåle den tur — men han ville jo så gerne med «  . 
Møller havde set på den gamle , mens han fortalte , og han havde set tårer i hans øjne . 
» Ja det var pænt , Møller ! «  sagde han og hostede ;  » det siger jeg nu ; så må de andre sige , hvad de vil . — ok ja ! sådan noget kendte vi ikke til , da jeg var barn . « 
Han var brusten i mælet , da han sagde det . De bød nu farvel under mange taksigelser . Men de var ikke nåde ret langt uden for 

byen , for den klamme , tætte tåge , det havde stået med hele dagen , pludselig gav sig til at falde ned som en rigtig styrteregn . 
Alle de andre ventede og fik kaffen med , og da den var drukket , skulle børnene rigtig* lege ; men mødrene havde så meget at rette på dem , enhver på sine , og derfor gik legen kun trevent . 
Så kom en husmand ude fra Marken hen og bad om Møllers violin ; han kunne nemlig spille lidt og gjorde desuden regning på , at han siden kunne blive afløst , enten af tømreren eller’ af Møller selv . Møller var ubetænksom nok til at give ham violinen ; børnene jublede ; men aldrig så snart hørtes de første toner , før Anders Jensen , ivrigt bakkende på sin pibe , fik travlt med at samle sine børn sammen og* komme af sted hjem efter , et eksempel der , efter som det i det samme klarede op i vejret , snart fulgtes af alle de andre , så tømrerens og den uheldige musikanters familier en halv time senere var de eneste , der var tilbage . 
Der var oven på larmen med et slag blevet meget stille og tomt . Med undtagelse af Hansine og hendes fader havde ikke en eneste så meget som sagt skolelærerens tak for deres gode vilje og al deres ulejlighed . 
» Ja det kom i galt fra «  , lo Frederik bittert . 
» Det gjorde vi måske . « 

» Med det alt sammen endda . « 
» Så—å ? « 
» Ikke en gang det , du fortalte , var godt nok . —  » Det foredrag skulle ikke give børnene stor forstand på kristendommen «  , sagde de . « 
» Å—å — men var børnene ikke glade ? « 
» Storartet ! «  forsikrede Annette .  » Jeg så Anders Jensens Simon , da faderen kommanderede dem hjem . Han ville ikke ; men Anders tog ham i armen , så han gabte ved det . « 
» Ja vent bare , til han bliver lidt ældre , «  tilføjede Frederik ;  » så lader den fyr sig nok ikke sådan kommandere . « 
— Annette havde ret ; Simon var vred , fordi de skulle hjem ; han forlangte jo endda ikke at danse ; for det havde han ikke lært , men bare se på — og det kunne der da ingen synd være i , — men endnu var han jo kun en dreng og måtte lystre . De kunne være visse på , at det skulle nok få en ende ! 
Da de kom hjem , var bedstefader syg ; han var blevet gennemblødt på vejen fra skolen , og Hansine havde måttet klæde ham af og næsten bære ham i seng . Han havde en stærk feber , og ud på natten begyndte han at fantasere . Dagen efter blev lægen hentet ; han kunne intet bestemt sige , men formodede , at det ville blive en lungebetændelse . 

» Så går han vel væk med det samme ? «  spurgte Hansine bekymret . 
» Tja—a — han er jo gammel — hvor gammel er han ? « 
» 68 år . « 
» Nå , dog ikke ældre . — tja—a , det kan være tvivlsomt nok , om han overstår ’et . « 
Anders var i en forfærdelig vånde . — å , om bedstefaderen nu skulle dø og for guds trone stå frem og sige :  » Men de gjorde heller ikke , hvad de kunne ; de vidste bedre ; men de lod mig gå , som jeg gik , fordi de ikke nænnede at forstyrre mig i min syndesøvn . «  — å , det var dog frygteligt , om han skulle brænde evigt i helvedes græsselige luer ! 
Nej , Anders havde ikke ro . Hvert øjeblik var han ved sengen ; men enten lå den gamle hen med lukkede øjenlåg og rørte ikke et lem , eller han lå og holdt et hus med himmelprinser , engle og juletræer . — ja , hvis han havde været omvendt , så kunne Anders med glæde have været vidne til disse fantasier ; men nu skar de ham i hjertet . Tredje nytårsdag spurgte han lægen , om han ikke kunne skaffe ham af med feberen og skaffe ham nogle timer ved fuld bevidsthed . 
Men lægen lo bare :  » Ja , kunne jeg jage døden bort fra mine patienter , så kunne jeg blive en rig mand . « 

Hansine havde nok at gøre med tanken om hans sygdom , og hun plejede ham med den største omhu og den inderligste kærlighed . 
» Kan du se de to engle der ? «  spurgte han dagen efter og stirrede med vidt opspilede øjne ned mod fodenden af sengen .  » Kan du se dem , Hansine ? « 
» Ja—a , «  svarede hun tøvende . 
» Ved du , hvad de er komne efter ? « 
» Nej . « 
» De er komne for at hente mig . « 
» Tror du , bedstefader ? «  spurgte hun angst . 
» Ja , det er de , Hansine ! «  vedblev han ,  » Gud er god — men det tror Anders ikke — men han blev jo — — . Ja , hvad var det nu , han blev , Hansine ? « 
» Han blev menneske og døde for dig , fader ! « 
» Nå—å — nej , hvad var det , han sagde — manden med juletræet — degnen ? « 
» Han blev en himmelprins . « 
» Ja , det er sandt — han blev en himmelprins ! — å , hvor du er god , Hansine ! Dig holder jeg allermest af af alle mine børn . — ja han blev en himmelprins — og nu kommer han efter mig . « 
Anders , der lige var kommet ind , hørte de sidste ord og kom nu listende på hosesokker hen og satte sig ved sengen . 

» Tror du da på dine synders forladelse af nåde for Jesu skyld ? «  spurgte han så blødt som aldrig før og tog hans kolde , magre hånd , der lå på overdynen . 
Den gamle virrede med hovedet :  » Ja—a , Anders ! det tror jeg , når du siger det . « 
» Nej , ikke sådan ! «  bad Anders bedrøvet .  » Du skal stole på ’et , forlade dig på ’et ! « 
» Ja—a — men — — — . « 
» Du skal ikke tro det sådan ! Du skal tro det med dit hjerte ! Du skal — — — . « 
Her holdt han inde : den gamle var igen sunket tilbage i puderne : men pludselig åbnede han atter øjnene og stirrede ned mod fodenden . 
» Hahaha ! «  lo han . —  » A .a , Anders ! dersom du vidste — — — . « 
Han fik ikke fuldført , før hans øjenlåge igen faldt til , og han lå hen , næsten som død . 
Anders rejste sig sukkende og gik ud . Han turde ikke se til Hansine , og han lagde heller ikke mærke til børnene , der var krøbet sammen omkring bordet ! men i det han gik gennem stuen , mumlede han :  » Det er dog forfærdeligt ! det er dog forfærdeligt ! « 
Lidt efter hørte Hansine en græde og snøfte stærkt inde i sovekammeret ved siden af . Hun gik derind og fandt Simon liggende på knæ ved sengen . 
» Hvad er ’et , du gør ? «  spurgte hun . 

» Jeg — jeg beder til gud , «  stammede han og så flov ud ,  » at bedstefader må få sin forstand , så han kan omvende sig , inden han dør . « 
Hansines ansigt fortrak sig : men hun vovede ikke at sige , at han skulle lade være . 
Om aftenen kom Frederik over for at spørge til den gamle . 
» Han har ikke langt tilbage , «  sukkede Anders .  » Bare han endda var omvendt ! « 
» Å , du med din omvendelse ! «  svarede Frederik vredt .  » Ved du , hvad omvendelse er ? « 
» Ja , det skulle jeg mene , «  svarede Anders sagtmodigt . 
» Du kan måske endog sige mig dag og klokkeslet for din omvendelse ? « 
» Ja , det kan jeg . Kan du måske ikke det ? « 
» Jeg har troet , at jeg vidste god besked med min , «  svarede Frederik ;  » men nu ved jeg kun , at den havde begyndt længe før det , i kaldte min omvendelse . « 
» Hvornår begyndte den da ? « 
» Den begyndte den dag , jeg begyndte at kæmpe mod min synd , da jeg begyndte at længes efter samfund med gud . « 
» Den dag , du begyndte at kæmpe i dit eget navn ? «  spurgte Anders . 
» Ja , netop den dag . « 

» Men det var jo ikke din omvendelse : det var jo bare din vækkelse ! « 
Frederik lo :  » Du må for mig kalde det , hvad du vil , Anders ! Jeg kender ikke noget til sådan at partere helligåndens gerning . « 
» Du er inde på en farlig vej ,- advarede Anders ;  » Du — — — . « 
» Snak ! «  afbrød Frederik . Jeg ved godt , der er ikke vished at hente , mens en går i den tilstand , og du kan tro , jeg ved også , at mennesket ikke med al sin magt kan hjælpe sig selv op af synden , men må søge hjælpen hos gud . Men jeg er også vis på . at hvis jeg var gået bort i den tilstand , så havde jeg i dødsriget fået tilbud om den hjælp , jeg ikke her havde nået at begære . « 
» Men sig mig da , «  spurgte Anders ,  » hvorfra kom da din frygt for døden ? — for du frygtede jo . « 
» Fra andre mennesker , fra mine forældre , fra min lærer , fra præsterne og fra dig ; men til syvende og sidst kommer vel denne overdrevne dødsfrygt som alf andet ondt fra djævelen . « 
» Nej , Frederik ! «  svarede Anders og løftede afværgende hånden op for sig . 
» Men jeg siger alligevel jo ! «  vedblev Frederik , bestandig mere lidenskabeligt .  » Men den gud , du tænker dig , han er ikke gud ! for han er ond ! grusommere end noget menneske ! at 

han sådan i ondt lune kan afbryde sin egen gerning og styrte et , i sandhed søgende menneske i helvede ! — nej , han er ingen gud ! — han er en djævel ! — du taler så meget om djævelens kunstgreb ! — ja her er et af dem ! — men djævelen er ikke gud ! — og djævelen forsager jeg ! « 
Dette , stærke udbrud tog for et øjeblik vejret fra Anders ; han stirrede modløst frem for sig , men Frederik sad og betragtede ham med et fjendtligt blik . 
Endelig tog Anders fat igen :  » Jeg har jo for længe siden hørt , at i grundtvigianere var på vej over i rationalisme og fritænkeri ; men jeg havde dog ikke troet , at du , der dog har kendt det rette — — — . « 
» Tykkes du , jeg bruger min forstand for meget ? «  afbrød Frederik . 
» Ja . « 
» Du tager fejl , Anders ! Du bruger din mindst lige så meget ; men du misbruger den rigtignok , både din forstand og din tænkning . « 
» Så—å ? « 
» Jo ! — din religion er hjerteløs , Anders ! — hvis din svigerfader nu dør i nat , prøv så at tænke dig i Hansines sted , at du altså var hans datter og holdt rigtig meget af ham ! Så vil din dom over ham blive en anden , end den 

nu lader til at blive ! — men det er netop sagen , at du ikke kan tænke uden for dig selv ! « 
I det samme opdagede Anders , at børnene stod der . 
» Gå i seng ! «  kommanderede han . 
Men Simon forsøgte at hale det ud . 
» Gå i seng ! «  gentog Anders barsk . 
Så måtte Simon piske af . 
» Du behøvede ellers ikke at kommandere børnene i seng , «  sagde Frederik ;  » Du kunne jo have sagt , at jeg skulle holde min mund med det i dit hus . Men det ser for resten trøstesløst ud for dig , hvis du tror , det er nødvendigt at beskærme børnene mod at hore den slags udtalelser .- 
tænker du på skolen ? spurgte Anders efter en pause . 
"det er jo lige meget , hvad jeg tænker på , «  mente Frederik . —  » Men før jeg går , vil jeg dog sige dig , at du skal lade være at plage din svigerfader , om han får det sådan , at han kan lade sig plage af dig . — for hans omvendelse er begyndt , og gud skal nok sørge for , at hans værk bliver fuldført , selv om du ikke kan se det . « 
» Vig fra mig , satan ! «  svarede Anders med pattos . 
» Nå nå ! «  lo Frederik hånligt , rejste sig og gik . O o 

Anders var glad over , at Hansine ikke havde været vidne til denne samtale . — men det blev en forfærdelig nat for ham ; Frederiks ord ville ikke forlade ham . Han ønskede jo så inderligt , at han måtte have ret , ønskede det for sin egen skyld , og for Hansines , men naturligvis især for sin svigerfaders — og han bad , stred med gud i bønnen , bad hele natten igennem , bad om klarhed . — og i bønnen tilbagevandt han den overbevisning , at det , som er et kors for tanken , det , det menneskelige hjerte vånde !’ sig under , det er alligevel sandhed , urokkelig sandhed — og han bad for sin svigerfader , bad , at gud ville give ham sin bevidsthed tilbage , så han kunne omvende sig , bad også for Frederik , bad , bad , bad , til han hen mod morgenstunden endelig faldt i søvn . 
Da han vågnede , var bedstefader lige død . 
» Kom han til sin bevidsthed ? «  spurgte Anders som bedøvet . 
Hansine stod netop og trykkede faderens øjenlåge til . 
» Nej , «  svarede hun på anders’s spørgsmål , og hendes tårer randt ned på overdynen . 
» Mærkede han slet ikke til sig selv ? « 
» Nej . « 
Anders måtte se hen til sengen . Der lå han så , den gamle , rare , men ak , desværre uomvendte bedstefader . Nu var han indgået 

til dommen . — men han var så køn og lå der i døden med et lykkeligt smil om den sammenfaldne mund . 
» Djævelens blændværk ! «  mumlede Anders og tumlede ud . 
Hansine græd hele dagen igennem , og børnene krøb sammen i krogene ; der var trolde i stuen . Men Simon knyttede hænderne , hver gang han så faderen . Denne så og hørte intet ; han var ikke sig selv , han bad , han råbte til Jehova , bad om forladelse for sin og sin hustrus svare synd mod bedstefader . 
De første par dage talte han og Hansine ikke sammen . Den ene kendte den andens tanker ; men ingen af dem turde udtale sine . Men med Anders skete der i de to dage en mærkelig forandring ; han blev på en gang så kærlig mod sin hustru ; hele timer kunne han i mørkningen sidde med hende på skødet , kærtegne hende i tavshed og bortviske hendes tårer — og hun lagde sit hoved ind til hans bryst og græd , græd i den dybeste , den bitreste bedrøvelse og samtidig — i den inderligste glæde . 
Hun syntes selv , det var forunderligt , at hun ikke gik over at tale med Annette ; men hun gjorde det ikke . Heller ikke begærede hun hendes hjælp , og Annette tilbød den ikke ; det undrede hende lige så meget . 

først om aftenen den dag , begravelsen havde været , kom det til ord mellem ægtefællerne . Han forklarede hende under tårer — for første gang i de mange år så Hansine ham rigtig bevæget — at i opstandelsen skulle vi hverken have fader eller moder , eller søskende eller ægtefæller , og han tilføjede , at da ville alle bånd være bristede og alle erindringer om vore fordømte slægtninge være fuldstændigt udslettede . — Hansine græd også meget den aften . — der sad et spørgsmål i hende : hvorfor gud da knyttede de bånd , når de alligevel skulle overhugges ? — men hun forstod , at det var hendes oprørske tanke , der var på spil — og midt i sin forfærdelige sorg-var hun dog så forunderlig lykkelig . 
Dagen efter trættedes de to ældste børn inde i dagligstuen , mens hun gik i køkkenet og lavede middagsmad . Marie Magdalene eller , som moderen nøjedes med at kalde hende , Marie , sagde , at bedstefader vist var i helvede nu ; men Simon , der var meget ophidset , påstod , at det var djævelen , der havde forblindet deres fader ; for bedstefader var alligevel omvendt ! 
Salome , den tredje i rækken , der , lige siden hun var ganske lille , al tid havde hængt efter moderen mere end nogen af de andre og også endnu al tid måtte være , hvor hun var , og al tid skulle hjælpe hende med hendes arbejde , 

måtte nu ind og høre , hvad det var . Men de andre to var så hidsige , at de slet ikke lagde mærke til hende . 
» Hvad er ’et , du siger ! «  udbrød Salome , da hun havde hørt på dem lidt .  » Er bedstefader i helvede ! « 
» Nej , det er han slet ikke «  , råbte Simon ;  » det er jo det , jeg siger : det er djævelen , der har forblindet min fader ! « 
Men det ville Salome heller ikke høre om :  » Fy , Simon ! at du kan sige sådan noget om min fader ! « 
» Å du er et vrøvl , Salome ! «  erklærede Simon . 
Men så kom deres moder ind og befalede dem at tie med den snak . 
— efter den tid blev forholdet mellem Anders og hans hustru et andet end tidligere ; hun fik mere hjælp til sit arbejde end nogen sinde før , og Anders forlod ikke gerne hjemmet , når hun ikke kunne være med . Men hun fulgte nu også med til alle sammenkomster og forsamlinger der på egnen , og det var rørende at se den omhu , han viste hende . — hun trængte til hans kærlighed nu ; hendes , i marmoragtig bleghed stivnede ansigtstræk og det ligesom forstenede smil fortalte om de sorger , hun havde haft , om de tab , hun havde lidt , om det i hende , der var dødt . Alt dette skulle 

Anders erstatte hende , og han forsøgte det redeligt . 
Brødrene og søstrene ærede hende i tavshed . Havde end hendes hjerte hængt fast ved denne verdens ting gennem mange år , så var hun til gengæld nu mere end nogen anden den personliggjorte gudhengivenhed , korsdrager-inden , der var blevet såret af denne verdens torne , men havde fundet fred i sin barnetro . — og mange var de , der ønskede at ligne hende , ønskede som hun at kunne afdø fra verden . — især var der mange af de ny vakte unge . 
Der var nemlig den vinter blevet vakt en del unge der på egnen , også i Hulby , og der var i den anledning stor glæde blandt de troende , så meget mere , som nogle af disse unge tidligere havde siddet på skolebænken hos Møller , der dog — det var en ret vel kendt sag — i sin undervisning ligefrem modarbejdede missionen efter bedste evne . 
Møller mærkede nok , at de andre hoverede ; de var ikke fri for at behandle ham lidt overlegent i den tid , og mødte han en eller anden af dem på gaden , trak de al tid på smile-båndet og knejste , som ville de sige :  » Der skal de dog se , bitte Møller ! De kan ikke standse os ; der skal mere til ; vi kan endog fange dem , de har haft under behandling «  . 

den triumf undte han dem i og for sig dårligt ; men dertil kom , at han længe havde set , at missionen var en ulykke for landet på grund af den dømmesyge , den religiøse ufordragelighed , den fordummelse og dådløshed , den havde i følge . Og lige så længe havde han set , at dette som så mange andre onder kun kunne modarbejdes på heldig måde ved hjælp af en stigende oplysning . Derfor var han blevet oplysningens nidkære apostel ; derfor forberedte han sig på det omhyggeligste til sin kristendomsundervisning for , så vidt muligt at undgå den for ham selv så trivielle formanen ; derfor var det ham så meget om at gøre , gennem den fyldigst mulige undervisning i naturfagene at opdrage børnenes tænkning ; derfor forklarede og foreholdt han dem bestandig , hvor nødvendigt det var , at de siden som voksne unge , i det mindste for nogle år rejste bort fra Hulby , for at få andre skikke at se og lære andre mennesker at kende . — af denne undervisning havde han ventet sig gode følger ; vel var vilkårene for kampen meget ulige , i det hjemmene har børnene først og længst ; men han havde stolet på oplysningens magt . •— nu begyndte imidlertid hans gamle skolebørn at gå over til missionen ; det var endda ikke sinkerne ; det var tværtimod dem . der havde været de flinkeste , dem , af hvem han 

mindst havde ventet det , og de blev farligere end de andre missionsfolk , netop fordi de havde tiere kundskaber og en langt bedre udviklet tænkeevne . 
Dette var nær ved at tage modet fra ham . — hvordan i alverden kunne det dog være ? — med alt det andet , han havde i skolen , kunne han så nogenlunde , syntes han selv , nå det , der var hans undervisnings formål , men derimod ikke retlede børnene i det største og vigtigste , i deres forhold til deres gud , sig selv og deres medmennesker . — nej — til alle de andre ting havde han anskuelsesmidlerne , naturen , genstande , billeder eller kridt og den sorte tavle , kun ikke til undervisningen i den kunst at leve livet ; her måtte han holde sig på de tørre og golde forklaringers vej . — han var nær ved at tabe lysten til at være lærer . 
Så læste han en dag i  » Højskolebladet «  en artikel om  » Historieundervisningen i børneskolen «  . Historie havde aldrig været hans fag ; han havde i den aldrig set andet end en række begivenheder , der fulgte på hinanden i en ganske vilkårlig orden . Nu belærte denne artikel ham om , at der herskede og nødvendigvis måtte herske en lige så streng lovbundethed i historien som i naturen , kun at den i 

mange tilfælde var meget vanskeligere at efterspore . 
Straks , han havde læst dette , forstod han , at det måtte være således , og på en gang slog det ham :  » Der har du jo anskuelsesmidlet til undervisningen i kunsten at leve livet ; det er jo nemlig menneskebørn , der skal lære at leve , og det er menneskers og nationers liv , historien fortæller om . « 
Samme aften lånte han hos tømreren Jensens og Schrøders verdenshistorier og begyndte at læse dem , hin for enkelthedernes , denne for oversigtens skyld — og han læste mere i vinterens løb , alt , hvad han kunne få fat på . Men jo mere han læste , jo mere lys fik han over historien og dens betydning som vejleder . 
Kun sjældent lod han sig se i vinterens-sidste måneder ; men da sommeren kom , havde hans tanker om undervisningen så nogenlunde klaret sig . En undervisning , der retleder os i . vort forhold til gud , til os selv , til vore medmennesker , og til de ting omkring os , med hvilke vi kommer i berøring — det var blevet hans mål , og det undrede ham bare , at han og alle andre lærere ikke fra først af havde taget dette , det eneste rette sigte . 
Men før han med sommerhalvårets begyndelse rigtig skulle forsøge sig med sin nye 

undervisningsplan , kom forårsexamenen . Børnene havde fået lov til , ligesom i naboskolerne at holde Dans , når eksamenen var forbi , og dei’ var i den anledning stor jubel . Bordene blev båret ud ; men da det varede noget , inden musikanteren , den før omtalte husmand kom , så begyndte legen i skolen og udenfor . Den blev imidlertid snart lidt vild , hørte Møller inde fra stuen , så han måtte der ind ; da var det Anders Jensens Simon , som nu var en dreng på 13 år , der for rundt og ville kysse pigerne . 
» Hvad er der , Simon ? «  spurgte læreren , i det han trådte ind . 
Simon standsede , blussende rød i ansigtet ; over for læreren , som han holdt meget af , skammede han sig ; men ellers var han på det sidste blevet temmelig uregerlig . 
Langt om længe kom spillemanden , og dansen begyndte . Møller lagde mærke til , at Simon og hans søster trak sig hen mod døren . 
» Kan du ikke danse , Simon ? «  spurgte han .  » Nej . « 
» Men du kan jo lære . « 
» Jeg må ikke . « 
» Du må måske heller ikke blive og se på dansen ? « 
» Næ—ej . « 
» Men var det så ikke bedst , du gik ? « 

» Jo—o . « 
Læreren så , at han var nær ved at græde . 
» Ja ja ! «  trøstede han ,  » Du ved jo godt , at jeg ikke kan se noget galt i , at i danser ; men du ved jo også nok , at du skal lyde dine forældre . « 
» Jo—o ! «  det vidste han ; men han tilføjede for sig selv :  » Nu kan han bare vente et år til ! « 
Møller lod , som han ikke havde hørt det ; han vendte sig om mod ham og så ham ind i ansigtet . 
» Lad mig se , Simon ! at du aldrig gør os sorg ! « 
Da græd Simon , og lidt efter gik han og hans søstre . 
Samme aften skulle der være missionsmøde  ; men da forældrene var gåde , og det havde begyndt at mørkne , listede Simon ud . Ude i gården traf han Salome . 
» Hvor skal du hen ? «  spurgte hun . 
» Hvad kommer det dig ved ? «  svarede han mut . 
» Jo — jeg ville gerne med . « 
» Til byen ? « 
» Ja . « 
» Kom så ! « 
Han løb foran , og hun fulgte efter , lige ned til skolen . Men uden for standsede de ; de turde ikke gå ind , og der stod så de to børn 

en halv time ude i mørket og blæsten , mens deres lykkelige kammerater dansede og morede sig der inde . I deres hjerter var det bare bitterhed og misundelse , der voksede frem . 
Det var den aften ; men Simon og Salome kom snart efter , hvorledes de skulle skaffe sig vederlag , og når deres forældre siden gik til møder og sammenkomster , så var huset al tid fuldt af store drenge og piger ; så blev borde og stole skudt til side i en fart , så gik dansen på hosesokker , så det røg efter , og- så var der en hujen og skrigen , et bulder og spek-takkel , som kunne høres langt bort , skønt dørene holdtes forsvarligt lukkede . Men når forældrene kom hjem , var alt igen i den bedste orden . 
De små havde fået alvorligt pålæg om at tie , og af karlen og pigen havde de intet at frygte ; de morede sig over børnene til en afveksling med den sædvanlige tristhed . 
Blandt Simons konfirmerede kammerater var der en , der kunne spille på harmonika ; , men når han ikke havde instrumentet med , så gik det med kortspil . De få øre , de havde , , forslog jo ikke al tid ; men knapper kunne også til nøds bruges , og havde de ikke flere , . og det ikke gik an at skære flere af bukserne , . så blev moders sykasse bedrøvet for dem , de turde tage der . 

siden hittede Simon på at tage penge af sin faders pung , der al tid , når han ikke gik med den , havde sin plads i det lille skab over sengen . Et par øre en gang og et par øre en anden gang , for at det ikke skulle mærkes . 
Andre mennesker snakkede meget om , livor uforsvarligt missionsfolkene behandlede deres børn , at de sådan halve og hele dage , både søgnt og helligt kunne være borte fra dem og hjemmet , når de enten var i kirke hos en af deres præster eller til et større missionsmøde langt borte eller begge dele . Ved sådanne lejligheder måtte børnene gå med deres gamle tøj på og alene ase med kreaturerne , mens alle andre børn havde søndag og morede sig , og så måtte de endda mange steder nøjes med den mad , de selv kunne gå og jaske sammen . 
Som om missionsfolkene ikke havde omhu for deres børn ? for børnenes sjæle ? — jo , det havde de , og nu var det så heldigt , at man havde bødkeren , og at bødkeren var både nidkær og veltalende . Straks efter høst blev der derfor begyndt på en søndagsskole , der skulle holdes hveranden søndag , skiftevis omkring i hjemmene . De stores sammenkomster skulle så holdes bag efter . For denne søndagsskole blev der agiteret voldsomt , af rent kristelig Iver naturligvis , og den vandt stor 

tilslutning , også af børn fra de tilgrænsende byers marker og fra vantro hjem . — Simon ville derimod ikke med , ikke på nogen måde , og faderen turde ikke ligefrem befale ham det : men mens de andre børn sad nok så pænt og skikkeligt og lyttede til bødkerens kristelige livserfaringer , gik han og drev omkring ved gården , eller han lå og surmulede ude på agrene , hvis han ikke gik og gjorde gavtyvestreger i ledtog med en konfirmeret kammerat . 
Med det samme var det forbi med morskaben , når forældrene var borte ; Simons søster Marie , der var meget optaget af børne-gudstjenesten , truede nemlig med at sige det : det indbragte hende rigtignok en god dragt klø : men det fik Simon gyldig grund til at fortryde , da faderen kom hjem . 
De havde en lille Broder på fem år , den mindste , som også gik i søndagsskole . Der stiftede han bekendtskab med djævelen , også kaldet  » den gamle «  , en person , han tænkte sig udstyret med lange tænder , skarpe , krumme klør og en lang hale . Af ham troede han sig , når det var mørkt , stadigt forfulgt , og han spøgede i hans drømme . Salome gjorde løjer med  » den gamle «  , og Simon forsikrede , at det var sludder og vrøvl det hele . Men den lille tudbrølede , når han skulle være alene . Så kom moderen endelig i tanker om , at han nok 

endnu var for ung til at gå til børnegudstjeneste . 
» Jeg kan ikke forstå , at du gider gå til børnegudstjeneste og sidde og høre på det vrøvl ! «  sagde Simon en søndag til Salome , de to lå og gassede sig i efterårssolen . 
» Å du ! «  — hun trak knæene op under hagen og foldede hænderne om dem . —  » Moder tykkes jo , jeg skal — og så er ’et også helt morsomt somme tider , kan du tro ! « 
» Er ’et morsomt ? «  spurgte han vantro . 
» Ja hahaha ! — som nu i dag han stod og prækede for os så langt og så bredt , at vi ikke måtte være begærlige . « 
» Var det morsomt ? « 
» Nej , ikke det ; men så sagde han , at de begærlige ikke kunne komme til himmelen ; for der var guldgulv , og det ville de jo så ligge og rive og slide i . « 
» Ptøj ! «  spyttede han . 
» Og de andre sad og gloede på ham som tudser i tordenvejr «  , forsatte hun leende ;  » men jeg var færdig at dø , fordi jeg ikke måtte le . — jo han er grinagtig , kan du tro ! og bagefter morer vi os jo så over ham . « 
» Gør de andre også det ? « 
» Ja , når jeg får begyndt . « 
» Ja , du er en rigtig en til at gå til børnegudstjeneste ! — men hvad siger Marie til ’et ? « 

» Marie ? — å du kan jo vel begribe , at hun ikke hører noget af det . — men der kommer Lavra ! « 
» Ja . Hun går jo ikke til børnegudstjeneste mere . « 
» Nej hun fik nok af bødkerens visdom de to første gange , og jeg kunne såmænd også godt hjælpe mig . Men ser du , det er med mig som med gåsen , de slår vand på ; den bliver ikke våd alligevel , hahaha ! « 
Salome var den værste trold , der kunne løbe med et par fladbundede træsko på . Hun var lidt mindre end de fleste i hendes alder , men til gengæld måske lidt sværere , havde en skær hud med fine fregnestænk over næsen ligesom hendes moder , hvis udtrykte billede hun tegnede til at blive . Hun var snar i sine bevægelser , al tid parat til løjer , i stand til at afvinde enhver begivenhed og ting en komisk side . — større modsætning til den ældre , pyller-vorne søster Marie kunne ikke godt tænkes , og de to søstre kunne aldrig forliges . Salome drillede Marie , og denne græd og sladrede om Salome ; så fik denne sine skænd og holdt siden til med Simon eller tømrerens Lavra , der var hendes bedste veninde . 
Salome var tre år yngre end Simon og to år ældre end Lavra ; men de tre udgjorde et rigtigt kløverblad , når de kom sammen . Det 

efterår , da søndagsskolen begyndte , skete dette næsten hver dag , Anders Jensen havde nemlig grønjord op til tømrerens skel , og der gik Simon og vogtede køerne . I reglen var Salome ude hos ham en overgang hver eftermiddag , og når hun var der , så var Lavra der også . — han fortalte for dem , dels af , hvad han havde hørt i skolen , dels af , hvad han havde læst , især om de fremmede lande , dem , han ville gæste , når han blev stor og blev sømand . — men så snart han kom dertil , blev han uenig med pigerne ; de ville gerne høre om de fremmede lande ; men de kunne ikke lide , at han ville være sømand . Når han ikke ville fortælle om andet , så løb de deres vej , hjem hos tømrerens og legede med deres dukker . Det gjorde han nar ad dem for : var det noget , at lege med dukker ? 
» Å , du er bare misundelig , fordi du ingen har «  , mente Salome . 
Simon med en dukke ! — Lavra havde nær fået et tilfælde , sådan lo hun . 
» Ja naturligvis ! «  svarede han ,  » men i kunne jo lave mig en . « 
Ja , det kunne de godt . 
I flere dage holdt pigerne nu til inde hos tømrerens , indtil en dag de kom bærende med en vadmelsdukke , så stor som en nyfødt dreng . Simon blev først flov og derefter vred over den 

foræring ; men snart smittedes han af pigernes latter , antog sig drengen og gav ham navnet Ole . Ham havde de mange løjer med , og sandt at sige blev han ikke al tid behandlet på den mest menneskelige måde ; men Simon havde dog så megen faderhjerte , at han byggede ham et hus , hvor han kunne bo om natten og holde til i regnvejr . 
Længere hen på efteråret , da regnen blev stadigere , kom Salome sjældnere ; da sad Lavra hjemme i vinduet og ynkede Simon , at han skulle gå ude ved køerne . En gang imellem smuttede hun ud til ham , og mest glad var hun , når hun kunne få en varm pandekage , et stegt æble el . lign , med til ham . — en af de sidste dage , før køerne blev bundet ind , forærede han hende et par små træsko , han havde snittet af bøgetræ , malet med sort og lakeret . — de var nydeligt gjort , og de fik en hædersplads hjemme på buffetens opsats . 

Viii . 
Annette holdt sit hus mønsterværdigt : ingen skulle sige hende andet på . Hun havde jo heller kun det ene barn ; men til gengæld havde de al tid en del svende , så dei- var ikke så lidt at gøre endda . Hun havde ingen pige , fordi hun ingen ville have ; kneb det en gang imellem for hende , tog hun hellere en husmandskone til hjælp en dags tid . — hun lignede ingen af de andre koner i Hulby ; hun kunne ikke som de hellige ligge og flakke borte fra hjem og barn ; men hun kunne heller ikke som de andre stænge sig inde bag mure og ruder ; hun måtte have vinduerne op , have den friske luft ind i stuen , og hun måtte selv ud i den friske luft ; men det var sparsomt med frisk luft i Hulby , og det lod ikke til at blive bedre . 
De kom meget sammen med skolelærerens , og Møller var egentlig den eneste mand i Hulby , der i de åi- gjorde en gerning , hun kunne 

respektere . Han gik fuldstændig op i sin skole , og han havde den glæde at stå for sine skolebørn som noget af det største og bedste , de kendte . Hans arbejde med de unge i aftenskolen var derimod utaknemmeligt ; der var så meget andet — og det var ikke af det gode — der tog ungdommens sind og tanker . Desuden blev arbejdet slet lønnet og blev ikke anerkendt fra nogen side . Den eneste støtte , han i de år havde uden for sit hjem , var Annette , og havde han ikke haft hende , havde han måske for længe siden opgivet aftenskolen . — på den anden side kunne Annette for sit vedkommende ikke undvære skolelæreren . Ingen af de andre , de kom sammen med , havde hun nogen fornøjelse af . De gamle var endda de bedste ; i dem sad der dog hengemt en del gammeldags gemytlighed , om også den var lidt vanskelig at nå ned til , og om også den var lidt grovkornet , når den udfoldede sig . Men af den gamle slægt var der snart ikke ret mange tilbage ; og de unge var forfærdelig trivielle . 
Nu var imidlertid Else , hans Jørgens kone , igen blevet syg , og denne gang slap hun ikke for at ombytte dette liv med det hinsidige ; men der forlyder intet om , at hans Jørgen tog sig det meget nær . Rigtignok manglede han nu en husholderske , og Frederik måtte avertere i  » Højskolebladet «  for ham . Blandt dem , der 

meldte sig , var der en på 26 år , der hed Lovise : hun skrev bi . a . , at hun var forlovet med en friskolelærer , efter Annettes råd — Annette tænkte i det stykke også på sig selv og sine — fæstede han hende , og hun kom . Hun var en meget fiks pige og dygtig . Det kan nok være , hun fik både sig selv og datteren sat i arbejde med at rydde op i det , der lå , og der kunne trænges til det . Hans Jørgen syntes vist endog , han havde gjort et særdeles godt bytte , havde fået en husholderske for en kone . Denne forstod rigtig at muntre ham op ; hun holdt et bras og en kommers al tid , og på nogle få uger blev hans Jørgen hele ti år yngre . — Lovise kom naturligvis en del hos tømrerens ; men Annette syntes ikke rigtig om hende . Hun havde alt for meget at hviske om , havde så megen fortrolighed at dele ud til alle sider , så Annette foretrak at se tiden an . Mærkværdigt nok , sin kæreste brød hun sig endda ikke om at omtale ; men Annette fik dog ud af hende , at han var 30 år gammel , og at han gerne ville , de skulle gifte sig ; men han havde kun ca . 1000 kr . i indtægt , og det turde Lovise ikke gifte sig på . 
Efter dette havde Annette ikke mere at tale med Lovise om , og ville hun ud , måtte hun holde sig til de gamle . De kom med til en del familiehøjtider ; ved disse var Annette mest hen 

vist til konernes selskab , og konerne kunne snakke om deres piger — de var skrækkelige — , deres døtre — de var mageløse — og stads — for stadsen var de i de senere år kommet godt med på i Hulby , så godt som de nu forstod — om , at nu havde , den fået Gardiner , og den havde fået rundt bord i stadsstuen , denne havde fået sig en kæreste , og hin havde slået op med sin . Alt dette kunne de drøfte med den største interesse , og til en afveksling fortaltes der om saucen , de for to år siden fik ved høstgildet hos Niels Fuglsangs , om den seje oksesteg , de måtte slide i ved hans Kristians barselgilde osv . osv . Den oksesteg blev for resten ved lejlighed i lange , lange tider efter tygget om og om igen under ondskabsfulde bemærkninger og skadefro fnisen . — Annette var ikke med på dette ; det lå langt under hendes interessekreds , og hun vidste , at når de kom sammen med de pågældende , så var de meget fine venner , og så var turen til en eller flere af de her til stede værende . — i begyndelsen havde hun pligtskyldigt trukket på smilebån-det , når de andre lo ; nu havde hun mest lyst til at sige dem , at det var sladder og falskhed ; men hun var kun nået til at se mørkt . Det førte til , at de , der i sådanne selskaber sad hende nærmest , de tav helt stille , mens de tjær 

nere siddende hviskedee og tiskede så meget des ivrigere . 
Nej , så havde Annette mere lyst til at høre på mændene . I de første år snakkede de om politik , d . v . s . Frederik holdt politiske forelæsninger , medens de andre sad og pattede på deres piber , stirrede åndsfraværende hen i vejret og svarede med et grynt eller to en gang imellem . 
» Det må dog vel hjælpe en gang , «  tænkte Frederik ;  » Folk her må da også kunne komme til at forstå , hvad det gælder . « 
Men folk var akkurat lige så vidt , når han holdt op , som før han begyndte , det sidste år som det første , og når han var færdig , så var det Knud Hansens den sorthjæl-mede ko , der var blevet Brummer , eller Jørgen pind , der havde handlet hest , eller Jens Vejrums so , der havde fået elleve grise , skønt den kun havde ti patter . Ja og så var det de dårlige tider , den høje folkeløn og de lave priser . Det var noget , de forstod sig på i Hulby ; den gamle velstand var nemlig svært på retur ; i de gårde , hvor der før havde været penge , havde de nu svært ved at holde balance , og hvor man før lige netop havde kunnet holde balance , arbejdede de sig nu ned ad år for år . 
Frederik mente , at de måtte slå ind på 

en mere intensiv drift af jorden : langt hellere end at lægge hænderne i skødet og klage over de dårlige tider . 
Ja det kunne han sagtens sige : han havde sit gode håndværk ; men han måtte nok tro , det var ikke sådan at forandre sin drift . 
Og så måtte de indskrænke alle unødvendige udgifter . 
Det tænkte de over , og de , der før havde haft to Karle og to piger , nøjedes nu med en af hver slags : de , der før havde haft en Karl og en pige , hjalp sig nu med en dreng og en tøs , mens de , der før havde haft en dreng og en tøs , nu måtte gøre deres arbejde selv . For øvrigt var det noget . Nødvendigheden ligefrem påbød : ved daglejer- og akkordarbejde eller i købstæderne kunne de unge tjene større løn og have det behageligere end i Hulby . 
Det sidste kunne Annette meget godt forstå . 
» Ja , hvordan det da ? « 
» Jo , for i går jo og grubliserer og spekulerer over jeres pengesagel’ og , hvad ved jeg , til i bliver helt sorte i sindet , og så kan i jo aldrig snakke med jeres folk om noget af det , de kender og bryder sig om . Men i kan tro , de kan nok mærke , at i kun tænker på jer selv , og så må i virkelig ikke undre jer over , at de rejser deres vej , når de andre steder kan 

tjene mere end lier og have mere frihed og flere fornøjelser . « 
Mod dette kunne de andre intet indvende ; men det blev ikke anderledes , og det blev mere og mere trist i Hulby . 
Og i denne triste jordbund trivedes den triste pietisme udmærket . — dryp , dryp , dryp ! — det var ved sygesengene , de fleste erobringer gjordes ; for aldrig så snart var et menneske blevet sygt , før de havde bødkeren eller en anden eller to , tre stykker af de hellige til at præke og bede , både tidlig og sildig , og det , enten folk velsignede eller forbandede dem . — men det hjalp , og betegnende nok , var det de mest uvidende , de mest interesseløse , de mest snæversynede , de , for al anden , ikke netop dagligdags tale hidtil mest stokdøve , der lettest fangedes og blev de ivrigste . I går et drog til bedste for hvem som helt , i dag prædikant med dommedagssværd i hånd . — og Garnets masker knyttedes i de år , tættere og tættere , søndagsskole , ynglinge- og pigeforening , missionsuger og bedeuger ! — dryp , dryp , dryp ! — endnu vovede de skikkelige hulbyer at le i krogene ; endnu var det kun et lille mindretal , der var erklærede missionsfolk og gik med til alle møder og sammenkomster ; men det var kommet dertil med de andre , at de i deres stille sind indrømmede det rigtige i missionsfolkenes færd og tale , 

for det var nok ikke helt hen i vejret , når de sagde , at denne verden var en jammerdal . 
Endog Annette var på sin vis nær ved at give dem ret ; hun var led og ked af al den sladder , der svirrede hende om ørene , så snart hun kom uden for døren , også led og ked ad sin mands evindelige politiseren . Hvad kunne det hjælpe ? — de folk forstod sig jo ikke på friheden , havde ingen brug for den . Men der trængtes til noget andet : Møller måtte have undsætning ; der måtte sættes et bolværk mod den usunde pietisme , der trængte ind i , og forgiftede hjemmene , stjal kraften og livsmodet fra folk , gjorde dem dummere og dummere . 
Hun følte det på sig selv ; hun blev mere og mere ude af stand til at bevæge sig i andre forhold end dem i Hulby , tommere og tommere , sløvere og sløvere , syntes hun selv . Hun var mærket af forholdene i Hulby , og Frederik ikke mindre , skønt han ikke ville tro det . Deres interesser var ved at dø af mangel på næring ; men hun ville ikke dø ; hun ville leve ; hun elskede livet og hadede missionen . — og så var det endda det , det var med dem selv ; men at deres barn , deres Lavra skulle vokse op under disse forhold , blandt folk , som intet havde at tale om eller leve for , vokse op uden udsigt til at blive til noget , det afpressede hende mange sukke . 

straks efter at de var komne til Hulby , hun og Frederik , havde de løst sognebånd til pastor hjortt i Ingstrup , og de var komne flittigt i kirke ; men nu var der al tid så meget i vejen for Frederik ; enten var vejen for slem , eller hestens sko for dårlige , eller han havde ikke tid . 
Frederik interesserede sig stadig væk kun for politik ; politikken havde fortroldet ham . I de første år , så længe der var håb om , at venstres kamppolitik kunne føres til sejr , havde hun endda så nogenlunde kunnet forsone sig med det ; men høre ham nu : der var intet at gøre , intet at stille op med dette folk ! det havde taget mod provisorierne uden modstand ; det havde ingen vilje , ingen kraft ; det kunne kun dø ! Godsejerne og storkapitalen beherskede det hele ; snart ville de økonomiske forhold trykke alle andre ned i større afhængighed , større uvidenhed , større råhed ! — og så ville det hele være forbi ! 
Ja , hvor kendte hun ikke den lektie ! Den irriterede hende ! — nu gjorde hun nar ad ham , hånede ham :  » Det kan man kalde en drabelig kæmpe , der smider våbnene og løber over til fjenden , bare fordi hæren har lidt et nederlag ! « 
» Kan du sige mig , hvad der er at gøre ? « 
Ja , det kunne hun , for det var det , hun havde lært , det eneste i alle de mange år , de 

havde været i Hulby :  » Lad du politikken være det , den er , uden netop på valgdagen ! — hvorfor tror du , folk finder sig i tabet af frihed og rettigheder ? — naturligvis , fordi de ikke ved , hvad alt dette er værd . — det er dog forunderligt , at i kloge hoveder ikke kan forstå det ! — men så skaf dem den oplysning , de mangler på dette som på alle andre områder ! « 
» Men det er jo netop det , jeg for mit vedkommende hele tiden har tænkt mig , at når sejren var vundet , så ville der komme en frugtbar reformperiode , og så ville folk blive nødt til at tage stilling til de forskellige spørgsmål , som jeg jo godt ved , det til syvende og sidst gælder om . « 
» Ja , men sådan er det jo ikke gået «  , indvendte hun ,  » og mens du nu går og ærgrer dig over det , så du bliver til ingen ting , så tager missionen livet af alle os andre . « 
» Jeg kan ikke se , hvad der er at gøre . « 
» Kan du da ikke se , det er oplysning der trænges til ? — sørg for , der bliver noget at høre ! « 
» Tror du , folk kom for at høre , hvis der blev indbudt til et af den slags møder , du tænker på ? «  spurgte han vantro 
» De gamle måske ikke «  , indrømmede hun ;  » men husk på de mange , der har gået i skole 

oe- aftenskole hos Møller ! Som nu Simon ! Du o 
kan tro , der er noget ved den dreng ! Men bliver der nu ingen ting gjort fra vor side , hvad tror du så , det bliver til ? — og du lille mand ! «  hun gik hen og tog ham kærligt om halsen —  » hvor du ville have godt af at komme til at tage fat igen ! for det er netop din ulykke , at i er kørt fast med jeres politik og nu må sidde med hænderne i skødet . « 
Men Frederik kunne fremdeles ikke tage sig sammen , før tilfældet en skønne dag kom Annette til hjælp . 
Det var en søndag formiddag sent på efteråret , at Frederik før frokosten var gået ind i sovekammeret ; mens han nu stod der , i færd med at skifte tøj , fik han øje på en cyklist , der ved siden ad sit umådelig høje hjul møjsommeligt måtte stride sig frem ad den sandede vej , som endda tilmed for en times tid siden var blevet opblødt af en voldsom regnbyge . 
Rytteren tilhørte øjensynligt den fine verden ; det kunne ses af de fine snabelsko , der dog nu havde været i en alt for inderlig berøring med vejens pløre , og derfor for øjeblikket så alt andet end fine ud ; det sås også af den lange , brungrå ulster ; men også den bar mærker af vejen , eller rettere sagt , af det høje , snavsede bæst , som dens ejermand måtte slæbe 

af sted med . — bemeldte herre var i alt andet end godt humør , skældende og småbandende asede han sig frem mod vinden . Hatten havde han skudt tilbage i nakken , og trods det kolde vejr haglede sveden ud af hans pande og banede sig i store , tunge , snavsede dråber vej fra det stærkt pomadiserede hår ned ad de blege kinder . Således havde han nu måttet alke sig frem den sidste time : endda havde han et stykke tilbage , inden han nåde Hulby , og for at gøre hans elendighed fuldkommen , begyndte der nu , før han nåde tømrerens en ny vældig byge , der piskede den ulykkelige ungersvend i ansigtet og tvang ham til at søge ly hos tømrerens . 
Frederik havde i den ankomne straks genkendt Søren Bøgebjergs søn Niels , der var opvarter på et hotel i København . Han ilede ud i døren for at tage imod ham . 
» God dag , Niels ! «  udbrød han med et skadefro smil .  » Nå det er dig , der kommer ! Skynd dig at sætte dyret til side , og kom indenfor ! « 
Det lod den anden sig ikke sige to gange . Han så ned ad sig , gned og børstede og beklagede , at han i denne derangerede tilstand skulle gøre folk ulejlighed . 
» Ja det tror jeg nok ! «  lo den anden ondskabsfuldt , i det han hjalp ham kappen af : 

» men det er jo heller hverken vejr eller vej til den slags befordring . « 
De fulgtes nu ad ind ; Annette tur viste den fremmede et Kammer og gav vaskevand , og en halv time senere viste denne sig i en ny og bedre skikkelse , vel friseret og soigneret , som det en mand af standen egner og anstår . — 
Frederik foreslog , at Annette nu skulle give frokost ; men hun undskyldte sig med skælmsk beskedenhed , at hun jo ikke kunne opvarte med så fin mad , som deres gæst var vant til at få . 
» Å , det skal du aldrig bryde dig om , mor ! «  trøstede Frederik .  » Niels kan nok være bleven sulten , og når en er sulten , så smager maden godt , selv om den ikke er så fint tillavet , som en plejer at få ’en . — ikke sandt , Niels ? « 
» Jo—he «  , lo denne lidt forlegen ; for han var ikke vis på , om ikke de gode folk gjorde lidt nar ad ham ;  » men jeg er heller ikke mere sulten , end at jeg sagtens kan vente , til jeg kommer hjem . « 
» Du tror måske , den byge er så snart forbi ? «  spurgte Frederik .  » Nej , den varer nok hele formiddagen og måske endda lidt til . « 
Annette var imidlertid forsvundet i køkkenet og kom nu for at dække bordet . Niels spiste som en tærsker af Annettes gode , velsmagende mad . Bag efter gav Frederik en pibe . 

» Jeg kan ikke opvarte med cigar «  , beklagede han .  » Du ryger vel ellers aldrig pibe ? « 
» Nej , det gør jeg sgu ikke «  , svarede han med selvfølelse .  » Det ville nok ikke gå for en mand i den stilling i København ; men jeg ville sgu meget hellere ryge pibe end cigar , bare det kunne gå . « 
Ja her går det nu nok «  , beroligede Frederik ham ;  » for nu er du jo på landet , og her på landet er vi jo lidt tilbage . « 
» Ja tilbage «  , svarede han med en betegnende hovedbevægelse ;  » ja , oprigtig talt kunne jeg sgu ikke finde mig i at være på landet til stadighed nu . « 
Å nej , det ville Frederik så gerne tro ; for det var jo helt andre forhold , de levede under i København . — ja det var ! der var lige så stor forskel som på dag og nat . — og nu gav han en meget farverig skildring af det herlige liv på de Københavnske hoteller . — to kroner i drikkepenge af en herre , der havde logeret der om natten ? — nej så spurgte en opvarter med lidt ben i næsen meget høfligt , om ikke Herren selv havde brug for sine penge . Nej , ti , femten kroner ! det lod sig høre . En herre , der gav sådanne drikkepenge , kunne også være sikker på at blive behandlet med udsøgt opmærksomhed ; for de Københavnske kellnere var et nobelt folkefærd . — for at 

skrive en regning på ti kroner mere , end værten skulle have ? — ingen gentleman vægrede sig ved at betale den , — tyveri ? — å vis vas ! Pengene skulle jo gå til noget alligevel  ; enten så kellneren tog dem , eller de smed dem ud til tøsene , det kunne sgu akkurat komme ud på et . — nej , vist var han ikke selv gået så vidt endnu ; han var jo endnu kun ung i faget ; men almindeligt var det , og Niels kunne ikke se rettere , end at det var en ærlig sag . — om han da siden ville gøre det ? — næ—ej , det ville han måske nok ikke ; men love det modsatte ? Nej , det ville han selvfølgelig heller ikke . — dårlig moral ? — ja , han kendte jo nok den almindelige barnemoral , der prækedes i landsbyen med gud og sædelighed og kyskhed og , gud ved , hvad det var , det hed ; men Frederik var da vel ikke så barnagtig , at han tog noget hensyn til den ? — nå dog ! Ja da kunne Niels som vel udhalet Københavner forsikre ham , at der i København ikke fandtes en sjæl , der regnede den slags for mere end , hvad det var . Selv de allerfineste og fornemmeste herrer og damer gik med på alle umuligheder . — han havde selv således haft den ære at betjene grev blankenskjold og en frøken ærenfeldt , der logerede på et af værelserne efter et natligt sold på hotellet , hvor en mængde fornemme adelige og borgerlige 

herrer og damer havde været til stede , og hvor champagnen havde flydt i strømme . 
Dertil ! 
Men nu protesterede Frederik på det kraftigste  ! — om han virkelig mente , at sådanne mennesker kunne vente at blive lykkelige i dette liv for nu ikke at tale om det næste ? — om han ikke troede , at de slægter , der hengav sig til sådanne udskejelser , snart var færdige ? — om han aldrig havde hørt noget om oldtidsfolkenes forfald og deraf følgende undergang ? 
Den anden hørte på ham med et overbærende københavnersmil :  » Men når det nu er af landets allerfineste familier ? — tænk dem «  — han brugte hele tiden tiltalen  » De «  —  » tænk dem . Grev blankenskjold ! De vil da vel ikke sige , at grev bian — — — . « 
» Jo , jeg vil sige dig , at grev blankenskjold er en bølle , «  afbrød Annette , der hidtil fra køkkenet havde været vidne til deres samtale , men nu kom ind . 
Den anden havde nær stejlet af forbavselse  :  » Vil de sige det en gang til , frue ! at grev blankenskjold er en bølle ? « 
» Ja , det kan du stole på , bitte Niels ! «  kom det hvast .  » Når du vil bevise , hvad du har sagt , så skal jeg nok stå ved mit ord ! « 
Niels’s ansigt fortrak sig til et flovt grin  :  » Tror de ikke , lille frue ! at grev blankenskjold 

kender det bedre end de . her i ravnekrogen ? __ tror de ikke , han har lært lidt mere end de ? « 
» Mener du i skolen ? « 
» Ja . « 
» Jo , han har nok været en mage til dig , hvad det angår . « 
» Ja — hæ — se — det «  — — Niels blev forfærdeligt flad : han havde været det største fæ . Møller nogen sinde havde haft med at gøre .  » Men ser de ! Grev bian — — — . « 
» Behold du bare ham for dig selv ! og lad os være fri for ham ! « 
Frederik kunne ikke bare sig for at le ad den andens dumhed . — men nu først tog Annette fat for alvor , troligt bistået af sin mand . Det blev en forelæsning på en halv time , og den havde både næb og klør . Hun endte med at sige :  » Jeg havde dog aldrig troet , at du skulle blive sådan en laban , Niels ! Du er kommen forfærdeligt langt ned , netop i det øjeblik , du tror , du er rigtigt højt oppe ! Men jeg vil sige dig , det bærer mod fordærvelse og ulykke ! — nu skal du ikke sige , at du ikke er bleven advaret om at vende om ! Men gør du ikke det , da vil der allerede her i livet komme en tid for dig , der er meget trist , om ikke før , så når du bliver gammel , hvis du ikke ved dit svineri , som du forsvarer og natur 

ligvis også går med til , liar lagt dig selv i en tidlig grav . « 
Niels befandt sig meget ilde efter den skylle :  » Jeg skulle måske omvende mig ? forsøgte han endnu en gang med et spottende grin . 
» Ja , netop ! det er det , du skal ! « 
» Men de taler jo om ting , de ikke kender til ! « 
» Mener du med det svineri fra København ? «  spurgte Frederik . —  » Å jo ! Det havde jeg hørt om , længe før du kunne knappe dine bukser , bitte Niels ! Ellers kender jeg det ikke og vil ikke kende det . Men jeg beklager dig , at du ikke har højere ideal end at blive et svin ! « 
Nu gjorde Niels sig færdig til at gå . 
» Men før du går «  , fortsatte Frederik ,  » vil jeg alligevel sige dig endnu en gang , at der er noget , der er galt , og noget , der er ret . Det rette kan du vist for dit vedkommende kende derpå , at det er det , du ingen lyst har til : men det er netop det , du skal gøre ! ellers fanger du aldrig livets lykke ! « 
Så drev Niels af ud i regnvejret ; men hans store kellnernæse hang efter denne overhaling ikke så lidt lavere end før . 
» Således ser altså frugterne ud efter det hjems udsæd «  , sagde Frederik til sig selv , da den anden var gået . Løgn og pral var det 

måske nok for en del , hvad han havde fortalt ; men i hvert tilfælde havde Frederik fået et indblik i , hvorledes en del af den store Københavnske ungdom tænkte , og for så vidt også i , hvorledes den var . — men dette i forbindelse med Annettes stadige prikkerier åbnede endelig-hans øjne for , at der virkelig kunne være fare for et nederlag værre end det politiske , hvis dette København virkelig gjorde alvor af at brede sig ud over landet . 
I den følgende tid blev der holdt en del rådslagninger mellem tømrerens og skolelærerens , og de blev enige om at gøre et forsøg på at få oprettet en foredragsforening , stor eller lille , som den nu kunne blive . Frederik ville også , at man samtidig skulle prøve at få tegnet aktier til et forsamlingshus , fælles for foredragsforeningens medlemmer og missionsfolkene . De andre havde ingen tro på den plan , men Frederik tog fat og forberedte sagen ved samtaler , snart med den ene , snart med den anden , efterhånden som han traf dem . 
Det er ikke godt at vide , hvem der var mest glad , Annette eller Frederik ; men bedre harmoni havde der ikke været i hjemmet siden de allerførste år , før Frederiks politiske periode . — ikke således , at der tegnede til at være nogen videre stemning hverken for foredragsforening eller forsamlingshus ; tværtimod ; men 

alene det , igen at få taget fat på et arbejde , igen at være optaget , alene det bragte velsignelse , og Frederik troede stadig på muligheden af at få et forsamlingshus . Han havde et par gange gået for at tale med Anders Jensen om sagen — havde han ham , så havde han med det samme alle de andre missionsfolk — men han havde ikke truffet ham hjemme . Så en søndag formiddag lige før jul gjorde Anders sig et ærinde over hos ham . 
Ja han var ikke hjemme for øjeblikket , sagde Annette ; men han kom nok snart ; han var bare gået et ærinde til byen . 
Anders satte sig og tog straks fat på forsamlingshuset , som han jo havde hørt en del om . Hvad det skulle bruges til ? 
» Til møder naturligvis . « 
» Men vi har jo møder nok , havde jeg nær sagt , rundt omkring hos os andre . « 
» Ja missionsmøder . « 
» Men hvad slags møder skulle der da holdes i det forsamlingshus ? « 
» Ja , i skulle jo have lov at holde eders møder , og vi vore med folkelige og kristelige foredrag . « 
» Men i kommer jo aldrig til vore møder , Annette ! Du har vist aldrig været der en gang ? « 
» Nej . Men jeg ville gå med til de andre ; 
i til eders og vi til vore . « 

» Du er bange for det kristelige , kan jeg forstå . « 
» Nej , Anders ! men vor opfattelse af det kristelige er jo noget forskellig . Det er netop de kristelige møder , jeg længes mest efter at komme med til . « 
» Er ’et virkelig ? — men så skulle du komme til vore ! « 
Nej . Når hun skulle sige sin mening rent ud , så var det det , hun havde imod deres møder , at de i grunden ikke var rigtig kristelige . 
» Hvad er de ikke ? «  spurgte han i højeste grad forbavset :  » men du kender dem jo ikke ! « 
» Jo , Anders ! «  — hun kunne ikke lade være at trække på smilebåndet —  » jeg er ikke så helt ukendt med missionen ; men nu kender jeg noget , som endda er bedre , og det undte jeg også andre at få del i . — du skulle tænke på ’et , Anders ! og hvis i missionsfolk ikke selv kunne tage mod det , vi ville tilbyde jer , så masske vi kunne få tag i nogle af dem , i ikke kan få fat i . Vi arbejder jo i den samme herres tjeneste . « 
Anders spekulerede lidt over dette her ; men den sidste sætning havde han overhørt — og på en gang trak hans ansigt op til et rigtigt filursmil  : 
» Nå—å , sådan ! Det er altså meningen , at i ville have os til at hjælpe jer lidt i gang . 

ja , «  tilføjede han hoverende ,  » I kunne for resten også nok trænge til ’et , i er jo så få — jer og skolelærerens og nogle få af de unge ? — hvem andre er der vel her i Hulby ? « 
Men nu blev Annette vred . 
» Nej , vi er den lille flok , og i er den store , «  lo hun drillende . 
» Hæ — ja — nej , det er vi da ikke alligevel . « 
» Jo , det er i rigtignok . — hvem kan du vel nævne her i byen , som ikke er smittet af missionen ? « 
» Jov , jov , Annette ! der er mange ! jov , deler mange ! « 
» Ja , af de unge , Anders ! dem kan i alligevel ikke rigtig få fat i , de løber fra jer igen . « 
» Ja—a , men de kan jo komme igen ; men jeg kan godt forstå , det er skidt med jer ; det er snart forbi med det grundtvigianeri . « 
» Tror du , Anders ? spurgte hun med slet dulgt ærgrelse ;  » men jeg tror , at vi kan lettere få fat i de unge ; de trænger også til menneskelig oplysning . 
Å , den menneskelige oplysning blæste Anders en Vals !  » Du vil have , at de skal være pæne mennesker ! men de pæneste mennesker er længst borte fra frelsen , Annette ! — Jesus havde ikke meget med  » de pæne mennesker «  at gøre , ved du nok ! « 

Annette gjorde sig et ærinde ud i køkkenet . — godt ! nu havde hun det ! 
» Hør , Anders ! hvilket ville du helst , enten Simon — nu er han jo snart femten år og har nået den vanskelige alder — enten han skulle blive en drukkenbolt og en slagsbroder eller  » et pænt menneske «  , som du siger ? « 
» Hæ — ja — den gang , jeg var drukkenbolt og slagsbroder , da — — — . « 
» Ja det taler vi nu ikke om ! «  afbrød hun raskt .  » Du vil sno dig fra mig ! — jeg spurgte , hvilket du ville gøre ham til af de to dele , hvis det stod til dig ? « 
Anders , det store , lange menneske vred og vendte sig for at slippe uden om ! Den samtale mindede ham så uhyggeligt om en anden samtale , med Frederik , hin majmånedsaften for snart femten år siden . — det var et galt spor , de var kommet ind på . 
Men Annette lod ham ikke dø i synden :  » Du svarer ikke på det , jeg spurgte dig om ! — det er , fordi du alligevel ville gøre ham til  » et pænt menneske «  ! — du turde ikke andet ! — du turde ikke , Anders ! « 
» Men se , det er jo noget , jeg ikke har magt over . « 
» Nej , men du kan da tænke dig , at du havde det . — du vil stadig væk dreje dig fra mig ; for du tror ikke på din egen lære ; det 

er sagen . Når du skal gribe rigtig til bunds i dig selv , så må du give mig ret . — se jeg-har jo aldrig været hverken slagsbroder eller drukkenbolt ; jeg var jo et af  » de pæne mennesker «   ; men du kan tro , jeg vidste og følte godt , at jeg ikke selv kunne drage mig op af det -dynd , jeg sad i , og det er en oplysning , der trænges til , Anders ! « 
» Men den kan de få hos os . « 
Ja , det vidste hun . —  » Men de , der nu ikke kommer til jer ? — der er jo mange , siger du . — nogle af dem kunne måske dog komme til os , og selv om de så kun blev til  » pæne mennesker «  foreløbig , så var der jo endda noget vundet , tilstår du selv . « 
» Det har jeg ikke sagt ! «  svarede han arrigt . 
» Nej , du har ikke sagt ’et med rene ord ; for det har du ikke sandhedskærlighed nok til — din sandhedskærlighed lader ikke til at være overdreven stor — men du tør heller ikke sige det modsatte ; for så løj du , og ligefrem lyve med ord , det tør du ikke . — det kunne du for resten lige så godt ; for løgn er løgn og bliver aldrig andet . — men du skulle alligevel tænke på huset , Anders ! for Simons skyld ! — for jeg tør næsten vædde med dig om , at han bliver aldrig missionsmand , og så var det dog bedre , at han blev  » et pænt menneske «  , end at 

han skulle blive ugudelig ; det har du jo indrømmet .  « 
» Hvor tør du sige , at han ikke bliver missionsmand ! — jeg tror da nok , der er noget , der rører sig i ham allerede . « 
» Så—å ? « 
» Jo , «  fortalte Anders ,  » det er ikke længere siden end den anden dag , da var der en mand hos os , sådant et letfærdigt verdensmenneske , som han slet ikke kendte . Men da han var gået , da sagde drengen ligegodt , at han vist ikke var et troende menneske . « 
Annette drejede sig i en fart om imod ham , og for et øjeblik mistede hun herredømmet over sig selv :  » Og det kalder du et godt tegn , Anders ? — dømmesyge ? — som om det ikke er noget af det mest ukristelige , der kan tænkes ! « 
» Det er vist ikke værd , vi snakker mere om det , «  faldt Anders roligt ind ;  » jeg skal gå ; Frederik kommer jo ikke , og vi bliver vist ikke enige . « 
» Det lader ikke til det , «  indrømmede hun ;  » men når du nu går hjem , gør dig så det rigtig klart , at du hellere vil , at Simon skal blive  » et pænt menneske , «  end at han skulle blive ugudelig , at du altså i virkeligheden tror , at  » de pæne mennesker «  er nærmere ved frelsen end drukkenbolte og slagsbrødre ! — og når du så er bleven rigtig klar over det , kom 

så og vær med i et arbejde for , at der kan blive mange  » pæne mennesker «  ! — hvad siger du om et arbejde i lighed med det , der gøres-på vore højskoler ? — du kan tro , at den ungdom , der der får øret opladt for åndelig tale , den har mange flere betingelser for et sundt og fyldigt menneske- og kristenliv , end den ungdom , der ved Sus og dus har arbejdet på sin egen ødelæggelse . « 
» Ja , jeg kender ikke noget til højskolen . « 
» Nej , det er din ulykke . « 
» Eller også min lykke . — far vel , Annette ! « 
» Far vel , Anders ! Hils Hansine ! — vi ser hende aldrig nu . — hvordan har hun det ? « 
Jo , hun havde det godt . 
Anders var alt andet end tilfreds med udfaldet af den samtale ; det var gået ham denne gang som så tit før , og som det i reglen går den langsomme : hans grunde havde i det afgørende øjeblik taget flugten uden for hans synsvidde , og skønt det nu rigtignok var for sent for denne gang , forsøgte han dog at kalde dem tilbage for at have dem ved hånden ved en anden , lignende lejlighed . Men de kom ikke tilbage den dag . 
Og heller ikke senere ; grundene var ikke virkelige grunde ; men det erkendte Anders ikke . . 
Annettes spørgsmål med hensyn til Simon sad stadig fast i ham ; men han havde gennem 

årene erhvervet sig en stor øvelse i , uden samvittighedsskrupler at kunne skyde den slags generende spørgsmål til side . 
For resten sysselsatte hans tanker sig stadig med den dreng : han havde fra først af taget ham alt for hårdt ; nu tog han mere og mere blødt på ham , af ømhed over for sin hustru , bestandig mere blødt , end han i øjeblikket syntes , det var rigtigt , men som han bestandig bagefter opdagede , endda ikke kærligt nok . — han var vanskelig , den knægt . Han ville til søs eller ud at tjene ; men ingen af delene turde Anders give ham lov til ; han kunne desuden ikke undvære ham . — det gjorde ham tvær . — så hittede Anders på at appellere til hans mening i et og andet spørgsmål angående gårdens arbejde . Det hjalp ; Simon følte sig smigret og anstrengte sig nu mere og mere for at gøre sin fader til Pas . 
Simon var nu en stor dreng , allerede næsten lige så høj som sin fader ; men han tegnede til at blive kønnere , og der var på den tid også udsigter til , at han skulle blive sine forældres glæde . — med kristendommen lod det rigtignok ikke til , at han havde noget at skaffe . Når hans fader foreslog ham at gå til missionsmøder , så gik han , og når han spurgte ham , hvad han havde syntes om den tale , sagde han al tid :  » godt «  og ikke mere . 

— ynglingeforeningen ville han ikke være medlem af . Derimod ville han gerne med til den nyoprettede foredragsforenings møder , som holdtes i skolen , og hvor så mange af hans ældre kammerater var så glade ved at være med . Men han var bange for at få nej . Til hans store forundring fik han ja , første gang han spurgte . 
Det var en højskolelærer , han hørte første gang , straks efter høst , og ved den lejlighed hørte han ligeledes for første gang en ny sang , som for øvrigt også ved den tid virkelig var helt ny : 
jeg vil ud af den halvmørke stue : dens luft er så døsig og tung ; jeg vil ud , mine kræfter at bruge og øve , imens jeg er ung . 
Jeg vil bort fra de skimlede tanker , fra alle de søvnige ord ; 
jeg vil være , hvor hjærterne banker , hvor ånd der i ordene bor . 
Jeg vil se det , når knopperne bryde og høre på kuglenes kor , på de tusinde røster , der lyde om kap , der hvor fremtiden gror . 
Jeg vil prøve , prinsessen at vinde ; jeg tror , lykken findes af den , der vil agte på stemmen der inde , som ved det , at gud er vor ven . 

jeg vil bygge på højen min hytte med vindver mod vest som mod øst ; thi troen og tanken skal knytte forening i menneskets bryst . 
Simon var ganske betaget af den sang og af foredraget , der åndede de samme tanker . Det var jo i grunden det samme , læreren så tit havde sagt , mens han gik i skole ; men det var tillige noget nyt , der meldte sig med underlige , ubestemte længsler efter nye egne i åndernes store rige . 
Og den sang sang sig rigtig ind i ungdommen . Når man hørte rigtig efter , så var det i virkeligheden også dens toner , der klang gennem så godt som alle foredragene , i hvert fald gennem dem , de unge bedst forstod . Udfærdslængslerne greb dem , og en og anden begyndte at løfte på vingerne ; men nu var det højskolen , der blev det foreløbige mål . 

Ix . 
Søren Bøgebjerg havde undfanget en ide , der , hvis den kunne virkeliggøres , absolut måtte give gode penge uden arbejde . Sagen var , at da foredragsforeningen havde gået et Års tid , så blev skolestuen lukket for den ved ministeriets bekendte cirkulære af 19 . Marts 1889 . Nu var man i forlegenhed for et lokale . Foreningen havde vundet god tilslutning fra de unge i Hulby , også fra nogle af de ældre både i Hulby og på de tilgrænsende byers marker . De nødvendige penge til at bygge et forsamlingshus for kunne derfor nok skaffes ; men hvor skulle det ligge ? — i Hulby måtte det være ; den lå i centrum . Men i Hulby var der kun to gamle gårdspladser , der kunne være tanke om , at ejerne ville skille sig ved . Den ene tilhørte Anders Jensen , den anden hans Jørgen . Den første kunne der naturligvis ikke være tale om at få til at opføre forsamlingshus 

på , da missionsfolkene havde valgt at stille sig halvt fjendtligt^ over for foredragsforeningen . — hans Jørgen , der nu var bleven gift med sin husholderske , lod derimod , første gang sagen blev ham forebragt , ikke til at være uvillig ; men han skulle dog først have talt med Lovise om det . 
Der vai- derfor godt håb ; for ganske vist var Lovise ikke den , hun fra først af var blevet antaget for ; hun var lidt sladderagtig , og siden hun var blevet gift , havde det også vist sig , at hun var lidt lad , så hun ikke holdt sit hus i den bedste orden . Men hun regnede sig dog nærmest til den grundtvigske side og gik med til en del af møderne . — stor blev derfor skuffelsen , da hans Jørgen siden nægtede at sælge foreningen byggeplads . De mere indviede ville imidlertid vide , at Lovise begyndte at helde lidt til missionen , måske af den grund , at hun ikke rigtigt kunne gøre sig gældende blandt de andre , det sidste bi . a . også fordi hun havde svigtet sin ungdoms kærlighed for en gård . 
Efter dette var der ikke andet for foredragsforeningen at gøre , end at den foreløbig måtte nøjes med tømrerens værkstedslokale ; men dels var dette forbundet med stor ulejlighed for tømrerens , og dels var beliggenheden for afsides , hvilket snart viste sig i det aftagende besøg fra de andre byer . 

da var det , at Søren fik sin ide . Han havde et par år tidligere løst købmandsbevilling , og han havde om aftenerne god søgning af karlene , der i de senere år var kommet til byen , efter at byens egne unge havde begyndt at få udfærdsnykker . — der var god forretning med disse unge , med bajersk øl , hvedebrød og brystsukker . Men det var galt med Dansen ; ingen ville nu have de unge til Dans , og der trængtes til et Danselokale . — hvad om Søren nu sammen med foredragsforeningen opførte en sal , der kunne bruges både til møder og til Dans ? — så var begge savn afhjulpne . 
Men Søren fik afslag ; bestyrelsen ville ikke have noget med ham at skaffe . Så blev Søren vred : ville de ikke være sammen med ham , så skulle han vise dem , at han kunne bygge alene ! Han rev resolut sin egen husgavl ned og byggede nogle fag til ; så var der dansesal . 
Det var noget for ungdommen ; der blev danset og drukket godt , resten af sommeren , og da vinteren kom , så det mest ud til , at tjenestekarlene havde deres egentlige hjem i butikken . 
Byens egne unge holdt sig jo noget tilbage ; men dansen trak , og med dansen i et sådant lokale kunne drikken vanskeligt undgås af nogen . Sagen var betænkelig , og foredragsforeningens medlemmer indså , at der måtte 

gøres noget . Møller havde på en rejse en dags tid været sammen med en yngre højskoleforstander , som var afholdsmand , og med hvem han havde sluttet venskab . Til ham skrev han , og han kom og holdt i skolen et særdeles fængslende afholdsforedrag , i hvilket den dumme drikkevane fuldstændig blev afklædt . — nytten ? — nej , nyttig var drikkevanen ikke . — økonomisk forsvarlig ? i disse dårlige tider ? — heller ikke . — behagelig ? — å nej , det var næppe behageligt med tømmermænd i tanke-beholderen . — det forroste , oplyste nittende år hundredes mennesker værdigt ? — som om det var os værdigt , at vi hengiver os til nydelser , der knuser tusinders og atter tusinders livslykke , og som til alle tider har været de dybest sunknes , men som er blottet for enhver gnist af det ideelle . — derfor var afholdssagen en af vor tids største kulturbevægelser og ret beset i bedste overensstemmelse med højskolesagen . 
Foredraget greb dybt i tilhørernes sind , og nogle aftener senere blev der med god tilslutning af de unge , Møllers gamle skolebørn , dannet en afholdsforening ; men ikke en eneste af missionsfolkene sluttede sig til . 
Frederik havde endnu en gang så småt gjort regning på Anders Jensen ; denne havde hørt foredraget ; men den sidste aften var han 

ikke mødt . Dagen efter gik Frederik over hos ham . 
Nej , Anders skulle ikke være med ; derimod havde han forgæves opfordret Simon til at melde sig ind , og han beklagede , at han ikke havde givet ham lov at gå til møde den første aften . 
Denne stilling undrede Frederik sig over :  » Vil du have Simon til at gå ind , så skulle du selv gå først ; det , der er godt nok for ham , må da også være det for dig . « 
» Der er forskel «  , oplyste Anders ;  » vihellige behøver det ikke ; vi står i guds forening , og den er bedre end en afholdsforening . « 
» Å ja ! «  lo Frederik ,  » det kan du jo gerne have lov at mene ; men for at få Simon med , Anders ! — han havde vist ingen skade af det . « 
» Har du nogen sinde hørt , at en missionsmand er bleven afholdsmand ? «  spurgte Anders . 
Nå således ! Der var altså fra hovedkvarteret givet en parole , som alle de rettroende havde at følge ! 
Men Simon gik ikke i afholdsforeningen . Han havde ikke fået lov at gå med til mødet , naturligvis , fordi faderen ikke var sikker på , at det var sundt for ham . Således var det bestandigt . Han var nu snart sytten år , men blev endnu ikke regnet for andet end en dreng , der skulle ledes . —  » Nej , en har ikke andre fornøjelser end dem , en gør sig selv . « 

Simon kunne godt lide at få sig et glas eller en bajer nede hos Søren Bøgebjerg sammen med de andre unge . Men når han havde fået for meget — og det hændte ham desværre af og til — så fortrød han det bittert og var flere dage efter bange for , at folk skulle have hørt det , eller at de skulle kunne se det på ham . 
Han var en underlig en , syntes folk ; ingen kunne ret blive klog på ham . Et foredrag forsømte han nødigt ; han kunne endog gå helt til nabosognet for at høre et godt foredrag , og han tænkte ved , hvad han hørte ; både tømreren og skolelæreren var glade ved at tale med ham . Hos den første kunne han til tider komme næsten hver søndag ; men så kunne der igen gå flere uger , da han slet ikke kom . Somme tider læste han alt , hvad han kunne få fat på ; til andre tider gik han og grublede og gad ikke se en bog , og midt i det hele kunne han i ledtog med dårlige kammerater drikke sig fuld nede hos Søren Bøgebjergs . — men en ting var under alle forhold den samme : han var inderlig ked af at være hjemme , og det blev ham jo længere jo mere uudholdeligt . Alle de bedste af hans ældre skolekammerater var rejst ud at tjene , somme endog helt hen til andre egne ; adskillige af hans jævnaldrende var ligeledes sluppet ud . Nogle var også rejst på højskole , og når de så kom hjem derfra , eller 

de var hjemme på besøg , og han kom til at tale med dem , så kunne de fortælle om alt , hvad de havde hørt og set og prøvet . Og der stod han så , han , der aldrig havde været mere end i den nærmeste købstad og ikke en gang havde kørt med toget , han , som ikke var så meget betroet , at han måtte køre med hestene , når de havde stået inde nogle dage og var blevet en smule kåde . Han følte , at han var bare en dreng ved siden af de andre , så stor og tyk han var , og så tænkte han på , at der blev vist aldrig noget ud af ham . 
Men så var det , han drak ; for når han havde fået lidt , så fik han mod og kunne bruge munden , og når han var i det hjørne , så kunne han mærke , at hans kammerater fandt ham interessant . Men bag efter frygtede han for guds vrede ; eller var det bare sådan , at gud var bedrøvet over ham ? — det var det , han heller aldrig kunne blive klar over ; alt løb sur for ham . Han havde hele sin barndom igennem i hjemmet hørt så meget om kaldelsen , oplysningen , retfærdiggørelsen og helliggørelsen , om gud fader , søn og helligånd , der syntes ham at være tre guder og dog kun var en gud ; han havde hørt om den gud , der elskede verden , så han sendte sin søn , den enbårne , og dog havde været så umådelig vred på menneskene , at han ikke kunne lade sig forsone , 

før han havde set sin uskyldige søns blod , ja endnu ikke var anderledes forsonet ,’ end at straffene bestandig hængte over hovedet på alle dem , der ikke var hellige , både de mange små straffe her i livet og den sidste store straf i helvede , der kunne begynde , når som helst det faldt gud ind at kræve et menneskes sjæl . — i skolen derimod havde han hørt gud fremstille som den , der er så overordentlig bedrøvet over synden , som den , der elsker os mennesker så højt , at han sendte os sin en-bårne søn , så højt , at han endog underkastede sig den forfærdelige lidelse at se sin kære søn lide , fordi han ville give os et pant på sin kærlighed , den , vi uden et sådant pant umuligt kunne have troet på . — således havde Møller talt om den sag , men samtidig atter og atter indskærpet , at korset var en gåde , en hemmelighed , og at hans forklaring kun var et forsøg , men dog tillige en forklaring , der fuldt ud tilfredsstillede hans egen religiøse trang . 
Det var disse to betragtninger , han skulle vælge imellem ; forenes kunne de ikke . Ved siden af havde han endda præstens visdom ; men den gik i det væsentligste ud på , at man skulle lære sin lærebog og handle efter den . Det spor , han havde sat , var for øvrigt udslettet for lang tid siden . Heldigvis . For Simon havde nok at gøre med at vælge mellem de andre to . 

han ville spekulere sig til klarhed  : somme tider bad han også om den : men lige vidt kom han . Så syntes han , at det allerbedste måtte være at komme bort fra det hele , hen et steds , hvor der slet intet var at høre , hvor han i ro og fred kunne klare sig , hvad der var det rette . Men lige så tit han talte med sine forældre om at få lov at rejse , lige så tit fik han at vide , at så længe han ikke bedre kunne styre sig selv , kunne de aldrig forsvare at lade ham rejse . 
Simon indså godt , at det kunne de heller ikke ; han skammede sig over , at han ikke kunne andet end gøre dem sorg , og så forsøgte han at gøre det godt igen . Mange gange tænkte han på at gå i afholdsforeningen ; måske han så fik lov at rejse . Men jo længere det led på sommeren , jo vanskeligere blev det at gå i afholdsforeningen , der nu truede med at falde sammen . — der var nemlig en hel del , der efter at have hørt højskoleforstanderens foredrag var gået med , uden forud at have tænkt det mindste over sagen — og nu kom varmen , og så drak den ene sig ud af foreningen efter den anden , mens der alle vegne blev gjort løjer med sagen og med de få trofaste , der endnu var tilbage . 
Nej så stod missionsfolkenes sager anderledes godt den sommer ; de havde endog fået 

mere vind i sejlene ved , at afholdssagen kom frem , eftersom flere af de frafaldne var vandret lige over i deres lejr . De var blevet vakte ved afholdstaleren , og nu kom omvendelserne . Det satte mod i de andre , og man begyndte at træffe forberedelser og indsamle penge til et missonshus , som det var meningen , skulle opføres på hans Jørgens gamle gårdsplads inde i byen . 
Indsamlingen gik godt ; kun nogle enkelte sagde helt nej ; til gengæld var der andre , der gav så meget mere . Da listerne sluttedes , manglede der jo rigtignok ikke så lidt endda ; men en del kunne man vente at få ind ved en Bazar i en nær fremtid , og en del kunne spares ved , at vennerne ydede gratis kørsler og hånd-langerarbejde . Det var der heller ingen , der vred sig ved ; men den ihærdigste af dem alle var dog hans Jørgen ; det måtte hans stubjord tro på ; den blev ikke pløjet det efterår . 
Men med den dag , da det stadselige missionshus , der havde fået navnet  » Bethania «  , blev indviet , begyndte en ny æra i Hulbys historie ; nu gik det slag i slag med møderne , bestandigt for fuldt hus . 
Straks efter nytår blev der afholdt en  » Bedeuge «  ; otte aftener i træk så man i tusmørket alle de hellige fra byen og omegnen , mænd og kvinder , ynglinge og piger tage vejen efter missionshuset , og først kl . 12—1 blev lam 

øerne slukkede . — det var en meget andægtig skare , der disse aftener samledes i bethanias lille sal , mandfolkene på deres bænke til venstre for indgangen , kvinderne på deres til højre . Men ikke et ord , ikke en lyd hørtes den første time , undtagen når en eller anden af de from-meste fandt det passende at drage et dybt suk . —  » Aftenen «  begyndte nemlig først , når alle var mødte . Da stod Anders Jensen , der gjaldt for en slags ældste , op og åbnede mødet med en bøn om Herrens velsignelse over aftenen . Så blev der sunget en salme , og Anders bad endnu en bøn , så et salmevers og en bøn , igen et salmevers og en bøn osv . osv . — det skete jo , at der efter et salmevers indtrådte en pause ; men så var bødkeren der : om der ikke var flere , der havde noget at bede den kære herre Jesus om' ? De måtte endelig ikke holde sig tilbage ; de vidste jo da nok , at der var en særlig velsignelse ved at bede sammen med alle de hellige , efter som Herren havde forjættet , at hvad to eller tre blev7 enige om at bede om i hans navn , det ville han give dem , og så var det jo lige meget , enten ordene faldt så kønt eller ej ; det var jo hjertet , Herren alene så på . — en sådan opfordring virkede i regelen som en tot hø for næsen af et træt gammelt øg : en bad om , at Herren ville bruge sit ris til hans vantro moder og brødre , at de dog 

måtte vende sig til Herren , mens det endnu var tid ; en anden , der havde temmelig store fristelser i retning af de våde varer , bad om , at han måtte blive fri for at slå så mange skæver som hidtil ; en tredje bad Jesus om at anvise ham en gerning til guds riges udbredelse osv . osv . Enhver bøn endte med et amen , der mumledes med af hele forsamlingen . 
Dersom  » en vantro «  var blevet vidne til alt dette , ville han have blevet i højeste grad forundret over så megen fromhed , der var blevet samlet på et så lille sted . Rimeligvis ville han have troet , at alle de bedende havde gennemgået et kursus i bedekunst ; for der var ingen snubien i talens strøm og ingen fanden efter ord . Havde han været af de ondskabsfulde , havde det måske faldet ham ind , at bønnerne var udenad lærte og indstuderede hjemme fra ; men han havde under ingen omstændigheder hittet på at nægte , at det jo lød over måde kønt . 
Og de troende var sikre på , at deres bønner var blevet hørte , det fik de nemlig det bedste vidnesbyrd om fjorten dage senere , da  » Missionsugen «  begyndte . Atter blev der holdt møder otte aftener i træk , og det meste af natten med . To talere hver aften , en præst og en missionær eller to missionærer . Men ingen af prædikanterne kunne måle sig med Oscar Hansen . 

han var en ung mand med blondt overskæg , et ferskt smil om de smalle læber og et vandblåt missions-udtryk i det smukt formede ansigt . En gang før havde han talt der i huset , og da havde han vundet hulbyernes øren og hjerter , særlig kvindernes . Nu var han indbudt til at tale de to første og de to sidste aftener — og begyndelsen var endog over al forventning lovende . Under slutningen af hans tale var ikke et øje tørt , og han sluttede med en opfordring til alle dem , der var blevet rystede i sjælene , til at blive , så han og de andre brødre og søstre kunne tale med dem og bede for dem . 
Næsten hele forsamlingen blev , de fleste måske dog mest af nysgerrighed , og samtalerne begyndte under gråd og snøften fra de trufne . Alle de troende aflagde vidnesbyrd om glæden og freden ved at være et helligt menneske . Men da ingen af synderne ville knæle , besteg Oscar Hansen igen talerstolen og fortalte tre rystende omvendelseshistorier , i hvilke han selv , uværdig , havde spillet en fremtrædende rolle . Det hjalp ; en for en knælede synderne , og alle de hellige knælede i rundkreds omkring dem . Oscar Hansen anråbte om forbarmelse og nåde , at det himmelske lys måtte skinne ind i de forpinte hjerter — og de hellige svarede med amen . Men da var også det store værk til 

endebragt , omvendelsen var en fuldbyrdet kendsgerning : Oscar Hansen stemte op med en himmelsk sang , og snart sang alle de hellige , også de nyomvendte med forklarede ansigter , omkvædet med :  » Vort sejl er fyldt af nådens vind : til salighed det går «  . 
Oscar Hansen gik frem mod nye erobringer i spidsen for sin trofaste skare . Flere brændende bønner , flere ildnende sange , den ene omvendelse efter den anden ! — men omsider begyndte forsamlingen at trække hen mod udgangen , hvor hele tiden to mand havde stået posteret , en ved hver side af døren , hver med sin tallerken , for at de tilstedeværende kunne få lejlighed til at erlægge en skærv til missionens kasse . 
Ved lag kl . 2 opløstes forsamlingen fuldstændig , og seks sjæle , et ægtepar , en kone , to piger og en Karl var aftenens udbytte . 
Dagen efter var Oscar Hansen , ledsaget af bødkeren og Anders Jensen , på farten fra dør til dør , for at styrke de nyomvendte , for at gribe de vaklende , for at advare de sikre , for at opfordre dem alle til at komme igen om aftenen . — og de kom , og mange , mange flere . Huset blev stuvende fuldt . Lamperne brændte døsigt , og hele forsamlingen sad i sved og damp , i religiøs ekstase ; talerne var endnu kraftigere end den foregående aften , påmindelserne om 

at give til missionen endnu mere højrøstede , opfordringerne til de enkelte endnu mere indtrængende , bønnerne endnu mere brændende , sangene endnu mere ildnende , udbyttet endnu bedre , ni sjæle , seks kvindelige og tre mandlige ! 
Fra tirsdag morgen af taltes der i hele byen og omegnen kun om omvendelser . Den sidste havde fundet sted ude på Marken : en Karl og to piger , kæreste og søster , var på vej fra missionshuset . Parret var omvendt , og da den anden pige var rystet , faldt de alle tre på knæ ude på agrene , og pigen fandt fred for sin sjæl . Men dagen efter vidste hele byen besked , også med dette . 
I de dage , der var tilbage , fortsattes der på samme vis ; om arbejde var der ikke tale ud over det allernødvendigste , der blev kørt til side i huj og hast ; alle talte om det , der skete iblandt dem , og man holdt tal på omvendelserne . Med karlene var dette for øvrigt så lige til , eftersom det første , de foretog sig efter deres omvendelse , var at anskaffe sig ynglingeforenin-gens emblem : kan i se , i vantro spottere ! her er en kristelig yngling ! — og nidkære var de , de samme ynglinge , både de gamle og de nye ; kortspil og Dans var dem det modbydeligste af alt ; det var jo det , der var blevet præket mest imod , og i deres eget bryst havde de intet slemt opdaget . Men de omvendte piger overgik dem 

i tal , og efter sigende også i inderlighed og ydmyghed , og om det så var konerne , der før havde levet på sladder , så var nu bekendelsen og lovsangen blevet lagt på deres læber . — for resten var alle de hellige let kendelige ; rollen var jo ikke vanskeligere , end at enhver med lethed kunne lære den ; ingen behøvede at tage fejl ; alle havde set det så tit , hvorledes et helligt menneske bør holde hovedet , når han skal tale om hellige ting , hvilket ansigtsudtryk han bør anlægge , hvad han bør sige , i hvilket tonefald , han bør tale , når og hvorledes han bør sukke osv . osv . — kun mændene spottede ; men spotternes tal blev bestandig mindre , og spotten blev stadig mere lavmælet . — de fleste undredes over de store ting , de hørte og så , og de hellige prisede Herren i indre-missions-jargon for alle hans kraftige gerninger ; men alle var blevet løftede ud af de gamle Fuger , og hele Hulby befandt sig i en voksende forrykthedstilstand . — betegnende er en ytring fra en af missionsugens sidste dage : sønnen havde lige fortalt sin moder , at nu var han også blevet omvendt :  » Å herregud ! er du det , min dreng ! — ja , jeg ville sgu ønske , at jeg også havde det overstået . « 
Om fredagen gjorde bødkeren sig et ærinde ud hos tømreren ; han som alle de hellige i de 

dage så på med overlegenhed og sejersikker mine . 
» Jeg så dig i missionshuset i aftes , «  begyndte han . 
» Jeg så også dig , «  svarede Frederik tørt . 
» Men du har ikke været der før . — kanske du nu er blevet betænkelig ? « 
» Nej . — og jeg skal heller ikke komme i jert hus tiere . « 
» Så—å ? — tykkes du da ikke , det er store ting , der er sket iblandt os ? « 
» Jo — jeg finder virkelig både dumheden og frækheden umådelig . « 
» Så—å ? — ja så er det kanske heller ikke værd , vi to taler mere om det . — men tykkes du da ikke------------ ? Tænk dig , ni og tyve 
omvendelser på fem aftener ! « 
» Jo det er meget . — vor herre må have været et stort kludderhoved i sammenligning med eders missionærer ; for han fik nok ikke så mange omvendt i al den tid , han gik her . « 
» Du trænger virkelig selv til at blive omvendt ! «  erklærede bødkeren med overbevisning . 
» Ja — og det kunne du vel ekspedere i en håndvending ? — for nu har du jo set fabrikken i arbejde så mange gange . « 
Så sagde bødkeren far vel og gik ; men med en mine , som han ville sige :  » Du skal nok komme til at gi’e dig ! » 

samme dags aften blev der almindelig syndsbekendelse og syndsforladelse : det begyndte med , at en af kvinderne , en nygift smedekone , under gråd og hulken knælede ned og jamrede sig over , at hun ikke var god nok til at være i de helliges samfund , eftersom hun , før hun blev gift , havde stået i utilladeligt forhold til ikke mindre end tre mandfolk , deriblandt endda en gift mand . 
Denne bekendelse kom lidt overraskende ; den ene så til den anden ; men en af missionærerne trådte resolut hen , lagde sin hånd på hendes hoved og tilsagde hende hendes synders forladelse . I næste øjeblik var hun omringet af alle de hellige , og alle lagde hænderne på hendes hoved og tilsagde hende hendes synders forladelse . — dermed var begyndelsen gjort ; men nu kom der mere frem . — almindelig syndsbekendelse , almindelig absolution !  » Hosianna , hosianna ! Lovet være Herren , at han ikke tillader sine at bo i løgnens pavluner ! « 
Om lørdagen kom Oscar Hansen igen , og der var i den anledning stor glæde blandt de hellige ; han var dog nr . 1 af dem alle . — men stillingen havde alligevel forandret sig . Det sidste optrin havde været for meget . Der var ingen , der græd den aften , og ingen , der ville indlade sig med ham . Han overgik sig selv i veltalenhed og hellig Iver , og da det ikke hjalp , blev han 

nærgående , tog karlene og pigerne i armene og trak af sted med dem op i salens øverste ende , op mod talerstolen , hvor de hellige stod parate til at slå kreds . Nogle af karlene fulgte også med for løjers skyld ; men andre blev han nødt til at slippe . Blandt de sidste var Simon ; han blev rasende og brugte næverne under de omståendes munterhed ; men det varede længe , før den anden ville slippe . — Anders fulgte optrinet fra sin plads 'oppe ved talerstolen , og hans bedrøvede blik traf Simon ; men denne rystede af forbitrelse ; han ilede ud og af sted hjem efter ; hans beslutning var taget : nu skulle det være alvor ! senest til maj ville han rejse , bort fra alt dette lede uvæsen ! 
Dagen efter kom det ude i stalden til et meget heftigt optrin mellem fader og søn . Den sidste bad igen om lov til at rejse ; men faderen gav som sædvanligt afslag . 
» Jeg rejser alligevel ! «  råbte Simon rasende og stampede i stenbroen . 
» Hvad gør du ? «  spurgte faderen forbavset .  » Jeg skal lære dig noget andet , min dreng ! « 
Han langede ud efter ham ; men Simon var ikke sen : han hen i en krog og snappede en greb , som han holdt op mod sin fader :  » Du kan lide på , jeg tager ikke prygl nu ! « 
Anders lod hånden synke :  » Jeg tror , du er fra forstanden ! « 

» Nej , jeg er ikke ! « 
» Å , lad de kunster være , Simon ! Du må jo skamme dig ! « 
» Ja lad mig få lov at rejse ! « 
» Ja , ja , vi kan jo tales ved om det . « 
» Nej , jeg vil have lov straks ! « 
I det samme kom moderen ud , hidkaldt af en af drengene . Simon slog øjnene ned . 
» Jeg tror , du er forrykt , dreng ! « 
Men Simon blev ved sit : han ville have lov at rejse til maj . 
» Kom med ind , Anders ! «  bad hun . 
Det gjorde han , og Simon tog igen fat på at strigle . En halv time efter kom faderen atter ud . 
» Ja så får du have lov at rejse da , «  sagde han usikkert ,  » hvis du tror , det er bedre . « 
Lidt senere kom Salome . 
» Å Simon ! det skulle du ikke have gjort , «  sagde hun bedrøvet . 
» Ja , hvad skulle jeg ? — dette her kan jeg ikke holde ud ! « 
» Næ—ej , men at tage sådan på vej ! — og det gør moder så forfærdelig ondt — og fader også ! « 
Da Simon senere på formiddagen kom ind for at skifte klæder , kunne han ikke se vist på moderen . 

» Jeg troede , vi skulle have fået glæde af dig , Simon ! «  sagde hun med grådkvalt stemme . 
Simon tav . 
» Men det lader det jo ikke til , «  vedblev moderen . 
» Jo—o moder ! «  kom det under bevægelse .  » Jeg skal ikke — gøre jer mere sorg ; men jeg-kan ikke — holde ud med dette her længere . — jeg går jo her — og bliver til ingen ting , fordi — jeg ingen ting må — og alle mine kammerater — — — . « 
» Hvor har du tænkt dig at rejse hen ? «  spurgte hun . 
» Det ved jeg ikke ; men nu vil jeg ned hos skolelæreren ; han kunne måske skaffe mig en plads . « 
» Men han er jo i kirke i dag . « 
» Ja , det er også sandt — men så går jeg over for at tale med tømreren om ’et . « 
» Du vil ikke blive her på egnen ? « 
» Nej . « 
Men da han kom over hos tømrerens , varde kørt til Ingstrup til kirke , og Lavra var ene hjemme . Så vidste Simon ikke , hvor han skulle gøre af sig selv ; han gik nogle gange frem og tilbage på gulvet , standsede foran billederne på væggen , gik igen , standsede foran uret , sagde et par ord , og standsede foran buffeten . Der , på opsatsen , mellem de andre nipsgen 

stande , stod det par træsko , han i sin tid havde foræret Lavra . 
» Hvorfor gemmer du på dem ? « 
» Fordi jeg tykkes , de er så kønne , «  svarede hun ligefrem .  » Gemmer du ikke det , vi gav dig ? « 
» Dukken ? » 
» Ja . « 
» Nej . « 
De lo begge to . Så satte han sig og snakkede med hende . Hun var nu en stor pige , tretten år gammel , køn og næsten voksen . 
» Jeg kom ellers for at snakke med din fader , «  sagde han ,  » om han ikke kunne skaffe mig en plads ; for nu har jeg fået lov at rejse til maj . « 
» Har du ? «  spurgte hun overrasket .  » Ja , det har du vist også bedre af . « 
Han lo , så hun blev flov . 
» Hvorfor tror du , jeg har bedre af det ? — tykkes du ikke , jeg opfører mig godt ? « 
» Jo—o , «  svarede hun rødmende ;  » men du er jo ikke glad ved at' være hjemme . « 
» Nej — og så kan jeg heller ikke have godt af det . « 
» Hvor ville du helst hen ? « 
» Det er lige meget , bare langt bort , og helst blandt grundtvigske folk . « 
» Ja , det skulle du ! «  bifaldt hun .  » Jeg 

må nok komme ud at tjene , når jeg bliver femten år , men ikke så langt bort straks . « 
» Hvis jeg så kan komme på en god egn , , så kunne jeg måske skaffe dig en god plads . « 
» Ja , det kunne være morsomt , «  lo hun fornøjet . 
Men Simon var i forlegenhed ; han havde ingen lyst til at gå hjem , og han undså sig over for Lavra : her hos tømrerens var det så forunderligt blødt og hyggeligt . Simon kunne ikke tænke sig , at der i denne stue nogen sinde var så meget som tænkt en bitter tanke : han syntes endog , han kunne se det på blomsterne i vinduerne , på væggenes billeder , at enhver mislyd måtte være stænget ude fra dette hjem . — men mon ikke de i virkeligheden også havde en anden gud her end i hans hjem ? — det faldt ham ind , at deres gud her måtte ligne det lille Kristusbillede der henne på buffetens opsats , Kristus med det folderige klædebon og de udbredte arme , medens missionsfolkenes gud lignede en af de gamle riddere , han havde set i bøgerne , klædt i et panser af dogmer og skriftudlægninger . 
» Ja du kan sagtens , Lavra ! «  slap det uvilkårligt ud af ham . 
» Hvad kan jeg sagtens ? «  spurgte hun forundret . 
» Å—å — jeg ved ikke . « 

» Du er kunstig , Simon ! « 
» Så—å ? « 
» Kan jeg ikke få det at vide , hvad det er , jeg sagtens kan ? « 
» Jo—o — en anden gang , «  sagde han , i det han rejste sig for at gå —  » når du bliver stor , «  tilføjede han smilende , før han lukkede døren efter sig . 
Da han havde spist , fik han lov at gå igen , og hans forældre så ham ikke mere den dag ; han kunne ikke udholde at se sin moders  .kummer . 
Det var missionsugens sidste dag ; men efter det , der var passeret i hjemmet , havde hverken Hansine eller Anders lyst til at gå . Salome blev også hjemme . Der blev til en begyndelse ikke talt meget , og kun om Simon ; men så fik Salome begyndt at fortælle , om , hvad han havde sagt ved denne , og hvad han havde sagt ved hin lejlighed , hvor optaget han til tider havde været af de store livsspørgsmål , hvor meget det var ham om at gøre at få prøvet og øvet sine kræfter . 
Hun var blevet helt veltalende . De to gamle så til hinanden ; de skønnede i det samme , at både han og hun var tabte for missionen — og om alt dette havde de ingen anelse haft ; de kendte ikke deres egne børn . 
» Og det hari aldrig sagt os , ingen af jer , « 

sagde moderen bedrøvet ;  » vi vidste jo kun , at han ville ud ; men vi anede ikke hvorfor . « 
» Men moder ! «  udbrød Salome .  » Hvor kunne vi dog vide — — — — ? når han nu var på vej — bort fra jer — over i — over i den grundtvigske lejr — — — — ? 
Der indtrådte en meget lang pause . Enhver arbejdede med sine tanker . 
» Nej , det kunne i vel ikke vide «  , sagde faderen omsider , og han tilføjede :  » Hvor det dog er sent at lære fortrolighedens kunst ! « 
Hansine så forundret på ham . 
» Ja det er sent «  , sagde hun lidt efter ; hun tænkte som han både på fortid og nutid . 
Nu gjorde de op med sig selv i deres forhold til deres børn , navnlig til Simon , og de fandt ud , at den største skyld lå hos dem selv . I deres utidige hastværk for at gøre dem til troende mennesker havde de umuliggjort et fortroligt forhold , gjort sig selv fremmede over for deres egne børn . 
— men rygtet om morgenens optrin hos Anders Jensens var på en eller anden måde trængt ud i byen , og havde skabt en ny stemning . og da Oscar Hansen igen den aften kom for at tvinge folk i knæ , fik de mange unge , der var strømmet til , ham ind imellem sig og kneb ham så eftertrykkeligt i arme og lår , puffede og stødte ham , så han næsten måtte 

være glad , at han slap fra dem med hele lemmer . — oven på dette blev mødet øjeblikkelig hævet . 
Tømrerens var den aften nede hos skolelærerens , og de blev alle meget forbavsede , da pigen , endnu før klokken havde slået ti , kom hjem og fortalte , at nu var det hele forbi . 
Møller var mere end almindeligt oprømt den aften . 
» Når alle de af mine gamle skolebørn , som jeg har gjort regning på — og det er da for resten de allerfleste af dem — når de har kunnet stå for den tørn , så står de for mere ! « 
Det samme mente Frederik og Annette . De forstod kun ikke , hvori det kunne ligge , vidste ikke , hvilken forskel der var på hans og de fleste andre læreres undervisningsmåde . 
» Hvilken forskel ? «  lo Møller .  » Ja det er såmænd ikke godt for mig at vide , hvis der overhovedet er nogen forskel . — jeg ved kun , at jeg selv , i mine første lærerår gik ud fra den ikke , fuldstændigt rigtige forudsætning , at kundskab under alle forhold er magt , og at jeg som følge deraf søgte at proppe mine skolebørn med så mange og så alsidige kundskaber som muligt — og jeg har jo oprigtigt talt en mistanke om , at de fleste af mine kære kolleger er blevet stående på dette primitive og aldeles 

uholdbare standpunkt . — nu stiller jeg mig selv over for enhver undervisningsgenstand det naturlige spørgsmål : hvilken værdi har denne kundskab eller viden for børnene som kristen , menneske , vordende statsborger eller specielt som det , de fleste af dem har udsigt til at blive , som landmænd ? — finder jeg efter nøje prøvelse , at det ingen , hverken åndelig eller materiel værdi har for dem i øjeblikket , så lader jeg det ligge , hvis jeg har lov til det , og går i modsat fald så let hen over det som muligt . — og en ting kan jeg , gud ske lov ! sige : at det på den måde er lykkedes mig at interessere mine børn for selve livet , mere end de fleste børn er det . « 
» Nå således «  , sagde tømreren , og han glædede sig til , at missionsbevægelsen snart ville dø i Hulby . 
Men bevægelsen havde slået godt an , og i de følgende uger vandrede Hulbys ry landet rundt i alle missionskredse . — meget rimeligt ! thi en sådan missionsuge var kun mulig i Hulby . — 
bag efter kneb det svært for adskillige at komme tilbage i de gamle folder igen . Ordningen med de seks arbejdsdage i ugen smagte dem meget ilde nu oven på sabatsugens rus . For dem , der var deres egne herrer og boede i nærheden af missionshuset , var det endda ingen sag : de kunne holde både morgen- og aften 

andagt der , og hver gang tilbringe et par timer under dets tag i erindringen om de store ting , som her var sket , og i håbet om det , der senere skulle komme . For de andre bosiddende folk var stillingen for den sags skyld også ret tålelig ; for de kunne da gå bort , når de følte trang til at tale med andre troes-søstre og -brødre . Det må også siges , at de , navnlig konerne , ikke nægtede sig noget i den henseende , og mændene drev jo med . Men desværre for dem kunne de ingen forskel se på deres kære koner før og nu ; var der nogen , så var det da den , at de gennemheglede  » de vantro «  endnu mere ondskabsfuldt , end tidligere deres fraværende gode veninder . — der manglede derfor heller ikke på onde tunger , som fortalte , at missionsfolkene forsømte deres gerning , deres hjem , deres børn , deres syges fysiske pleje for deres egen  » Opbyggelse «  og for at præke ved  » de vantro’s «  sygesenge . De forstod jo ikke , at det for dem gjaldt om at frelse deres egne og så mange andres sjæle som muligt . 
Uheldigt stillede var derimod så godt som alle de nyomvendte tjenestefolk . De vantro husbønder og madmødre kunne ikke forstå nødvendigheden af , at deres karle og piger skulle løbe til alle de møder og sammenkomster , der var til , tilmed da det strengt taget ikke var dertil , de havde fæstet dem — og de hus 

bønder og madmødre , der selv var missionsfolk , , ville jo gerne selv med , når der var noget på færde ; men nogen skulle blive hjemme . — der begyndte derfor meget snart at blive nogen misfornøjelse , så vel blandt husbønder og madmødre som blandt tjenestefolkene . 
Så var der også det , at de nyomvendte var blevet vante til missionsugens stærke kost ; men nu kneb det med kosten . Der blev jo endda jævnligt holdt møder , og det , der der serveredes , slugtes med den største grådighed . Men hvad forslog vel det ? 
Dog , denne fastetid blev forkortet på vidunderlig måde : snart begyndte de troende at få åbenbaringer , nu en og nu en anden ; men alle åbenbaringerne pegede hen på , at enden var nær . I begyndelsen taltes der kun så småt om dette ; men snart fik flere og flere fat i det , og sagen blev mere og mere sikker . Til sidst nåde man endog frem til at kunne angive tiden , næsten også dagen : det var Lovise , hans Jørgens kone , der havde haft en åbenbaring en aften , straks hun var kommet i seng . Hun havde set en engel i skinnende hvidt klædebon og med et flammesværd , pegende på månen , hvor Lovise læste : påske 189 . . . — da hun efter dette kom til sig selv igen , var hun , ærligt talt ikke rigtig klar over spørgsmålet : drøm eller henrykkelse ? Den sidste 

antagelse var den interessanteste : den heldede hun til , og den svage tvivl , hun havde , fortav hun over for sin fortrolige veninde — den første , for hvem hun omtalte sit syn . Men veninden tvivlede ikke , og hendes sikre tro henvejrede den smule tvivl , Lovise endnu havde . På samme måde med alle de andre : enhver for sig bar på lønlige tvivl ; men de kom aldrig til orde og blev skudt helt til side af alle de andres tro . 
Som en lynild bredte budskabet sig ud over egnen , og det vakte en voldsom bevægelse . Der kom en tid , da der taltes lige så meget om verdens nærforestående undergang som før om omvendelserne , da båndene , der bandt til denne jord , løsnedes mere og mere . For adskelliges vedkommende gik det sidste nok endda over måde let . Blandt dem var det særlig Lovise og bødkeren , der lagdes mærke til . For dem begge var det så heldigt , at  » det ene fornødne «  stemmede så fuldstændigt med deres egne naturlige tilbøjeligheder , i det Lovise med frelst samvittighed kunne lade alt jordisk arbejde ligge og helt hengive sig i gudelige betragtninger , medens Kristian i sin brændende nidkærhed uafladeligt måtte farte om blandt de vantro med en lille domsbasune for munden . 
Hans arbejde var i alt fald ikke helt forgæves . Søren Bøgebjergs søn Niels , kellneren 

blev opskræmt og siden vundet ved lians stærke tale . Samme unge herre havde nemlig taget sig en tre-ugers ferie . — han var sin faders øjesten , og Søren tænkte med fryd på den herlige tid , da sønnen selv skulle være vært , og han , den gamle fader skulle sidde og underholde gæsterne . — men så fik sønnen en aften lyst til at gå om i missionshuset for at høre på galskaben . Der fik bødkeren fat i ham og bearbejdede ham så grundigt , at han måtte komme igen , og fra den tid af tilhørte han bødkeren med hår og hud . — der gik endda nogen tid , inden faderen fik det at vide : men så meget større blev hans raseri ; han bandede bødkeren , Lovise og alle de andre , i stilhed endog sine gode venner , gårdmændene , der kunne gå her og luske om uden at sige ham det , de og alle andre vidste . — men sunket var hans stolte drømmeborg . Niels var ubøjelig ; så blev han jaget på porten , men fandt for den liden stund , der endnu var tilbage , et gæstfrit asyl hos Lovise og hans Jørgen , til stor glæde , fortaltes der , for dennes datter , der nok kunne lide at gå og smiske lidt med og kræse lidt for den belevne unge opvarter . 
En ting undrede folk sig i den tid meget over , at de troende tog til ægte og bortgiftede , akkurat som om verdens undergang ikke var forestående , og de af dem , der vovede det — 

men de fleste havde en lønlig gru — gottede sig til at se missionsfolkenes lange ansigter , når verden nu alligevel ikke gik under i påsken . 
Det var det , det var med dem , og det tog de troende sig selvfølgelig ikke nær ; men hverken Anders eller Hansine troede på åbenbarin-gerne , og kun sjældent lod nogen af dem sig se i de helliges forsamlinger . Der blev endog fortalt , at Anders skulle have kaldt Lovise for en doven so , og at han skulle have ladet sig forlyde med , at den laban — kellneren mente han — hellere måtte tage fat og bestille noget end gå der og drive — og disse ytringer tog de andre troende ham efter sigende ikke rigtig vel op . 
Hvad der imidlertid var sikrere , og hvad adskillige fik lejlighed til at erfare , det var , at de to og deres Simon i den tid kom hinanden nærmere end nogen sinde før , og man ville vide , at det var Salome , der mere og mere viste sig at være hjemmets gode engel . 

X . 
Påskemorgen , før det gryede ad dag , var missionsfolkene på færde og fik højtidsklæderne på . Det gjaldt om , at man kunne være beredte , når den første basune lød . Forventningen var såre stor ; men som fordum blandt Israel ved sinai-bjsergets fod , således også lier , det ganske folk bævede . Men solen stod op den morgen som så mange påskemorgener før , og heller ikke senere på dagen hørtes der nogen domsbasune . Anden påskedag lige så lidt . Profetierne gik ikke i opfyldelse ; men når sandheden skal siges , så var det nok det , de alle , enhver for sig havde ventet . 
Men nu var der andre krav , der meldte sig . Verdens børn havde allerede før påsken begyndt på forårsarbejdet i Marken , og nu efter påsken stod den travle såtid lige for døren . Det var på høje tide , og arbejdet fremskyndedes alle vegne med fuld kraft . Men hans Jørgen 

havde ikke en gang fået vinterpløjet , og han havde ingen Karl og kunne i en sådan skynding ingen få . Han havde jo før påsken , når tvivlen kom over ham , så småt gjort lidt regning på Niels ; men tredje påskedag pakkede denne sin kuffert og forduftede , hvorhen vidste ingen . Men det sagdes for vist , at han ville være indre-missionær . — og hvorfor ikke ? — den rette tro havde han : nogen kendskab til det i bibelen , en missionær har brug for , havde han også skaffet sig , og talegaver manglede han ikke . 
Hans Jørgen måtte se at slå sig igennem , som han kunne , med den arbejdskraft , han havde ; datteren måtte således ud og køre harve . Hans Jørgens gnavenheds-anfald begyndte at melde sig igen  : for når verden havde stået påsken over , så kunne den gerne stå længe endnu , og så vidste han , at han ikke fik lov at slippe ; han var i vinterens løb flere gange blevet rykket lidt slemt af adskillige næringsdrivende , hos hvem han havde taget på Borg ; de sidste to fjerdingårs rente var heller ikke betalte , og den arme mand vidste hverken ud eller ind , hvad han skulle få og lave i penge , eller hvorledes det skulle blive muligt for ham at rejse et nyt lån . 
Ikke stort bedre efter det var Lovise : de mørke vinterdage var forbi . Solen stod allerede 

højt på himmelen ; dens gyldne stråler trængte endog gennem de snavsede vinduer og gød sit klare lys ud over murstensgulvet , der i lang-tid ikke havde været i berøring med nogen kost , ud over de fedtede borde , stole og bænke , ind i de mest forborgne vråer og blottede ubarmhjærtigt det hele svineri . Naboerne og alle andre så det , og ingen kom i huset . Hans Jørgen havde længe set det , men så længe de ventede verdens undergang , tav han ; efter den tid begyndte han at tale med hende om forårsrengøringen , bestandig i mere utålmodige og gnavne udtryk . Og den arme kone ! hun rev og sled i det ; hun havde bænke og stole , kister og skabe fulde af halvgamle , hullede klæder . Børnene gik med det bedste , de havde , og var endda halvnøgne , og selv hendes egne de bedste kjoler var svært medtagne ; men gamle kjoler havde hun i stakkevis , bare hun fik lavet ved dem . Hun måtte selv gøre det hele ; hans Jørgen var ikke til at være i huset ved , så snart hun nævnte ordet penge . 
Og hun havde adskillige lidelsesfæller rundt omkring i gårdene og husene . 
Folk vidste god besked med alt dette , og der blev fortalt mange grinagtige historier , både sande og opdigtede . Kritikken , der i vinterens løb var blevet bragt til tavshed , vågnede på ny , og de , som lige netop havde 

fået foden inden for hos missionen , var meget ulykkelige , medens de , der havde stået lige ved indgangen , skyndte sig at tage udsættelse indtil videre . Heldigst stillede var de , der vinteren igennem havde holdt sig standhaftigst , og havde missionsfolkene fældet , og fældede de fremdeles hårde og ubarmhjærtige domme , så fik de nu for alvor tilmålt med samme alen . — men missionen havde taget de fleste af konerne ; derfor var det kun , når mændene alene var samlede , helst ved en sort inde hos Søren Bøgebjerg , at kritikken havde frit løb . 
Sommeren blev sløj for missionsfolkene ; der blev ikke holdt så mange møder som om vinteren , og ynglingerne og pigerne kunne endda ikke få lov at komme til dem alle . I det hele taget var det en vanskelig sag med de tjenestefolk ; de for deres vedkommende beskyldte hus-bønder og madmødre for , ingen omsorg at have for deres sjæle , og husbønder og madmødre beskyldte på den anden side dem for at være ligegyldige med deres arbejde . 
Et par af ynglingerne var allerede den foregående flyttedag rejste bort fra Hulby ; adskillige andre skulle rejse til november , og der var ingen , der holdt på dem ; endog missionsfolkene ombyttede dem gerne med tyende af den gode gamle slags , hvis sådanne havde været til at opdrive . 

Anders Jensen forholdt sig også i den tid nærmest som tilskuer . Han kunne ikke forlige sig med den retning , udviklingen havde taget siden missionsugen , masseomvendelserne , synerne og det hele rabalder . Kun modstræbende og , som han selv sagde , fordi  » det lød til os fra hele verden , at vi skulle «  , var han gået med til at foranstalte bedeuge . — de mange omvendelser og det hele opstyr havde han , også i missonsugens første dage haft sine betænkeligheder ved ; men foreløbig havde han døvet dem i blind tillid til , at hvad deres prædikanter foranstaltede , ikke kunne være galt . Først katastrofen med Simon og , hvad deraf fulgte , havde tvunget ham ud fra de andre — og lidt efter lidt , ganske stiltiende , uden forud lagt plan , i det ene forhold som i det andet , tog han afstand fra brødrene og søstrene , ikke uden store sjælslidelser ; det var jo i den lejr , han havde sine venner ; i mere end tyve år havde han fulgt trop med dem , havde i de første år med hensyn til sin salighedssag slået sin lid til alvoren og sandheden i sine egne og deres følelser og havde i de senere år ligesom de andre bygget i læ af den avtoritet , de stadigt og stærkt voksende tal gav . — skulle han nu flytte ud på Marken ? 
Ingen sinde før havde Anders som den sommer skattet sin hustru og sit hjem . Det var , 

som om det var lidelserne , der bedst kunne knytte dem sammen . Nu havde han brug for hende som hun for ham . Om alt blev der nu talt mellem dem . Hans tanke standsede ved hans allerførste vækkelsestid , ved den umiddelbare gudhengivenhed , ved det nære personlige forhold , hvori han havde stået til sin gud , før han lærte at marchere i missions-trit , måske før dette trit var blevet bragt i anvendelse . — hun følte sig mest draget af de underlige , halvt forglemte toner fra den tid , da Annette var hendes fortrolige . — men måske der i virkeligheden heller ikke var så stor forskel ? 
Og børnene ? — ja , med de mindre , der endnu gik i skole , kunne det vel blive til , hvad det skulle ; de var endnu optaget af deres leg og af skolen , som Annette havde været det , eller af bøgerne , som Simon havde været det . 
Men de ældste ? —• ja , Marie gik den lige vej uden at se , hverken til højre eller venstre ; hun var ulastelig i enhver henseende ; hun gjorde sit arbejde ved siden ad Salome og sparede sig selv lige så lidt som denne ; men de to søstre havde intet til fælles og talte kun sjældent sammen . Søndagene var for Maries vedkommende helliget børnegudstjenesten , pigemøderne , missionsmøderne , sammenkomsterne eller den påtænkte Bazar til fordel for missionshuset . Hun var ret et mønster for en from pige ; hun for 

sømte aldrig sin opbyggelse og hørte ligesom ikke hjemmet niere end halvvejs til . — ikke således med Salome ; hun havde en dårlig sangstemme ; men hun nynnede ved sit arbejde dagen igennem . Om søndag formiddagen , når det andet arbejde var forbi , før middagsmalkningen , pyntede hun blomstervaser eller lignende . I regelen blev hun hjemme om eftermiddagen med , og havde hun ikke besøg af Lavra eller en anden veninde , sad hun den meste tid i stuen eller i haven sammen med sine forældre . — det undrede dem meget , at hun med dette livlige , letbevægelige sind , hun havde , kunne gøre det ; men de var glade ved det . Tilsyneladende var hun alene optaget af sit hækletøj , sit broderi eller , hvad det kunne være . Men hun lærte sine forældre at kende , deres glæder og sorger , i fortid som i nutid , og hvad hun siden ved lejlighed kunne sige om dette eller hint , fik , uden at hun vidste det , ikke mindst betydning for moderen og for øvrigt også for faderen . Han ville gerne , når han gik hende forbi , stryge hende ned ad det bløde hår , og da lagde der sig et vemodigt smil om hans læber ; thi da tænkte han al tid på hendes moder og på deres allerførste forlovelsesdage , før han begyndte med sine mishandlinger og dræbte hendes uskyld . 
Og endelig var der Simon , den , forældrene tænkte mest på , dels fordi de over for ham bar 

på en brøde , dels fordi han nu var så langt borte . — det bedste var , at han og faderen havde kommet så godt ud af det de sidste måneder , han var hjemme , og at han havde været så bevæget ved afskeden . — men han skrev så sjældent hjem og så kortfattet . Dog , så meget fik de ud af det , at det var en dårlig tjeneste , han havde fået , dårlig behandling , dårlig kost , dårlige medtjenere og evindelige spektakler . 
Sidst i juli måned rejste Anders over for om muligt at bevæge ham til at rejse hjem igen til november . Men han kom på en uheldig tid , da Simon just bar mærke af et slagsmål med forkarlen . — han ville ikke høre tale om at rejse ; han var fæstet for et år og ville blive sin tid ud , og siden skulle han nok selv finde sig en anden og bedre plads . 
Med den besked måtte Anders drage af , meget tung om hjertet ; han havde troet , det var en grundtvigsk Bonde , han tjente ; men det var nok en fejltagelse ; det var jo en proprietær . — bare drengen dog ikke blev helt ødelagt af dette liv , før han slap derfra ! 
Da Anders kom hjem — det var en lørdag-aften — sad der en missionær , en ældre mand og rigtig god ven , en af dem , der i de sidste år var dalet i kurs , fordi han var en dårlig taler , og måske også , fordi han var for garn- 

meldags . Anders måtte nu aflægge beretning : men han kunne ikke gøre det uden bevægelse , og Hansine brast i gråd . 
Den fremmede blandede sig ikke i deres samtale ; men bag efter fortalte han dem historien om Monika , der græd over sin ugudelige søn , indtil hun fik den trøst af en gammel biskop , at en sådan tåresøn umuligt kunne gå fortabt — og nu udlagde han på sin rolige , vederhæftige måde , hvorledes dette ord også måtte kunne finde anvendelse her , blot , at de hver dag i deres bønner lagde deres dreng ind for guds trone . 
Disse ord gemte Hansine i sit hjerte . 
Dagen efter kørte Anders den gamle på vej . Det var en meget varm dag ; men hen på eftermiddagen , da det var blevet lidt køligere , fulgtes Anders og Hansine ad ud i Marken , først ud ad agrene for at se på køerne og græsset , så ned langs tømrerens skel , hvor de havde havre , og de syntes begge to , at de havde meget at takke vor herre for . Aldrig havde de haft så god en besætning , aldrig så god en avl og aldrig så god magt over sagerne som nu . — da de kom ned til tømrerens have , der grænsede lige op til skellet , sad tømreren og hans familie i lysthuset . De hilste på hinanden som naboer , og Annette , der tillige med Lavra netop var ved at dække bordet i 

lysthuset , bød dem ind på en tallerken rødgrød . 
Tak ! de havde lige spist , før de gik ud i Marken . 
» Ja—a , — men rødgrød — — — i denne varme ? og kan i ikke spise lidt , så kan i spise meget «  , lo hun . 
Ja—a , det var ikke for det , rødgrød kunne en jo spise , enten en var sulten eller ej . 
De gik der ind og tog plads på bænken blandt de andre . 
» Dit korn står godt i år «  , sagde Frederik . 
» Ja , gud ske lov ! det står godt «  , svarede Anders .  » Vi gik netop og snakkede om , at vi har meget at takke gud for , også hvad det angår . « 
» Du har jo været ude at rejse ? «  spurgte Annette . 
» Ja . — jeg skulle hilse fra Simon . « 
» Tak ! Tak ! «  sagde de begge . 
» Ja også dig , Lavra ! « 
» Tak ! — sagde han , at du skulle hilse mig ? «  spurgte hun glad . 
» Ja . « 
» Hvordan har han ’et ? «  spurgte Annette . 
Det fortalte de . 
» Det var da kedeligt «  , syntes Annette ;  » unge mennesker har så vanskeligt ved at stå helt alene . « 

» Nu kan vi gamle jo kun bede for ham , at han må slippe godt ud af det , og at gud vil give ham tilstrækkelig lang nådetid «  , sagde Hansine og fortalte , hvad missionæren havde sagt . 
» Ja et troende menneskes bøn formår meget «  , sagde Annette for dog at sige noget . 
» Men to troende menneskers bønner formår jo endda mere «  , mente Anders ,  » og en sådan bøn må da være en bøn i Jesu navn «  . 
» Det er den «  , stadfæstede Frederik , ligesom om hans tanker var langt borte .  » Men i misforstå !’ vist alligevel den sag lidt . « 
Annette blinkede til ham ; hun ville nødigt have en religiøs diskussion ud af det ; men nu var det for sent . 
» Så—å ? «  spurgte Anders sagtmodigt . 
Ja , Frederik tvivlede ikke om , at enhver inderlig og alvorlig bøn jo havde velsignelse i følge , om ikke for andre , så i følge sagens natur for den bedende selv . — han var også vis på , at bønnen i mangfoldige tilfælde fik , om han så måtte' sige , indflydelse på begivenhedernes gang ; men i dette tilfælde fik den sikkert ingen direkte indflydelse , da guds kærlighed til , og langmodighed med deres dreng var så uendeligt meget større end deres , hans ønske at kunne frelse ham , så uendeligt mere brændende . 

Anders sad med bøjet hoved og drog med sin støvlenæse streger på kryds og tværs på jorden . Han betænkte sig længe , før han svarede : 
» Men glemmer du nu ikke , at gud også er retfærdig , og at vi slet intet krav liar på , at han skal forlænge vor nådetid ? « 
Frederik tog sig også god betænkningstid : 
nej , det glemte han ikke ; han vidste godt , at vi alle var skyldnere for gud . Men det var det med faderforholdet , han så gerne ville have Anders til at forstå .  » Prøv at tænke helt menneskeligt over sagen , ud fra dine egne faderfølelser , helt forudsætningsløst , som om der aldrig havde været tteologi eller dogmer til ! Tænk dig den allerkærligste fader på jorden i sit forhold til sin allerkæreste søn ! Og så er det jo endda kun en uendelig lille kærlighed , her er tale om , i sammenligning med guds uendelig store kærlighed . Tænk dig så , at denne søn gjorde sin fader rigtig meget , forfærdelig meget imod ! Tænk dig videre , at denne fader havde det i sin magt at straffe sin søn med evig fortabelse ! — tror du , han gjorde det ? — ville du kunne gøre det over for Simon  ? 
» Skal vi ikke tale om noget andet ? «  bad Anders . 
» Jo—o , det kan vi godt ; men jeg ville dog 

gærne , du skulle svare mig på mit spørgsmål , om du ville gøre det ? « 
» Ja jeg ville , hvis jeg var lige så retfærdig som gud . « 
» Nej ! hvis du var lige så retfærdig og lige så kærlig som gud , så ville du ikke ! «   . 
» Tror du da , at alle bliver salige ? « 
» Ja det er nu et helt andet spørgsmål «  , oplyste Frederik .  » Tror du , at alle mennesker her på jorden gerne vil have samfund med gud , sådan som du og jeg kender ham ? « 
» Det var også et spørgsmål . « 
» Ja—a , det er det . «  men Frederik troede , at hvert menneske valgte selv sit selskab hisset som her , og så længe der i et menneske var den allermindste længsel efter samfund med gud , så længe ville gud i kraft af alkærlighedens natur vente på ham , selv om det skulde-være i århundreder . Men lykken her på jorden findes ikke på alle veje , saligheden hos gud ikke heller . Selvfølgelig var der folk , der på grund af deres eget valg led evige skuffelser og alle skuffelsernes kvaler , og dette måtte være den evige fordømmelse . — svovlsøen , den evige ild og lignende bibelske udtryk antog Frederik for billedtale . 
Samtalen gik i stå . Den synkende sol sendte sine sidste fine utallige småglimt ind mellem lysthusets løvværk , mens lyden af 

græshoppernes svirren fyldte luften . — Lavra begyndte at tage af bordet og bære sagerne ind , mens Hansine drog Annette med sig ud i haven . — hun kunne ikke forstå dette med Monikas bønner og tåresønnen ? — hvortil bønnen , når den ikke skulle mildne guds sindelag  ? 
Jo , det syntes Annette nok , hun forstod : bønnen uddyber den bedendes eget barneforhold og gør ham bedre og renere . Sikkert vidste Simon også godt , at hans forældre , de , der her på jorden elskede ham højest , og som han igen elskede , at de bad for ham , og det , at han vidste det , det ville i sin tid ved helligåndens hjælp mere end noget andet drage ham tilbage til de rette veje . 
De to kvinder skred atter ganske sagte , stiltiende , arm i arm rundt omkring græsplænen . 
» Ja jeg synes næsten , du må have ret «  , sagde Hansine omsider . 
Da de kom tilbage til mændene , sad de og talte om ungdommen . 
» Det er galt nok her på egnen «  , sagde Anders :  » men det er meget værre der og vist mange andre steder . « 
Ja , det troede Frederik med ;  » men vi har i vort hus haft mange svende og læredrenge  .af forskellige slags , og vi kan ikke klage ; jeg 

tror , de allerfleste af dem endda liar været helt glade ved at blive hjemme hos os i deres fritid . « 
» Det kan nok være «  , mente Anders ,  » at hjemmene har den første og den største skyld . « 
Lidt efter skulle de fremmede gå , og Frederik og Annette fulgte dem næsten hjem . 
Fra den tid af var Annette og Hansine igen veninder og kom meget sammen , og de to familier begyndte at omgås hinanden . — den første gang , der igen var møde i foredragsforeningen , som endnu bestandig havde sit lokale hos tømrerens , var Hansine med , og efter den tid kom hun der jævnligt , især når der var formodning for , at det blev et kristeligt foredrag . Meget af , hvad hun hørte , gik hende for højt , og ad-skelligt var hun betænkelig ved : men i reglen kunne Salome sprede hendes betænkeligheder , og kunne hun ikke , så kunne Annette . Hun og Frederik havde hørt og læst og tænkt så meget . 
Det skete også , at Anders kom med til foredrag ; men han kunne ligesom ikke rigtig få fat på tonen ; han nøjedes med smulerne , der faldt fra de andres bord , og han var med al sin medgørlighed fremdeles missionsmand . 
For øvrigt havde missionsbevægelsen i Hulby for længst kulmineret . Tre , fire år efter var så godt som alle  » Ynglingerne «  og  » Pigerne «  rejste bort fra byen , og der kom ingen  » ny 

vakte «  unge til . Tilbage var kun de gamle ; de gik i stok , trak sig ind i deres egen hellighed som sneglen i sit hus og ventede på dommedag ; dette gjaldt for adskillige koners vedkommende og bi . • a . også for bødkerens ; men bødkeren blev nu også nærmest betragtet som en snurrig levning fra gamle dage . 
Således fristede bevægelsen , mens indre mission ellers endnu gik sin sejrsgang gennem landet , i Hulby den samme skæbne , som enhver bevægelse , der ikke kan tiltale den sunde , friske ungdom , nødvendigvis må friste , i det den døde af svindsot , døde , fordi oplysningens solstråler trængte ind og dræbte sygdommens bakterier . 
Det værste for Hulby i de år var de unge , der kom fra nabobyerne som en følge af udvandringen af byens egne unge . Disse unge mennesker medbragte ingen interesser , og de søgte hverken til afholdsforeningens eller foredragsforeningens møder . Karlene tilbragte deres fritid hos Søren Bøgebjerg ; han fik deres penge , og i stedet fik de bajersk øl , brystsukker og hvedebrød . Pigerne gav på deres vis ikke karlene noget efter ; usædeligheden greb om sig , og det ene par børn efter det andet så sig nødsagede til at vandre op for alteret for at blive mand og kone , omtrent så nøgne , som de var komne til verden . 

da skete der noget , som fik mange og heldige følger , skønt ingen fra først af tillagde det nogen betydning . 
Frederik havde på afholdsforeningens vegne været med til  » Danmarks afholdsfor-ening « s årsmøde og skulle nu ved et møde i skolen en søndag eftermiddag straks efter høst aflægge beretning . Der var ikke mødt så farligt mange , men mest unge . — da tømreren var færdig , hentede Møller sin violin og bad de unge om at skaffe bordene ud . Det var de ikke længe om , og et øjeblik efter dansede hele forsamlingen . 
Lavra , der først var blevet konfirmeret nogle måneder i forvejen , var på gulvet hele tiden . Men så fik hun øje på Salome , der sad alene i en krog af stuen og stirrede modløst frem for sig . Hvad hun har at gøre ; hun hen og tager hende op : 
» De tror nok ikke , du kan danse , Salome ? « 
Men Salome kunne nok danse ; hun havde i frikvartererne i sin skoletid lært det af de andre piger . — dette var en Vals ; men den gik godt , og fra det øjeblik af fik hun ikke lov at sidde og varme bænke . Dansen varede kun et par små timer . 
Nogle aftener efter straks efter solnedgang var Salome et ærinde ovre hos tømrerens . 

» Hvordan liar du det så efter dansen ? «  spurgte Salome , da Lavra fulgte hende på vej . 
» "rigtig godt . — og du ? « 
» Også rigtig godt . « 
» Syntes du ikke , det var morsomt ? « 
» Jo , det var storartet . « 
» Dine forældre ved det da ? « 
» Ja , jeg fortalte moder det , og hun fortalte fader det . « 
» Men hvad sagde han dog ? « 
» Lige straks syntes han ikke om ’et : men siden sagde han , at det nok ikke var så galt med den slags Dans — og han ville næsten ønske , at det kunne blive almindeligt med Dans omkring hos gårdmændene igen , som det har været før , i stedet for Dansen og alt det fæle drikkeri hos Søren Bøgebjergs . « 
» Sagde han virkelig det ? « 
» Å du ! «  hun gav hende et let puf .  » Du tror vist ikke , fader kan sige noget fornuftigt ? « 
» Jo , jo , da ! «  hun tog hende om livet ;  » det tror jeg rigtignok ! — ja bare det kunne blive almindeligt ! så — — — . « 
» Ja så havde fader og moder vist heller ikke så meget imod , at jeg gik til Dans . — å jeg vil så urimelig gerne Danse ! « 
På hjemvejen lagde Lavra sit lille hoved i blød — og efter samråd med de andre ledende kræfter i afholdsforeningen indbød tømrerens 

til Dans fjorten dage senere , således at ethvert medlem havde lov til at bede en uden for f oreningen . 
Der kom ikke mange ; men de få , der var , morede sig fortræffeligt , Dans og sang , samtale og oplæsning vekslede hele tiden . Tømrerens gav kaffe til gamle som til unge , og det blev den aften slået fast for alle de tilstedeværende , at spiritus udmærket kan undværes ved et ungdomsgilde , uden at glæden lider noget skår . Seks uger efter blev der hos en anden mand afholdt et lignende gilde med bedre tilslutning , seks uger efter igen et andet o . s . fr . — inden vinteren var forbi , var Dansen hos Søren Bøgebjerg blevet en umulighed . Samtidig havde de gamle ved at være med til de unges gilder og deltaget i deres glæder opdaget , at ungdommen egentlig slet ikke var værre , end de selv i deres unge dage havde været , og dette banede efterhånden vej for et bedre forhold mellem husbond og tyende . — Søren Bøgebjerg mistede lidt efter lidt sin fortjeneste ved karlene , og den ene af de unge efter den anden gik ind i afholdsforeningen . Men derved opstod nu snart den ulempe , at folks Stuer var for små til at holde ungdomsgilde i . 
I denne kritiske tid trådte Anders Jensen til , i det han solgte afholdsforeningen og foredragsforeningen sin gamle gårdsplads inde i 

byen . Der blev nu om efteråret opført en forsamlingsbygning med en stor sal til større møder , en lille do . til mindre møder , samt et køkken . Der skulle for fremtiden foruden foredragene også ungdomsgilderne holdes , men således , at det blev grårdmændene — de af dem , der ville — der skiftedes til at indbyde og overtage beværtningen , og således at det hele så vidt muligt måtte bære hjemlighedens præg . 
Anders Jensen måtte høre meget af sine uforsonlige troes-brødre og -søstre , fordi han havde solgt jord til opførelse af et hus , der bi . a . skulle bruges til noget så ugudeligt som Dans . På disse bebrejdelser gav han aldrig noget svar ; han var blevet vant til at tage mod alt . Dette tog han imidlertid med stor sindsro . Han tænkte på sine egne børn : de yngste ville gerne Danse , Salome ville gerne Danse , og Simon , der havde været hjemme sidste jul og var blevet indbudt til afholdsfolkenes julegilde , havde vist sig at være en ligefrem lidenskabelig Danser . Men med alt dette havde Anders dog ingen grund til at nære nogen virkelig bekymring for nogen af dem . Selv Simon , der dog — det tænkte han ofte på med suk — i sin opvækst var blevet så forkert behandlet , selv han gjorde indtryk af at stå guds rige nær . 

den følgende jul var Simon atter hjemme . Han var en smuk Karl , høj og kraftigt bygget med et mægtigt , mørkt hår . Siden maj havde han tjent hos en valgmenighedspræst , og bedre mennesker end ham og hans kone havde han aldrig kendt . — der var glæde i hjemmet , i de dage : nu var der ingen fare for ham mere : nu var han optaget af de store livsspørgsmål , og om end hans øje endnu var mere udad- end indadvendt , så turde hans forældre dog sætte deres lid til , at gud nok skulle vide at finde vej for ham . 
Samme aften , han var kommet hjem , spurgte hans moder ham , om han nu al tid skulle vedblive at være så langt borte , om han aldrig kom hjem mere ? 
Jo , det havde han da tænkt sig ; men til efteråret skulle han jo på sesjon ; den følgende vinter havde han tænkt sig at bruge til et højskoleophold ; men når han fik ende på tjenesten , ville han gerne komme hjem —  » og Hulby er nok heller ikke rigtig det Hulby , jeg kender , «  føjede han smilende til . 
» Næ—ej , «  mente faderen ;  » nu kan du vist nok være tjent med at være her . « 
Dagen efter fulgtes han og faderen ad til byen . Han glædede sig over det hyggelige forsamlingshus , der nu var blevet opført på den gamle gårdsplads , skrås over for missions 

huset , og kun et par bøsseskud derfra . Det var ikke slet så stort som dette , heller ikke så kostbart og flot udstyret , men meget mere hjemligt . 
» Og missionshuset ? «  spurgte han . 
» Der kommer aldrig nogen af de unge , «  svarede faderen , ikke uden vemod . 
Fra forsamlingshuset gik de om hos skolelærerens . Møller blev glad ved at få besøg af et af sine gamle skolebørn , og Simon følte sig så godt som hjemme her : nu først forstod han ret , hvad læreren havde været for ham ; men han var dog ikke rigtig i sit es . Sagen var nok , at han så småt havde gjort regning på at træffe tømrerens Lavra , der nu tjente hos Møllers ; men hun havde fået lov til at besøge en slægtning i nabobyen . 
Det varede dog ikke længe , inden han igen var fuldkommen herre over sig selv og sin stemning . — Møller prøvede at lede samtalen ; men når Simon rigtigt kom i ånde , så tog fortællingen fart . Han havde mange interesser . 
» Ham får vi alligevel glæde af , «  nikkede Møller , da han vendte om efter at have fulet dem uden for . 
Om aftenen gik Simon over hos tømrerens  ; han havde regnet ud , at Lavra på tilbagevejen måtte komme ind omkring ad sit hjem . Men da han kom der over , var hun lige gået derfra . 

hun havde spurgt efter , om de havde set noget til ham . 
Den gang lykkedes det ikke for Simon at komme rigtigt i humør ; han følte en besynderlig , uforklarlig uro , der gjorde ham adspredt . Flere gange gjorde han kraftigt tilløb til at tale fornuftigt ; men han greb sig atter og atter i , at han sad og tænkte på Lavra , på , hvordan hun nu så ud , hvordan hun var osv . — endelig rejste han sig og gjorde en undskyldning : han befandt sig ikke vel . Men han lovede at komme en gang senere , inden han rejste . 
Mærkværdigt ! Han havde i lange tider ikke en gang erindret Lavra , før end Salome den aften , han kom hjem , ligesom tilfældigt — men han troede , at det netop ikke var tilfældigt — fortalte om en ulykkelig ungersvend , der gik og gjorde haneben til hende . Han havde leet ad det den gang : hun var jo endnu kun et barn ; men så erindrede han . at det var et helt år , siden han havde set hende . 
Salome var nu også ude at tjene , hos en gårdmand , der boede endnu længere ude på Marken end hendes fader , men til samme side . I aftenskumringen , dagen efter at Simon havde været hos tømreren , kom hun ind omkring ad sit hjem for at tage Simon , der havde lovet at være hendes kavaler , med til ungdomsgildet i forsamlingshuset . 

der traf han Lavra ; hun var en af de første , han så , og straks , hun fik øje på ham , kom hun hen og hilste . 
» Det var pænt af dig , at du ville komme med til vort gilde , «  sagde hun . 
» Tror du måske , det er for eders skyld , «  svarede han tilbage . 
Hun lo , og drejede sig halvt til siden . 
Han lagde mærke til hendes smukke , velformede nakke med håret , der var strammet fra neden op i en knude , som sammenholdtes af to hvide ben-hårnåle , og nakkehårene , der bøjede sig ned mod den hvide krave . 
I det øjeblik var det , som han aldrig rigtig havde set hende før . Den lysgrå uldne kjole klædte hende fortræffeligt . Hun var måske ikke højere end sidst ; men formerne var fyldigere og rundere , og så havde hun sin moders øjne og lyse og varme smil , det , han huskede lige siden sin barndom , det samme og dog tillige noget mere , syntes han . 
» Den er vist for os to , Lavra ! «  foreslog han efter et øjebliks forløb med et sideblik til musikanterne . 
Hun dagde sin hånd i hans —• den var varm — og fulgte med . 
» Hun og jeg ! «  hviskedee det inden i ham , forsigtigt , ængsteligt . 
Der var mange , der ville snakke med ham 

den aften . Han dansede heller ikke meget , men mere med hende end med nogen anden , og han dansede bedre end sidst . Hun var på gulvet næsten hele tiden , og hans øjne fulgte hende bestandig . — hun og Salome holdt sammen hele aftenen og hviskedee og lo , når de ikke dansede  ; men Salome dansede også meget , og Simon syntes , hun var den kønneste af alle pigerne næst efter Lavra . 
Ud på aftenen , da det var pigernes tur at tage op , tog de to plads inde i den lille sal , hvor nogle mænd og nogle af karlene sad og fik sig et lille slag kort , der fandt Simon dem . 
» Hvad mener du om snart at gå hjem , Salome ? «  spurgte han . 
» Å , sæt dig ned lidt ! «  bad hun . 
Hun magede det således , at han fik plads imellem dem . 
» Lavra har ellers noget , hun vil spørge dig om , «  mente Salome . 
» Så— å  ? « 
» Ja , jeg ville spørge dig , om du ikke synes , jeg nu er stor ? « 
» Stor ? «  spurgte han forundret , 
» Ja , jeg tænkte nok , du glemte det , skønt du lovede mig at huske det , «  lo hun . 
» Ville du , at jeg skulle sige , du er —  ? «  han brød selv af . 
» Kan du virkelig ikke huske den dag , du 

var ovre og ville have fader til at skaffe dig* en plads , da sagde du , at jeg kunne sagtens : men du ville ikke sige mig , hvad jeg sagtens kunne , før jeg blev stor ! « 
Han tænkte sig lidt om . 
» Jo ! Nu kan jeg huske det ! — men ser du — — «  . Han så sig omkring . 
» Det er måske en hemmelighed ? «  spurgte Salome og gjorde mine til at gå . 
» Nej såmænd , ikke for dig , «  niente Simon ,  » men her er så mange andre . « 
» Men så kan vi jo gå , «  foreslog Salome . 
Lidt efter var de ude på vejen . 
» Jo , «  forklarede Simon , han havde tænkt på , at hun kunne sagtens ; for hun kendte kun en tro , den , som både hendes forældre og hendes lærer havde . Han selv skulle vælge mellem to så modsatte opfattelser , som hans faders og Møllers , og det var ham så umådelig svært ; men hun kunne ganske rolig leve på sine forældres tro indtil — — han vidste ikke rigtig hvad . 
Men mens han nu gik og forklarede , og o o 7 0 
Lavra var optaget af at høre , havde Salome set lejlighed til at stikke sig til siden . — hun var glad over , at hendes list var lykkedes så godt . 
Det var lidt over midnat , da hun kom til gården . Hun gik ind for at se , om der var lys ? — jo , det var der ; det var naturligvis 

moder , der sad og ventede på Simon . — så gik hun ind . 
» Har du ikke Simon med ? «  spurgte moderen forundret over , at hun kom alene . 
» Hys ! «  hviskedee Salome leende og skævede til sovekammerdøren , der stod på klem .  » Han kommer vist ikke for det første . « 
» Hvad er der ? «  spurgte moderen spændt .  » Sig mig det , Salome ! « 
Salome satte sin mund til hendes øre og hviskedee . 
» Nå—å ! «  svarede hun med en mine , midtvejs mellem overraskelse og spænding . 
— men da Lavra en god time senere stod i sit værelse , da havde hun slet intet hastværk med at klæde sig af . Hun følte endnu hans trofaste håndtryk ; hun hørte endnu hans inderlige , ømme ord ; hun kunne ikke være i tvivl om , hvad det bar hen imod ! — men kunne hun ? — hvor hun kendte ham igennem det alt sammen ! hans fine , ædle tænkemåde ! Han havde ikke talt rent ud , ikke , som om han ventede svar . De havde taget afsked som barndomsvenner , bare med gensidigt løfte om at skrive . — men hun følte , at det ville ende der ! — turde hun ? — hun var jo endnu ikke en gang seksten år ! — hun kunne leve på sine forældres tro , havde han sagt , indtil — — . Indtil hvad ? — ja det var nok således , hun havde 

det endnu ! — men lier var brug for mere end forældres velsignelse ! —  » Du kære fader ! — 
endnu længe efter , at hun var kommet i seng , bad hun , og hun sov ind med en bøn på læben og Simon i tankerne , 
— der blev i de følgende fem fjerdingår vekslet mange breve mellem dem , lagde Møller mærke til ; men da ingen anden gav nogen hentydning til forholdet , så tav også han . 
Efter at Simon havde været på højskolen , var han hjemme nogle uger . I den tid gik det op for folk , at der måtte være noget imellem dem ; men der hørtes intet dadlende ord ; hende kendte man jo så godt , og hvad man så af ham , var kun godt og prisværdigt . 
Da majdag nådes , rejste hun længere ud i verden , til en plads , han havde skaffet hende , mentes der , og nogle dage senere rejste han til København for at aftjene sin værnepligt som gardist . 
Men hjemme gik begivenhederne sin gang ; snart omtaltes de to kun af dem , der stod dem nærmest . 
Så en dag i høsten , Anders var ude i Marken med hesteriven , kom Hansine farende op ad agrene . I hånden holdt hun den Avis , posten lige havde bragt . 
» Hvad er der ? «  råbte Anders forskrækket oe : standsede . O 

i 
» Å , gud ! «  jamrede hun og segnede ned på jorden . Han greb avisen med rystende hånd og læste : 
» En frygtelig ulykke hændte i går på gardens skydeplads på Amager , idet et gevær eksploderede for en menig af 2det kompagni og dræbte en af hans kammerater . Døden påfulgte øjeblikkelig . Den forulykkede havde nr . 176 . Ulykken skyldtes den omstændighed , at vedkommende havde forsømt at tage proppen af sit gevær . « 
» Å—å , min arme dreng ! «  råbte Anders rædselslagen . —  » Å—å , gud give , at han så endda — — — — . « 
» Anders , Anders ! «  bad Hansine , som gættede hans tanker og klyngede sig ind til ham ,  » Du kunne jo dog ikke ! Hvor kan du da tro — — — ! « 
» Nej , nej , Hansine ! «  svarede han stille , mens tårene rullede ned ad hans kinder .  » Nej , nu forstår jeg — — — — nu føler jeg — — — — . Der er endnu en udvej for sådanne folk , hvis det er nødvendigt . — å—å , at det dog skulle til , før — — — — . « 
En af drengene , som var i nærheden , var i det samme kommet til . Til ham overgav Anders tømmerne — og en halv time senere fløj et køretøj ud af gården på vejen til stationen med Anders og Hansine . 

men det blev en forfærdelig rejse . 
Ankommen til København meldte de sig straks til portneren på garderkasernen . Han viste dem til stabssergeanten . Her erfarede de , at‘det var en trykfejl : det var ikke nr . 176 , men nr . 179 . — fem minutter senere lå den lange gardist i sin glædestrålende moders arme , til stort under for de nysgerrige soldater . 
På vejen til højskolehjemmet fortalte han , at han selv havde set beretningen i et af de københavnske blade , og at han øjeblikkelig havde telegraferet hjem . Men telegrammet var jo så kommet for sent til at forskåne dem for angsten og rejsen . 
» Men hvis det nu havde været dig , min dreng ? «  spurgte Anders ,  » ved du så , hvor du nu havde været ? « 
» Nej , fader ! «  tilstod han :  » det havde jeg ikke vished for : men du kan tro , at jeg — — — — . Ja , nu er det anderledes ! « 
» Da gud ske lov ! «  hviskedee Anders .  » Så har det været til velsignelse for os alle sammen — for jeg har også først nu lært min gud ret at kende . « 
Hansine bortviskede en glædeståre : hun tænkte på sin fader . 
I den forreste stue i højskolehjemmet modtoges de af forstanderen : 



» Er det dem , Jensen ! «  udbrød han .  » Kom de lier ! « 
» Der sidder en pige inde hos min kone og venter på dem , «  hviskedee han :  » hun har også fået den tossede efterretning , men ikke deres telegram . — men hun har forvundet det meste af sin skræk . « 
De gamle havde ikke hørt , hvad han sagde ; men i et Spring var Simon inde i den anden stue , og da de kom der ind , stod han der med armene om en pige , der var blussende rød af sindsbevægelse . 
» Men hvad ? — det er jo Lavra ! «  udbrød Hansine overrasket . 
» Tænkte vi ikke nok , det var sådan , det havde sig ! «  lo Anders . 
» Ja , det er Lavra ! «  smilte hun gennem tårer . 
» Til lykke ! Til lykke ! «  jublede de gamle og trykkede de unges hænder . 
» Nu mangler vi kun Frederik og Annette , «  sagde Anders ;  » men de har da nok læst dit telegram , og det får de så nøjes med for det første . « 


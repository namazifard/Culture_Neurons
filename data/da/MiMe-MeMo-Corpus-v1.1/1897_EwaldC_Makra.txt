Første kapitel . 
Doria . 
I gamle dage levede der i genua en adelig 
slægt ved navn Doria , som efter korstogenes tid 
blev en af de fornemste i republiken . 
Doriaerne var købmænd . 
Men de store genuesiske købmænd vare rigere 
og mægtigere end mangen en ridder og fyrste og 
vel så stolte . 
De havde ingen herre over sig uden den øvrighed , 
de valgte for et år ad gangen af deres 
egen midte og jog bort igen før tiden , om de 
havde lyst . og var mange nok til det . Så langt , 
den kendte verden nåde , for deres skibe i handel 
og krig . Paven i rom og kejseren i Constantinopel 
bejlede til deres venskab ; de sluttede 
traktater med de vantros beherskere i Syrien og 

Afrika og med de ville fyrster på Krim . Deres 
døtre giftede de med markgrever og baroner . 
Doriaerne havde samlet sig store rigdomme . 
De havde mange skibe i søen , pakhuse i Constantinopel 
og kaffa og Tunis , store godser med faste 
borge på Korsika og Sardinien . Desuden herlige 
vinhaver i Provence og skønne landsteder på 
den liguriske kyst . 
Oprindelig var slægten nået frem ved at stille 
sig i spidsen for det undertrykte folk mod dem , 
der regerede republiken . Da så tyrannerne var 
forjagne , tog doriaerne og de andre fornemme 
familier , der stod ved deres side , magten og 
brugte den efter deres eget hoved og til deres 
egen fordel . 
Mer end én gang havde en Doria ført den 
genuesiske flåde til sejr i krigene med Pisa og 
Venedig . Mer end én af slægten havde styret 
staden som Podesta eller som kaptajn . Det var 
kun sjældent , at der ikke sad en Doria i et af de 
højeste embeder eller som statholder og dommer 
i provinserne . Og så stor var deres skare af 
vasaller og tilhængere , at vanskelig nogen vovede 
noget i genua uden at tage dem med i beregning . 
Slægtens fædrenehus lå på st . Lorenzos 
torv . 
Set fra torvet lignede det en Borg , gammelt 

og mørkt , som det var . Det flade tag kunne man 
slet ikke se , de krenellerede mure havde kun få 
og små vinduer , der alle sad højt over jorden . 
Porten var stor og bred , men stænget sådan , som 
om den ingen sinde skulle åbnes . Over den 
sad i en niche et gyldent billede af den hellige 
Georg . 
Men kom man fra skippergaden — og det 
gjorde alle , der havde ærinde derind — skulle 
man ikke tro , det var det samme hus . 
Der var nok en mur , men den havde port og 
dør og var dækket til tinden af grønne ranker . 
Bag muren lå en gård med fem store træer , i 
hvis kroner fuglene sang . Langs hele huset var 
der en loggia , båren af ranke søjler og med 
mange brede trin ned til gården . Højt over 
loggiaen hang tre skønt udhugne stenbalkoner , 
og fra loggiaen og fra balkonerne så man ud 
over det blå hav , så langt øjet kunne række . 
Inde i huset var der store sale til fest , med 
spejle og kostelige tæpper , udskårne armstole og 
indlagte borde , tunge fade , kander og krus af 
drevet sølv . Der var små rum til at sove i , 
med løjbænk og bedepult . Der var stegers og 
fadebur , husknægtenes hal og ternernes , fruerstuen 
og husherrens kontor med hemmelige vægrum , 
hvori der gemtes vigtige dokumenter . Der 

var våbenkammeret , og der var dybe kældere , 
hvortil løngange førte , og som gemte kostbarheder , 
ingen vidste tal på . 
Tit og mange gange var der da også holdt 
prægtige fester i det gamle palads på st . Lorenzos 
torv . 
I vinhøstens tid , ved årsskiftet , i karnevalsdagene 
og ellers , når lejlighed gaves , samledes 
genuas fornemme mænd og skønne kvinder i de 
store sale . Så blussede faklerne , musiken klang , 
og dansen gik over gulvet . Mangen sejr for 
slægten og dens parti var fejret , mangen blodig 
sammensværgelse stiftet , mens bægrene gik rundt 
om doriaernes bord . 
Men på den tid , da det skete , som her skal 
fortælles , var der stille i huset som i en grav . 
Om så hele genua stod i fest , var doriaernes 
palads mørkt og lukket . Aldrig lød musiken i 
dets sale , aldrig trådte en gæst over dets tærskel . 
De grønne ranker groede langt over muren ; 
på taget havde en flok herreløse duer bygget 
rede . 
Hver morgen til bestemt tid listede en gammel 
tjener gennem døren til skippergaden og kom 
lidt efter igen med sine indkøb . Om nogen spurgte 
ham , rystede han blot på hovedet og svarede 

ikke , og når døren havde lukket sig efter ham , 
var hvert spor af liv i huset forsvundet . 
Men sømændene , som sejlede ind i genuas 
havn , så ofte en kvinde , som sad i loggiaen 
med hånd under kind og stirrede ud imod havet . 
Somme tider løb en lille dreng og legede på 
trappen ved hendes fødder . Somme tider flokkedes 
duerne om hende og åd føden , hun kastede 
til dem . Men mest sad hun ene og stirrede 
når så sømændene spurgte , fik de at vide , 
at kvinden var husets herskerinde , Fru Laura , 
og at hun havde boet ene i det gamle hus , siden 
hendes dreng var født for fem år siden . Og 
ellers var genueserne villige nok til at fortælle om 
hende , hvad de vidste . 
Hun var engang den skønneste dame i staden 
og dertil så mild og god , at selv de andre 
skønne kvinder elskede hende . På den tid farvede 
alle genuas damer deres hår gult , fordi 
moden bød det ; Fru Laura alene behøvede det ikke , 
da hendes havde en naturlig gylden glans og lå 
over hendes hvide pande som en krone . Ingen 
havde en fod og en hånd så lille som hun ; om 
hendes øjne sagdes det , at de var milde og moderlige 
som Madonnas , og hendes stemme vai- så 
vidunderlig , at der gik ry af hendes sang langt 

ud over republikens grænser , og Provences troubadurer 
kom for at høre den . 
Da hun havde fyldt sit sekstende år , stod 
hendes bryllup med Matteo Doria , og ingen i genua 
mindedes større glæde og prægtigere fest . 
Hun herskede i det gamle hus på st . Lorenzos 
torv som en dronning , og alle priste Matteo 
og hans lykke . Ingen tigger gik uhjulpen fra 
hendes dør . Ingen havde et ondt ord at sige 
hende på , og hendes dyd blev så meget mere 
berømmet , som livet i genua dengang var overmåde 
letfærdigt . 
Så fødte hun en søn , som i dåben tik navnet 
Livio . Og to dage efter , en morgenstund , blev 
alle husets folk med undtagelse af en gammel 
tjener og to terner sendte bort til et landsted 
udenfor byen . 
Der var ingen af dem , der kunne sige hvorfor , 
så det hjalp ikke , man spurgte dem . De vidste 
blot , at husherrens ansigt havde været blegt som 
Fru Lauras , at de to havde stirret i hinandens 
øjne , som om de aldrig skulle ses mere , og at 
Matteo var stegen om bord i sin galej i samme 
stund , hans folk havde forladt huset . 
Så vidste genueserne at fortælle de fremmede 
sømænd , hvorledes Matteo Doria fra den dag af 
bestandig for over havet i sin hurtigsejlende galej . 

snart fulgte han sine skibe til havnene , hvor 
de skulle losse og lade deres kostbare frugt , snart 
kæmpede han med saraceniske sørøvere og venetianske 
kapere ; snart gæstede han de fremmede 
købmænd og herrer , med hvem han stod i handelsforbund . 
Der gik mange sagn om hans færd på 
søen , og intet af dem var ham til skam . 
Kun én gang om året kom han hjem . 
Når så han havde fortøjet sit skib ved 
havnebroen , gik han ene i land og op til sit hus . 
Der dvælede han en times tid eller to , steg så 
atter om bord på galejen og sejlede bort . 
Hver gang rygtet om hans ankomst fløj over 
staden , løb frænder og venner til havnen , og der 
stod en stor skare , når han kom tilbage fra besøget 
i sit hus . Men han skød dem til side , affærdigede 
dem med muntre svar eller hvasse , eftersom de 
spurgte til , og var borte igen , før de fik besindet 
sig . 
Og Fru Laura sad atter ene i det stille hus . 
Den gamle tjener gik ud og ind , rankerne groede 
vildt over muren , og duerne flagrede på taget . 
Som vennei’ og frænder havde fristet Matteo , 
sådan prøvede de jo også på at trænge ind 
til Fru Laura og få rede på hemmeligheden . 
Men det lykkedes ingen at få hende i tale . 
Af og til hændte det jo også , at et lystigt 

selskab på sin vej gennem skippergaden standsede 
foran husets port og forlangte at indlades . 
De kaldte på hustruen med alle hånde spøg 
og spot : 
„ Er Matteo rejst fra dig , så tag dig en 
anden . Kom ud , og vælg . Der er mænd nok i 
genua , som priser din dejlighed . “ 
„ Har du tabt dit gyldne hår , siden du ikke 
mer tør vise dig blandt genuas damer ? “ 
Men hvordan de råbte , og hvor meget de 
dundrede på porten , kom der aldrig et svar . 
Huset stod mørkt og tavst , rugende over sin 
hemmelighed . 
Og da ingen vidste noget , fortaltes de forunderligste 
ting , som blev troede i dag og glemte 
i morgen . 

andet kapitel . 
Fru Laura . 
Så var det en aften i vinhøstens tid , som 
er den skønneste i genua . 
I havnen lå skibene side om side , så tæt , 
at der kun var et smalt farvand frit i midten . 
For til vinhøsten skulle alle søfolk hjem , om det 
da på nogen måde var muligt ; selv midt i krigen 
var det hændt , at den genuesiske flåde sejlede 
til fædrenebyen for at holde rast en stund , 
inden den atter drog mod fjenden . 
Staden var fuld af folk , som larmede og 
sang i gaderne . Bysvendene havde møje med at 
holde orden og brød sig heller ikke synderlig 
derom ; de var glade med de glade , og det var 
kun hist og her , man så dem slæbe en drabsmand 
til fangetårnet . Om det så var brovagten 

yderst på molen , havde den forladt sin post og 
tog del i lystigheden . 
Som nu larmen var på det højeste , kom en 
galej roende ind havnen . 
Tungt trak slaverne de brede årer . Man 
hørte deres lænkers raslen , årernes plask i vandet 
og engang imellem et råb af formanden eller 
et slag af hans svøbe , når en af slaverne ikke 
gjorde sit arbejde til hans tilfredshed . På dækket 
sad halvhundrede jærnklædte mænd i klynger 
og talte sagte sammen . 
I forstavnen stod Matteo Dorio støttet til sit 
sværd , stirrede ind mod staden og lyttede efter 
gildeslarmen derinde fra . Engang imellem talte 
han med sin høvedsmand , som stod ved siden af ham . 
Da galejen langt om længe havde fundet en 
plads , hvor den kunne fortøje , gik Matteo i land , 
men ikke alene , som han plejede . Han bød ti 
fuldt væbnede mænd følge sig , og i spidsen for 
dem banede han sig vej gennem skippergaden , 
hvor trængselen og larmen var vildest . 
Da han var kommen til sit hus , gav han det 
aftalte tegn og blev straks efter indladt . Så bød 
han sine mænd blive i loggiaen , til han kaldte på 
dem . Tavse satte de sig på trappen og så 
ned i gården , der var mørk under de store træers 
skygge ; et par af dem hviskedee sammen om det 

sælsomme hus , hvor der hverken var lyd eller 
lys . Månen skinnede på deres blanke rustninger , 
engang imellem kurrede duerne på taget , 
og larmen fra byen lød bestandig stærkere . 
Matteo gik igennem de store , stille sale i sit 
fædrenehus , fulgt af den gamle tjener , der havde 
lukket ham ind , og som hele tiden talte sagte og 
ivrigt til ham . Til sidst kom han ind i et stort 
rum , hvis bageste del var oplyst af to fakler , 
som var fastgjorte i væggen . Matteo blev stående 
i mørke på dørtrinet og så derhen . 
Fru Laura sad på en løjbænk med hænderne 
foldede i sit skød . Hendes lange , hvide klædning 
flød ud over gulvet , helt hen til Livio , der lå på 
et tæppe ved hendes fødder og sov med hovedet 
på en pude . Så var der to kvinder , en gammel , 
som lå på knæ på gulvet og så på drengen , 
og en ung , som slog væven og sang dertil . 
Matteo biede , til sangen var endt . Så gik 
han hen til løjbænken , lagde sig på knæ ved 
siden af sin hustru og kyssede hendes hænder . 
Fru Laura blev ikke forundret over at se ham . 
Hun smilte sørgmodig , bøjede sit ansigt ned mod 
ham og sagde stille : 
„ Så har du fået mit budskab , Matteo ? “ 
Han nikkede og satte sig ved siden af hende 
på løjbænken . 

„ Er du beredt ? “ spurgte han . 
„ Det har jeg været længe . Hver dag i den 
sidste måned har jeg spejdet efter dit skib fra 
loggiaen . Se , der står mit rejseskrin . Og Julie 
og Marie er rede . “ 
„ Jeg kunne ikke komme før , “ sagde Matteo . 
„ Vi kan sejle i denne time , om du vil . “ 
Han tog hendes hænder og så hende ind i 
øjnene ; men hun rystede bedrøvet på hovedet . 
„ Nej , Matteo , “ sagde hun , „ der er ingenting 
anderledes . Det var kun min store hjerteangst , 
som bad dig komme . “ 
Matteo sukkede . Så løftede han Livio op fra 
gulvet og kyssede hans røde mund . 
„ Hvor skal vi hen , moder ? “ spurgte drengen , 
halvt i søvne . 
Da opdagede han sin fader og rakte armene 
mod ham med et råb . Matteo satte ham på sit 
knæ og sagde : 
„ Vi skal ud over havet , Livio . På et stort 
skib skal vi sejle mange dage , mens solen skinner . 
Du skal se fiskene i vandet og slaverne , som 
drager de tunge årer . En hjælm skal du få 
og et sværd som en rigtig krigsmand . Ja — og 
en gylden brynje . “ 
„ Og hvad så mere ? “ spurgte Livio . 
„ Så kommer vi til et land , hvor der er godt 

at være . Der skal vi bo i et dejligt slot , som er 
mit og dit og din moders . Der er blomster i 
lunden og dyr og fugle , som kommer , når du 
kalder . Der skal du løbe og lege den hele dag , 
og jeg skal altid være hos dig . “ 
Fru Laura så på dem og smilte . 
„ Hvad hedder så det vidunderlige land ? “ 
Spurgte hun . 
„ Makra , hedder det , “ sagde Matteo . „ Og fjernt 
ved Asiens kyst ligger det , gemt mellem hundrede 
herlige øer . Den mand , som hersker over det og 
mange andre lande , er en mægtig herre og dertil 
min fuldtro ven . “ 
Fru Laura gav den gamle tjener og ternerne 
befaling til at bringe hid , hvad de skulle bruge 
på rejsen . De kom med skrin og tæpper og 
forværkskåber , og imens sad Matteo og talte med 
sin søn . Så satte han ham ned på gulvet og 
rejste sig , men beholdt drengens hånd i sin . 
„ Nu er det tid , “ sagde han . 
Da drønede pludselig tre stærke slag gennem 
huset . 
De så alle sammen på hinanden og lyttede . 
Den yngste af kvinderne skreg og løb mod døren , 
men Matteo standsede hende med et ord . 
Nu lød slagene igen , men stærkere . 

„ Det er på porten til torvet , herre , “ sagde 
den gamle tjener . 
„ Hvem banker på min port i nat ? “ råbte 
Mateo med myndig røst . 
En stemme , der var stærkere og myndigere 
end hans , svarede dernede fra : 
„ Matteo Doria eller den , som i hans navn 
byder over dette hus , luk op i den hellige rets 
navn . “ 
Matteo greb sig med begge hænder til hovedet 
og veg tilbage fra vinduet . Han vendte sig 
imod Fru Laura , der var sunket om på løjbænken , 
dødbleg og med forvildede øjne . 
„ Det er dem — det er for sent , “ sagde hun . 
Men Matteo sprang frem i hallen og gav et 
stød i sin fløjte . Et øjeblik efter stod hans mænd 
foran ham . 
„ Roberto  .  .  . Silveo  . . . Til porten i Skippergade 
 . . . Se efter , om den er spærret . “ 
Mændene løb , og før lyden af deres skridt 
var hendød , lød de tre slag på porten for tredje 
gang . 
Matteo drog sit sværd , og hans mænd gjorde 
det samme . Ingen i hallen talte et ord ; ternerne 
græd , den gamle tjener løftede sine hænder imod 
himlen . 
Mændene kom tilbage og berettede , at porten 

til skippergaden var brudt op , og gården fyldt 
med over hundrede bysvende . Matteo rådslog 
sagte med dem . Slagene drønede på porten mod 
st . Lorenzos torv . Det var øksehug nu ; de kunne 
høre , hvor de svære bjælker gav sig og faldt . 
Da lød der gennem hallen et skrig så skærende , 
at de alle for sammen . 
„ Herre  .  .  . Herre ! “ 
Det var den gamle kvinde , der skreg . Hun 
kastede sig over løjbænken , hvor hendes frue lå , 
og nu så de alle , at Matteos hustru havde stødt 
en dolk i sit bryst . Heftet glimtede mod hendes 
hvide klædning , der allerede var gennemtrukken af 
blod . 
De trængte sig om hendes leje . Matteo drog 
dolken ud og kastede den på gulvet . Han lagde 
sin arm under hendes hoved , kyssede hendes 
pande og hendes mund og sagde hende tusinde 
gode ord . 
Hun prøvede på at rejse sig , men kunne 
ikke . Hendes lange , gyldne hår flød ud over 
løjbænken , hendes fingre greb krampagtig om 
Matteos . Hun vendte ansigtet mod Livio , der stod 
skrækslagen og stum , med ville øjne . 
„ Livio  .  .  . Matteo  .  .  . “ 
Hun sagde noget , ingen kunne høre . Nu lød 
2 

det , som om hun sang . Så løftede hun pludselig 
sine arme i vejret , lod dem falde og var død . 
Matteo lå over hende , med ansigtet trykket 
mod hendes bryst . Mændene stod tavse , støttede 
til deres sværd , den gamle kvinde jamrede 
lydeligt . 
Pludselig lød der hastige skridt udenfor , og 
og en høj munk trådte ind i hallen . Med ham 
fulgte tre mænd i lange sorte kapper : deres våben 
raslede under kapperne ; de gik , når munken 
gik , og stod stille , når han stod stille . 
Matteos folk veg tilbage og lod munken gå 
helt hen til løjbænken . Der stod han en stund 
og stirrede på Fru Laura og hendes ægteherre , 
der ikke havde løftet sit hoved eller givet noget 
tegn på , at han vidste , hvad der foregik omkring 
ham . 
„ Sig bysvendene , at de kan gå bort , “ sagde 
munken . „ Hun vi søgte , har dømt sig selv og unddraget 
sig straffen . “ 
En af hans mænd gik . Livio løb hen til sin 
fader og råbte : 
„ Fader , fader ! Hvad vil den mand ? “ 
Matteo løftede sit hoved og så sig om i 
hallen . Så rejste han sig med møje , tog sit 
sværd , som lå på gulvet , og stak det i balgen . 
„ Kender i mig , Matteo Doria ? “ spurgte munken . 

Matteo så på ham med døde øjne og nikkede . 
Så bød han en af sine mænd gå til 
våbenkammeret og bring lanser og hellebarder . 
„ Jeg er Broder manfredus , genuas inkvisitor , “ 
Sagde munken . „ Der er rejst en svær anklage 
mod eders hustru . Jeg kom for at føre hende for 
den hellige ret . “ 
„ Min hustru er død , fader , “ sagde Matteo . 
Munken greb ham i armen og bragte sit ansigt 
tæt til hans . 
„ Ved i , hvud loven byder , Matteo Doria ? “ 
„ Min hustru er død , “ sagde Matteo igen . 
„ Men i lever , Matteo , “ sagde Broder manfreders 
med stærkere stemme . „ Og den , som formener 
den hellige ret adgang til sit hus , hans 
hus skal jævnes med jorden . Og den , som huser 
en kætter og er vidende derom , han skal hensættes 
i fængsel på kirkens nåde . Men den , 
der forkastede den hellige kirkes lærdomme og 
ikke afsvor sin vildfarelse , han skal brændes på 
bålet , hans ejendom fortabes , og hans børn ingen 
sinde kunne forlenes med embede eller magt . “ 
Matteo satte sig på løjbænken og tog Fru 
Lauras kolde hånd i sin . 
„ Hvem borger mig for , at i ikke delte eders 
hustrus gruelige vildfarelse ? “ spurgte munken . 

Matteo rystede på hovedet og mødte rolig 
munkens blik . 
„ Nej , “ sagde han . „ Det var altid mit hjertes 
sorg , at hendes tanker forvildedes . Og var han 
her , som førte hende bort fra den rene lære , så 
ville jeg dræbe ham på stedet . “ 
„ Hvem var han ? “ spurgte munken . 
„ Jeg ved det ikke , “ sagde Matteo . „ I mange 
år for jeg hvileløs over havet og kom kun en 
en sjælden gang til genua . Jeg kæmpede med 
saracenere og venetianere og pisanere , jeg købte 
og solgte og øgede mit gods , og aldrig en time 
på dagen var mine tanker fra hende , der stødte 
dolken i sit bryst ,da i slog på min port i denne 
nat . “ 
Den mand , der var gået til våbenkammeret . 
Kom med favnen fuld af lanser og hellebarder og 
stillede dem raslende i en krog af hallen . Ingen 
lagde mærke til ham ; de så alle på Matteo og 
munken , der stod med korslagte arme og rynket 
pande . 
„ I var vidende om hendes kætteri , Matteo 
Doria , “ sagde munken . „ Det er mig nok . “ 
Matteo stirrede hen for sig , som om han slet 
ikke hørte den andens ord . 
„ Jeg ved ikke , hvordan det var , “ sagde han , 
„ men hun var anderledes end andre . Jeg er kun 

en ulærd adelsmand og kriger , og jeg forstod ikke , 
hvad hun sagde til mig om sin nye tro — uden 
det ene , at ægteskabet var en synd , og at gud 
forbød hende at elske sin husbond . “ 
„ God kvinde skal have prygl , og slet kvinde 
skal have prygl , “ sagde Broder manfredus . „ I 
skulle tugtet eders hustru , mens det var tid . “ 
Matteo så på den dødes ansigt og smilte 
sørgmodig . 
„ Jeg ved kun , at hun var bedre end jeg , “ 
Sagde han , „ renere og mildere end nogen , jeg 
kender . Hver dag bad jeg til den hellige jomfru , 
at hun ville oplyse hende om hendes vildfarelse . 
Hvert år kom jeg hertil for at se , 
om min bøn var hørt . Så var det , hun frygtede 
for , at hendes brøde skulle komme for lyset . Hun 
hørte , hvorledes den hellige ret for frem i majland 
og i Provence , og en dag skikkede hun mig 
bud , om jeg ville tage hende bort til et land , 
hvor hun kunne leve i fred . “ 
„ Da slog hendes samvittighed hende , “ sagde 
munken . 
„ Hun ræddedes vel for døden på bålet , “ 
Svarede Matteo rolig . „ Men mest frygtede hun for , 
at pinslerne skulle få hende til at afsværge sin 
tro . “ 
„ Så havde hun været en menederske og tifold 

værdig til døden , “ sagde Broder manfredus . „ Den 
som falskelig med læberne afsværger sin vildfarelse 
og huser den endda i sit hjerte , for ham 
er ingen nåde . “ 
„ Måske , fader , “ svarede Matteo . „ I holder 
dommedag over de levende , men gud over de 
døde . Jeg har den tro , at helgene i himlen går 
i forbøn for hende for hendes rene sjæls skyld . “ 
Han sad lidt og stirrede . Så sagde han , 
rolig som før : 
„ Jeg havde fundet det land , hun længtes 
imod . Den mand , som er dets hersker , har ikke 
hendes tro og ikke min , men han er mild og retfærdig . 
Han under enhver sin gud . I hans rige 
bor mange hånde mennesker , og ban er fader 
for dem alle . Der står mit slot i fagre lunde og 
venter forgæves på hende , som nu er død . “ 
„ Hvad hedder det land ? “ spurgte munken . 
„ Jeg skulle vel sige jer det , for at i kunne 
drage derhen og forstyrre dets lykke ? “ sagde 
Matteo . „ Der er ingen præster i det land . Der 
er jøder og vantro muselmænd og arme hedninger . 
Ofte har jeg dvælet der . I mit Kammer står et 
billede af frelseren på korset ; foran det knælede 
jeg morgen og aften og bad til den hellige jomfru 
for hendes sjæl , som nu er død . Kan hænde , hun 
havde afsvoret sin vildfarelse , om hun var kommen 

derover og havde levet uden angst og samvittighedsbid . “ 

munken gik lidt frem i hallen , hvor hans 
mænd stod , og pegede på den døde . 
„ Tag den døde kætterske , og bær hende til 
klosterfængselet , “ sagde han . Endnu i denne nat 
skal hendes sag blive undersøgt , og findes hun 
skyldig , skal hendes lig lægges på bålet , inden 
ugen er omme . “ 
Matteo sprang op og så på munken med 
flammende øjne . 
„ Raser i , munk ? “ spurgte han . 
„ Jeg gør , hvad loven byder , “ svarede Broder 
manfredus rolig . „ Og jeg gad se den , som vover 
at sætte sig op imod den hellige ret . “ 
„ Så se ham her ! “ råbte Matteo . „ Eders 
griske hænder skal ikke røre ved hende , jeg 
holdt i mine arme . “ 
I det samme vendte han sig mod de tre sortklædte 
mænd , der gik henimod løjbænken , og slog 
den forreste af dem i panden med sin knyttede 
hånd , så han styrtede til jorden med et stort 
bulder . 
„ Hid mine mænd ! “ råbte han . „ Tag hellebarderne , 
og dan en båre af dem . Læg tæpper 
over dem  .  .  . bring fakler  .  .  . så bærer vi Fru 
Lauras lig til havnen . “ 

„ Grib Matteo Doria ! “ råbte munken overlydt . 
„ Jeg anklager ham for kætteri og modstand mod 
den hellige ret . Forbandelse ramme hver den , 
der hjælper ham i hans ugudelige forehavende ! “ 
En af de sorte mænd lagde sin hånd på 
Matteos arm . Men han sprang et skridt tilbage 
og svang sit sværd . 
„ Ved alle hellige mænd , munk , “ råbte han , 
„ den , der lægger hånd på min hustrus lig , 
slår jeg ned som en gal hund , var han end paven 
i rom . “ 
Munken veg tilbage , og mens han udstødte 
de grueligste forbandelser , bød Matteo på ny sine 
mænd danne båre af hellebarderne . De gjorde , 
som han sagde . Den gamle Maria bredte tæpper 
over båren , nogle kom med fakler , og Matteo 
lagde den døde på tæpperne . Så løftede de 
båren på deres skuldre , og Matteo vendte sig 
endnu engang til Broder manfredus : 
„ Jeg har sagt eder sandheden , munk , som er 
den , at min hustrus kætteri var mit livs sorg og 
forfærdelse . Nu er hun død for sin egen hånd 
af skræk for eders hævn . I denne nat drager jeg 
herfra med min galej og sænker hendes legeme i 
havet , jeg for over de mange onde år , jeg længtes 
mod hende og ikke turde komme . “ 

„ Den hellige ret skal ramme dig , hvor du 
er ! “ skreg munken . 
Matteo svarede ikke . Med et råb bød han 
sine mænd begive sig på vej og gik selv i spidsen 
for dem gennem de store sale og loggiaen , 
over gården og ud i skippergaden . 
Højt på deres skuldre bar mændene Fru 
Lauras lig . Hendes gyldne hår flød ud over 
båren , og blodet plettede hendes hvide klædning . 
De svingede deres fakler , og sværdene blinkede i 
lyset . 
„ Doria ! Doria ! “ råbte de . 
Mængden stimlede sammen om det sælsomme 
ligtog , og der var ingen så beruset , han blev jo 
ædru ved det , han så . Højt råbte de Fru Lauras 
navn og Matteos . 
„ Se , se , hendes blod ! “ skreg kvinderne . „ Hun 
var genuas skønneste dame ! Matteo har dræbt 
hende ! Hvor er drengen ? Kan i se drengen ? 
Se hendes guldhår ! “ 
Så veg de bange til side for Broder manfredus , 
der løb barhovedet efter toget og svingede 
med armene og råbte : 
„ Grib dem ! Grib kætterne ! Forbandelse over 
hver den , der ikke lyder mit bud ! “ 
„ Doria ! Doria ! “ 
Matteo gik forrest med sit dragne sværd højt 

løftet . Han stirrede frem for sig , som om han 
hverken så eller hørte , mens hans lange sorte 
hår flagrede i vinden . Var der en af hans frænder 
eller venner , der løb til og greb ham i armen , 
så stirrede han på ham , som om han ikke kendte 
ham , og rev sig løs og gik videre . 
„ Doria ! Doria ! “ 
Alt som toget skred frem , var der flere og 
flere , der mindedes doriaernes magt og hæder . 
En havde kriget mod venetianerne under en Dorias 
anførsel , en havde fået en gave af hans hånd ; 
en skyldte ham sit embede , og en sit gods . Og 
eftersom de var så mange , og vinen havde hidset 
deres mod , vendte de sig mere åbenlyst mod 
inkvisitorerne , hvem alle hadede og frygtede . 
„ Bort med præsterne ! Ve over inkvisitorerne ! 
Doria ! Doria ! “ 
Det blev til et råb , der fyldte hele gaden . 
En af de sorte mænd blev grebet bagfra og kastet 
til jorden og trampet ihjel af den rasende hob . 
Broder manfredus så , at han var magtesløs . Så 
vendte han om og gik tilbage til sit kloster , og 
hvor han kom , veg mængden til side for ham , 
så han fik bred vej . 
Omsider nåde ligtoget havnen . 
Fru Lauras lig blev lagt på dækket , og alle 
mændene gik om bord . Så lød kommandoråbet , 

og galejen satte sig langsomt i bevægelse . De 
tunge årer faldt plaskende i vandet ; faklerne , 
der var fastgjorte i dækket rundt om den døde , 
viftede og lyste ud over det sorte hav og de mange 
skibe , der lå fortøjede side om side . 
Inde på land stod mængden og skreg , så 
det lød langt ud over vandet : 
„ Doria ! Doria ! “ 
Men oppe i det gamle hus på st . Lorenzos 
torv løb Livio gennem de store sale . 
„ Fader , fader , tag mig med ! “ 
Med møje fangede tjeneren og den gamle 
Maria ham ind og fik tysset ham i ro . 
„ De glemte dig , barnlille , de glemte dig , “ 
Sagde hun og græd over ham . 
Næste morgen bragte de drengen til podestaen , 
som var hans moders slægtning . 

tredje kapitel . 
Livio . 
Matteo Doria kom aldrig tilbage til genua . 
I det første år efter den nat , han sejlede 
bort med sin hustrus lig , hændte det af og til , 
at et genuesisk skib mødte hans galej på havet 
eller i en fremmed havn . Men ingen kunne sige , 
at han havde talt med ham , thi han undveg bestandig 
sine landsmænd . 
Siden sagdes det , at han var død på Krim , 
hvor han ofte besøgte en tartarhøvding , med hvem 
han plejede venskab . Men ingen vidste noget bestemt 
derom , og efterhånden hørte genueserne op 
med at tale om ham . 
Broder manfredus havde straks stævnet ham 
for den hellige ret og påstod alt hans gods forbrudt 
til kirken . Men så stor var doriaernes 

magt , at de kunne drage sagen i langdrag fra år 
til år . Da så pave honorius udsendte en Bulle , 
hvori han mildnede straffen for kætternes børn , 
og manfredus kort efter døde , var der ikke mere 
nogen , som bestred Livios arveret . 
Han blev boende i podestaens hus , indtil han 
var atten år , og havde til formynder sin faders 
halvbroder , der hed Andreola . 
Det var en sær gammel mand , der boede i et tårn , 
som lå lidt udenfor genua ved rapollovejen , og 
som engang var bygget til værn mod pisanerne . 
Øverst i tårnet havde han sit Kammer , der 
var fuldt af gamle fohanter , kort og underlige 
instrumenter . Der tilbragte han sin meste tid og 
var ikke glad , når han fik besøg , hvad da også 
kun sjælden hændte . Det eneste menneske , han 
havde hos sig , var en gammel , døv tjener , som 
havde fulgt ham fra hans ungdom og ikke ville 
forlade ham , skønt han troede , han havde mistet 
sin forstand . Men genueserne troede , at Andreola 
gjorde guld , og præsterne havde ham mistænkt for 
trolddom . 
Engang hvert halve år red han ind til staden 
og lod forvalteren aflægge regnskab over Livios 
gods . Derefter begav han sig til podestaens hus , 
spurgte sin myndling , om han var en god dreng , 
og om der var noget , han ønskede . Så red han 

hjem til sit tårn og begravede sig mellem sine 
bøger . 
Da Livio var atten år gammel , havde han 
lært , hvad adelige drenge på den tid lærte i 
genua , og kunne det bedre end de fleste . Han 
fægtede bedre og red bedre og sejlede dristigere 
på bugten . Desuden kunne han læse og skrive 
en smule og digtede skønne Vers . Han var meget 
smuk , høj og stærk og havde sin moders gyldne 
hår og blå øjne . I sit fjortende år havde han 
dræbt sin hovmester , der ville tugte ham . Oftest 
var han glad ; men stundom faldt der over ham 
et tungsind , der var helt unaturligt for hans 
alder . 
Han flyttede ind i doriaernes palads på st . 
Lorenzos torv og begyndte at leve som en ung 
mand , der ikke vidste ende på sin rigdom . 
Fest fulgte efter fest , den ene prægtigere end 
den anden . Jo mere han drak af den røde vin , 
des stærkere blev han , mens hans fæller faldt berusede 
under’ bordet . Genuas skønne kvinder 
kappedes om at vinde ham , og han lod dem ikke 
bede forgæves . Han havde flere elskerinder- end 
nogen anden mand i staden , og før han havde fyldt 
sit tyvende år havde han dræbt fem mænd i 
tvekamp . 
Han gik i tvefarvede silkeklæder , den ene 

side rød , den anden gul , skønt det var forbudt af 
rådet . Ofte yppede han klammeri i gaderne , 
når han og hans venner kom hjem fra et gilde , 
ja , en gang dræbte han lige udenfor podestaens 
palads en bysvend , der ikke hurtig nok gik af 
vejen for hans hest . Ofte blev han idømt svære 
Beder . Han betalte dem og lo . 
Stundom fornærmede han i kådhed grovelig 
hæderlige borgere , der intet ondt havde gjort ham ; 
men straks efter kunne han gøre fuld og oprigtig 
bod . Stundom oprørtes han over uret , han så . 
En dag blev tyve slaver førte ovei- torvet for at 
bringes om bord på et skib , der gik til Tunis . 
Da Livio så dem , drog han sit sværd , skar deres 
bånd over og gav dem fri . Derefter kastede han 
sin pung til slavefogeden og gik bort , som om 
intet var hændet . 
Allermest morede det ham at spotte og forhåne 
præsterne , og mange var de forbandelser , 
de fromme mænd udøste over ham . 
En nat opførte han således et stort narrespil , 
idet han og fem af hans venner ved nattetid 
bankede på franciscanerklosterets port , formummede 
som fattige pilgrimme , der bad om husly . 
Da så de vare indladte , anrettede de et grueligt 
spektakel , drak nogle af munkene fulde , klædte 
dem nøgne af og slæbte dem ud på gaden , hvor 

de blev fundne næste morgen til skam og skændsel 
for deres hellige stand . 
Biskoppen tog ham for sig og talte så mildt 
og fyndigt til ham , at han blev helt bevæget . Han 
lovede bod og bedring og tænkte på en rejse til 
det hellige land ; men dagen efter havde han glemt 
det . 
Mod sine tjenere var han aldrig den ene dag 
som den anden , og ikke anderledes mod sine venner . 
Han kunne være gavmild og god over al måde 
og straks efter trættekær og ond , men når han 
rakte sin hånd mod en mand og bød ham sit 
venskab , fik han aldrig nej , om også han lige 
forud havde tilføjet manden en blodig fornærmelse . 
Blandt hans tjenere og vasaller var der ingen , 
som ikke gladelig ville døet for ham . 
Der var mange i genua , der forargedes over 
hans ville liv , men der var flere , der lo . For 
ikke blot var han rig og smuk , tapper og gavmild , 
men al den velstand , handelen bragte til byen , 
havde gjort borgerne overvættes letsindige . Præsterne 
og munkene , som var dem , han krænkede 
hårdest og oftest , havde aldrig nydt stor anseelse 
i republiken . De tog deres rigelige part af det 
mammon , der strømmede til byen , og genueserne 
]• , når de prædikede om livets hoffærdighed 
og kødets spægelse . Hver mand i genua vidste 

da også at fortælle artige ting om de fromme 
mænds og kvinders liv bag klosterets mure . 
Alt som tiden gik , tiltog Livios tungsind bestandig , 
og når det kom over ham , talte han kun 
med en , den gamle Maria , som havde været til 
stede den nat , hans moder døde . 
Hun boede endnu i det gamle hus på st . Lorenzos 
torv , og der gik ingen dag , hvor ikke Livio 
besøgte hende . Mest kom han om aftenen , når 
dagens fest og gøgl var til ende , og om han 
havde været aldrig så lystig og vild , blev han 
straks alvorlig , så snart han satte foden i den 
gamles Kammer . 
Ofte kom han om natten eller hen ad morgengry . 
Så satte han sig på løjbænken , hvor hun 
lå , og sad tavs en stund og stirrede . Hun vågnede , 
blot hun hørte hans trin udenfor , og lagde 
sin rynkede , gamle hånd på hans unge . 
Når så han havde blod på sin hånd eller 
sine klæder , kunne hun bryde ud i Jammer : 
„ Barnlille dog , hvad ondt har du nu øvet 
igen ? “ 
Da så han på blodpletterne og på den 
gamle og svarede , som om han rent havde glemt det : 
„ Ja vist , Maria . Jeg dræbte en mand . Men 
det var ikke mig  .  .  . ikke mig  . . ." 
Hun rystede på sit grå hoved og tænkte , 
3 

han var beruset , eller hans tanker forvildede , men 
elskede ham desto mere . 
Ellers talte de bestandig om det samme : om 
Fru Laura og den forfærdelige nat , da hun havde 
stødt dolken i sit bryst for ikke at falde i den 
hellige rets hænder . Om Matteo , der var så 
fortvivlet , at han havde glemt sin søn , og som nu 
var død et sted i fjerne , fremmede lande . 
Livio kunne ikke blive træt af at spørge , og 
den gamle kvinde tænkte aldrig på andet . Det 
var , som om hendes liv var standset ved den 
dag ; hvad der var hændet hende siden , syntes 
hende intet . 
Han spurgte , om Fru Laura var smuk , og 
Maria kunne ikke noksom berømme hendes skønhed 
og dyd . 
„ Ak , Livio , “ sagde hun . „ Den skønneste dame 
i genua vil takke dig , om du gør hende til din 
hustru , men ingen tid finder du nogen som din 
moder . Jeg var hos hende , fra hun blev født , og 
aldrig så jeg en sådan dejlighed , og aldrig så 
skønt , og rent et hjerte . “ 
Han spurgte om det kætteri , der havde drevet 
hende i døden . Men så blev den gamle bange 
og tyssede på ham . Hun rejste sig over ende 
og så sig sky om i kammeret . 
„ Tys barn . “ sagde hun . „ Et ord , der en 

gang er fløjet , kan ikke kaldes tilbage , og ingen 
er sikker for præsterne . “ 
Livio bøjede sig ned mod hende og sagde : 
„ Du skal sige mig , hvad du ved , Maria . “ 
„ Hvad skulle en stakkels kvinde som jeg 
vide ? “ sagde hun klynkende . „ Jeg ved ingenting 
.  .  . ingenting . Hold dig til den hellige kirke , og 
bed for din stakkels moders sjæl . “ 
En nat , de sad og talte sammen , kom den 
gamle uforvarende til at bekende , at det var Fru 
Lauras Terne , Julia , der havde forrådt hende til 
inkvisitorerne . Hun blev slagen af rædsel , da 
hun havde sagt det ; for Livio sprang op i det 
samme og løb ud af hendes Kammer . Hun kaldte 
på ham og skyndte sig efter ham , men han var 
borte . 
I tre dage så hun ikke noget til ham . Så 
kom han igen , satte sig hos hende på løjbænken 
og fortalte hende roligt , at han havde dræbt Julia . 
Han havde fundet hende i forstaden , hvoihun 
boede i et lille hus med sin ægtefælle , 
som var tømmermand . Da han udspurgte hende , 
havde hun i sin angst og forfærdelse givet fuld 
tilståelse , og så huggede han hende ned med 
sit sværd . Derefter havde han fremstillet sig for 
rådet , bekendt sin handling og erlagt den ringe 
bøde , det kostede at dræbe en ufri kvinde . Men 

genuas inkvisitor havde forlangt ham indkaldt for 
den hellige ret . 
„ Jesus Maria ! “ skreg den gamle . „ Så er du 
døden vis . “ 
Livio sagde , at han vel skulle værge sig , og 
efterhånden fik han den gamle beroliget . Så 
talte de atter om den nat , da inkvisitorerne brød 
porten op og kom for at føre hans moder til døden 
på bålet . Det blodige billede havde brændt sig 
ind i hans barnesjæl , så han aldrig kunne glemme 
det . Han så hende ligge død og bleg på løjbænken . 
Han så munkens store , vrede ansigt 
og de sorte mænd med maskerne  .  .  . han så dem 
bære båren ud af hallen og hørte faderens og 
munkens stærke stemmer . 
Men mest tænkte han på faderens ord om 
det land , hvorhen han ville føre Fru Laura . Atter 
og atter måtte Maria gentage hans ord om landets 
fryd og dets herlighed . 
„ Hvad kaldte han landet ? “ spurgte Livio . 
„ Jeg husker det ikke , “ sagde hun . „ Det var 
et sært navn , jeg aldrig har hørt før eller siden , 
og som er gået mig af minde . “ 
Men en nat , de havde siddet og talt så 
længe , at morgensolen skinnede ind i kammeret , 
slog hun pludselig hænderne sammen og råbte : 
„ Nu ved jeg det , nu ved jeg det ! “ 

han forstod hende ikke og så forundret op . 
„ Landet , din fader nævnede  .  .  . Landet , du 
altid spørger om  .  .  . Makra hedder det . “ 
Livio gentog navnet og rystede på hovedet . 
„ Jeg kender ikke det land , “ sagde han . 
„ Makra hedder det , “ sagde den gamle bestemt . 
„ Måske du finder det engang , når du 
drager ud i verden . Måske din faders grav er 
der . Måske lever han der endnu i sit slot . “ 
Næste dag red Livio ud til Andreola i tårnet 
på rapollovejen . 
„ Gud stå mig bi , “ sagde den gamle forskrækket , 
da hans forrige myndling trådte ind i 
hans studerekammer . „ Hvad skader dig , Livio ? “ 
„ Mig skader intet , farbroder , “ svarede Livio 
og så sig forundret om mellem de sælsomme ting 
i rummet . „ Jeg kommer for at spørge dig om 
noget . “ 
„ Så spørg , “ sagde Andreola . „ Min tid er 
knap . “ 
Livio satte sig på en stabel bøger , der lå 
på gulvet , og støttede hagen på sit sværdhefte . 
„ Det er et rart Kammer , du har , farbroder . “ 
„ Ja , jeg er godt tilfreds , “ sagde Andreola . 
„ Jeg klager ikke , når man lader mig i ro og ikke 
holder mig op med unyttig snak . “ 
„ Kender du landet makra ? “ spurgte Livio . 

Andreola så på ham og rystede på hovedet . 

„ Jeg har aldrig hørt det navn , “ sagde han så . 
Livio fortalte , hvad Maria havde sagt , men den 
gamle vismand lo hånligt . 
„ Ammestuesnak , “ sagde han . „ Der er ikke 
noget land i verden , som hedder makra . Der er 
ikke noget land i verden , hvor ulv og lam græsser 
fredeligt ved hinandens side , og menneskene 
under hinanden at tro , som enhver vil . “ 
Han vendte sig bort og fordybede sig atter i 
den bog , han havde læst i . 
„ Far vel Livio , “ sagde han kort . 
Men Livio blev rolig siddende . 
„ Farbroder , “ sagde han . „ Tror du på munkene ? “ 

Andreola for op af sin stol og så sig forskrækket 
om . 
„ Raser du , dreng ? “ sagde han vredt . „ Vil 
du bringe mig på bålet ? De dumme mennesker 
tror , jeg er en troldmand , fordi jeg ved mere end 
de , og gav jeg mig mindste blottelse , var jeg 
sikker på at blive slæbt for den hellige ret . Du 
skulle tænke på din arme moder . “ 
„ Det er just det , jeg gør , “ svarede Livio rolig . 
„ Tror du på munkene ? “ 
„ Vel gør jeg det , “ sagde Andreola . „ De grå 

og de brune og de sorte . Og kommer der gule 
og blå , så falder jeg ned og tilbeder dem . Det 
er mig alt sammen lige fedt , blot jeg fåi- lov at 
sidde med fred i mit tårn . Men slå du snarest 
de tanker af hovedet . Rid hjem til staden , og 
drik , og brug dit sværd , og fjas med pigerne , som 
det sømmer sig en genuesisk adelsmand . Og 
tænk ikke mere på det land  .  .  . hvad var det 
nu , det hed ? “ 
„ Makra hedder det , “ sagde Livio og gik . 
Kort tid efter blev den gamle Maria syg til 
døden . 
Livio var hos hende i hendes sidste stund , 
og da det lakkede mod enden , bad han hende 
inderligt sige ham , hvad hun vidste om hans moders 
kætteri . 
„ Det vil jeg , barnlille , siden jeg skal dø , og 
præsterne ikke mere kan nå mig . “ 
Hun lå lidt og kæmpede for at samle sine 
tanker . Så fortalte hun : 
„ Det var en munk , Livio , som fristede hende 
.  .  . i skriftestolen  .  .  . hun var jo så skøn . 
Hun var- ikke seksten år dengang . Hun kom til 
mig og fortalte mig det med grædende tårer , og 
så tit hun siden tænkte på det , græd hun bestandig 
og sagde , hun ville ønske , hun var død , 
siden verden var så ond . Så var det det år , 

hun gik svanger med dig , og hun var oppe i staglieno 
og besøge sin moster . Jeg var med hende , 
og hun var altid tungsindig . Hun sad i haven og 
talte med gartneren , som var en gammel , usselig 
mand , men forunderlig veltalende . Altid tav han , 
når jeg kom . “ 
Hun drog vejret dybt og havde møje med at 
fortælle . 
„ Og hvad så , Maria ? “ spurgte Livio utålmodig . 

„ Så var det en aften , hun bad mig følge sig 
hemmelig ud i skoven . Vi sneg os usete bort fra 
huset og kom til en hule , hvor hun gik ind . Jeg 
blev udenfor i skoven ; men da det varede så 
længe , listede jeg mig til at kigge ind . Hulen var 
fuld af mænd i lange , hvide klæder . Der var nogle , 
der holdt fakler , og nogle , der sang . Så var delen , 
der stod på en sten og prædikede , og foran 
ham knælede Fru Laura , og han lagde sine hænder 
på hendes hoved og velsignede hende med høj 
røst . Så talte han igen  .  .  . forfærdelige ord 
mod den hellige fader og præsterne . Men så 
blev jeg slagen af skræk og løb , det hurtigste 
mine ben kunne bære mig . “ 
Hun kunne ikke sige mere , men lå stille hen . 
Livio sad tavs med hendes hånd i sin . 
„ Livio , “ sagde hun pludselig . „ Hvad vil du 

vide det for ? vil du finde de mænd i de hvide 
klæder ? “ 
„ Det vil jeg , “ svarede han . 
„ Og vil du dræbe dem , fordi de gjorde din 
moder ondt ? “ 
Livio strøg hende over det tynde , grå hår 
og bøjede sig ned og kyssede hendes pande . 
„ Jeg ved det ikke , “ sagde han . „ Jeg har det 
som moder , Maria  .  .  . jeg er træt af livets skændsel 
og hoffærdighed . Måske de mænd kan lære 
mig noget bedre  .  .  . “ 
Den gamle pige rejste sig over ende og stirrede 
på ham med opspilede øjne . 
„ Jesus Maria ! “ råbte hun . „ Den hellige ret 
.  .  . jeg ser dig bunden til pælen  . . . og luerne 
slå over dig  .  .  . “ 
Så faldt hun tilbage på puden og var død . 
Livio stedte hende til jorden med en pragt og 
glans , som havde hun været hans egen moder . 
Derefter levede han sit liv som før i lystig galskab 
og tungsind . 

fjerde kapitel . 
Messen i genua . 
Livio havde haft det ondt i mange dage . 
Så stærkt havde hans tungsind været , at han 
var reden ud af byen , alene fulgt af en stum 
tjener , som hed Francesco og var den eneste , 
hvis nærværelse han kunne tåle , når ondet kom 
over ham . 
Ingen vidste , hvor han havde været henne . 
Hans frænder havde skikket bud til alle landstederne 
i omegnen , efterdi der skulle vælges ny 
øvrighed i genua , og slægten ville møde mandstærk 
for at røgte sit tarv . Men han var ikke 
at finde . 
En tidlig morgen kom han så ridende gennem 

den vestre port , der netop var åbnet for færdselen . 

og færdselen var stor . For den dag begyndte 
just genuas forårs-messe , som var det 
største marked i norditalien og hidkaldte folk selv 
langt borte fra . 
Det var da alt det , Livio kunne tvinge sin 
hest frem gennem de skarer , som strømmede ind 
i byen . Der var bønder på deres kærrer , vingårdsmænd 
fra omegnen , jøder , der listede sig 
duknakkede og ydmyge langs husrækken og tog 
mod puf og stød og hånsord uden at turde kny . 
Der var tyske købmænd ridende på stærke heste . 
Der var slavehandlere med listige eller ville ansigter 
og et følge af svende , der lignede bøddelknægte . 
Af og til kom også en drift af slaver , 
der forgæves løftede de bundne hænder imod opsynsmandens 
pisk . 
Så var der også fornemme karosser med 
ædle damer og ledsagede af væbnet følge . Der 
var riddere , som sad højt til hest og så ligegyldige 
ud over hoben . Der var munke , som gik i 
deres grove ordensdragt på bare fødder , og der 
var prælater , som agede mageligt i deres vogne 
og strakte hånden ud til velsignelse over mængden , 
som veg til side og knælede alle vegne , hvor de 
kom li-em . 

der var også landsbypræster , som kom med 
deres hustruer og børn , uanset at den hellige 
fader i rom længst havde befalet kirkens tjenere 
at leve i ugift stand . De havde nok fået hans 
bud oppe i de afsides Dale , hvor de levede . Men 
kun de , der var kede af deres kvinder , skilte sig 
af med dem . De andre levede fort , som de havde 
gjort før , passede gudstjenesten i deres lille kapel 
og var ikke deres sognebørn til nogen forargelse . 
Livio så slet ikke på mængden , der bølgede 
omkring ham . Han lagde ikke engang mærke til , 
når hans hest stod stille , fordi den ikke kunne 
komme frem , men stirrede frem for sig , som om 
han var ganske alene i verden . Hans pande var 
mørk , og hans tanker langt borte . 
Som nu hans hest gik fod for fod frem gennem 
gaden , var der nogen , der råbte hans navn 
fra et hus . Han så op og blev var på balkonen 
en skøn dame , til hvis gunst han nylig 
havde bejlet med meget held . 
Hun bøjede sig ud over balustret og smilte 
til ham . 
„ Hvor var i så længe , Livio ? “ spurgte hun . 
Livio standsede sin hest midt i trængselen , 
og folk blev stående og så på de to , så bysvendene , 
der løb og skreg og slog med deres 
stave , havde møje med at skaffe passagen fri . 

„ Jeg var i bjærgene , skønne dame , “ sagde 
Livio og bøjede sig dybt over hestens Hals . 
Han så på hende , og hans ansigt var mørkt 
som før . Hun lod et guldvirket linklæde falde 
og så på ham med strålende øjne , mens solen 
skinnede på hendes hvide Hals og brede barm . 
„ Og var kvinderne deroppe skønnere end jeg ? “ 
Spurgte hun . 
„ Dame “ , sagde Livio . „ Jeg er led ved skønne 
kvinder .  “ 
Hun blev rød af harme og trak sig fortørnet 
tilbage . 
Livio så ikke mere til hende , men sporede 
sin hest . Den sprang til og sparkede et menneske 
over ende . Der opstod et stort skrig , men Livio 
red videre uden at bekymre sig derom , og ingen 
vovede at standse den fornemme unge adelsmand , 
på hvis hastige sind , genueserne havde set så 
mange prøver . 
Den halve dag gik Livio ensom rundt i sit 
gamle hus på st . Lorenzos torv . Ingen vovede 
at tale til ham ; han slog en tjener , som meldte 
ham et besøg , og fornærmede blodig en nær 
frænde , der trængte sig ind i hallen , hvor han var . 
Så gik han op i den gamle Marias Kammer , 
dei- stod urørt , som det var i hendes levende live , 

og sad der en stund , men blev ikke lysere i 
sindet . 
Men da han havde siddet tavs ved sit taffel 
og uden at røre nogen af de lækre retter , kogemesteren 
skælvende bar frem for ham , bød han , 
at porten til torvet skulle åbnes , og en armstol 
hensættes på marmorfliserne udenfor . 
Da det var sket , satte han sig i stolen , lod 
porten lukke bag sig og sad der ganske ene og 
stirrede over vrimlen , der var større på st . Lorenzos 
torv end noget andet sted i staden . 
Tæt foran ham var der en gøglerbande , som 
legede med kugler og sværd og samlede de skillinger 
op , der blev kastede til dem . Så var der 
boderne , og udenfor hver bod stod en mand , som 
råbte højt med varerne . Der var boder med 
klæde og uldvarer , andre med læderarbejde , for 
hvilket genueserne var vidt berømte . Et sted 
falbødes der kostelige glasmalerier , et sted dyre , 
blanke våben . Der var veksellerernes boder , 
hvor købmændene bragte deres penge og fik kvittering 
for dem . Der var guldsmedenes kvarter , 
som var det fineste af dem alle , efterdi de havde 
forpagtet retten til at slå mønt af rådet og 
havde fuldt , op at gøre med at veje og prøve pengene , 
om de var gode  klippede . 
Der kom Karrer med uld , som væverne tingede 

om , og et sted var der en indhegnet plads , 
hvor slaverne stod og ventede på deres ny 
herrer . 
Og rundt mellem boderne bølgede mængden , 
der , alt som dagen led , blev mere og mere larmende . 

der var fuldt op af berusede folk , som faldt 
og blev liggende , indtil bysvendene om natten 
samlede dem op og kastede dem ind imod husrækken , 
forat de ikke skulle dø under vognhjulene . 
Der stod en munk og prædikede om døden og 
dommen , og rundt om ham var forsamlet en skare 
af genuas fornemme mænd og kvinder , der lo ad 
ham og abede ham efter . 
Livio sad og så på det . alt sammen . Han 
gengældte flygtigt de hilsener , han fik , og svarede 
ikke på de spottende ord , de forbigående damer 
og herrer henvendte til ham , da de så , han var 
i sit vrede lune og ikke ville have noget med 
dem at gøre . Til dem , der bad , kastede han 
penge og bød dem barsk gå bort , når de sagde 
ham tak . 
Så opstod der med et et stort spektakel 
på torvet . Folk trængtes sammen , og de , der 
stod bagved og ikke vidste , hvad det var , råbte 
højest . Bysvendene løb til og trængte sig frem , 

hvor stimlen var tættest , og derinde fra lød høje 
skrig : 
„ Slå jøden ihjel ! Han har klippet mønten ! 
Hug den vantro hund ned ! Han har udgydt 
Kristi blod ! Han har slagtet et kristent barn til 
sit offer ! Klyng ham op ! “ 
Livio så ligegyldig derhen . Men så skiltes 
hoben , og der kom løbende henimod ham en meget 
høj og tynd gammel mand med langt hvidt skæg 
og bange øjne . Han så slet ikke Livio og ville 
løbe forbi , men snublede i sine lange klæder og 
faldt lige for den unge adelsmands fødder . 
Mængden , som var efter ham , standsede et 
par skridt fra Livio , men truede med knyttede 
hænder og gentog sit råb : 
„ Slå jøden ihjel ! Slå jøden ihjel ! “ 
„ Frels mig , herre ! “ skreg han og klamrede 
sig til stolen , hvor Livio sad . 
Og enten nu Livio blev rørt over mandens 
angst , eller han som så ofte før fik lyst til at 
trodse mængden og sætte sin magt mod dens , så 
rejste han sig op , trådte mellem jøden og hans 
forfølgere og så med et roligt blik ind i de 
truende ansigter , der vendte mod ham . 
„ Hvem er den mand ? “ spurgte han . „ Hvad 
vil i ham ? Hvad har han gjort ? “ 

så skreg hundrede stemmer : 
„ Det er jøden Zutra fra Novara . Han har 
klippet mønten ! Han har ædt kødet af et kristent 
barn til sit påskemåltid ! “ 
„ Hvem er hans anklager ? “ spurgte Livio . 
Der blev stille lidt . Så blev en tyk , kutteklædt 
mand puffet frem af de andre . Han var rød 
i hovedet af anstrengelse og vrede , og det varede 
noget , inden han kunne få mælet . To gange måtte 
Livio spørge ham , før han fik at vide , at han hed 
Emanuel og var sognepræst i en landsby tæt ved 
Novara . Da han først havde fået munden på 
gled , fortalte han , at han ved uforskyldt fattigdom 
og for at lindre nøden mellem sine fattige 
sognebørn havde lånt en ringe sum mod høje 
renter af den rige Zutra , som i dag på torvet 
havde krævet ham på en ublu måde og dertil 
skammelig forhånet ham og den hellige kirke i 
hans person . 
„ Slå jøden ihjel ! “ skreg mængden . 
Da sprang Zutra op og uden at tænke på 
den fare , han udsatte sig for , stillede han sig lige 
foran sin anklager , løftede sine knyttede hænder 
mod himlen og råbte , så det kunne høres over 
hele torvet : 
„ Du lyver , præst ! Ved Israels gud , du 
lyver ! “ 

så stærk var hans stemme , og så flammende 
hans øjne , at Broder Emanuel og de , der stod 
ham nærmest , forskrækkede veg lidt tilbage . Men 
Zutra kastede sig på ny for Livios fødder . 
„ Hør mig , ædle herre ! “ sagde han , „ jeg er 
kun en stakkels jøde , men jeg har ikke gjort det , 
den mand siger . Han kom til mig og bad om 
mine penge , som jeg har samlet i redelig handel . 
Han har en hustru og ti børn , og om han er 
fattig eller ej , hvad går det mig an  ? Jeg ville 
ikke give ham pengene , men så bød han mig i 
pant kapellet i byen . Han skrev noget op på 
et pergament  .  .  . det var et pantebrev på kirken 
med klokken , som klinger skønt , og som jeg 
vel kunne sælge  .  .  . med et billede , der var af 
hende , i kalder Maria  . . . det var indfattet i en 
gylden ramme  . . . og så var der to sølvlysestager , 
dem Fru Beatrice Visconti havde skænket 
kirken for en synds skyld , som jeg ikke ved , 
hvad var  .  .  . Her , herre ! se selv , og und den 
arme jøde hans ret ! “ 
Han drog ud af sin barm et dokument og 
rakte det med skælvende hånd til Livio , som tog 
det uden at se på det . 
„ Er det sandt , præst , hvad jøden siger ? “ 
Spurgte han . 

Emanuel så til siden , men mødte Zutras 
gnistrende blik og tog sine øjne til sig . 
„ Jeg mindes ikke , hvordan ordene faldt , “ 
Sagde han tvært . „ Jeg skrev sagtens noget op 
for at få det guld , jeg havde nødig . Men det 
var jo kun for en forms skyld . De vantro hunde 
slipper aldrig en skilling af det mammon , de har 
stjålet fra de kristne , uden at man forskriver sig 
til dem . “ 
„ Det er sandt ! Det er sandt ! “ skreg mængden . 
„ Hæng jøden ! “ 
„ Stille ! “ råbte Livio . 
De adlød ham straks , om end en og anden 
af de bageste knurrede . Livio foldede dokumentet 
ud og læste det . 
„ Jøden har ret , “ sagde han så . „ Den vrede 
præst , som står der , har pantsat sin kirke til en 
vantro jøde . “ 
Zutra sprang op og slog sine hænder sammen . 
„ Herre , herre ! “ råbte han . „ Sådan er det 
.  .  . I har dømt ! Abrahams , Isaks og Jakobs gud 
skal vidne , at min sjæl har spyttet på ham for 
det , han har gjort . Om en af mine brødre havde 
handlet sådan , da havde vi udstødt ham af synagogen 
 .  .  . Ham og hans børn og børnebørn 
 !  “ 

Livio stod rolig , støttet til sit sværd . Præsten 
så sig usikkert om , men tog sig så sammen 
og skreg : 
„ Og renterne , jøde ! Tør du nægte , at du i 
dag liar krævet renterne af mig ? Og har ikke 
den hellige fader forbudt at tage rente af udlån ? “ 

„ Hør ham ! “ råbte mængden igen . „ Præsten 
har ret . Hæng jøden for åger ! “ 
Atter sprang Zutra op og stod tæt foran Broder 
Emanuel . 
„ Du lyver , lyver , lyver , præst ! “ skreg han . 
„ Nu er det fem år siden , jeg gav dig guldet , 
du bad om . Det første år skulle jeg have en 
ringe gave , det andet en godtgørelse , det tredje 
summen igen . Sådan sagde du det selv . Men 
hverken gav du mig gave eller godtgørelse eller 
den hele sum , og nu hidser du disse mennesker 
på mig , for at de skal dræbe mig , og din skyld 
ganske slettes . “ 
Livio slog tre slag med sit sværdhefte i porten , 
som straks åbnedes . 
„ Gå ind , Zutra , “ sagde han . 
Jøden takkede ham med mumlende ord og 
kyssede hans hånd og løb ind i huset , det hurtigste 
han kunne . Men Livio stillede sig med 

korslagte arme foran brotier Emanuel og så 
på ham . 
„ Du har givet din kirke i pant til en vantro 
jøde , “ sagde han . „ Du har skrevet dig for renter , 
endda du kender loven , som binder dig og ikke 
jøden . Du har hustru og børn , endda du ved , 
den hellige fader i rom har befalet , at kirkens 
tjenere skal leve i enlig stand . Gå bort , og 
gør bod . “ 
Munken var grå i ansigtet af forbitrelse . 
„ Vogt jer , herre , “ sagde han , og hans stemme 
skælvede . „ Er jeg kun en ringe landsbypræst , 
så har jeg dog magt til at velsigne og forbande . “ 
„ Det er mig lige et , hvad du gør , “ sagde 
Livio rolig . 
Han rettede på sin purpurrøde fløjls kappe 
og spændte bæltet fastere om sit liv . 
„ Af vejen ! “ sagde han så og gik lige mod 
mængden . 
De veg til side , men knurrende og med 
vrede miner . Livio så ikke til dem , men gik 
langsomt om torvet og bort fra byen . Da han 
var ude af syne , fik de- mæle og skreg : 
„ Er han vor dommer ? Vi vil ikke tåle de 
adeliges overmod . Hans moder var en kætterske . 
Ned med doriaerne ! “ 

da de havde råbt en stund , sønderslog de 
den prægtige armstol , hvori den unge adelsmand 
havde siddet . Derpå løb de fra hinanden , rædde 
for , at det skulle komme for dagen , hvem der 
havde gjort det . 

femte kapitel . 
Zutra . 
Zutra tilbragte natten i doriaernes palads . 
Kun modvillig tålte folkene liam , men Livio 
havde givet streng befaling til , at de skulle sørge 
for ham på det bedste , og den tjener , der ikke 
adlød Livios bud , måtte hellere ønske sig langt 
borte . De havde da anvist ham et lille Kammer 
og sat hans føde ind til ham , som man sætter den 
frem for en hund , for ingen af dem ville spise 
med en vantro jøde . 
Men da den gamle mand om aftenen med 
mange ydmyge taksigelser ville liste sig ud i byen 
for at slippe hen til sine trosfællers boliger i forstaden , 
betydede de ham , at husets herre havde 
befalet , han skulle blive natten over , hvor han 
var . Så havde Zutra rullet sig sammen på den 

madras , der var lagt ind til ham , og kunne ikke 
sove den hele nat af angest for , at Livio skulle 
være til sinds at kræve høje løsepenge af ham . 
Tidlig næste morgen hentede den stumme 
tjener ham og førte ham ud i loggiaen , hvor 
Livio stod lænet til en søjle og så ud over vandet . 
Han besvarede jødens ydmyge hilsen med 
et nik og pegede ned mod havnen , hvor en hel 
flåde var i begreb med at gå til søs . 
„ Zutra , “ sagde han , „ om en time sejler tolv 
af mine skibe til Tunis . Jeg skal bringe dig om 
bord på et af dem og give høvedsmanden befaling 
til at behandle dig vel og sætte dig i land 
der , hvor menneskene er mere milde mod din 
stamme . “ 
„ Jeg takker eder , herre , “ sagde jøden . „ Men 
jeg beder blot om forlov til at gå hen i forstaden , 
hvor mine frænder bor . Derfra vil jeg 
så i skumringen snige mig ud i byen og begive 
mig hjem til Novara , hvor jeg har al min ejendom . “ 
„ Og om de nu griber dig , Zutra ? “ 
„ Jeg slipper nok , “ sagde den gamle jøde . 
„ Faren skrækker mig ikke . Fra jeg var lille barn , 
er jeg jaget fra sted til sted og var oftere i betryk 
end nogen krigsmand . “ 
Livio gik frem og tilbage i loggiaen . 
Jøden satte sig på trappen , for uafladelig 

med hænderne gennem sit lange skæg og skottede 
ængstelig til sin befrier . 
„ Så er din usle ejendom dig mere værd end 
dit liv ? “ sagde Livio og så foragtelig på ham . 
„ Hvad har jeg andet end min ejendom ? “ 
Spurgte Zutra . „ Kan jeg ride på den høje hest 
som i , ædle herre ? Kan jeg sidde i rådet ? Kan 
jeg få skib at føre ? Kan jeg vinde berømmelse 
i krig ? Kan jeg pløje min jord som den usleste 
Bonde ? “ 
Han blev ivrig , mens han talte , hans øjne 
gnistrede , og han slog ud med armene . Livio stod 
og så på ham . 
„ Se herre , “ sagde Zutra . „ Jeg kan kun løbe 
fra dør til dør med mine varer og slutte handel 
med de kristne og takke Israels gud , om de ikke 
bedrager mig . Det guld og sølv , jeg samler , kan 
jeg købe mit liv for , om det gælder , og om det 
lykkes mig , kan jeg håbe at lægge mine ben der 
ovre i Spanien , hvor min slægt bor . “ 
„ Har du ingen børn , jøde ? “ spurgte Livio . 
Jøden rystede på hovedet . 
„ Min hustru er død , “ sagde han . „ Og begge 
mine sønner blev brændte i avignon engang for 
mange år tilbage , da de kristne optændtes af 
raseri mod min stamme . “ 
Livio sagde ingenting , men vandrede atter o 

og ned i loggiaen . Så løftede Zutra pludselig sit 
hoved og så på liam . 
„ Livio Doria , “ sagde han . „ Jeg har kendt 
eders moder . “ 
„ Har i ? “ 
„ Jeg solgte hende smykker , “ sagde jøden . 
„ Hun var en skøn dame og god mod en stakkels 
jøde . Så traf jeg hende engang siden 
.  .  . Det var en nat , hun gik alene på vejen bag 
staglieno . Hun var vildfarende , kan jeg tænke , og 
hun græd og var såre ulykkelig . Hun kendte ikke 
mig , men jeg så straks , hvem hun var , og undredes , 
at så fornem en dame gik uden følge ved 
nattetid på vejen . “ 
Livio greb ham i armen og stirrede på ham . 
„ Så fulgte i hende til staglieno ? “ 
„ Jeg gjorde så , “ sagde Zutra . „ Og hun 
takkede mig med strømmende tårer og bad mig 
ty til hende , når det gik mig ondt . Men hun 
sagde også , at hun snart skulle dø . “ 
„ Ved du , hvordan hun døde ? “ spurgte Livio . 
„ Skulle jeg ikke vide det ? En foragtet jøde , 
der vandrer fra hus til hus , ved alt . Jeg ved 
også , hvor hun var henne den nat . “ 
Livio satte sig på trappen ved hans side 
med hovedet støttet i sine hænder og stirrede på 
ham , mens han fortalte : 

„ Hun havde været til en hemmelig forsamling , 
som apostelbrødrene holdt i en hule i skoven . “ 
„ Hvem er apostel brødrene ? “ spurgte Livio . 
„ Ak , herre , det var folk af ringe stand , som 
rottede sig sammen mod paven i rom . Gerhard , 
hed han , som falskelig udgav sig for deres profet , 
og han var kun en ussel snedker fra Parma , der 
hverken kunne skrive eller’ læse . Han ville , at 
menneskene skulle leve , som de levede i den tid , 
da den falske Jesus af nasaret gik på jorden 
— — — ak , herre ! Nu glemmer jeg , hvem i er , 
og krænker eder . “ 
Livio lagde sin hånd tungt på hans skulder . 
„ Tal jøde , “ sagde han . „ Og om du fortier 
noget for mig eller lyver , da udleverer jeg dig 
øjeblikkelig til præsterne . “ 
Zutra blev så forskrækket over hans heftighed , 
at han sank helt sammen og fik ikke mælet 
igen , før Livio havde både rusket ham dygtigt og 
givet ham gode ord . 
„ Hvor er Gerhard — var det ikke sådan , 
han hed ? “ 
„ Han blev brændt for fem år siden på 
torvet i Parma , “ svarede jøden . „ Men der er 
mange af hans menighed endnu . “ 
„ Hvor er de ? “ spurgte Livio åndeløs . 
„ De lever rundt om i Lombardiet , herre . 

oppe i sesiadalen i min egn er der en stor flok . 
Der er en mand , som hedder Dulcino , der er deres 
anfører og præst . De bor på et bjærg , som de 
har befæstet , og biskoppen af vercelli har prædiket 
korstog imod dem og rustet en hær for at 
tvinge dem til underkastelse . “ 
Livio sprang op med strålende øjne . 
„ Før mig til dem , Zutra ! “ råbte han . „ Vi 
drager nord på i denne time . “ 
„ Nu herre , “ sagde jøden , „ vi kommer sagtens 
tidsnok . Der er mange hunde om den stakkels 
hare , og de arme mennesker er døden vis . Jeg 
skylder eder mit liv , og i må ikke vredes på 
mig , når jeg siger , at jeg synes , det er kun ringe 
ære for en herre som i at kæmpe mod de fattige 
folk , eders moder elskede . “ 
„ Det ville det visselig være , “ sagde Livio . 
„ Men , det er heller ikke min agt . Jeg vil gå 
til dem og høre deres tro og lære af dem . “ 
„ Gør ikke det , herre , “ sagde Zutra forskrækket . 
„ Det er farlige mennesker og dødens 
sikre bytte . Paven i rom har lyst dem i ban for 
kætteri , og inden året er omme , vil bålet fortære 
deres kroppe . “ 
Livio hørte slet ikke på ham . Han stod med 
hånden på sin pande og stirrede ud over det 
blå vand , hvor hans skibe netop gled af sted 

for fulde sejl . Joden så på ham og rystede på 
sit grå hoved . 
„ Det er heller ikke de samme mennesker , som 
sang og had i hulen , dengang Fru Laura besøgte 
dem , “ sagde jøden . „ Dengang vandrede de ydmygt 
rundt og vandt mange tilhængere for deres 
store fattigdom og fromhed . De prædikede mod 
præsternes vellevnet , som var åbenbart for alle . 
Var der nogen af dem , som havde noget , så gav 
han det bort . De spiste , hvad gode mennesker 
rakte dem , de gik på jorden med bare fødder og 
sov under åben himmel . Nu farer de frem med 
mord og brand og er en rædsel for alle . “ 
Livio gik uden at svare gennem loggiaen , 
blev så stående og vendte sig mod jøden : 
„ Kan du sidde på en hest , Zutra ? “ spurgte han . 
Den gamle mand rystede på hovedet . 
„ Det ville bekomme mig ilde , herre , “ sagde 
han . 
„ Så skal du age i min moders karm , “ sagde 
Livio . 
To timer efter red Livio ud af porten , fulgt 
af sin stumme tjener og en snes fuldt rustede 
svende , der sluttede kreds om en statelig karosse , 
hvori Fru Laura i sin ungdoms dage havde kørt 
til messe . Inde i vognen sad Zutra , men gardinerne 

var trukne tæt for , så ingen kunne se 
derind . 
Som de drog gennem skippergaden , trådte 
bysvendenes høvedsmand hen til Livio og hilsede 
ham ærbødigt . 
„ Jeg kommer efter podestaens befaling , herre , 
for at stævne eder for rådet , “ sagde han . 
„ Og hvad skylder man mig for ? “ spurgte 
Livio . 
„ I er anklaget for grovelig at have krænket 
en Broder af dominikanernes hellige orden , “ sagde 
høvedsmanden . „ Ligeså beskyldes i for at have 
taget op i eders hus en jøde , som har forsyndet 
sig hårdt imod loven , og derved unddraget ham 
hans retfærdige straf . “ 
Zutra kunne høre hvert ord i sit skjul og 
skælvede bag vognens Gardiner . Men Livio slog 
ud med hånden og sagde muntert : 
„ Bring podestaen min hilsen , og sig ham , at 
det har alt sammen sin rigtighed , kun at jeg er 
mig bevidst at have handlet , som det anstår sig 
en adelsmand . Imidlertid er jøden i nat rømt af 
mit hus , og i finder ham sagtens i ghetto hos 
hans trosbrødre . Selv skal jeg være villig til at 
give en rimelig bøde for mine ord , men for nærværende 
tid er det mig umuligt at møde for 
rådet . Jeg har et lidet eventyr for og drager 

til mit landsted ved rapollo . Om fjorten dage 
skal jeg fremstille mig for rådet og tale min 
sag . “ 
Høvedsmanden lo og skottede til den tillukkede 
vogn . Livio hilste ham flygtig og sporede sin 
hest . 
Men hvor toget kom frem i staden , lo genueserne 
og tænkte , den unge galning var i lag med 
en af sine sædvanlige streger . Alle var de enige 
om , at der var en kvinde i vognen , og nogle forargedes 
over , at han brugte sin moders karm til 
et letsindigt elskovsæventyr . De venner , han 
mødte , råbte muntert til ham , og han svarede dem 
i samme tone . De skønne og letsindige damer 
smilte til ham fra deres balkoner og misundte 
hende , de troede , han bortførte . For aldrig havde 
han været så smuk , aldrig hans pande så klar 
og hans øjne så blanke . 
Da skaren var nået til Andreola Dorias 
tårn uden for byen , sprang Livio af sin hest og 
bød sine folk bie . 
„ Livio  .  .  . Galning , hvad vil du mig ? “ råbte 
den gamle forskrækket , da hans brodersøn trådte 
ind i tårnkammeret . 
Livio satte sig , hvor han sad sidst , uden at 
bryde sig om Andreolas uvilje . 
„ Vær ikke vred på mig , farbroder , “ sagde 

han . „ I er den viseste mand , jeg kender , og jeg 
kommer for at bede eder om et råd . “ 
„ Tak , “ svarede Andreola tørt . „ Men min 
visdom kan ikke hjælpe dig i dine galskaber . “ 
Så fortalte Livio , hvad jøden havde sagt ham 
om apostelbrødrene . 
„ Jeg har hørt tale om dem , “ sagde den gamle . 
„ Det er stakkels uvidende sværmere , dei- har deres 
tilhold blandt almuen . De prædike mod kirkens 
magt og herlighed , som Arnold af Brescia gjorde 
før dem . Arnold blev brændt på bålet , og det 
vil ikke gå disse bønder bedre . — hvad ære kan 
en Doria vinde ved at deltage i korstoget mod dem . “ 
„ Det tror i alle , at jeg drager af sted for at 
hjælpe til at myrde dem , “ sagde Livio og lo . 
„ Hvad ville i sige , om det var min hensigt at 
antage deres tro og kæmpe i deres rækker ? “ 
„ Livio ! “ råbte Andreola forskrækket , „ hvad 
er det for tanker , du går med ? Vogt dig for 
præsterne , de er som rivende ulve . Om du er 
ked af livet i genua , da kæmp mod saracenerne 
som din fader . Drag over havet til fjerne lande . 
Gå i krigstjeneste hos en fyrste , hvis hu står 
til krig og eventyr . Giv dig til at granske stjernerne 
og videnskaben som jeg , men vogt dig for 
præsterne . Tænk på din arme moder . “ 
„ Det er just det , jeg gør , “ sagde Livio rolig . 

den gamle talte længe og indtrængende med 
ham , og Livio hørte til i sømmelig ærbødighed og 
lovede at være forsigtig . Så bad han sin farbroder 
fortie målet for hans rejse . 
„ Når så du sidst mig løbe med sladder i 
genuas gader ? “ sagde Andreola vredt . „ Men det 
vil ikke vare længe , før jeg hører sørgeligt nyt 
fra dig . “ 
Så tog Livio afsked og steg til hest . Da 
skaren var kommen et stykke hen ad rapollovejen , 
drejede den ad en bivej , der gik nord på , 
og som jøden kendte . 
Mod aften nåde de grænsen for republikens 
landområde , og Livio sendte halvdelen af sine 
mænd hjem . Den nat holdt de rast i et herberg , 
og da de ved solopgang drog videre , satte Livio 
sig ind i karmen og talte med den gamle jøde . 



anden bog 



sjette kapitel . 
I herberget . 
Der gik mange dage , før Livio og Zutra nåde 
til Novara , og mange var de farer og eventyr , 
de bestod på vejen . 
På den tid var Lombardiet hærget af krig 
mellem de rige handelsstæder . Der vrimlede med 
lejetropper , som drog fra den ene herres tjeneste 
til den anden og for frem med mord og brand på 
vejen . Jo længere de rejsende kom nord på , 
desto værre blev det , for der var hele landet opfyldt 
af majlands forjagne herre , matheo viseontis 
krigere , der samlede sig for at tilbageerobre 
staden . 
Det varede da heller ikke længe , før Livios 
mænd forlod ham . 
Hver nat rømmede en , indtil der ikke var 

andre end den stumme tjener tilbage . Men det 
brød Livio sig kun lidt om . Hans tanker higede 
frem mod det ny , han gik i møde , og frygt kendte 
han ikke , vant som han var til , at alle bøjede 
sig for ham . 
Når de holdt rast om natten , sad han og 
jøden lange tider og talte sammen . 
Zutra fortalte om sit folk , som joges fra land 
til land og aldrig slap håbet om den messias , 
som engang skulle komme og genopbygge Jerusalem . 
Han talte om den spanske konge , som en 
nat havde haft en fæl drøm , og da han spurgte 
sin skriftefader , hvad den vel kunne betyde , fik 
det svar , at jøderne prøvede på onde anslag mod 
hans krone . Så blev seksten tusinde jøder 
dræbte , hvis ikke de ville afsværge deres tro . 
Han fortalte om sin Broder , der hed Zacharias 
og var livlæge hos Matteo Visconti , med bitre ord 
hånede han de kristne , som måtte ty til jødernes 
hjælp , endda de forbandede og forfulgte dem . Han 
fortalte om jødiske lærde , der havde holdt store 
disputatser med de fornemste kristne prælater og 
ganske overvundet dem . 
Livio hørte på ham og undredes over hans 
stærke og kloge ord , men når han trængte ind 
på ham og ville vide ret besked med jødernes 

tro og gudstjeneste , blev Zutra altid mistroisk 
og tavs . 
„ Hvor er så gud ? “ spurgte Livio . „ Du 
dyrker ham på din vis , og jeg på min . Apostelbrødrene 
søge ham i savn og selvfornægtelse , og 
paven i rom i herlighed og magt . Min arme 
moder tyede til ham for at undgå hans tjeneres 
grusomme hævn ; min farbroder i tårnet leder 
sagtens efter ham i stjernerne og i sine gamle 
bøger .  “ 
Jøden trak på skuldrene . 
„ Gud er en , “ sagde han blot . 
„ Zutra , “ sagde Livio lidt efter . „ Kender du 
landet makra ? “ 
Zutra rystede på hovedet , og Livio fortalte 
ham så , hvad han havde hørt af Maria . Men 
jøden sagde det samme som Andreola , at sådant 
et land fandtes ikke i verden . 
Så kom de atter til at tale om dem , der led 
ondt for deres tros skyld , og Livio fortalte , hvad 
han huskede og havde hørt om den nat i det 
gamle hus på st . Lorenzos torv , da han blev 
fader- og moderløs . 
„ Fru Laura gjorde ret , “ sagde Zutra . „ Hun 
havde været døden på bålet vis , om ikke hun 
havde afsvoret sit kætteri . “ 

så rejste han sig op og gik med lange skridt 
frem og tilbage i det lille rum i herberget , hvor 
de boede . 
„ Herre , jeg er kun en ussel jøde , og i en 
fornem adelsmand , men jeg kan helt vel forstå 
eders tanker . Jeg var syv år , da min fader led 
døden for sin tro på torvet i Valencia . Han 
var en rig mand og en lærd mand tillige . De 
kristne kom til ham for at søge hjælp og gik 
hjulpne bort , og ingen havde noget ondt at sige 
om den gamle mardochai . Så en dag blev en 
kristen købmands barn borte , og da de havde 
søgt efter ham en stund og kunne ikke finde ham , 
brød pludselig råbet mod jøderne ud over hele 
staden . Ingen ved , hvem der råbte først , men 
alle blev de som rasende . Der var ville skrig i 
deres struber , der var blod i deres øjne og på 
deres hænder . Præsterne løftede deres kors i 
vejret og råbte mod jøderne , som havde korsfæstet 
Jesus af nasaret . Der var ikke en kristen 
mand i byen , han greb jo sit sværd og dyppede 
det i jødeblod . Der var ikke en prakker , han 
brød jo i guds hellige navn ind i vore boder og 
røvede vort møjsommelig sammensparede guld . 
De , som dagen forud havde takket min fader for 
en gave , greb ham ved hans lange hår og slæbte 

ham til floden , for at han skulle fornægte sin gud 
eller lide døden . “ 
„ Hvad gjorde så din fader , Zutra ? “ 
„ Han gjorde , som de ville , “ svarede jøden . 
„ Hvad skulle han gøre ? Han ville frelse sin hustru 
og sine børn og sin ejendom . Han svor 
Eden , de krævede , men han tog hemmelig forbehold , 
som det er Israels børn tilladt i onde tider . 
Han gik til messe , men hans læber hviskedee bønnerne 
efter vor tro , og dåben , de havde givet 
ham i floden , aftvættede han omhyggelig . I nattens 
mulm forrettede han så sin andagt efter vort 
folks ritus . “ 
„ Jeg synes , du sagde , at han døde for sin 
tro ! “ sagde Livio . 
„ Det gjorde han , herre . For en nat kom de 
over ham , som han tilbad sin gud på den rette 
måde , og nu blev han og de , der var hos ham , 
som mensvorne kættere stillede for den hellige ret 
og dømte til bålet . Ottende dagen efter blev 
rettergangen holdt . Jeg stod på torvet blandt 
de andre og så derpå . Da så bålet var antændt , 
og luerne og røgen slog mod himlen , trak 
bødlens knægte min fader hen og ville binde ham 
til pælen . Men han var en stærk mand og vild af 
vrede . Før de så sig for , havde han revet sig 
løs , greb borgermesteren , der stod hos ham , i sine 

arme og styrtede sig med liam i ilden , livor de 
fortæredes begge . “ 
De sad og talte sammen , indtil det blev morgen . 
Så strakte Livio sig på høsækken og ville 
sove , men kunne ikke for sine tanker . Zutra sad 
hos ham på gulvet og stirrede , mens han lod 
fingrene glide gennem sit skæg . 
På en gang lød der udenfor larm af mange 
stemmer og råb og sang . 
„ Gør bod , thi himmeriges rige er nær ! “ 
„ Våger og beder , thi det er godt for sjælen ! “ 
„ Hvad er det ? “ spurgte Livio og rejste sig 
over ende . Nu lød der inde fra en stærk , enstonig 
latinsk salme . De to mænd lyttede . 
„ Det er dem , i søger , herre , “ sagde Zutra . 
Da sangen forstummet . 
Livio sprang op og styrtede ud . 
På vejen udenfor herberget stod en snes 
mænd i lange , hvide kjortler . De havde bare 
fødder og bart hoved , vildt voksende hår og 
skæg . Om livet bar de en strikke . 
Nu satte de sig ned på jorden undtagen en , 
som blev stående og talte , mens han bredte sine 
arme velsignende ud over brødrene og så hen 
for sig med store , milde øjne . Værten og hans 
folk var komne ud tillige med de rejsende , der 
var i herberget . To tyske købmænd , der red 

forbi , holdt deres heste an og stirrede forundrede 
på det sære syn . 
„ Våger og beder , thi det er godt for sjælen , 
og himmeriges rige er nær ! “ 
Det råbte han med stærk røst . Derefter foldede 
han hænderne og bad med bøjet hoved 
fadervor og ave Maria , og alle brødrene gjorde 
som han . Så hævede han atter sin stemme og 
fremsagde den apostoliske trosbekendelse , derefter 
talte han med bestandig mere ville , flammende 
ord : 
„ Omvender eder , mens det er tid . Dulcinio , 
Herrens apostel , hvem han gav seergave , har forudsagt , 
at inden året er omme , skal den store 
hore i rom brænde på bålet . Omvender eder , 
mens det er tid . Hvad siger Herren : se , jeg 
kommer som en tyv . Salig er den , som våger 
og bevarer sine klæder , at han ikke skal gå 
nøgen , og de skulle se hans skam ! Hører Herrens 
røst , mens det er tid ! Vig fra præsterne , som 
lever i overflod og skørlevned ! Fly paven i rom , 
som er Babylon , den store hore , en mand til skøger 
og al vederstyggelighed på jorden ! Sådan taler 
Herren : og en vældig engel opløftede en sten som 
en stor møllesten og kastede den i havet og sagde  : 
så skal Babylon , den store stad nedkastes med 
hast og ikke findes mere . Og harpelegens og 

sangeres og fløjters og basuners lyd skal ikke 
høres i dig mere , og ikke nogen kunstnere i nogen 
kunst findes i dig mere , og møllens lyd ikke 
høres i dig mere . Og lampens lys skal ikke 
skinne i dig mere . Og brudgoms og bruds røst 
ikke høres i dig mere , fordi dine købmænd var 
fyrster på jorden , fordi ved din trolddom er 
alle folkene bedårede . Og i den er profeters og 
helliges blod fundet og alle deres , som myrdede 
på jorden . Omvender eder , mens det er tid ! 
Sådan taler Herren videre : og jeg så dyret og 
kongerne på jorden og deres hære forsamlede at 
føre krig mod den , som sad på hesten og mod 
hans hær . Og dyret blev grebet og med det den 
falske profet , som havde gjort tegnene for dets 
åsyn , med hvilke han havde forført dem , som tog 
dyrets mærke , og dem , som tilbad dets billede . 
Disse to blev levende kastede i ildsøen , som brænder 
med svovl . Og de andre blev ihjelslagne med 
hans sværd , som sad på hesten , hvilket udgik af 
hans mund , og alle fuglene blev mættede af deres 
kød . — sådan taler Herren videre : og jeg så 
troner , og de satte sig på dem , og dom blev 
dem given . Og jeg så deres sjæle , som var halshuggede 
for Jesu vidnesbyrd og for guds ords skyld , 
og dem , som ikke havde tilbedt dyret , ej heller 
dets billede og ikke havde taget mærket i deres 

pande og på deres hånd . Og de blev levende 
og regerede med Kristus de tusinde år . “ 
Han talte længe endnu , og noget sagde han 
af sig selv , og noget læste han op af en lille bog , 
han tog frem af sin barm . Til sidst bad han atter 
fadervor og sank så udmattet om på jorden . 
Og brødrene løftede deres foldede hænder mod 
himlen og sang atter den latinske salme . Alle de , 
der hørte til , knælede og korsede sig undtagen 
Zutra , der trak sig tilbage i døren , og Livio , der 
stirrede målløs på skaren . 
„ Hvem er den mand , der taler , Zutra ? “ spurgte 
han . „ Kender du ham ? “ 
„ Det er Broder walderich fra Brescia , “ svarede 
jøden . „ Han er en af overapostlene . Før 
var han købmand . Jeg lånte ham engang to dukater 
og fik dem redelig tilbage . “ 
Apostelbrødrene rejste sig op , og en af dem 
bad værten i herberget give dem nogen føde i 
guds navn . Værten og hans folk løb villig efter , 
hvad de kunne skaffe til veje , og brødrene tog 
det og satte sig igen på jorden og spiste . Når 
en af dem havde fået mere , end han kunne fortære , 
gav han det til sin nabo , som lod det gå 
videre , hvis han ikke selv havde brug for det ; 
ingen af dem spiste ret meget , og da måltidet var 

endt , gav de resterne tilbage til værten med tak 
og velsignelse . 
„ Behold det kun , i fromme brødre , “ sagde 
manden . „ I har en lang vej at vandre , og det er 
ikke hver dag , vi her på egnen ser hellige mænd , 
som afslår en gave . “ 
Men walderich rystede på hovedet og sagde : 
„ Vor lov forbyder os at tage mere , end vi 
kan æde . Gud beskytter sine . “ 
Brødrene lavede sig til at gå videre , men da 
gik Livio hen og stillede sig i vejen for walderich . 
„ Er i disse mænds anfører ? “ spurgte han . 
„ Gud er vor anfører , “ svarede walderich . 
„ Jeg har påtaget mig i hans hellige navn at 
vandre med disse brødre til zebellobjærget . “ 
„ Vil i tage mig med ? “ 
Broder walderich så på den prægtigt klædte 
unge mand , der havde så stolt en mine og så 
hvide hænder . 
„ Hvem er i , herre ? “ spurgte ban så . „ Og 
hvad vil i hos os ? Vi er fattige almuesmænd , 
fredløse og banlyste . Paven og præsterne jager os 
som hunde , og vi må lide ondt , indtil forjættelsen 
opfyldes . “ 
„ Mit navn betyder kun lidt , endda det er godt 
nok , “ sagde Livio . „ Men jeg er fredløs som i , om 

end af en anden årsag . Jeg er mæt af livets 
herlighed og søger fred og frelse for min sjæl . “ 
„ Jeg kan ikke optage eder i menigheden uden 
prøve . Men drag til trivelli , og gå så op i 
bjærgene . Der vil i finde apostelbrødrenes øverste , 
Broder Dulcino , hvem gud har givet magt til at 
skue ind i fremtiden . Han har befæstet sin lejr 
på zebellobjærget , og ham kan i forebringe eders 
ønske . “ 
Dermed vendte han sig fra Livio og begyndte 
at vandre nord på hen ad vejen . Brødrene fulgte 
ham hånd i hånd , idet de sang den latinske 
salme . Hver gang de mødte nogen på deres 
vej , stod de stille og råbte i kor : 
„ Gøi- bod , thi himmeriges rige er nær ! “ 
Livio og alle de , der var i herberget , blev 
stående og stirrede , så længe de kunne se dem . 
„ Nu herre , “ sagde Zutra , „ havde jeg så ikke 
ret ? Hvad kan i finde hos disse stakkels uvidende 
mennesker ? “ 
„ Jeg ved det ikke , “ svarede Livio , „ Alting 
er bedre end det , jeg var i før . Kom Zutra , nu 
drage vi til zebellobjærget . “ 

syvende kapitel . 
Livios søster . 
Omsider nåde de rejsende Novara og tog 
ind i jødens hus , som lå i forstaden udenfor 
murene . 
Zutra gjorde det så godt , han kunne , for sin 
fornemme gæst og havde ikke opgivet håbet om 
at få ham til at afstå fra det farefulde foretagende . 
Men Livio hørte mindre på ham end 
nogen sinde , og da han havde hvilet sig en nat , 
lavede han sig til at drage videre . 
Hans forberedelser bestod først og fremmest 
i , at han skænkede jøden Fru Lauras karm og 
hestene , der havde draget den . Så glad blev 
Zutra over gaven , at han glemte alt andet for at 
undersøge dyr og vogn og seletøj , som om han 
aldrig havde set det før . Da han til sidst gav sig 

til at brumme , fordi der var kørt for rask , så 
hjulene var beskadigede , lo Livio højt . 
„ Zutra , “ sagde han , „ jeg har fordærvet mig 
selv en kostelig spas . Jeg skulle givet dig vognen 
den stund , vi drog ud af min port . Så 
havde vi fået at se , om du havde kørt rask for 
at redde livet eller langsomt for at skåne din 
ejendom .  “ 
Jøden stod fortabt i betragtning af sit så let 
erhvervede gods og hørte slet ikke efter . Men 
Livio lagde hænderne på sin stumme tjeners 
skuldre og så ham ind i hans øjne , der sagde 
mere end andre mænds , fordi hans læbe var tavs . 
„ Nu skilles vore veje , Francesco , “ sagde han . 
„ Du drager tilbage til genua og venter på mig 
der . Jeg kommer engang og skal ikke glemme 
dig . Du var hos mig , når jeg havde det ondt og 
var led ved menneskers tale . Finder jeg det , jeg 
søger , skal jeg hente dig , og du skal være hos 
mig til enden . “ 
Francesco kastede sig på knæ for sin herre 
og tiggede ham med gråd og underlige tegn om 
lov til at drage med ; men Livio ville intet høre 
derom . Rask svang han sig på sin hest og rakte 
den gamle jøde hånden til afsked . 
„ Farvel , Zutra , “ sagde han . „ Kommer du i 
betryk , så drag til mig i genua ! “ 

men Zutra rystede alvorlig på hovedet og 
svarede : 
„ Herre , jeg tænker , i kommer før som flygtning 
til mig her i mit ringe hus , end jeg til eders 
slot . “ 
Livio vinkede med hånden og red bort , mens 
jøden og den stumme svend stod og så efter 
ham . 
„ Din herre var god imod mig , “ sagde Zutra . 
„ Men større nar end han så jeg aldrig . “ 
Francesco løftede sin hånd og slog jøden i 
hans ansigt , så han skreg og løb ind i sit hus . 
Så satte Livios tjener sig på sin hest og red 
langsomt og bedrøvet ad genua til . 
Men Livio selv drog i den skønne majmorgen 
hen ad vejen til biela , som ligger ved de høje 
bjærge og ikke langt fra det sted , hvor walderich 
havde sagt ham , at han ville finde apostelbrødrene . 

han følte sig fri og let som ingen sinde før , 
mæt af det liv , der lå bag ham , og længselsfuld 
efter noget , der var renere og større . Han tænkte 
på de kvinder , til hvis gunst han havde bejlet , 
og han tænkte på dem uden glæde og uden sorg . 
Han tænkte på sine venner , der havde holdt fest 
med ham i hans rige hus , og der var ingen af 
dem , han længtes efter . Han tænkte på sin rigdom , 

som han løb fare for at miste , og han syntes , 
den var intet værd . Han tænkte på livet , han 
vovede , og syntes ikke , han havde bedre at bruge 
det til . 
Fri og frank sad han i sadlen , ubekymret om , 
hvad farer der kunne true ham . Han udstod 
en dyst eller to med mailandske lejesvende , 
hvis griske øjne faldt på hans rige dragt . Han 
frelste sig fra et angreb af en hel skare af Viscontis 
folk blot ved at sige , at han var en Doria . 
Så stort var navnet , at enhver kendte det og 
vidste , det var et af de mægtigste i den mægtige 
Republik . 
Så red han gennem rige marker og blomstrende 
landsbyer to hele dage til ende . Der var 
mange huse , som var afbrændte eller nedrevne . 
Markerne var på mange steder nedtrampede ; der 
lå døde heste og døde mennesker . Hist og her 
sad der på tomten af et hus en kvinde med sit 
barn og græd . 
Når Livio spurgte , fik han bestandig det 
samme svar : 
„ Det er kætterne på bjærget , der har lagt 
os øde . Gud slå dem med sin straf ! “ 
Et sted så han på en lille bys port tre 
apostelbrødre hængte . Han kendte dem på 
deres lange , hvide klæder og syntes endogså , han 
6* 

kunne genkende ansigterne fra den flok , han havde 
mødt på rejsen herop . Men porten var åben 
og hang løs på sine hængsler , og i hele byen 
var der ikke en levende sjæl . 
Imidlertid red han videre . Vejen gik opad og 
gennem mørke olivenskove . Hvert øjeblik traf 
han på blodige og plyndrede lig ; nogle af dem 
var iført apostelbrødrenes hvide dragt , så han 
begyndte at tænke , at bjærget , han red opad , 
måske var det , hvor kætterne boede . 
Som nu han red , stod hans hest pludselig 
stille og gjorde derpå et Spring til siden . 
På vejkanten sad en kvinde , som i det 
samme rejste sig op og nejede dybt for den fornemme , 
unge herre . 
„ Hvorfor skræmte du min hest ? “ spurgte 
Livio vredt . 
„ Det var mod min vilje , herre , “ sagde hun 
og nejede igen . 
Hun så rolig på ham med sine store , lyse 
øjne , og Livio blev var , at hun var ganske ung 
og meget smuk . Hun var klædt som en bondepige , 
men Livio så , at hendes hænder var hvide , 
og hendes holdning fri og rank som en adelig 
dames . 
„ Hvad hedder du ? “ spurgte han . 
„ Jeg hedder Credenza , herre . “ 

„ Det var et sært navn , “ sagde han og så 
skarpt på hende , „ og du er heller ikke den , du 
giver dig ud for . “ 
Han sprang af hesten , tog hende under hagen 
og bøjede hendes hoved tilbage . 
„ Crendenza , “ sagde han . „ Jeg har aldrig set 
så dejlig en jomfru som du . Vil du give mig et 
Kys ? “ 
Hun så rolig på ham og rakte ham sin 
mund . Livio syntes , han havde kysset et barn , og 
blev helt underlig til mode . Han bandt sin hest 
ved et træ , satte sig på vejkanten og så på 
pigen , der uden frygt eller forlegenhed satte sig 
ved siden af ham , da han bad hende om det . 
Så spurgte han hende , hvor hun kom fra , og 
hvor hun skulle hen . 
„ Jeg kommer fra Pisa , “ sagde hun . „ Og jeg 
er vandret ud i verden for at søge efter apostelbrødrene . “ 

Livio så forundret på hende og rystede på 
hovedet . 
„ Hvad vil du der , Credenza ? “ spurgte han . 
„ Det er jo fattige forfulgte mænd , der kæmper for 
deres tro . De har ingen brug for kvinder . “ 
Credenza foldede hænderne i sit skød og nikkede 
til ham . 
„ Jo herre , “ sagde hun . „ Hver af brødrene 

har lov til at have en søster hos sig , og jeg går 
derhen for at finde mig en Broder . “ 
„ Du finder sagtens en , “ sagde Livio smilende 
og klappede hendes kind . 
„ Tror , i herre ? “ sagde hun glad . „ Jeg havde 
en Broder engang , men han faldt i krigen . Så 
var jeg ganske alene hos fader i det store hus 
derhjemme .  “ 
„ Og så var du sagtens ved at kede dig 
ihjel ? “ 
„ Ak nej , “ sagde pigen . „ Det var ikke det . 
Jeg havde min lille have , og jeg gik til messe , 
og om aftenen sad jeg og hørte fader tale med 
med vore naboer , om hvad der skete i byen og 
ellers ude i verden . “ 
„ Hvorfor gik du da hjemme fra Credenza ? “ 
Credenza blev meget rød og så ned for sig . 
„ Må jeg ikke være fri for at fortælle det , 
herre ? “ sagde hun . 
„ Nej , “ sagde Livio og truede ad hende med 
påtagen strenghed . „ Du skal fortælle mig det 
altsammen , eller jeg binder dine hænder og sætter 
dig op på min hest og fører dig tilbage til Pisa . “ 
Credenza forstod nok , at det var spøg , og 
smilte til ham . Men glad ved det var hun ikke , 
og han måtte opmuntre hende med gode ord for 
at få hende til at fortælle . 

„ Jeg havde en bejler , herre , “ sagde hun så . 
„ Det var vor nabos søn , og det var bestemt , fra 
jeg blev født , at jeg skulle giftes med ham . Jeg 
græd tit over det , for jeg kunne ikke lide ham . 
Min Broder havde lovet mig , at det skulle aldrig 
ske imod min vilje ; men så døde han jo , og 
fader og Pietro ville tvinge mig , og så løb jeg 
bort . “ 
Hun tav lidt , og Livio sagde heller ingen 
ting . 
„ Handlede jeg ikke ret , herre ? “ spurgte 
hun så . 
„ Det er svært for mig at svare på , “ sagde 
Livio og lo . „ Var han så slem , den Pietro ? “ 
„ Jeg kunne ikke lide ham , “ sagde Credenza . 
„ Og når man ikke elsker , kan man jo ikke gifte 
sig . “ 
„ Jeg ved det ikke , “ svarede Livio og rystede 
på hovedet . „ Elskov er en sælsom sag , og knap 
så meget værd , som krønniker og kvinder siger . “ 
„ Deri tager i fejl , herre , “ sagde Credenza . 
„ Min faster sagde altid til mig , at elskov var 
livets krans . Kunne man ikke nå den , så skulle 
man gemme sit ansigt og gå i kloster . “ 
„ Og hvordan gik det da din faster , Credenza ? “ 
„ Hun døde forgangen år i kloster , og var 
aldrig glad . “ 

Livio rejste sig og gav sig noget at gøre med 
sin hest . 
„ Du taler så sært , Credenza , “ sagde han og 
satte sig igen hos hende . „ Jeg ved ikke , om du 
er barn eller kvinde . “ 
„ Jeg er Credenza , “ sagde hun roligt , „ og jeg 
taler , som jeg tænker , kan der være noget ondt 
i det ? “ 
„ Det kan der vist , “ sagde Livio . „ Der er 
mennesker , som blev brændt på bålet for det . “ 
Han sad og så hen for sig , og Credenza 
tænkte , at han rent havde glemt hende . Men hans 
ansigt var så alvorligt , at hun ikke turde tale til 
ham . Så vendte han hovedet om imod hende og 
så på hende med underlige øjne . 
„ Kender du makra ? “ spurgte han . 
„ Nej , herre . Hvad er det ? “ 
„ Det er landet , hvor man kan tale , som man 
tænker , “ sagde Livio . „ Jeg er draget ud for at 
søge det . Hør nu Credenza , hvad jeg fortæller 
dig . Hjemme i genua , hvor jeg bor , har jeg et 
herligt hus og større rigdomme og tiere tjenere , 
end jeg ved tal på . Ville du drage med mig og 
se det alt sammen ? “ 
Credenza så pludselig overmåde bedrøvet ud 
og rystede bestemt på hovedet . 
„ Nej , herre , “ sagde hun . „ Var i dog blot 

fra en anden stad . Min Broder blev dræbt af en 
fra eders by , og fader har sagt så tit , at falskere 
mænd end genueserne fandtes ikke på hele 
jorden . “ 
De klare tårer stod hende i øjnene , men 
Livio lo højt . Han strøg hende over kinden og 
blev ved at le , mens han sagde : 
„ Dit tossede barn ! Fra jeg kunne krybe , hørte 
jeg kun tale om pisanernes skændsel og troløshed . 
Da jeg fik mit første sværd , stillede de en leddedukke 
op , som forestillede en pisansk kriger , og 
på ham øvede jeg min våbenbrug . Mange af 
mine forfædre er faldne i krigen mod din fødeby . 
Men hvad kommer det os to ved ? Du drog fra 
Pisa , og jeg fra genua — skal vi derfor hade 
hinanden , eller skal vi være gode venner ? “ 
Han rakte sin hånd imod hende , og hun 
tog den . 
„ I ser så god ud , herre , “ sagde hun , „ og 
jeg vil tro eder . “ 
„ Og jeg vil tro dig , fordi du er så smuk , “ 
Sagde Livio . „ Men nu skal du fortælle mig , hvordan 
du fandt på at drage til apostelbrødrene . “ 
Så gav Credenza sig til at fortælle . Hvordan 
dagen til hendes bryllup var bleven bestemt , og 
alle hendes bønner og tårer intet nyttede . Hvordan 
hun da i sin fortvivlelse var gået til sin 

skriftefader og havde bedt ham om råd og 
hjælp og sagt ham , at hun ville hellere dø eller 
flygte end blive Pietros hustru . Skriftefaderen 
havde forrådt hendes tillid og tværtimod sit hellige 
løfte fortalt det alt sammen til hendes fader . 
Så havde de spærret hende inde og passet på 
hende dag og nat , men til sidst var det alligevel 
lykkedes hende at slippe fra dem . 
„ Dum er den , som tror en præst , “ sagde 
Livio . „ Fortæl så videre . “ 
„ Jeg gik i fire lange dage , og så var jeg en 
tid hos en meget gammel kone , som boede i et 
lille hus ved floden . Hun fandt mig om aftenen , 
da jeg havde sat mig under et træ og var sovet 
ind , og tog mig med sig hjem og var god imod 
mig , og hun sagde , at alt det onde , der skete her 
i verden , var pavens skyld og præsternes . Men 
den tid skulle snart komme , da guds straf skulle 
ramme dem , og så skulle der blive godt at leve 
på jorden , som dengang frelseren vandrede hernede . “ 

„ Det var en sær , gammel kone , “ sagde Livio . 
„ Det var hun , “ svarede Credenza . „ Men hun 
var meget klog . Hun kunne læse . Hun havde en 
underlig stor , gammel bog , som hun sagde var 
den hellige skrift . Hun læste af den for mig så 
mange underlige ting . Jeg forstod det jo ikke 

altsammen , men det kunne jeg da begribe , at gud 
i himlen havde ment det bedre med menneskene , 
end præsterne . “ 
„ Det tror jeg også , han har , “ sagde Livio . 
„ Præsterne tænker kun på at samle gods og 
mætte deres bug . Se nu din skriftefader , Credenza . 
Om du havde været rig , da havde han hjulpet dig 
i klostel’ for dit gods skyld ; nu var der intet at 
vinde for ham , og så forrådte han dig til din 
fader . “ 
„ Det sagde den gamle kone også , “ sagde 
Credenza og nikkede ivrig . „ Og så fortalte hun 
mig , at der var kommet en ny tro , som var bedre 
end den gamle , og som just var den apostelbrødrene 
prædikede . “ 
„ Så kendte hun dem ? “ spurgte Livio . 
„ Det gjorde hun , herre . Hun havde været 
med dem fra begyndelsen . Hun var en søster 
til ham , der havde stiftet ordenen . Gerhard 
segarelli hed han . Ak , herre , i skulle have 
hørt , hvordan hun fortalte om ham . I begyndelsen 
havde hun ikke troet på ham , men tænkt , at han 
var vanvittig . Ingen troede på ham . Ene vandrede 
han om og prædikede den rene lære . Han 
var ikke andet end en fattig håndværker , og de , 
der efterhånden fulgte ham , var alle sammen fattige . 
For hvert år voksede hans menighed , og 

han drog rundt i landet og prædikede . Mange 
gange fængslede præsterne ham , men han vidste 
altid at gøre sig fri . Så blev han til sidst stillet 
for den hellige ret og dømt som kætter og brændt 
på torvet i Parma . Hans søster stod i skaren 
med mange andre af hans venner og kunne ikke 
hjælpe ham . Hun siger , at hun så hans sjæl 
flyve til himlen som en hvid due . Ak , hr . Livio ! 
Det var så skønt og sørgeligt at høre på . “ 
Livio nikkede . 
„ Så fortalte hun mig , at efter Gerhards død 
havde apostelbrødrene fået en ny anfører , som 
hed Broder Dulcino . Nu er de mange flere , mange 
tusinde , sagde hun , og tiden er nær , da deres tro 
skal sejre , og paven og alle præsterne dø . Da 
så jeg havde været nogle dage hos hende , gav 
jeg mig på vej her op . Jeg fik hilsen og bud 
med til Broder Dulcino , og hun lovede mig en god 
modtagelse . “ 
„ Det var sælsomt , “ sagde Livio . 
Han lagde sig tilbage i græsset med armene 
under sit hoved og så op i den blå luft . Pigen 
sad stille ved hans side . Engang imellem for hun 
sammen af kulde , for det var først i maj , og aftenen 
faldt på . Hesten , som stod bunden ved 
træet , begyndte at blive urolig , da den havde ædt 
det græs , den kunne nå . Så rejste Credenza sig 

op , løste dyret , bandt det ved et andet træ og 
satte sig igen på sin plads ved siden af Livio . 
„ Credenza , “ sagde ban , og rejste sig overrende 
med et sæt . „ Jeg tror , det er gud selv , der har 
ført os sammen . “ 
Han tog hendes hånd , og hun smilte til ham , 
men sagde ikke noget . 
„ Du traf ved en sælsom tilskikkelse Gerhards 
søster , “ sagde han . „ Og du skal vide , at min 
moder hørte til apostelbrødrenes orden og døde 
for sin tros skyld . “ 
„ Herre Jesus ! “ sagde Credenza og slog sine 
hænder sammen . 
Så fortalte han hende det alt sammen . Hun 
lyttede med store øjne . Natten faldt over dem , og 
de mærkede det ikke . Da han havde endt sin fortælling , 
så han , at hun frøs , og løste sin kappe 
af sadlen og slog den om hende . 
„ Credenza , vil du være min søster ? “ spurgte 
han så . 
„ Ja , herre , “ sagde hun glad . 
Livio sprang op og lagde sig på knæ ved 
siden af hende og tog hendes hænder og talte i 
stor bevægelse : 
„ Jeg er ikke et uskyldigt barn som du , Credenza . 
Jeg har levet , som de unge adelsmænd 
lever i genua . Der er blod på mine hænder og 

mangen en svær synd i mit minde . Men gud er 
mit vidne , at jeg altid lededes ved det liv , jeg 
førte . Bestandig tænkte jeg på min fromme moder 
og på min fader , som elskede hende så højt , at 
han ikke kunne leve i det land , der havde givet 
hende døden . Hvad bryder jeg mig om min rigdom 
og magt ? Jeg drog ud i verden for at finde 
de fromme mænd , der havde samme tro som moder . 
Og her ved foden af bjærget , hvor de bor , 
mødte jeg dig . Nu bliver vi sammen , Credenza , i 
ondt og godt . Og jeg skal beskytte dig og være 
din Broder i stedet for ham , som mine landsmænd 
dræbte , og du skal være min trofaste søster og 
gøre mig god igen . “ 
„ Ja , herre , “ sagde Credenza . 
Han drog hende til sig og kyssede hendes 
pande og mund . 
„ Nu er det nat , “ sagde han så . „ Nu vil vi 
sove . I morgen sætter jeg dig på min gode hest . 
Så rider vi op af zebellobjærget til apostelbrødrenes 
lejr og beder Broder Dulcino optage os i ordenen . “ 

han tog pigen ved hånden , løste hestens 
tøjle fra træet og gik lidt bort fra vejen ind i 
skoven . Da han havde fundet en plet , hvor græsset 
var blødt , og der var lunt , tog han saddel og 
tømme af hesten og klappede og kærtegnede den . 

„ Spring nu min gode hest , “ sagde han , „ og 
vrinsk , når nogen nærmer sig , og kom tilbage , 
når din herre kalder . “ 
Hesten gned sin mule mod hans kind , og Credenza 
klappede den og lo . Så svøbte Livio hende 
i sin kappe og lagde sig ved hendes side i græsset 
og sov ind . Månen skinnede på den blanke 
himmel , og Credenza vågnede ofte og så på sin 
nye Broder og smilte og sov ind igen . 

ottende kapitel . 
Løngangen . 
Tidlig næste morgen sad Livio på sin hest 
med Credenza bag ved sig og red gennem den 
lille by trevelli , der var ganske udplyndret og 
forladt , og opad zebellobjærget . 
„ Det ser ikke ud , som om der vokser megen 
lykke , hvor apostelbrødrene går frem , “ sagde 
Livio . 
„ De er jo i krig med pavens folk , herre , “ 
Svarede Credenza . „ Jeg hørte forgangen dag , at 
biskop rainerius af vercelli belejrede dem med en 
stor hær . “ 
„ Nå , “ sagde Livio , „ jeg har ikke noget imod 
en rask krig . Men du må ikke kalde mig herre , 
siden du nu er min søster . “ 
Vejen blev bestandig stejlere og mere ujævn , 

og Livio stod af og ledte hesten , som pigen sad 
på , ved tøjlen . Efterhånden som de kom frem , 
hørte skoven op , og der var ikke andet end klipper . 
Der voksede brogede blomster på dem , og 
Credenza skulle hvert øjeblik plukke dem ; men 
Livio længtes efter at nå rejsens mål og skyndede 
på hende . 
Som de nu nåde en stor stenhob , sprang 
pludselig tre mænd frem bag stenene og greb 
hesten i tøjlen . Livio rev den løs med et ryk 
og svang sit sværd , så mændene veg tilbage . 
„ Hvad er i for folk ? “ spurgte han . 
Mændene svarede ikke , men stod lidt borte 
og talte med hinanden . De havde langt hår og 
skæg , bart hoved og bare fødder og var væbnede 
med både økse og sværd , så Livio tænkte , det 
kunne blive svært nok for ham at klare sig , om 
det kom til kamp . Credenza sad på hesten bleg 
af skræk . 
„ Jeg er en fredelig vandringsmand , “ sagde 
så Livio , og fordrer intet uden fred foi- mig og 
min søster til at drage videre . “ 
„ De fredelige vandringsmænd er sjældne her 
på egnen , “ sagde en af mændene . „ Ikke heller 
plejer de at være så godt rustede . Hvorhen 
gælder ellers rejsen ? “ 
„ Jeg er en genuesisk adelsmand og født til 

at bære mit sværd , “ sagde Livio stolt . „ Målet 
for min rejse skal jeg sige jer , når jeg ved , 
hvem i er . “ 
„ Den kundskab skal jeg ikke forholde jer , “ 
Sagde manden . „ Vi er den ny tros mænd , der 
kæmper for guds riges genfødelse på jorden . 
Apostelhrødre kalder vi os , og Broder Dulcino er 
vor anfører . “ 
Livio stak sit sværd i balgen og rakte manden 
sin hånd . 
„ Så er alting godt , “ sagde han . „ Før mig 
til eders anfører . Det er ham , jeg søger . “ 
„ Det er der mange , der gør , “ sagde manden , 
og han og hans kammerater lo . „ Nogle søger ham 
i bøn , og nogle søger ham med spyd og sværd . 
Ræk mig dit sværd , hr . Adelsmand , så skal jeg 
føre dig til lejren . “ 
„ Mit sværd gav jeg aldrig fra mig , og gør 
det heller ikke nu , “ sagde Livio rolig . „ Hvordan 
står det til med apostelbrødrenes manddom , siden 
i frygter en enkelt mand ? Men det får nu være , 
som det vil , jeg har redet mange mile for at tale 
med Broder Dulcino , og i skal ikke hindre mig i 
mit forsæt . “ 
Mændene rådslog igen sagte . Så væltede 
de med forenede kræfter en stor sten bort , og 

Livio så et hul med en stejl trappe , som førte 
ind i bjærget . 
„ Kom så , herre , “ sagde manden , der havde 
talt før . „ Stig ned i løngangen , så skal jeg føre 
eder til lejren . “ 
„ Hvad skal jeg gøre ved min hest ? “ spurgte 
Livio . 
„ Den kan Broder Andrea trække rundt om 
bjærget , “ sagde manden . 
Han klappede den og undersøgte den omhyggelig . 

„ Et dejligt dyr , “ sagde han . „ Rund og fed 
alle vegne . “ 
Mændene lo igen ; men Livio trådte tæt hen 
til ham , der skulle gå med hesten , så fast på 
ham og sagde : 
„ Om min gode hest kommer noget til , er du 
en død mand , Andrea . “ 
Credenza greb ham i armen og så bønlig 
på ham . 
„ Hr . Livio — Broder — lad os hellere 
vende om . “ 
„ Vist ikke nej , “ sagde Livio vredt . „ Jeg er 
jo hos dig , og ingen skal krumme et hår på 
dit hoved . “ 
„ Det var bedst , i lod pigen gå der hen , 

hvor hun kom fra , “ sagde manden . „ Der er kvinder 
nok på bjærget . “ 
„ Hun er min søster , og hun følger mig , “ 
Sagde Livio kort . 
Han tog Credenza i hånden og stod lidt og 
betænkte sig , medens han så ind i det mørke hul . 
„ Gå i kun til “ , sagde apostelbroderen . „ I 
kan ikke tage fejl af vejen . Den er trang i begyndelsen , 
men siden bliver den bredere . Vi har 
gravet den dag og nat med stor møje , for at vi 
usét kunne komme til vor brønd , som er her under 
disse stene . “ 
„ Og det fortæller i en fremmed ? “ spurgte 
Livio . 
„ Nå , “ svarede apostelbroderen , „ er han 
fremmed , når han stiger ind i gangen , så bliver 
han vel vor ven , når han går ud af den igen , 
ellers giver jeg ikke meget for hans liv . — men 
skynd jer nu lidt . Jeg har ikke stunder at stå 
her og snakke . “ 
„ Gå i først , “ sagde Livio . „ Jeg kan jo ikke 
vide , om i er en røver og ildgerningsmand , der 
vil lokke mig i en fælde . “ 
De kivedes lidt om det og blev til sidst enige 
om , at manden , der havde talt , skulle gå først , 
så Livio og Credenza og sidst den tredje mand . 
Men så måtte Livio hjælpe til med at få stenen 

på sin plads igen , og Credenza for sammen , da 
den med at brag faldt over hullet , og de var 
indelukket i den mørke gang . 
„ Nu af sted , så rask i kan , “ sagde apostelbroderen . 

de gik og gik og syntes aldrig , vandringen 
skulle få ende . I begyndelsen kunne de kun 
gå en for en , men siden blev gangen bredere , 
som manden havde sagt , og så tog Livio atter 
den forskrækkede Credenza i hånden . Mange 
gange snublede hun over løse stene og skarpe 
kanter ; men hun holdt tappert ud og klagede 
ikke . 
„ Får den løngang aldrig ende ? “ spurgte 
Livio . 
„ Den ender tidsnok , om i har løjet , “ sagde 
apostelbroderen . „ Og fører den jer til jer sjæls 
frelse , kan vejen aldrig være for trang . “ 
Omsider skimtede de en lysning forude , og 
snart nåde de en trappe , der lignede den , de 
var gået ned af . Med møje klavrede de op ad 
de råt udhuggede trin og stod så i et lys så 
stærkt , at det i begyndelsen ganske blændede 
deres øjne . 
Credenza måtte sætte sig ned på jorden , 
overvældet af anstrengelse og angest ; men Livio 

blev stående og så sig om med hånden over 
sine bryn . 
Han så en stor plads , hvorpå der var en 
mængde små træhytter , byggede i rækker og 
med gader imellem sig . Uden om dem alle sammen 
var en høj mur , dei’ også var af træ , og over 
den så han ikke andet end den blå himmel . 
På muren gik hist og her mænd , to og to sammen 
og holdt vagt ; i gaderne mellem hytterne gik 
mænd og kvinder frem og tilbage imellem hverandre 
aldeles som i en lille by . 
De mænd , som havde ført ham gennem løngangen , 
lod ikke til at bryde sig mere om ham , 
men gik bort og blandede sig mellem de andre . 
Så satte Livio sig ved siden af Credenza og talte 
mildt og trøstende til hende , indtil hun blev 
rolig igen . 
„ Kom nu , “ sagde han så og rejste sig op 
og tog hende ved hånden . „ Nu er vi i apostelbrødrenes 
lejr , og nu vil vi se , om vi kan finde 
Broder Dulcino . “ 
De gik ind mellem hytterne , og folkene 
stimlede sammen og så på dem . Da opdagede 
Livio Broder walderich , som han havde mødt på 
vejen herop i kroen , og gik glad hen til ham . 
„ Vel mødt igen , fromme Broder ! “ råbte han . 

„ Vil i føre mig til eders herre — mig og min 
søster ? “ 
Walderich genkendte ham straks og så på 
Credenza og rystede på hovedet . 
„ Du havde ingen søster , da jeg mødte dig 
på vejen , “ sagde han så . „ Ved du vel , at 
dette er et sted , hvor al jordisk elskov er banlyst ? “ 

„ Jeg ved det , Broder walderich , “ svarede 
Livio utålmodig . „ Jeg var ked af kvinder og 
elskov , længe inden jeg kom her hen , og denne 
pige er så uskyldig som barn i moders liv . Men 
hvor er Broder Dulcino ? “ 
„ Ham kan du ikke få i tale i dag , “ svarede 
apostelbroderen . „ Han har stængt sig inde i sin 
hytte og taler med Herren . Men der kommer 
den , som er ham og Paradis nærmest af os alle . “ 
Walderich pegede ned ad gaden , og Livio 
så en kvinde komme gående . Alle veg ærbødig 
til side for hende , og mange knælede . Hun gik 
rolig uden at se til højre eller til venstre , og da 
hun kom nærmere , syntes Livio , at han aldrig 
havde set noget så skønt . 
Hun var høj og klædt i apostelbrødrenes 
tarvelige dragt , en grov hvid kjortel med et reb 
om livet og bare fødder og bart hoved . Kjortlen 
var både smudsig og forreven , hendes fødder var 

blodige af stenene , hun gik på . Men hendes 
ansigt var så forunderlig skønt , og hendes øjne 
skinnede med så sælsom en glans , at Livio uvilkårlig 
blottede sit hoved og bøjede sig dybt , da 
han trådte frem for hende . 
„ Jeg beder eder , ædle frue — “ 
Men hun afbrød ham med et smil og rystede 
på hovedet . 
„ Jeg er ikke ædel og ingen frue , “ sagde hun 
„ Jeg hedder slet og ret søster’ Margrete , og gud 
har givet mig nåde til at dele min Broder Dulcinos 
trængsel og kamp og være hos ham på 
sejrens dag . “ 
Livio bøjede sig atter dybt og sagde hende 
med få ord , hvorfor han var kommen til zebellobjærget . 

„ Kom med mig herhen , du og din søster , “ 
Sagde Margrete . 
De gik lidt bort fra hytterne hen under’ muren 
og satte sig der på en klippeblok . Livio fortalte , 
og Credenza fortalte , og Margrete hørte dem til 
ende i tavshed . 
„ Vi er alle sammen fattige bønder og håndværkere , “ 
Sagde hun så . „ Hvordan skal du , som 
er vant til rigdom og overdåd trives blandt os  ? “ 
„ Jeg var led ved min rigdom , “ sagde Livio 
mørk . „ Derfor kom jeg herhen . “ 

„ Vel , “ svarede Margrete . „ Vi hungrer her 
og lider kulde og nød . Der nede på Sletten 
samles pavens hær for at angribe os . Tre gange 
slog vi den tilbage og vandt sejr med guds hjælp . 
Dulcino , som kender guds råd , har forudsagt , at 
sejren bestandig skal blive vor , indtil året er 
omme , og Herrens dom kommer over rom og 
alle dens præster . Vi tror ham alle — jeg tror 
ham også —  “ 
Hun tav og sad et øjeblik og så mørkt hen 
for sig . 
„ Stundom plages jeg af bange anelser , “ sagde 
hun så . „ Især om natten , og når de kommer 
tilbage fra slaget , ville og blodige . Jeg siger det 
til ingen og mindst til min Broder , for at jeg ikke 
skal svække hans kraft . Men når jeg ser , at 
nogen ængstes og frygter og ikke kan bære 
trængselen , så nytter jeg den magt , jeg har i 
menigheden , og hjælper dem til at drage herfra , 
mens det er tid . Jeg har ondt af pigen der , som 
du kalder din søster . “ 
Hun klappede Credenza på kinden , og pigen 
rødmede under hendes blik og fik tårer i øjnene . 
„ Jeg bliver hos min Broder , “ sagde Credenza 
sagte . 
„ Så kom med mig , “ sagde Margrete og rejste 
sig op . „ Jeg skal drage dine sko af og give dig 

en kjortel som min og binde rebet om din midie . 
Livio vil en af brødrene tage sig af og så 
styrke gud jer i jeres tro . “ 
Hun smilte sørgmodig og vendte sig om for 
at gå . 
I det samme lød der over hele lejren et 
skrig , som af et såret dyr . 
„ Min hest ! “ råbte Livio og sprang efter 
lyden så hurtig , hans ben kunne bære ham . 
Han fandt dyret liggende i dødskamp med et 
sværd i sin bringe . Rundt om det stod en skare 
af apostelbrødre , både mænd og kvinder . Han 
sprang ind imellem dem og stødte et par af dem 
til side , så de tumlede over ende . 
„ I uslinger ! “ skreg han og drog sit sværd 
og så sig om med lynende øjne . „ Hvem af jer 
er mester for den niddingsdåd  ? “ 
„ Grib ham , bind ham ! “ råbte mændene og 
trængte sig truende sammen om den unge adelsmand . 

Livio løftede sit sværd for at slå til , men i 
det samme veg mændene til side , og foran ham 
stod søster Margrete med sine blodige fødder og 
sit milde alvorlige ansigt . 
„ Broder Livio , “ sagde hun og lagde hånden 
på hans skulder . „ Det er apostelbrødrenes første 

lære , at han giver alt , hvad han ejer , til brødrenes 
fælles bedste . “ 
„ Ak , “ sagde Livio bedrøvet og så på den 
døde hest . „ Jeg havde gerne givet guldet i mit 
bælte og ringen på min finger , om de havde 
skånet det tro dyr , som har båret mig på sin 
ryg så mangen gang og kendte mig og elskede 
mig . Bedre ven havde jeg ikke i verden . “ 
„ En apostelbroder giver alt , “ sagde Margrete 
med eftertryk . „ Og vi har mere brug for din 
døde hest end for alle de skatte , du gemmer i 
dit palads i genua . “ 
Hun tog hans hånd og drog ham med sig 
lidt hen til et skur , der stod tæt op ad volden . 
„ Se her Livio , “ sagde hun og stødte døren 
op og lod ham gå indenfor . 
Der lå en sådan mængde guld og smykker , 
som Livio ikke mindedes , at han nogen sinde havde 
set . Der var ringe og halskæder og spænder og 
bælter , prægtig ciselerede kander og fade , rosenæbler 
og dukater . Det lå alt sammen i dynger 
henslængte på gulvet , og dyngerne nåde halvvejs 
til hyttens loft . 
„ Vi har guld nok , “ sagde Margrete sørgmodig . 
„ Mangen en dag har vi sultet midt blandt 
disse skatte , som er os intet værd . Men din døde 
hest , som du ingen brug har for i den krig , der 

føres i vore bjærge , giver nu nogle af brødrene et 
måltid , hvortil de hårdt kan trænge . I vinter , 
Livio , åd vi råddent hø , som din ædle hest 
ville vraget . “ 
De gik ud af skuret og lod døren stå efter 
sig . Solen skinnede ind på guldet , som flimrede 
og blinkede uden at lokke nogen . På pladsen 
udenfor sad apostelbrødrene om den døde hest . 
De havde skåret kødet i stykker og tændt bål 
og ventede nu med lystne øjne på måltidet . 

niende kapitel . 
I lejren . 
Der gik tre dage , uden at Livio så noget til 
apostelbrødrenes anfører . 
Helt yderst i lejren , tæt under volden , havde 
han og Credenza fået anvist deres hytte , der var 
af træ som de andre og lav og lille . I hytten 
var en løjbænk dannet af græstørv ; hver aften 
bredte han sin kappe over den , og Credenza lagde 
sig til at sove . 
Selv sov han kun lidt . Han var urolig i 
sindet og led ved den uvirksomhed , hvori han gik . 
Han forsøgte at få tiden til at gå med at indøve 
de af brødrene , der boede ham nærmest , i våbenbrug ; 
men den ældste af menigheden , som hed 
longini og nød stor anseelse for sin fromhed og 

høje alder , kom en dag forbi , da det skete , og 
forbød det i strenge ord . 
„ Vi hrydei- os ikke om de verdslige kunster , “ 
Sagde han . „ Apostelbroderen løfter sin økse mod 
manden fra Babylon , og gud lægger ti mands 
kraft i hans slag . “ 
„ Fører man krig , så skader det vel ikke at 
kunne kunsten “ , svarede Livio trodsig . „ Meningen 
undres mere end jeg over alt det krigsberedskab , 
jeg ser . Jeg drog her hid , Broder longini , for at 
træffe mænd , der var bedre og frommere end andre 
og vandrede på jorden som Kristi disciple . Men 
jeg sei1 ikke andet end ville , skæggede stridsmænd , 
hvis klæder og våben er plettet af blod . “ 
„ Du ser intet , “ sagde den gamle apostelbroder . 
„ Dine øjne er blinde af den verden , du kommer 
fra . Ikke heller sømmer det sig for dig , som 
endnu ikke er optagen i menigheden , at sige os 
andre , hvad vi skal gøre , og hvordan vi skal være . 
Gå ind i din hytte og bed , bed , bed , at gud vil 
gøre dig beredt , så du kan annamme ham , når 
tiden kommer . “ 
„ Jeg ved ikke hvordan jeg skal bede , “ sagde 
Livio vredt , „ jeg ved heller ikke , om jeg vil bede 
med jer . Før mig til Dulcino . Af hans mund vil 
jeg høre , om dette er et sted for mig . “ 

„ Du er ung , og livet er langt , “ svarede 
apostelbroderen . „ Bi , til din tid kommer . “ 
Dermed vendte han ham ryggen og gik . 
Men Livio satte sig på løjbænken i sit hus og 
stirrede mismodig hen for sig . 
„ Du må ikke tabe modet , Broder , “ sagde 
Credenza . „ Du sover ikke , og du spiser ikke — 
til sidst bliver du syg og dør for mig , og så er 
jeg ene mellem disse fremmede mænd . “ 
„ Jeg holder ikke længe dette ud , “ svarede 
Livio . „ Jeg går mine fødder blodige på klippen , 
jeg hungrer , fordi der ikke er menneskeføde på 
bjærget , og jeg ser ikke , hvad alt dette skal 
føre til . “ 
„ Ville du ønske , du var blevet i dit palads 
i genua ? “ 
Livio så på hende og rystede på hovedet . 
„ Nej , “ sagde han . „ Der var værre endnu . “ 
Ofte gik han på muren og så ud over dalen , 
der strakte sig vidt og langt for bjærgets fod 
med marker og skove og landsbyer . Stundom 
drog skarer af krigsfolk forbi bjærget og råbte 
og truede derop , men forsøgte aldrig noget angreb . 
Det var biskop rainerius’s mænd , korshæren , 
der var samlet fra hele Lombardiet for at 
bekrige kætterne . Hver gang en sådan hob 

drog forbi , løb apostelbrødrene op på volden og 
sang deres psalmer . 
Langt borte så Livio om aftenen vagtbål , 
han fik at vide , at bjærget var helt omringet af 
biskoppens folk , og at de for kort tid siden havde 
forsøgt et angreb , men var slået tilbage med 
tab . Det var broder’ walderich , der fortalte 
ham det . 
„ I vinter led vi megen nød i bjærgene , “ 
Sagde apostelbroderen . „ Dengang hode vi på 
et andet bjærg , hvor vi måtte efterlade mange 
syge og sårede , da Broder Dulcino førte os herhen , 
i begyndelsen var her fuldt op af føde til os , 
som vi tog med våbenmagt , når de ikke ville 
give os den med det gode . Men nu er alt lagt 
øde omkring bjærget , lige til de egne hvor 
biskoppens hær står , og dersom Broder Dulcino 
ikke finder på råd , må vi ufejlbarlig omkomme 
af hunger . “ 
Livio så fra volden , hvor han stod , ned 
over lejren , hvor apostelbrødrene gik omkring og 
sang og var muntre og glade som altid . 
„ Jeg begriber ikke , hvorfra i får jeres glæde , “ 
Sagde han . „ I sulter hver dag , og for menneskelige 
øjne ser det ud , som døden var jer vis . “ 
„ Gud beskytter sine , “ svarede walderich . 
„ Og den sande tro gør menneskets hjerte glad . “ 

da natten kom , og Credenza lå og sov på 
løjbænken , sad Livio , som han plejede , i hyttens 
åbne dør og stirrede ud over den slumrende lejr . 
Han kunne høre vagtposternes skridt på muren 
og deres våbens klirren . Stjernerne lyste fra 
himlen . Nede fra dalen hørtes engang imellem 
et råb eller en hunds gøen , ellers var alt stille . 
Pludselig lød klokken , der hang på en pæl 
midt i lejren . 
Livio vidste , at det var signal til , at brødrene 
skulle samles . Han sprang op , greb sit sværd 
og bøjede sig over Credenza , som sov så sødt , 
at han ikke nænnede at vække hende . Så skyndte 
han sig til mødepladsen . 
Da han nåde derhen , var allerede mange af 
brødrene til stede , og flere kom løbende fra alle 
lejrens gader . De stod tavse rundt om klokkepælen 
og ventede . 
„ Hvad er der sket ? “ spurgte Livio den , der 
var ham nærmest . 
„ Jeg ved det ikke , “ svarede manden . „ Vi 
får det snart at se . Ingen har ret at røre klokken 
uden Broder Dulcino . “ 
I det samme skiltes mængden tæt ved det 
sted , hvor Livio stod . Der kom gående to mænd 
med fakler , og midt imellem dem en mand , hvem 
Livio aldrig havde set før , men som han ikke 
8 

kunne tvivle på , var apostelbrodrenes anfører . 
For hvor han kom frem , styrtede de alle på knæ 
og kyssede hans fødder og fligen af hans kjortel . 
De blev liggende en stund og sang eller bøjede 
deres hoved i bøn , mens han skred videre uden 
at se på dem eller at sige noget . 
Da han var nået hen til klokken , stod han 
op på en sten , dei- var rejst ved siden af pælen . 
Mændene løftede deres fakler højt i vejret , så 
det flakkende lys faldt over ham og ham alene , 
mens alt det andet var hyllet i mørke . 
Han var en lille mand , men bredskuldret og 
stærkt bygget . Hans hår og skæg var vildt og 
langt som de andre apostelbrødres ; håret faldt 
ned over hans brede , hvide pande , hans øjne 
strålede med stærk glans , og på hans mund var 
der et lyst smil . 
Livio trængte sig frem for at se og høre 
bedre ; men han havde ikke behøvet det , for Dulcinos 
røst var så stærk og klar , at den lød til 
lejrens fjerneste krog . 
„ Brødre , “ sagde han . „ Lader os alle bede , 
for himmeriges rige er nær . “ 
De styrtede på knæ og gemte ansigtet 
i deres hænder . Så stærk og pludselig var bevægelsen , 
at Livio blev revet med og knælede 
uden at tænke over det . Det var mange tider 

siden , han havde hedt en bøn , og han havde heller 
ingen ord at bede med . 
Han løftede sit ansigt , hvad han kunne gøre 
ubemærket , da alle apostelbrødrene lå hensunkne 
i andagt . Kun Dulcino stod op med de udbredte 
arme i vejret og øjnene vendte mod stjernehimlen . 
Hans læber bevægede sig , uden at der kom en 
lyd over dem , og han smilte bestandig . 
Så lod han armene falde og så ud over 
sine mænd . 
„ Rejs eder , brødre , “ sagde han , „ og høre 
mine ord ! “ 
Apostelbrødrene adlød , og der var stille som 
i en grav , medens Dulcino talte . 
„ I tre dage har i ikke set mig . Jeg har 
ligget i bøn uden føde , uden søvn og lyttet til 
guds røst , som talte til mig i mit telt . Atter 
engang fandt Herren mig værdig til at åbenbare 
sit åsyn for mig , på det at jeg skulle bringe 
hans løfte til eder , som er hans sande menighed , 
og hvem al jorden skal blive underlagt . Hør nu 
mine ord , som ikke er mine , men gud den almægtiges , 
som han har åbenbare ! for mig . Sådan 
bød han mig sige eder , at inden året rinder ud , 
skal hans udvalgte fyrste , som er Frederik , 
Siciliens konge , sætte den romerske kejserkrone 
på sit hoved . Han skal drage mod rom , som 
8* 

er Babylon , den store skøge , hvorom gud taler 
i sin hellige skrift . Han skal indtage staden og 
omstyrte pavens trone . Og paven selv , den 
Belials mand , skal lade sit liv for bødlens sværd . 
Hans giftige blod skal flyde til guds ære og 
kardinalernes og prælaternes og alle deres , som 
har forhånet hans rige og forvansket hans 
hellige ord . “ 
Han tav et øjeblik . Apostelbrødrene løftede 
deres hænder i vejret , og det lød fra tusinde 
munde : 
„ Du har sagt det ! Du har sagt det ! “ 
Dulcino så ud over skaren , og da råbet 
var forstummet , talte han igen : 
„ Hør mig brødre , hvad guds røst videre 
talte til mig : i fire år skal kejser Frederik 
herske på jorden . I den tid skal apostelbrødrene 
vandre over alle lande og forkynde , at antikrist 
er nær , og hans rige snart skal komme . Når 
så de fire år er rundne , kommer han , og da 
bliver dei’ en nød og elendighed i verden , som 
aldrig forhen er set . Men i skal ikke se den . 
Thi gud , som kender eders rene hjerter , skal tage 
eder og mig til sig i sit Paradis , som han fordum 
tog Enoch og Elias . Men Enoch og Elias skal 
stige ned på jorden igen og prædike guds rige . 

og antikrist skal dræbe dem og herske mange 
år endnu på jorden , indtil hans time slår , og 
gud kommer i sin vælde og knuser hans magt . 
Da skal i og jeg atter stige ned fra Paradis og 
prædike guds rene ord og omvende alle dem , antikrist 
har sparet , og hvis sjæle han ikke har fordærvet . “ 

atter lød det tusindstemmigt gennem natten : 
„ Du har sagt det ! Du har sagt det ! “ 
Dulcino talte i to timer , og apostelbrødrene 
lyttede åndeløst til ham . Livio hørte kun i begyndelsen 
på hans ord , men kunne ikke få sine 
øjne fra hans ansigt , der lyste i så sælsom en 
glans , flau tænkte på disse kvinder og mænd , 
som led hunger og tørst og forfølgelse og sang 
dertil , og han begreb dem ikke . Men han forstod , 
at deres tro gjorde dem stærke . Så endte Broder 
Dulcino sin tale : 
„ Vi er det salt , hvormed jorden skal saltes . 
Vi er apostlenes sande efterfølgere på jorden . 
Men vi er ikke stærke som de — i er det ikke , 
og jeg er det ikke , fordi vi , inden vore øjne blev 
opladte , har knælet for den store hore og dyrket 
falske guder . Derfor tør vi ikke forkynde guds 
ord om dagen , men mødes , når natten mulner . 
Lader os knæle , mine brødre , og bede gud , som 

er i himlem , at den tid snart må komme , da vi 
frit i dagens lys tør vidne vor tro for verden . “ 
Da han havde sagt det , greb han en af faklerne 
i hver hånd og slyngede dem mod jorden . 
Mændene trådte på dem , til de sluktes . 
„ Brødre , lader os bede ! “ råbte Dulcino . 
De styrtede på knæ som ramte af et slag , 
og en stund var der dødsstille i lejren . Livio 
blev stående uden at tænke på det , og så 
over alle disse sammenkrøbne skikkelser , der lå 
som skygger på jorden . 
Så begyndte Dulcino at synge . Apostelbrødrene 
stemte i med , og sangen lød først dæmpet 
så stærkere langt ud over dalen i den 
stille nat . 
Livio så , at vagtposterne på muren knælede 
som de andre , med ansigtet vendt mod dalen for 
ikke at forsømme deres pligt . Når sangen forstummede 
et øjeblik , hørte han en fjern , dump 
larm dernede fra og tænkte , det var biskoppens 
vagtposter , som gjorde allarm i den tro , at 
apostelbrødrene beredte sig til angreb . 
Endelig var sangen til ende . 
Og mængden skiltes pludseligt og hastigt uden 
ord . Før Livio fik sig ret besindet , var han alene 
på pladsen . Han så utydelig pælen med klokken 

og stenen , hvorpå Dulcino havde stået . Men 
der var ikke et menneske . 
Urolig og forvirret gik han ned gennem lejren . 
Han gik frem og tilbage og stod så foran Dulcinos 
hus . Han vidste ikke , hvad han ville sige ham , 
eller hvad han ville høre af ham . Men han vidste , 
at han kunne ikke gå bort , før han fik set ham 
og talt med ham . 
Sagte åbnede han døren til hytten og stod 
ansigt til ansigt med søster Margrete , som lagde 
fingren på munden og gik ud til ham . 
„ Han sover , “ sagde hun sagte . „ Han har 
ikke sovet i tre nætter , og jeg vil ikke vække 
ham . “ 
Livio nikkede . Margrete blev stående med 
hænderne foldede op mod sit bryst og stirrede 
frem for sig . 
„ Vil du se ham ? “ spurgte hun pludselig . 
Hun tog Livio ved hånden og ledte ham ind 
i hytten . 
„ Stille ! “ sagde hun . 
Der brændte en lille olielampe , og ved dens 
skær så Livio apostelbrødrenes anfører , der lå 
på en løjbænk af græstørv ikke bedre end hans 
egen . 
Han lå på ryggen med hænderne foldede 

og vidt åbne øjne . Livio veg et skridt tilbage 
og så forundret på Margrete . ' 
„ Han sover altid med åbne øjne , “ sagde 
hun og smilte . „ Og her skal altid brænde lys , når 
han sover . Nat efter nat kan han bede i mørke 
og tale med gud . Men når han sover , må lampen 
brænde . “ 
Hun knælede ved siden af løjbænken og 
bøjede sit ansigt tæt ned over hans . Så vendte 
hun hovedet mod Livio og hviskedee med en 
stemme , der skælvede af angest : 
„ Var du derude og hørte ham ? “ 
„ Ja , “ sagde Livio . 
„ Tror du , han sejrer ? “ 
Livio så hendes angest og vidste ikke , hvad 
han skulle svare . Hun ventede lidt , så sagde 
hun stille : 
„ Du tror det ikke . Men vogt dig for at sige 
det til ham . “ 
Hendes øjne lynede , da hun sagde det . Så 
krøb hun på sine knæ ned til enden af løjhænken 
og lagde sig ved Dulcinos fødder . 
„ God nat , “ sagde hun . „ Nu vil jeg sove . “ 
Sagte gik Livio ud af hytten og gennem de 
mørke teltgader til sit hjem . 
Han stod og så på Credenza , som sov 
trygt og sødt . Så glemte han hende og satte 

sig i døren og tænkte på , hvad han havde hørt 
og set i denne nat . 
På ny undredes han over disse fattige 
menneskers kraft og glæde . Men han kunne ikke 
begribe , at hans skønne , fromme moder havde fundet 
trøst iblandt dem . 

tiende kapitel . 
Livio i lære . 
Næste dag fik Livio Broder Dulcino i tale 
og sad nu hver dag i hans hytte og hørte ham 
forklare sin lajre . 
Apostelbrødrenes anfører så nok , hvor meget 
det kunne gavne ham , om han vandt den unge , 
rige adelsmand for sin tro . Så var han også 
sælsom bevæget ved at høre om Fru Laura og 
hendes ulykkelige død . Og det var ham en fryd 
at tale med en mand , der ligesom han selv kunne 
læse og skrive , og i hvis sjæl der var så mægtig 
en higen mod noget , der var større end denne 
verdens lykke og guld . 
Han gav sin unge lærling en afskrift af de 
tre breve , han havde rettet til sin menighed . 
Timevis sad han og talte til ham om kirkens fire 

tider . Den første , som rakte fra Kristi dage til 
Konstantin den store og Sylvester ; da var kirken 
god og ydmyg , fattig og forfulgt , at ligne ved en 
kysk jomfru . Den næste tid gik til de dage , da 
den hellige dominikus og den hellige fransiscus 
stiftede deres ordener ; da var kirken rig og 
mægtig , anset over hele jorden , men endnu from 
og ren , så længe menneskene holdt deres ordensregler 
og levede efter de fromme stifteres eksempel . 
Så kom den tid , som nu var , den onde tid , 
jærntiden ; aldrig havde kirken været rigere og 
mægtigere , aldrig så ond og hovmodig , så gerrig 
og ukysk . Når den tid var endt i død og undergang , 
så kom den fjerde tid , som Broder Gerhard 
havde indledet , og som Dulcino skulle fuldbyrde . 
Gerhard havde lidt døden på bålet , og endnu 
måtte apostelbrødrene døje nød og forfølgelse ; 
men den tid skulle snart komme , da alt det onde 
var forbi , og Dulcino , hvem gud havde oplyst 
ved sin besynderlige nåde og skænket profetisk 
gave , skulle føre brødrene til sejr og herlighed . 
„ Profeten Esaias har forudsagt det alt sammen 
således , som det skal ske , “ sagde han . 
Og så tog ban en stor bibel med gyldne 
spænder og herlige billeder , som de fromme 
munke i laveno-klostret havde prentet , og som 

apostelbrødrene havde røvet på et af deres tog 
— og læste og forklarede , mens hans øjne strålede . 
Livio lyttede betagen , som alle , der hørte 
Broder Dulcino . Hans ord flød så let og var så 
brogede og stærke . Det var ikke til at tage fejl 
af , at han jo troede sig kaldet af gud . Når Livio 
så hans begejstring og hørte hans flammende 
tale , tænkte han på de fede , søvnige munke i 
genua , på deres messer for menigheden , som drev 
elskovshandel rundt om i kirkestolene , på de 
svare synder , som gik i svang bag klostrets 
mure . 
Og når han så på denne mand , der intet 
begærede for sig selv , der kunne hungre og tørste 
og våge , så blev modsætningen endnu større . 
For hver dag , der randt , undredes han mere over 
den ærefrygt og kærlighed , brødrene viste deres 
anfører , og som gik så vidt , at hver eneste en 
gladelig ville gået i døden for ham . Var der en , 
som var syg , da kunne Broder Dulcino gøre ham 
karsk ved at lægge hånden på ham og velsigne 
ham : var dei’ nogen trætte , da standsede den straks , 
blot hans navn blev nævnet . 
Men var Livio fangen under Dulcinos trolddom , 
når han sad hos ham i hans hytte , og når 
han så ham blandt brødrene , så havde han ikke 

andet end tvivl og sørgmodighed , når han var i 
sin egen hytte . 
Når han læste de breve , Dulcino havde givet 
ham , og den hellige skrift , han ivrig havde opfordret 
ham til at granske , så blev han træt og 
følte sig dum og uvidende . Han længtes aldrig 
efter sin rige lediggang i genua ; men han tænkte , 
at livet måtte kunne leves skønnere og stærkere , 
end det førtes på zebellobjærget . 
Så kom Credenza og lagde sin hånd på 
hans skulder og så ham bekymret ind i øjnene . 
„ Min Broder er ikke glad , “ sagde hun . 
Og Livio så på hende og undredes , at 
hun ikke klagede ovei’ sin skæbne . De andre 
søstre i lejren alene med undtagelse af Margrete 
var rå og hårde som mændene . De gik også 
med i striden og kæmpede som mænd . Han hørte 
fortælle , hvorledes de blev rasende i kampen og 
slog i blinde med deres våben til højre og venstre , 
og han kunne slet ikke tænke sig Credenza 
som en af dem . 
Han læste af biblen og brevene for hende , 
sådan som Dulcino havde pålagt ham , og hun 
sad stille og ærbar og lyttede . Men han kunne 
selv høre , at hans ord havde ingen klang . 
„ Synes du , det er smukt , Credenza ? “ spurgte 
han . „ Synes du , det er det ? “ 

„ Hvad du gør , er ret , “ svarede hun . „ Og om 
jeg ikke straks forstår det , så synes jeg , det er 
smukt , når du siger det . “ 
Livio lukkede bogen og lagde den bort . 
„ Sig mig engang , Credenza , “ sagde han tankefuld , 
„ den gamle kone , du var hos , — du husker , 
hende der fandt dig i skoven , Broder Gerhards 
søster — når hun læste for dig og talte 
med dig om det — — var det så sådan , som 
når jeg gør det ? “ 
Hun tænkte sig lidt om . Så rystede hun 
på hovedet og sagde nej . 
„ Det greb dig stærkere — du tænkte ikke 
på hende men kun på guds hellige ord ? “ 
„ Jeg tror det nok , “ sagde Credenza . 
„ Ja , sådan er det , “ sagde Livio og rystede 
mismodig på hovedet . 
Men pigen , som så , at hun havde gjort ham 
bedrøvet , og ikke kunne forstå hvorfor , lagde sit 
hoved på hans skulder og sagde stille : 
„ Det er jo , fordi du er min Broder , Livio . 
Fordi jeg holder meget af dig . Lige så meget 
som af min rigtige Broder , som døde . “ 
„ Credenza , “ sagde Livio , „ Vi bærer apostelbrødrenes 
kjortel , vi har bundet rebet om vort 
liv , solen brænder på vort hoved , og vore fødder 
er blodige . Vi fattes intet uden troen . “ 

han så på hendes rige hår , og hans blik 
gled ned over den skønne , unge skikkelse , der lænede 
sig så trygt op til ham . Så rejste han sig 
så brat op , at hun var nær ved at falde . 
„ Har jeg gjort dig vred , Broder ? “ spurgte 
hun forskrækket . 
Han så på hende med et blik , hun aldrig 
før havde set i hans øjne . 
„ I )u skulle blevet i Pisa og taget dig en 
mand , “ sagde han hårdt . „ Der var vel andre 
mænd end den Pietro , du ikke kunne lide . “ 
Dermed drejede han sig på hælen og gik 
hastig bort uden at se sig om . Men Credenza løb 
til søster Margrete og fortalte hende grædende , at 
hendes Broder var gået fra hende i vrede . 
Margrete lod hende fortælle det , som det var 
hændt . Så kyssede hun hende og sagde med det 
underlig bedrøvede smil , som Credenza kendte så 
godt : 
„ Vær du kun tryg , barnlille ! Din Broder er 
visselig ikke vred på dig . “ 
Hun så på Credenza , og hendes øjne strømmede 
over af tårer . 
„ Han holder af dig , “ sagde hun . „ Han taler 
med dig om det , der tynger hans hjerte , han 
tænker på , at du har det ondt . “ 
Credenza græd med hende uden rigtig at vide 

hvorfor , for hun syntes ikke mere , det var så 
sørgeligt . Men Margrete bad hende fortælle det 
engang til — hvordan Livio havde set på hende , 
hvordan han var gået bort uden at vende sig om . 
Credenza gjorde det , og da hun tav igen , greb Dulcinos 
søster hende hårdt i skuldrene og stirrede 
på hende med ville øjne . 
„ O , var jeg dig ! “ sagde hun . 
Men som hun havde sagt det , kastede hun sig 
på knæ , skjulte ansigtet i sine hænder og stønnede 
hulkende : 
„ Min synd ! min synd ! “ 
Credenza knælede hos hende og ville trøste 
hende . Men Margrete så op med et ansigt så 
hårdt og hvidt , at den unge pige blev helt forskrækket . 

„ Gå bort , “ sagde hun , „ og lad mig være 
ene ! “ 
Så gik Credenza forvirret og ulykkelig og 
satte sig i hyttens dør og ventede på Livio . 

ellevte kapitel . 
Grasparo . 
Dagene gik , og Livio var endnu ikke optaget 
i menigheden . 
Apostelbrødrene vidste det godt , for optagelsen 
af en ny Broder skete med stor højtidelighed . De 
så med mistro på den unge adelsmand , der aldrig 
helt kunne glemme , hvem han var , og ofte 
forløb sig imod dem . Selv gjorde han , hvad han 
kunne , for at tæmme sin stolthed og finde sig i 
den rå tone , der herskede mellem brødrene . Og 
når det kom til uenighed , sørgede Dulcino eller 
en af dem , der havde hans fortrolighed , bestandig 
for at få striden bilagt og skåne Livio for ydmygelse . 

men ingen begreb , hvad Dulcino ville med 
ham , og en dag gik menighedens ældste , Broder 

longini til anføreren og sagde ham , at brødrene 
talte om at slå genueseren ihjel , og at han selv 
syntes , det var det bedste . 
Da trak Dulcino ham afsides og sagde til 
ham : 
„ Gør i det , da synder i hårdt imod gud . 
Du skal vide det , Broder longini , at denne unge 
mand er sendt af Herren selv for at give os sejr 
over vore fjender . Gud har åbenbare ! det for 
mig i et syn allerede for længe siden . Han sagde 
mig , at han skulle komme igennem løngangen og 
med en hest og en ung kvinde i sit følge , ganske 
således som det er gået . Sig det kun til brødrene , 
men lad Livio intet mærke . Gud vil selv 
åbenbare ham hans kald , og vi tør ikke blande 
os i Herrens rådslagning . “ 
Longini skyndte sig med at fortælle det til de 
andre , og fra den dag af viste apostelbrødrene 
ham den største ærbødighed , uden at han kunne 
forstå , hvad der var skyld i deres forandrede 
opførsel . 
De tog nu gerne mod hans undervisning i 
våbenbrug , og da han sådan fik noget at fordrive 
tiden med , faldt den ham ikke længer så 
lang , og han befandt sig bedre . Hver dag sad 
han i hytten hos Dulcino og modtog undervisning 
i den nye lære . 

en morgen meldte vagtposterne på muren , 
at de kunne se en stor bevægelse mellem biskoppens 
soldater nede i dalen . 
Dulcino kom til og mente , at korshæren var 
ved at drage bort . Han holdt krigsråd med de 
fire ældste , som var , foruden Broder longini , Frederik 
fra Novara , Albrecht fra Tarent og walderich 
fra brechia . De besluttede , at en del af 
hæren skulle drage ned i dalen for at se at skaffe 
nogen føde , hvortil de trængte hårdt . 
Livio var glad ved udsigten til kamp , men 
Dulcino bød ham blive hjemme og forsvare lejren , 
hvis fjendens bortmarch kun skulle være et 
krigspuds . Dulcino kunne se på de ældste , at de 
var krænkede over den magt , Livio fik . Så kaldte 
han brødrene sammen med klokken og sagde til 
dem : 
„ Når jeg er borte , da skal i lyde denne Livio , 
som står her , i alt , hvad angår krigen 
med Belials præster og lejrens forsvar . Men i 
det , som rørei- eders sjæles vel og eders længsel 
mod himmerige , skal i lyde menighedens ældste . “ 
Derefter udvalgte han tre hundrede af brødrene 
og steg ned ad bjærget med dem . Livio stod 
på muren og så mismodig efter den bortdragende 
skare ; Credenza og Margrete var hos ham . 
„ Se nu , “ sagde Livio . „ Her kunne jeg ud- 
9* 

rette noget , og nu skal jeg stå uvirksom og forsvare 
denne Borg , som ingen fare truer . “ 
„ Gud være lovet , at du blev bos mig , Broder , “ 
Sagde Credenza . 
Margrete stirrede efter apostelbrødrene , så 
længe hun kunne se dem , og Credenza så , at hun 
var meget bleg . 
„ Lad os gå ind og bede , “ sagde Margrete . 
Dagen gik , og det led mod aften , uden at apostelbrødrene 
kom tilbage . Margrete holdt sig inde 
i sin hytte og havde Credenza hos sig ; Livio talte 
med walderich , som forsikrede ham , at Dulcino 
ofte havde været borte i flere dage på sådant 
et tog og altid kom uskadt derfra . 
„ Ham kan intet våben såre , “ sagde apostelbroderen . 
„ Gud har sin hensigt med ham . “ 
„ Ingen kender guds hensigt , “ sagde Livio . 
„ Jo , “ svarede walderich , „ det g-øi- Dulcino . “ 
Da mørket faldt på , så Livio efter , om vagtposterne 
var på muren , og gik så ind i sin hytte 
for at sove . 
Credenza beredte lejet til ham og lagde sig 
selv ved hans fødder . 
„ Hvad skal det til , “ sagde Livio . „ Læg dig 
på kappen , og  ,svøb den om dig , som du plejer . “ 
Men Credenza rystede på hovedet . 
„ Jeg vil ligge sådan , “ sagde hun . „ Sådan 

ligger Margrete . Hun ligger altid for sin Broders 
fødder . Hun elsker ham . “ 
„ Ved du , hvad det er at elske , Credenza , “ 
Spurgte Livio smilende . 
„ Ja , “ sagde hun , „ Margrete elsker Broder 
Dulcino , og jeg elsker dig . “ 
Midt om natten kom Margrete løbende til Livios 
hytte og greb ham i armen for at vække 
ham . Hun var bleg som en død , og hendes øjne 
stirrede vildt . Livio sprang op og greb sit sværd . 
„ Hvad er der på færde ? “ råbte han , 
„ Saml mændene , Livio , “ sagde hun , „ og drag 
Dulcino til hjælp ! Jeg har set i drømme , at han 
er i nød . O , men skynd dig , skynd dig ! “ 
Hun løb til klokken , og et øjeblik efter var 
apostelbrødrene forsamlede . Livio valgte et hundrede 
af de yngste og kraftigste og drog med dem 
ud ad porten , samme vej Dulcino havde taget . 
Margrete fulgte dem uden for muren . De stod 
stille et øjeblik og lyttede . 
„ Hør ! “ råbte hun så . 
Og fjernt i dalen kunne de høre skrig og 
larm , som om nogen kæmpede . 
„ Jeg går med jer , “ råbte Margrete . 
Der var ingen , der gjorde indvendinger derimod , 
for søstrene fulgte ofte deres brødre i kampen . 
Så hurtig de kunne , skyndte de sig ned ad 

bjærget , oppe på murene stod alle de , der var 
bleven tilbage af hæren , og så efter dem . 
„ Det har ingen nød med Dulcino , “ sagde 
Broder walderich . 
„ Når søster Margrete har sagt det , er han i 
nød , “ svarede longini . 
Credenza sad i hytten og græd , fordi Livio 
havde forbudt hende at drage med . Hun var bange , 
nu hun var ene blandt brødrene , der så så ville 
ud med deres lange hår og skæg , og hun turde 
ikke gå ud af hytten . Ofte gik hun hen til døren 
og stod der og lyttede ud i natten , men kunne 
intet høre . Så lagde hun sig på løjbænken og 
græd og var bange og faldt til sidst i søvn af 
træthed . 
Der fandt Livio hende , da han tidlig næste 
morgen kom tilbage . Hun fløj ham om halsen 
med et glædesråb , men for forskrækket tilbage , 
da hun så , hans hænder og klæder var blodige . 
„ Er du såret ? “ spurgte hun . 
Men Livio forsikrede , at han var frisk som en 
fisk , og så fortalte han , hvad der var sket i 
natten . 
Søster Margretes drøm havde været rigtig 
nok . Dulcino havde fundet biskoppens lejr helt 
forladt , og i en landsby tæt ved fandt han både 
korn og kvæg . Han lod sine mænd belæsse sig 

med så meget , de kunne bære , og bød dem så 
drage hjemad , men bag om bjærget ad en vej , der 
var længere , men mere jævn og skjult i olivenskovene . 
Selv blev han tilbage med halvtredsindstyve 
mand og lod dem gribe og binde podestaen 
og de rigeste mænd i byen . Derefter tiltrådte de 
tilbagetoget og stødte midtvejs mellem landsbyen 
og bjærget på en skare krigsfolk , der var fire 
gange så talrige som de . Det var kommet til en 
blodig kamp , de halve apostelbrødre var faldne , 
og det havde set galt ud for Dulcino , hvis ikke 
Livio og hans mænd var komne ham til hjælp . 
„ Så har gud åbenbare ! de ! for søster Margrete , “ 
Sagde Credenza fromt og foldede sine 
hænder . 
„ Det har han , “ sagde Livio . 
Han fortalte så videre , hvordan de havde 
slået fjenden på flugten og gjort mange fanger . 
Af dem havde de erfaret , at det slet ikke var biskoppens 
folk , de var komne i kamp med , men 
en afdeling af hertugen af Viscontis mænd , der 
skulle til Mailand . De lod så fangerne løbe med 
undtagelse af anføreren , der så ud til at være en 
fornem mand , af hvem Dulcino ventede sig store 
løsepenge . 
„ Det var mig , der tog ham til fange , “ sagde 
Livio glad . „ Nu vil jeg ud og se ham . Jeg har 

i mørket ikke engang set hans ansigt og ved 
ikke hans navn . Er han en adelsmand , så skal 
jeg drage omsorg for , han bliver godt behandlet . “ 
Han gik hen i den krog af lejren , hvor fangerne 
 .var forvaret i Bure med lås og stænger , 
som var de dyr . Der fandt han nemt sin modstander 
fra kampen . De havde taget rustningen 
af ham , og han sad i sin lædervams på gulvet 
og frøs . 
Da Livio kom nær til og så hans ansigt , for 
han tilbage med et udråb . 
„ Guds hellige død , Gasparo ! er det dig ? “ 
Fangen så lidt på ham , men lod ikke til at 
blive så overrasket som Livio . 
„ Vel mødt , Livio , “ sagde han og for sammen 
af kulde . „ Kunne du skaffe mig et bæger kryddervin 
og så forresten fortælle mig , hvor jeg er , 
og hvad det var for djævle , jeg kæmpede med i 
nat . “ 
„ Giv den mand fri ! “ bød Livio apostelbroderen , 
som holdt vagt . 
Men manden nægtede det bestemt , med mindre 
Broder Dulcino selv sagde det . 
„ Det haster heller ikke , “ sagde Gasparo og 
og gabede og strakte sig i buret . 
„ Men hvis du , min langskæggede ven , kan 
skaffe mig det bæger vin og noget at spise måske 

og et smukt fruentimmer til selskab , så skal jeg 
nok få tiden til at gå , til hr . Dulcino eller , hvad 
han hedder , kommer og sætter mig i frihed . “ 
„ Hænges skal du på muren , før sol går ned , 
du Belials søn , “ sagde apostelbroderen og spyttede 
på ham gennem tremmerne . 
Livio greb manden i skuldrene og stødte ham 
bort . Så gav Gasparo , der var hans gamle bekendt 
og svirebroder fra genua , sig til at fortælle , 
hvordan han var rømt fra byen for gæld og gale 
stregers skyld og siden havde kæmpet i hertugen af 
Mailands tjeneste . Det var nu år og dag siden , 
og han havde døjet meget ondt ; Livio huskede 
godt , da han rømte fra byen — hvordan de havde 
drukket hans skål i skummende vin og troet ham 
død , siden de ikke hørte fra ham . 
„ Men hvordan er du kommet her , Livio ? “ 
Spurgte han så . „ Og hvordan djævlen er det , 
du ser ud mand  ? Hvad tror du , Clara ville sige , 
om hun så dig i den dragt . Og Beatrice ? og 
Julia — — ak den søde Julia ! Men er du bleven 
munk , Livio ? Tal dog mand ! Eller hvad for et galant 
æventyr er du ude for ? “ 
Livio svarede ikke , hørte knapt , hvad Gasparo 
sagde . 
Hele det gamle ville liv i genua med alle 
dets brogede minder stormede ind på ham . Han 

så på sin fordums kammerat , som havde været 
den vildeste og letfærdigste af dem alle , og som 
nu sad der i buret og talte om piger og vin . 
Han så på apostelbroderen , som han havde givet 
så ublid en behandling , og som stod lidt borte 
med vrede bryn og hånden om sin økse fast bestemt 
på ikke at forlade sin post . 
Han tænkte på , at denne rå , uvidende mand 
havde lidt kulde og sult vinteren igennem , og da 
så overfloden kom , redelig holdt fasten , som kirken 
bød . At han var jaget som et vildt dyr for 
sin tros skyld , og at han sagtens uden at svigte 
ville dø på bålet . 
Så tog Livio sig til panden med sin hånd 
og gik med hastige skridt til Dulcinos hytte . 
„ Husk vinen ! “ skreg Gasparo , „ glem ikke en 
gammel kammerat !  “ 
Livio blev en stund hos Dulcino , og mens han 
var der , kom Margrete hen og bød , at den fangne 
adelsmand skulle sættes i frihed . Fangevogteren 
så forundret på hende . 
„ Han er fattig , “ sagde hun . „ Og Dulcino har 
på Livios forbøn skænket ham livet , for at han 
skal forbedre sig . “ 
Så skød apostelbroderen Bolten fra , og Gasparo 
kravlede ud på alle fire . Han rejste sig op , 

strakte lemmerne og blev så stående lidt og 
stirrede på Margrete . 
„ Skønne dame , “ sagde han og bøjede knæ 
for hende . „ Om i gav bjørnen der befaling til at 
udlevere mig mine våben , da skulle jeg bryde 
en lanse til eders ære , så snart jeg havde styrket 
mit legeme med et måltid mad og et bæger 
vin . “ 
„ Giv ham dem ! “ sagde Margrete , vendte ham 
ryggen og gik . 
Manden hentede hans rustning frem af en 
hytte tæt ved , og mens Gasparo iførte sig den , 
rystede han på hovedet og sagde : 
„ Et underligt selskab jeg er kommet i . Så 
grimme mænd og så skønne kvinder . Men hvor 
djævlen bliver Livio af med vinen ? “ 
„ Her er ingen vin , “ sagde apostelbroderen 
barsk „ og vil i lyde mit råd , så skynd jer af 
sted , inden Broder Dulcino fortryder sin mildhed og 
lader eder hænge , som han har gjort ved hundrede 
af jeres slags før ! “ 
„ Vel , min høflige ven , “ sagde Gasparo , mens 
han prøvede æggen af sit sværd . „ Men du vil 
måske være så venlig at vise mig porten til 
dette kastel , hvor der er skønne kvinder og grove 
mænd og ingen vin . Og skulle den dame , der 
var her før , spørge efter mig , så kan du 

sige hende , at jeg hedder Gasparo de castri , adelsmand 
af genua og altid til hendes tjeneste . “ 
Dermed skred han bagefter apostel broderen 
hen mod porten . Just som han skulle gå ud af 
den , efter at hans vogter havde forklaret hans frigørelse 
for vagtposterne , fik hanøje på Credenza , 
der stod og talte med en af søstrene . 
„ Ej ! “ sagde han . 
Han tog hende under hagen og så hende 
smilende ind i hendes øjne . 
„ Hvad hedder du , mit smukke barn ? “ spurgte 
han . 
Credenza gjorde sig fri og så vredt til ham . 
„ Jeg hedder Credenza , “ svarede hun . „ Og jeg 
er Livios søster . “ 
Da opslog Gasparo en skraldende latter . 
„ Bring din Broder en hilsen , min snut ! “ sagde 
han . „ Han var alle dage den lystigste af hele 
kompagniet .  “ 
Dermed skred han ud af porten , langsomt og 
uden at se sig tilbage . 
Men da Credenza fortalte Livio om mødet i 
porten , rynkede han panden og blev rød . 

tolvte kapitel . 
Dulcino og Livio . 
En dag sad Livio hos Broder Dulcino i hans 
hytte . Margrete var gået bort , og de var ene . 
„ Så vil du altså ikke antage voi- lære ? “ 
Spurgte Dulcino og så Livio ind i øjnene med sit 
strålende blik . 
Livio sad lidt tavs og tog ikke sine øjne fra 
apostelbroderens . Så rystede han på hovedet 
og sagde rolig : 
„ Nej , din tro er ikke for mig . “ 
„ Og din moder ? “ spurgte Dulcino og lagde 
hånden på hans skulder . 
„ Jeg forstår det ikke , “ sagde Livio . „ Men 
det ved jeg , at landet makra , som jeg er draget 
ud at søge , det er ikke her på zebellobjærget . “ 
„ Det er det ikke Livio . Men her er de mænd , 

som skal gøre hele verden til dit makra . Om 
også den 0 findes , din fader talte om , så er det 
jo kun en lille plet , og hvad betyder de par lykkelige 
mennesker , som kan bo der . Og hvad ved 
du , om gamle Marie hørte ret den nat , da hun var 
halvdød af angst og sorg ? Tror du så også , 
det er lykken , at menneskene lever hos hinanden , 
en i tro og en i vildfarelse , uden at bekymre sig 
om hinandens sjæle ? “ 
Livio sagde ingenting , men rystede blot på 
hovedet . Så greb Dulcino ham pludselig hårdt 
i armen . 
„ Tror du på gud , Livio ? “ spurgte han . 
„ Ja , “ sagde Livio . „ Jeg tror på gud . Men 
jeg kan ikke finde ham . I genua var han ikke . 
Der var præsterne hykleriske og grusomme , mændene 
falske og egenkærlige og kvinderne udsvævende . “ 

„ Og her på zebellobjærget ? “ 
„ Her er han heller ikke , “ sagde Livio . „ Jeg 
tror , du er en from og en ærlig mand , Broder 
Dulcino , og du har sagtens ret i meget af det , du 
lærer . Men du vil også mord og bål og brand . 
Dine ord drypper af blod , og dine mænd myrder 
med vellyst , når de kan komme til det . Tænk 
på fangen , i dræbte i går . Tænk på drengen , 
1 hængte forleden for hans forældres øjne . I moxus 

brød i alteret ned og slog kirkeklokken itu . I 
trevelli huggede i armen af en frugtsommelig 
kone . Alt det har jeg set med mine egne øjne 
— hvor kan du så tænke , at jeg i dig og dine 
mænd skal se fredens apostle , som skal føre os 
tilbage til paradisets dage , da ulv og lam græssede 
ved siden af hinanden . ? “ 
Dulcino lænede sig tilbage mod hyttens væg 
og slog armene sammen over sit bryst . 
„ Sådan er krigens gang , “ sagde han rolig . 
„ Er det mig , der har vakt krigen ? Fanger må 
vi gøre for at udveksle dem med brød til de hungrige 
brødre , og er der en , der trodser os , må vi 
dræbe ham for at indgyde de andre frygt . Er 
korsfarerne , som biskoppens folk kaldei' sig , bedre 
end vi ? Stod vi ikke sammen på volden og så 
luerne fra bålet , hvorpå de brændte tre af vore 
fangne brødre ? Hvad skæbne tror du venter os 
alle , om vi falder i deres hænder ? “ 
„ Det er sandt , “ sagde Livio . 
Dulcino sprang op og gik frem og tilbage i 
den lille hytte . Efter en stunds forløb spurgte 
Livio igen : 
„ Sig mig Broder Dulcino , om det er sandt , at 
apostelbrødrene holdt fasten så strengt som nogen 
rettroende ? “ 
„ Det er sandt , “ svarede Dulcino og knejste 

med hovedet . „ I en måned havde vi hungret , 
så vi var syge — vi boede på et andet bjærg 
dengang , og alle mennesker var flygtede for os , 
så egnen var ganske øde . Så gjorde jeg med 
to hundrede brødre et strejftog og tog okser og 
får og svin til at mætte en hel hær . Men det 
var faste , og ikke en af brødrene lod sig forlede 
til at bryde loven . Råddent hø åd vi og 
bark . “ 
„ Det er sælsomt , “ sagde Livio . “ 
„ Hvorfor det ? “ spurgte Dulcino . „ Jeg er ikke 
kommen for at nedbryde kirken , men for at opbygge 
den . Ikke et ord , ikke et bogstav vil jeg 
rokke . Men jeg vil udrydde dem , som forvansker 
den og gør Kristi hellige kirke til et Babylon . “ 
„ Så sagde de også til mig , at du gav menneskene 
lov til at aflægge falsk ed , “ sagde Livio . 
„ Hvem sagde det ? “ råbte Dulcino og stampede 
i gulvet . 
Livio svarede ikke . Han tænkte , at Dulcinos 
stemme var ikke så sikker som før , og hans blik 
ikke så stolt , trods den vrede han bar til skue . 
Men apostelbroderen blev hurtig herre over sig 
selv og sagde rolig : 
„ Om et menneske er stedt i dødsfare , da må 
han visselig fri sig med sin ed , når han kun i 

sit hjerte tager det forbehold , at det er for nøds 
skyld . Tre gange har inkvisitorerne grebet mig 
og stillet mig for den hellige ret , og alle tre gange 
svor jeg mig fri . Jeg gik lige fra fængselet ud i 
verden og forkyndte , hvad gud havde pålagt mig . 
Jeg havde ingen gavnet ved min død , og mange 
er de , der lever af min tro og min styrke . — 
var det uret , Livio ? “ 
Livio svarede ikke , og Dulcino spurgte ham 
ikke mere . En stund gik han op og ned i heftig 
bevægelse ; så satte han sig atter på løjbænken 
ved Livios side og lagde armene om hans skulder . 
„ Når du nu drager herfra , Livio — vil du 
så hjem til din rigdom i genua ? “ 
„ Nej , “ sagde Livio . 
„ Så bliv hos os , “ sagde Dulcino . „ Jeg har 
fået dig kær , og du er os til megen nytte . Er 
dit hjerte ikke hos mig , så er det jo heller ikke 
hos biskoppens krigsmænd . Bliv hos os , til året 
er omme . Hvis du da ikke ser min spådom gå 
i opfyldelse og paven dø en blodig død med alle 
kardinalerne og apostelbrødrene drage sejrrig over 
jorden og prædike det nye rige — da må du 
kalde mig en løgner og en spotter og støde dit 
sværd i mit bryst . “ 
Det lovede Livio . 

da han kom uden for hytten , stod Margrete 
der og greb ham i armen . 
„ Har du antaget vor tro ? “ spurgte hun . 
„ Nej , “ sagde Livio . 
„ Så er han bedrøvet , “ sagde hun og gik stille 
ind i hytten . 

trettende kapitel . 
Biskoppens nederlag . 
Biskoppens hær var ikke draget bort , som 
apostelbrødrene troede . Dalen , hvori den havde 
lejret sig , var så udsuget af kætternes plyndringer 
og korshærens underhold , at den gamle biskop 
rainerius , der var en lige så tapper kriger som 
nidkær præst , indså , at han ikke længer kunne 
holde sig på stedet . Så brød han op , gik over 
sesiafloden og slog lejr længere nede i dalen i en 
egn , der endnu ikke var hærget af krigen . 
Der sandede han store forråd af levnetsmidler 
og lod sine mænd hvile og kvæge sig . Han 
lod præsterne prædike korstog overalt i stiftet og 
love enhver , som deltog i kampen mod apostelbrødrene , 
tre Års syndsforladelse . 
Alle vegne fra strømmede folk til ham , både 
10* 

de , der følte sig trykket af deres synder , og de , 
der blot havde lyst til eventyr . Fra paven kom 
penge og løfte om frihed for tiende til dem , der 
støttede biskoppen i hans kamp . Og alle de små 
byer rundt om bidrog gerne , hvad de kunne , så 
bange var de for apostelbrødrene , af hvis grusomhed 
der gik ry over hele Lombardiet . 
Blandt dem , som meldte sig til tjeneste i biskoppens 
lejr , var også Gasparo . 
Han havde ikke megen lyst til at vise sig for 
hertugen af Mailand uden den trop , hvis anførsel 
var ham betroet . Og da han af det , han hørte 
på sin vandring fra zebellobjærget forstod , at det 
var apostelbrødrene , hvis fange han havde været , 
faldt det ham hurtig ind at tilbyde biskoppen sin 
tjeneste . 
Den blev straks modtaget . Han fik en deling 
ryttere at føre , og da han havde spist og drukket 
godt og sovet i tre samfulde dage ovenpå de anstrengelser , 
han havde udstået , aflagde han for 
biskoppen en udførlig beretning om , hvad han 
havde set på bjærget . 
„ Murene og lejren er af træ , “ sagde han . 
Mændene går alle barbenede , og kvinderne er 
skønne som engle . “ 
„ Nette engle de ! “ svarede den gamle biskop , 
og hans øjne skød lyn under de buskede , grå 

bryn . „ Djævle er de , og på bålet skal de alle 
som en , når jeg får magt over dem . — men 
lagde i mærke til , om de var ved godt mod ? havde 
de levnetsmidler  ? “ 
„ Mod manglede de ikke , “ sagde genueseren , „ de 
sloges værre end fanden og messede og sang som 
munke imens . Den tid , jeg sad i fangeburet , 
hørte jeg dem også synge og le i alle kanter af 
lejren . Men jeg for min part fik hverken vådt 
eller tørt , og de talte om en drift okser , de havde 
taget , med så sultne stemmer , som om de ikke 
havde smagt mad et år . “ 
Biskoppen indså nok , at han ikke kunne regne 
stort på , hvad galningen sagde ; men alligevel besluttede 
han sig til næste dag med fem hundrede 
mand at foretage en recognosering ; imens skulle 
så resten af hæren , som talte nær tre tusinde 
krigere , vedblive at drage levnetsmidler til sig 
og holde sig rede til opbrud på første vink . 
Da Gasparo fik dette at vide , tænkte han straks 
på Livio . Han fik fat i en ung fyr fra egnen , 
gav ham en dukat , som var den eneste , han havde , 
og lovede ham fire til , som han ikke havde og 
heller ikke ville givet ham , om han havde haft 
dem , såfremt han kunne snige sig ad bjærgstierne 
til apostelbrødrenes lejr , opsøge Livio og bringe 
ham en lille seddel . 

Livio fik sedlen , hvorpå der stod : 
„ Skynd dig bort med pigen eller uden hende 
hun er djævlens smuk , men der er smukke piger 
nok i verden , og om to dage er biskoppen over 
jer med fem hundrede udvalgte mænd . “ 
Gasparo havde skrevet det i god tro , for han 
kendte intet til apostelbrødrenes styrke og havde 
ingen anelse om , at der i lejren var næsten 
tusinde mænd og kvinder , der var beredte til at 
kæmpe til det yderste . 
Men da Livio gav Dulcino brevet , strålede 
anførerens øjne , og han rakte sine hænder mod 
himlen og råbte med høj røst : 
„ Jeg takker dig , gud , at du giver biskoppen 
i min hånd ! “ 
Så sad han lidt på løjbænken og grundede . 
„ Ser du , Livio , “ sagde han . „ Biskoppen er 
klogere end din ven . Han kender os — tre gange 
har vi slaget hans hær , og han har måttet flygte 
med skamme . Det er ingenlunde hans mening at 
storme lejren med de fem hundrede mand . Han 
vil blot udspejde os ; men nu vil jeg prøve på , 
om jeg kan lokke ham i fælden . “ 
Dulcino gik ud og lod klokken lyde . Da 
brødrene var forsamlede , fortalte han dem , hvad 
han havde bragt i erfaring og forklarede dem sin 
plan , som gik ud på , at når biskoppens trop 

viste sig , skulle hele hæren for hans øjne forlade 
bjærget og drage Vester på ind i Alperne . Men 
flugten skulle kun være på skrømt , og når 
fjenden var kommet op i lejren for at tage den i 
besiddelse , skulle apostelbrødrene bryde frem af 
deres skjul og hugge dem ned til sidste mand . 
Der var ingen tid at spilde , og brødrene ordnede 
sig inden for porten , mænd og kvinder , beredte 
til at drage bort . Kun en snes stykker af 
de ældste og svageste blev tilbage , og de gav sig 
til at tale med fangerne , af hvilke der var over 
hundrede i lejren , græd for dem , klagede over , at 
deres brødre drog bort og lod dem i stikken , og 
bad dem lægge et godt ord ind for dem hos korsfarerne , 
der snart måtte være der . 
Da biskoppen red ind i dalen i spidsen for 
sine fem hundrede mand , af hvilke de fleste var til 
hest , så han til sin forbavselse , at lejrens porte 
åbnedes , og alle apostelbrødrene drog ud . 
Han skyndte sig at stille sine mænd i slagorden , 
da han troede , de rykkede frem til angreb ; 
men han blev snart overbevist om sin vildfarelse . 
For de steg kun et stykke ned ad bjærget og 
svingede så til venstre og forsvandt bag de nærliggende 
høje , mens deres ensformige sang lød ud 
over dalen bestandig fjernere og svagere . 
Det var ikke til at tage fejl af , at de var i 

færd med at gå bort fra zebellobjærget . Og 
biskoppen knyttede sine hænder i raseri over , at 
ban kun havde så ringe en styrke hos sig . Forfølge 
dem op i bjærgene med sine fem hundrede 
mand turde han ikke , så meget mere som hestene 
ikke kunne anvendes på det terræn . 
Så lejrede han sig med sin skare i dalen ved 
zebellobjærgets fod og biede for at se , om der 
skulle skjule sig en krigslist under det . Han 
havde nu set med sine egne øjne , hvor stor 
apostelbrødrenes hær endnu var , og det lignede 
kun lidt Dulcino at vige for faren . Men han og 
hans mænd var sagtens udmattede af hunger og 
elendighed ; måske troede han også , at resten af 
biskoppens hær var i nærheden . 
Den gamle prælat red et stykke opad bjærget 
fulgt af kun et par mænd . Der holdt han stille og 
lyttede ; men der var ingenting at høre . Apostelbrødrenes 
sang var forstummet ; deroppe var der 
stille , og porten stod på vid gab , som de bortdragende 
kættere havde efterladt den . 
Da det blev aften , kom en mand ned fra 
bjerget og nærmede sig biskoppens lejr . 
Han var forfærdelig udtæret og mager og mere 
krøb end gik . Til vagtposterne , som greb ham , 
sagde han , at han begærede straks at blive ført for 
biskoppen . 

„ Hvem er i ? “ spurgte biskoppen på sin 
barske måde . 
Manden knælede , lige så meget fordi hans ben 
ikke mere kunne bære ham som af ærefrygt , og 
så på rainerius med sine dybtliggende , feberbrændende 
øjne . 
„ Ak , ærværdige herre ! “ sagde han . „ Kender 
i mig ikke mere ? “ 
Biskoppen bøjede sig ned over ham og stirrede 
på ham . Da så han , at det var podestaen 
i campofolio , Francesco Scopa , som for år og 
dag siden var fangen af apostelbrødrene , og hvem 
han længe havde troet død . 
„ Gud stå mig bi , mand ! “ sagde han . „ Hvordan 
har de ildgerningsmænd faret frem imod jer ? “ 
„ Ilde nok , herre bisp , “ sagde podestaen . „ Men 
giv mig et glas vin , for at jeg kan komme lidt til 
kræfter . “ 
De bragte en læddike , og da manden havde 
taget en slurk , berettede han , at apostelbrødrene 
virkelig havde forladt lejren , og at deres mod var 
ganske brudt . Det var deres agt at gå over 
Alperne ind i Frankrig . Oppe på bjærget vai- der 
ikke andre end en snes gamle og svage , som ikke 
havde kunnet følge med , og så fangerne , hvis 
fængseler var blevet åbnet , så snart hæren var 
draget bort . Men han var den eneste , der havde 

haft kræfter nok til at krybe ned ad bjærget . De 
tilbageblevne brødre havde bedt ham udvirke nåde 
og tilgivelse for dem , og det havde han lovet . 
„ Men skån dem ikke , herre , skån dem ikke , “ 
Sagde han med skælvende læber . „ Jeg sigei’ det , 
endda jeg lovede at bede for dem . Jeg kan ikke . 
De har dræbt min hustru og min datter for mine 
øjne . Et langt år har jeg vansmægtet i deres 
fængseler , og mangfoldige er de skændigheder , jeg 
har været vidne til . De er ikke mennesker , men 
ville dyr , og de fortjener ingen nåde . “ 
„ Frygt ikke for det , “ svarede biskoppen og 
løftede sin knyttede hånd . „ Hvad man har lovet 
en kætter , behøver man ikke at holde , og hver 
apostelbroder , der falder i mine hænder , er sikker 
på bålet . — men nu op , mine mænd ! Lad os 
tage det bjærg i besiddelse , hvor djævlen så 
længe har regeret . “ 
Han sendte et ridende bud til sin lejr med 
befaling , at hele hæren hurtigst skulle bryde op 
og drage til zebellobjærget . Derefter begyndte 
han i spidsen for sin skare vandringen op mod 
lejren . Så gammel han var , gik han selv i spidsen , 
og det varede ikke længe , før han stod indenfor 
de mure , der så længe havde trodset romerkirkens 
magt . 

han fandt det deroppe , som podestaen havde 
sagt . 
Lejren var uddød og øde . Biskoppen velsignede 
og trøstede de fangne og lod deres fordums 
vogtere spærre inde i burene , de lige havde 
forladt . Han gik gennem lejrens gader , og så 
ind i hytterne , hvor græsbænkene stod tomme , og 
det nødtørftige husgeråd lå hulter til bulter . 
Han kom til skuret , der var fyldt med guld og 
ædelstene . 
„ Ak , “ sagde han . „ Mange af dem , hvis øjne 
engang frydedes ved disse skatte , er grusomt 
myrdede i denne forfærdelige krig . Men den hellige 
kirke skal læse messer for deres sjæle og 
tage en gruelig hævn over deres mordere . “ 
Så stod han på den åbne plads , hvor pælen 
var med klokken , som ingen uden Dulcino turde 
røre . Ofte havde han nede i dalen hørt dens 
klang , når den ringede brødrene sammen . Det 
var kirkeklokken i tre velli , som kætterne havde 
bortført fra tårnet , den gang de stak kirken i 
brand . 
„ Aldrig skal den mere lyde for en kristen 
menighed , skændet , som den er , af kætternes hænder , “ 
Sagde rainerius . „ Hug pælen om . “ 
En af hans mænd løftede sit sværd og rettede 

et vældigfslag mod pælen . Den stod endnu , men 
klokken ringede . 
I samme nu lød der rundt om et skrig , som 
om helvede havde sluppet alle sine djævle løs . 
Det lød som legemer , der faldt ned , fodtrin 
i hastigt løb , klirren af våben og bestandig vildere 
og stærkere skrig . 
Biskoppen greb sit sværd , og hans mænd flokkedes 
om ham . 
„ Vi er forrådte ! Kætterne er over os ! “ 
Et øjeblik efter rasede den vildeste kamp i 
lejren . Apostelbrødrene var krøbne over muren 
på stiger , de havde holdt i beredskab . Nu faldt 
deres øksehug lynsnart og tungt over de forfærdede 
korsfarere , som ikke vidste , hvorhen de skulle 
vende sig i mørket , og slog fra sig i blinde og 
sårede ven med fjende . 
Mændene råbte , og kvinderne skreg . Tættere 
og tættere faldt huggene , de kæmpende gled i 
blodstrømme , og efter et kvarters forløb var der 
kun et halvt hundrede af biskoppens mænd i live . 
Da lød Dulcinos stærke , klare røst højt over 
larmen : 
„ Bispen ! Bispen ! grib ham levende ! ingen 
krummer et hår på hans hoved ! “ 
Men da var biskop rainerius langt borte . 
I begyndelsen af kampen havde to af hans 

mænd grebet barn , hver under sin arm og ført 
ham gennem tummelen hen mod den port , de var 
komne ind af . Ilsomt ledte de ham ned ad bjærget . 
Den gamle mand ville slide sig fra dem 
og skreg : 
„ Slip mig ! jeg vil dø med mine mænd ! “ 
Men hans trofaste tjenere slap ham ikke . 
Omsider nåde de foden af bjærget , hvor deres 
lejr var . Der satte de ham op på en hest og 
sprang hver på sin . Men de måtte binde ham 
til sadlen og støtte ham , så afkræftet var han af 
sorg og harme . 
Inden de red af sted , havde de slået alle hestene 
løse , for at apostelbrødrene intet middel 
skulle have til at forfølge dem . De opskræmte 
dyr gallopperede til alle sider gennem dalen . 
Ud på morgenen mødte de tre ryttere hovedhæren , 
der netop var brudt op efter biskoppens 
befaling . 
Der blev stor bestyrtelse og modløshed , da 
de hørte om det forfærdelige nederlag på zebellobjærget . 
Anførerne lod gøre holdt og rådslog om , 
hvad der var at gøre . Ingen havde mod til at 
drage videre ; men da rejste biskoppen , som halvt 
afmægtig var sunken om på en sten , sig op og 
råbte med høj røst : 
„ Fremad i guds navn ! det er den hellige 

krig . Forbandelse over hver den , som sviger løftet , 
han gav , da han tog korset ! “ 
Ingen vovede at gøre indvendinger , og hæren 
satte sig langsomt i bevægelse . Rainerius sad 
atter til hest , rank som nogen af krigerne og red 
blandt de forreste . Men hans ansigt var frygtelig 
blegt , og han talte ikke til nogen . 
Tæt ved ham red Gasparo i spidsen for sine 
ryttere . Han var mere tavs end ellers og vogtede 
sig vel for at lade nogen vide den del , han havde 
i ulykken . 

fjortende kapitel . 
Belejringen . 
Biskoppens hær lå atter for zebellobjærget . 
Om dagen så apostelbrødrene ikke meget 
til den , for den gjorde aldrig mine til at angribe ; 
men om natten lå vagtblussene i en lang linie 
over dalen . 
Hver dag blev hæren stærkere , for biskoppen 
drog forstærkninger til sig alle vegne fra . Det 
var let at se , at han denne gang ville have en 
ende på kampen med kætterne . Han lod opkaste 
store jordvolde foran sin lejr , tidlig og silde 
var han selv på færde for at opflamme sine 
mænds mod . Han lod røde kors male på deres 
skjolde og sy på deres kapper og kjortler , ganske 
som det var sket i de rigtige korstogs tid , da 

det var kampens mål at udfri den hellige stad 
af saracenernes hænder . 
I alle kirker i hans stift blev der hver dag 
holdt bøn for korsfarernes sejr , og rygtet om den 
hellige krig voksede og bredte sig , så at adskillige 
af de fornemste riddere og krigsøverster i 
lambardiet kom til ham og tilbød ham deres tjeneste . 
På den måde bragte han efterhånden 
sin hær op til over to tusinde krigsvante mænd . 
Når Broder Dulcino stod på sin mur og så 
ned over dalen , forstod han godt , at faren denne 
gang var større end nogen sinde før . Om natten 
talte han vagtblussene og så , at der blev bestandig 
flere . Og det faldt ham ikke ind mere at 
vove sig i åben kamp med fjenden . 
Men korsfarernes overlegenhed bekymrede 
ham kun lidt , for så vidt han var sikker på , at 
han havde folk nok til at forsvare det stejle bjærg 
mod et angreb . Værre var det , at levnetsmidlerne 
snart slap op , og der gik ingen vej til forsyning 
uden gennem dalen , som biskoppens hær 
havde spærret . 
To gange forsøgte han i nattens mulm med 
en udvalgt skare af brødrene et overfald på biskoppens 
lejr i den hensigt at røve noget af 
kvæget , hvis brølen de kunne høre på bjærget , 
så de uden vanskelighed kunne finde , hvor korsfarerne 

holdt det i forvaring , han lagde planer 
med stor klogskab og udførte den med mod og 
forsigtighed . Mens han gjorde angreb på lejrens 
ene fløj og største delen af korsfarerne 
strømmede derhen , hvor kampen stod , faldt Livio 
med en lille skare over dem , der vogtede kvæget . 
Det lykkedes også . Men apostelbrødrene 
kunne ikke drive kreaturerne op ad bjærget , så 
hurtigt det skulle gå . De måtte dræbe dyrene , 
skære dem i stykker og så spredes som avner 
for vinden , hver med sin byrde for ad stier og 
bagveje at liste sig tilbage til lejren . 
Vante som de var til at klatre i bjærgene , 
nåde de velbeholdne hjem , og det samme gjorde 
Dulcino . Men han havde i kampen mistet så 
mange af sine mænd , og udbyttet , de fik , var så 
lidt til at mætte de mange munde , at han ikke 
oftere turde gøre forsøget . 
Så sendte han en trop under anførsel af 
Broder Albrecht op i bjærgene . Det var meningen , 
at de skulle omgå biskoppens hær , og i egnene 
bag den skaffe proviant for så at vende samme 
vej tilbage med den . 
Men Dulcino havde ikke selv stor tro til planen , 
som han satte i værk mest for at holde 
modet oppe hos ‘brødrene . Han tænkte meget 
mere på at bryde op med hele hæren og drage 
11 

andet steds hen , som han havde gjort før . Men 
han vidste ikke , hvorhen han skulle vende sig . 
Dalen var spærret , og de egne , hvor apostelbrødrene 
før havde været , var ganske udsugede . 
Imens gik dagene og ugerne , og de så intet 
til Broder Albrecht . Dulcino samlede brødrene om 
klokkepælen og talte stærke og flammende ord til 
dem , som han havde gjort så ofte før . De styrtede 
på knæ for ham og kyssede hans fødder 
og lovede at følge ham , hvorhen han gik , og døje 
med ham , hvad ondt gud måtte beskikke dem . 
Så gik de udenfor muren på bjærgets skrænt 
huggede Barken af træerne og lavede brød deraf , 
som de havde gjort i deres værste hungersnøds 
dage . Be klavrede op i bjærgene og samlede 
rødder og urter og bær . Engang lykkedes det 
dem at komme over en fårehjord højt oppe i Alperne . 
Så dræbte de hyrderne og alle dyrene , 
og dag efter dag gik de den lange vej til stedet , 
hvor de lå , og bar de døde kroppe hjem på 
deres skuldre . 
Men det forslog alt sammen kun for en fille 
tid , og Dulcino så med bekymring fremtiden i 
møde . 
En dag opstillede han hele sin skare på 
skrænten udenfor porten . De sang deres psalmer , 
l 

svang deres våben i luften og opløftede ville 
skrig . De rykkede halvvejs ned ad bjærget — alt sammen 
i det håb , at korsfarerne skulle angribe 
dem i deres gunstige stilling . 
De unge riddere i biskoppens lejr ville 
heller end gerne komme apostelbrødrenes ønske i 
møde . De var kede af deres uvirksomhed og 
kunne ikke forstå , at det var umagen værd at 
gøre så mange ophævelser over den håndfuld 
folk . 
„ Giv mig fem hundrede mand , herre bisp , “ 
Sagde en af dem . „ Og jeg skal inden aften bringe 
eder Dulcinos hoved . “ 
Men biskoppen kendte bedre de fortvivlede 
mænd , med hvilke han havde at gøre , og bød ridderne 
slå sig til tåls . 
„ De slås som djævle , “ sagde han , „ og 
djævlen står i deres ugudelige kroppe . I ville 
komme ynkelig til kort med eders fem hundrede 
mand , hr . Ridder . Lad os vente rolig , til hungeren 
driver dem ud af hulen . Og et ord en 
gang for alle , i herrer : når det kommer til 
kamp , gælder det først og sidst at fange Dulcino 
levende . Han fortjener ikke at dø en ærlig krigers 
død , og jeg håber sikkert , at mine gamle 
øjne skal se ham brænde på torvet i biela- “ 

så holdt korsfarerne sig rolig i deres stilling . 
Og apostelbrødrene drog ind igen bag deres 
mure og spejdede efter Broder Albrecht , som ikke 
kom , og åd deres barkebrød . 

femtende kapitel . 
Livio og Credenza . 
Livio lå på græsbænken i sin hytte , og så 
på Credenza , der bødede hans kjortel . 
Den var nu kun en las og ikke bedre end 
de andre brødres og Credenzas egne klæder . 
Livio selv var bleg og gusten , medtagen som han 
var af hunger og pint af tvivl og bekymringer . 
Med sit store skæg og uordentlige hår lignede 
han en vildmand . Men Credenza var frisk og rød , 
og han lå netop og undredes over det . 
„ Når man ser på dig , Credenza , “ sagde han , 
„ så skulle man tro , du var kommen i går- fra din 
faders hus i Pisa , og at du hver dag fik davre 
og middag og nadver og sov på bolstre og havde 
fred . “ 
Credenza så op og smilte . 

„ Du giver mig jo altid det største stykke , 
Broder , “ sagde hun . 
„ Jeg synes ikke , jeg har set noget stykke i 
mange dage , hverken stort eller lille , “ sagde Livio 
mismodig og strakte sig på bænken . 
Credenza satte sig hen hos ham og strøg 
håret fra hans pande . 
„ Nu angrer du , at du drog herhen , “ sagde hun . 
„ Ja , “ svarede Livio . „ Jeg skulle ønske , at 
jeg den morgen havde drejet min hests hoved den 
anden vej og redet med dig ud i den vide verden . 
Ønsker du ikke det ? “ 
„ Nej . Så havde du været en fornem adelsmand , 
og jeg en fattig og landflygtig pige . Du 
var en genueser , og jeg en pisaner , og mellem 
vore byer og vore fædre var der kamp og blod . 
Nu er jeg din søster , og du er hos mig . Vi 
hungrer sammen , og vi heder med hinanden , og jeg 
tænker aldrig på , at du er en fornem mand . Når 
du er glad , kan jeg dele din glæde , når du er 
syg , kan jeg pleje dig . Nej , Livio , jeg ønsker det 
ikke anderledes . “ 
Livio løste hendes lange hår op og vandt 
det om sine hænder . 
„ Hvis vi var redet ud i den vide verden , 
Credenza , så kunne du blevet min hustru . Så 
skulle jeg ført dig engang til mit hus i genua . “ 

han rejste sig overrende og stirrede frem for sig . 
„ Credenza , “ sagde han . „ Du skulle se mit 
hus’s pragt . I århundreder har mine fædre boet 
der i gyldne sale . Hundrede tjenere lyder mit 
bud , og tusinde vasaller står mig rede rundt om 
i landet . Jeg har dejlige  og vinhaver . 
Jeg har skibe i søen — ak , Credenza , den vide , 
blå sø ! så ofte sad jeg i loggiaen og stirrede 
over dens vande . “ 
„ Jeg længes også tit efter havet , “ sagde 
Credenza og sukkede . 
„ Ville du været min hustru , Credenza ? spurgte 
han så . 
„ Ak , herre Livio , “ svarede hun og glemte i 
det øjeblik , hvor de var . „ Hvad skulle eders 
frænder sagt , om i var kommen hjem med en 
hustru , i havde fundet på vejen ? “ 
Han svarede ikke , men så ud gennem hyttens 
dør , hvor solen skinnede i den øde Lejrgade . 
„ Søster Margrete siger , det er synd at tage 
til ægte , “ sagde Credenza så . 
„ Hvad er det for snak , “ svarede Livio . „ Skal 
verden da uddø ? Fordømmer du din fader og 
moder , fordi de satte dig i verden ? “ 
„ Nej , Livio , “ sagde hun . „ Den nye lære var 
ikke prædiket for dem , og de syndede ikke . Det 
er også tilladt apostelbrødrene at blive ved deres hustruer , 

om de er gifte . Rundt om i landet har 
Broder Dulcino mange tilhængere , som ikke fulgte 
ham på hans farefulde vej , men blev hos hustru 
og barn ved deres arbejde og bier , til guds rige 
kommer . “ 
„ Og guds rige kommer , inden året er omme ? “ 
Spurgte Livio spodsk . 
„ Det gør det , “ svarede hun troskyldig . „ Det 
har Broder Dulcino sagt , og gud har selv betroet 
ham det . Så vil de gode mennesker annamme det . 
Men det er større at leve i ugift stand som Broder 
og søster . Sådan må vi gøre det , som følger 
Dulcino i kampen mod paven og præsterne . Vi 
er overapostle og guds rige næst . “ 
„ Du er nok videre i troen , end jeg , “ sagde 
Livio . 
Men Credenza tog hans hånd mellem sine 
og kyssede den og klappede den og sagde stille : 
„ Ak Livio ! bliv ikke vred på mig , fordi jeg 
ikke har talt til dig derom . Jeg har lovet Margrete , 
at jeg skal optages i menigheden . På søndag 
skal det ske . “ 
„ Aldrig skal det ske ! “ råbte Livio og sprang op . 
Han gik i stærk bevægelse frem og tilbage i 
hytten . Credenza sad stille med bøjet hoved . 
„ Er du vred på mig , Livio ? “ spurgte hun så . 
„ Ja , “ sagde han kort . 

„ Det må du ikke være , “ bad hun . „ Ak , 
Livio , jeg har det så godt nu — her hos dig . I 
gamle dage da min Broder levede , var det også 
godt , men ikke så godt som nu . Så kom den 
tid , da de ville tvinge mig til at ægte Pietro . Da 
græd jeg både nat og dag og havde aldrig fred . 
Aldrig , aldrig vil jeg giftes . “ 
Livio tog med begge hænder om hendes hoved 
og bøjede det tilbage . 
„ Er der da ingen andre mænd , end Pietro ? “ 
Spurgte han . „ Er jeg ikke en mand ? “ 
Credenza så ham i hans øjne og syntes aldrig , 
han havde set sådan på hende før . Hun 
blev rød som blod og skælvede over- hele kroppen . 
Da drog han hende til sig og kyssede hende 
heftigt . Men hun vred sig ud af hans arme og 
gav sig bitterlig til at græde . 
Livio lagde sig på knæ ved siden af hende 
og tog hendes hænder og gav hende tusinde 
gode ord . 
„ Tilgiv mig , Credenza , “ sagde han . „ Jeg er 
ikke så god og ren , som du , og jeg har gjort 
dig fortræd . “ 
Så rejste han sig op og bandt rebet fastere 
om sit liv . 
„ Jeg ved ikke , hvordan det er , “ sagde han mismodig , 
„ men jeg står ikke dette længe ud . Sulten 

gnaver mine tarme , og tvivlen mit sind . Jeg 
længes mod genua , mod det blå hav , mod hele 
den gyldne vide verden . “ 
Så gik han hastig bort . 
Men Credenza sad i hytten og stirrede hen 
for sig med rode kinder og våde øjne . 
Hun længtes efter Livio og syntes ikke , hun 
var den samme som for . Så knælede hun i hyttens 
inderste krog og bad til guds moder , at hun 
ville tilgive hende og Livio og fri dem fra synd . 

sekstende kapitel . 
Bliderne . 
En nat trådte vagten ind i Dulcinos hytte 
og vækkede ham . 
De hørte fra muren en sælsom larm som af 
mange mennesker , der kom dragende , og frygtede 
for , at biskoppen var i færd med at anfalde lejren . 
„ Ja , var det blot sandt ! “ råbte Dulcino . 
Han stod på muren og lyttede og hørte det 
samme både i nord og syd . Hurtig fik han 
brødrene på benene uden at ringe med klokken 
foi’ ikke at skræmme fjenden , og hele natten stod 
apostelbrødrene fuldt rustede på vagt . Dulcino 
spejdede og lyttede og frygtede kun for , at der 
intet skulle ske . Han følte sig sikker på sejren , 
når korsfarerne angreb ham i hans stærke lejr , 
og han vidste , at intet skulle opildne brødrenes 

mod som en sejrrig kamp . Havde de bestå ! den , 
skulle de gladelig udholde lange tiders sul ! og 
savn . 
Men natten gik , og der skele in !e ! Anfald . 
Da solen stod op , og morgentågen spredte sig , 
så apostelbrødrene , hvad dej var , der var sket . 
Nord og syd for lejren lå der to højder , 
der var- flade oventil , ligesom den , hvorpå lejren 
stod , og noget højere . Dulcino havde en gang tænkt 
på at besætte og forskanse dem , men han havde 
vundet så lette og hurtige sejre over biskoppens 
hær , at tanken var gået ham af minde . Siden 
var det atter faldet ham ind , men da havde han 
for få folk . 
Nu var fjenden kommen ham i forkøbet . 
På begge højderne stod dei' anselige skarer 
af biskoppens folk . De var i begreb med at opstille 
nogle store tingester af træ , og afstanden var 
ikke større , end at man kunne høre dem råbe 
og le . 
Dulcino så det sørgmodig . Tavs stod han 
på muren , og de af brødrene , der stod nærmest 
ved ham , spejdede ængstelig i hans ansigt . 
„ Hvad er det , de gør derovre ? “ spurgte så 
Broder longini . 
Dulcino svarede ikke . Men Livio trak på 
skuldrene og sagde : 

„ Du vil snart få del at mærke . De bygger 
blider . Inden aften vil stenene styrte ned over os . “ 
Apostelbrødrene stod i klynger og talte sagte 
sammen , mens de stirrede over mod biskoppens 
folk . Tavs gik Dulcino ind i sin hytte og lidt 
efter stod Livio foran ham . 
Apostelbrødrenes anfører sad på græsbænken 
med hovedet i sine hænder . I et hjørne lå Margrete 
på knæ og kogte et eller andet ved arnen . 
Livio så medlidende på Dulcino , satte sig så 
ved siden af ham og vækkede ham af hans 
tanker ved at lægge hånden på hans skulder . 
„ Det er på tide , du får en ny åbenbaring , 
Broder Dulcino , “ sagde han . „ Og det må være 
en , som duer . Ellers er det ude med dig og din 
menighed . “ 
Dulcino så op på ham og vendte så hovedet 
bort igen uden at svare . Margrete havde 
ikke øjnene fra sin Broders ansigt . 
„ Hører du ikke , hvad jeg siger ? “ sagde Livio 
igen . „ De blider deroppe har biskoppen hentet 
langvejs fra ; men han vil få løn for sin møje . 
Inden ugen er omme , vil alle vore hytter være 
knuste . “ 
„ Livio , “ svarede Dulcino og så på genueseren 
med sine store , strålende øjne . „ Dit hjerte 
er blevet koldt imod mig . “ 

„ Det er det , “ sagde Livio rolig . „ Din lære 
er ikke noget for mig . Det er ude med den og 
med dig . Du er dømt til døden , men jeg er ung , 
og jeg vil leve . “ 
„ Så løb ned til biskoppens lejr og fbrråd 
mig ! “ sagde Dulcino . 
„ Endnu forrådte jeg ingen , “ svarede Livio 
stolt . „ Men vel vil jeg bort herfra , når jeg kan 
få lejlighed dertil . “ 
„ Jeg kunne lade dig dræbe , om jeg ville . “ 
Livio udholdt rolig hans blik . 
„ Det kunne du , “ sagde han så . „ Men du 
gør det ikke . Der er blod nok på dine hænder . 
Jeg kom frivillig til dig , og du vil lade mig drage 
bort , nål- jeg vil , men tiden er ikke endnu . Jeg 
vil have nogen med mig . “ 
Dulcino så spørgende på ham ; men Margrete 
løftede hovedet henne i sin krog . 
„ Credenza , “ sagde hun . 
Livio nikkede , men Dulcino trak hånlig på 
skuldrene . 
„ Den som hænger af kvinder , har gud ingen 
brug for , “ sagde han . „ Drag bort , når du vil , og 
tag pigen med dig . Men vogt dig for brødrene ! 
Får de dit forehavende et vide , slider de dig i 
sønder led for led , og jeg kan ikke værge dig , 
om jeg ville . “ 

der var stille lidt i hytten . Livio sad i sine 
egne tanker . Dulcino så på ham , og Margrete 
vogtede på Dulcinos ansigt . 
„ Så skal du vel tilbage til genua , til din 
rigdom og herlighed ? “ spurgte Dulcino . „ Tænker 
du så ikke , mindet om din moder vil komme over 
dig og slå dig , når du tømmer dit bæger ? “ 
„ Jeg er ikke den samme , som jeg var før , “ 
Svarede Livio . „ Og jeg tænker anderledes om min 
moder . Hun var en stakkels kvinde , hårdt krænket 
tilmed , da hun faldt i eders garn . Men jeg er en 
mand , og jeg kan slå mig gennem verden . “ 
Så rakte han sin hånd ud mod Dulcino og 
sagde mildt : 
„ Jeg ærer dig , Broder Dulcino , trods det , at 
jeg ikke deler dine vildfarelser . Du skal aldrig 
finde mig blandt dine fjender , og kan jeg gøre 
noget for at hjælpe dig , når du kommer i nød , 
så stol trygt på mig ! “ 
I samme øjeblik , han havde udtalt , hørte de et 
højt råb ude fra pladsen , og straks derefter et 
vildt skrig fra bjærget , korsfarerne havde besat . 
Så lød også klokken ude på pælen , men kun 
en eneste gang . 
„ Hvem vover at røre klokken ? “ råbte Dulcino 
og sprang op . 

han løb ud af hytten , og Livio og Margrete 
sprang til døren og så efter ham . Derfra hvor 
de stod , kunne de se pladsen midt i lejrbyen , 
hvor pælen stod . 
Den stod der ikke mere . Det første blidekast 
var kommet og havde ramt pælen og slået den 
omkuld . Apostelbrødrene stimlede sammen , og 
Dulcino stod på den sten , hvorfra han plejede at 
tale til dem . 
Livio kunne høre hans stemme , men ikke ordene 
han sagde . Han så på Margretes ansigt , da hun 
bøjede hovedet frem . Hendes miner vekslede , og han 
tænkte , at hun sagtens ville kunne forstå Dulcino , om 
han så talte til hende fra himlen . Længe stod han 
tavs og så på hendes skønne ansigt , der var 
blevet så magert og så blegt . Han havde snart 
forstået , hvordan det var fat med hende , og han 
holdt af hende , fordi hendes grænseløse kærlighed 
til ham , hun kaldte sin Broder , og som ingen jordisk 
elskov bar til hende , mere end noget andet 
havde vist ham det usunde og vrange i Dulcinos 
lære . Det var sagtens også hende , der havde 
friet ham ud af den ringeagt for kvinder og kærlighed , 
hans ville liv i genua havde bragt ham , 
sådan , at han i sin længsel så med andre øjne 
på Credenza , end han havde set på de fornemme 

damer i genua , der havde skænket ham deres 
gunst , næsten inden han havde bedt om den . 
Han blev vækket af sine tanker ved høje 
råb fra apostelbrødrene . Han så , at de knælede 
og bad . Nu sang de  . . . nu styrtede de Dulcino 
for føde , og Livio begreb , at den mærkelige mand 
endnu engang havde forstået at indgive dem 
mod og tro på deres sag blot ved sin flammende 
veltalenhed . 
Dulcino kom gående hen til hytten . 
Han lignede ikke sig selv . Livio syntes , han 
var bleven større , og hans ansigt havde et vildt 
og frygteligt udtryk . Barsk skød han Livio og 
Margrete til side , gik ind og lukkede døren 
efter sig . 
„ Nu taler han med sin gud , “ sagde Margrete 
og satte sig på jorden uden for hytten som en 
hund . der ligger ved sin herres dør . 
Livio tænkte , at hun sagde det , som om hans 
gud ikke var hendes . 
„ Gå ind til ham , søster Margrete , “ sagde 
han mildt . 
Hun løftede sit ansigt op imod ham , så blegt 
og fortvivlet , som han aldrig havde set det . 
„ Jeg tør det ikke , “ sagde hun klagende . 
Men så rejste hun sig , greb ham i armen 
og så ham bedende ind i hans øjne . 

„ Livio , “ sagde hun . „ Gå til Credenza , og 
gå bort med hende , mens det er tid ! “ 
Livio nikkede og gik ned gennem lejrgaden . 
Men nu så han et syn , så forunderligt , at det 
greb ham mægtig . 
Apostelbrødrene løb mellem hinanden , hver 
med sin økse eller hakke eller hvad redskab , han 
ellers kunne få fat i . De undersøgte jorden , 
mens de talte ivrig med hinanden . Og hvor de 
fandt en revne , der var fyldt med muld , der gravede 
de mulden ud , og hvor de fandt en løs sten , 
der løftede de den op af dens leje . De sønder 
slog skøre klippestykker , gravede og borede store 
huller i jorden . Nogle af dem brød hytterne ned 
og bar træet sammen ved hullerne . Og alt imens 
talte de sammen og sang og lo så muntert og 
med glade øjne , som var de legende børn og ikke 
mænd , der var viede til døden . 
Livio forstod , at det var deres agt at grave 
sig ned i jorden som muldvarpe og gemme sig 
der , så korsfarernes blider ikke kunne gøre dem 
fortræd . 
Så mægtig blev han greben af deres urokkelige 
tro og mod , at han ganske glemte , hvorledes 
han for lidt siden havde talt med Dulcino . Han 
opmuntrede og hjalp dem . Var en sten for tung 
et sted , lagde han skulderen til og jublede med 

brødrene , når det lykkedes at rokke den . Han 
greb en hakke og gravede , han drøftede ivrig med 
dem , hvorledes tømmerværket bedst skulle lægges 
over hullerne . Og alt imens skød biskoppens 
mænd fra begge sider ned over lejren .] 
stenene kom susende i en stor bue og faldt 
dumpt på jorden . En af dem dræbte en mand , 
men ingen lagde mærke til det . En slog igennem 
taget på en hytte ; der inde fra lød et kvindeskrig , 
men ingen ænsede det . De hakkede og 
gravede , Livio så ivrig som nogen . 
Da så han pludselig op og fik øje på Credenza , 
der stod ved ham . Blodet løb ned over 
hendes ansigt . 
Han sprang til og greb hende om armene . 
„ Credenza — Credenza , er du såret ? “ 
„ Det var blot splinten af en bjælke , “ sagde 
hun . „ Det er ingenting . Men vor hyttes ene 
væg er slået ind . Og , Livio  .  .  . Stenen var 
gloende  .  .  . jeg tror , det brænder . “ 
Livio tog sig til hovedet med begge hænder 
og kom pludselig til besindelse . 
Han så sig om blandt brødrene , som han 
lige havde beundret for deres heltemod , og syntes , 
de så ud som vanvittige . Han så på Credenza , 
der strøg blodet bort med hånden , men der kom 
bestandig mere . 

så tog han hende ved hånden og løb med 
hende gennem lejren til deres hytte . 
De var ikke længe om at få slukket ilden , 
som endnu ikke havde fået rigtig fat . Så vaskede 
han blodet af hendes ansigt og så , at 
såret kun var ubetydeligt . Derefter gik han med 
hende langs muren til et sted , hvor han vidste , 
der var en dyb niche ind i den . 
„ Her vil vi skjule os , til det er forbi , “ sagde 
han . „ Til vi kan komme bort . “ 
Credenza så på ham , men sagde ingenting . 
Han gav sig til at stive muren af med tømmer 
fra de nærmeste hytter , og hun hjalp ham så 
godt , hun kunne . Ingen af brødrene gav agt på 
dem ; de havde travlt , hver med sit . 
Så krøb de ind i deres ly . Hun lagde hovedet 
på hans skulder og lukkede sine øjne , 
mens han talte sagte og ivrig til hende . 

syttende kapitel . 
Den sidste tilflugt . 
Hver dag faldt stenregnen fra bliderne over 
zebellobjærget . 
Men den gjorde ikke mere synderlig skade . 
Brødrene sad som muldvarpe i deres huler , dem 
de efterhånden udbedrede og forbandt med lange 
underjordiske gange . Gangen til brønden , ad hvilken 
Livio og Credenza var kommen ind i lejren , 
blev udvidet sådan , at den på et sted dannede 
en hel hal . Der var hærens hovedkvarter , og der 
boede Broder Dulcino og Margrete . 
Oven for på jorden var der kun tre , fire brødre 
ad gangen for at iagttage fjendens bevægelser . 
Der gik næppe nogen dag , uden at en af dem blev 
dræbt ; men så trådte der straks en i hans sted , 

og brødrene kappedes om , hvem der skulle have 
den farlige ære . 
Som nu dagene gik , faldt det bestandig biskoppen 
vanskeligere at holde sine soldaters utålmodighed 
i tømme . De stod på højderne og så 
på lejren , hvor et par vagtposter gik , og hvor 
de udkastede sten lå i store dynger , og de foreholdt 
bestandig rainerius , at han med sin overmagt 
burde gøre en ende på denne krig ved et 
rask anfald . 
Biskoppen satte sig derimod , det længste han 
kunne . Men da hærens forråd af levnetsmidler 
var ved at slippe op , og han desuden frygtede for , 
at en del af hans folk i deres utålmodighed 
skulle forlade ham , gav han til sidst efter . 
Fem hundrede udvalgte mænd drog da fra 
dalen op ad zebellobjærget på den side , hvor 
skråningen var jævnest . På de to høje , korsfarerne 
havde besat , holdtes bliderne rede til at 
understøtte angrebet . Og nede i dalen var hele 
biskoppens øvrige hær opstillet som reserve . 
De fem hundrede mand skred stoltelig op ad 
bjærget , og de unge riddere , som førte dem , tvivlede 
ikke et øjeblik på sejren . I lejren hørtes 
ikke en lyd og sås ikke andre end vagtposterne , 
som gik på muren rolig som sædvanlig . 
Pludselig , da de fem hundrede var kommen 

tæt op nndei’ muren , udstødte vagten et råb . I 
samme nu mylrede apostelbrødrene op af deres 
huler , porten blev åbnet , og de styrtede løs på 
korsfarerne med så frygtelige skrig , at det hørtes 
langt ud over dalen . 
Det kom til et håndgemæng så vildt og 
blodigt som ingen sinde før i denne blodige krig . 
Bliderne turde korsfarerne ikke benytte , da de 
gloende stene , som holdtes i beredskab , lige så 
godt kunne træffe ven som fjende . Og oppe fra 
højene og nede fra dalen var de vidne til , at de 
fem hundrede udvalgte mand i løbet af få minuter , 
alle som en blev huggede ned . 
De så , hvordan kvinderne deltog i kampen 
væbnede med , hvad der nærmest var faldet dem i 
hånden . Apostelbrødrenes øksehug faldt slag i 
slag og knuste hjelme og hjerneskaller , som var 
de af glas . 
Biskoppen gav befaling til at rykke frem . 
Men inden hæren nåde zebellobjærgets fod , var 
de fem hundredes skæbne afgjort . Deres blodige 
sønderhuggede lig blev kastet ned over skrænten , 
og da det var besørget , gik apostelbrødrene tilbage 
gennem porten , stængede den og forsvandt i deres 
huler . Bliderne begyndte igen at kaste deres stenregn 
over lejren , vagten gik sin runde på muren , 
og biskoppen lod sin hær vende tilbage til den 

stilling , den før havde haft . Han angrede bitterlig , 
at han havde givet efter for sine krigeres utålmodighed , 
og der var ikke mere nogen af korsfarerne , 
som talte om at storme zebellobjærget . 
Havde rainerius vidst , hvor stor en elendighed , 
der rådede blandt apostelbrødrene , havde 
han heller ikke givet sit minde til angrebet . 
De havde nu så godt som intet at spise , og 
mer end en Broders hjerne forvildedes sådan af 
sult , at han blev vild og måtte bindes for ikke 
at gøre ulykker blandt sine kammerater . 
En og anden håbede endnu på , at Broder 
Albrecht en dag skulle komme tilbage . Men Dulcino 
selv troede det ikke . Han talte mindre end 
nogen sinde , men sad for sig selv og mumlede og 
sang . De tænkte , at han talte med gud og biede 
på , at han skulle vise dem en vej til frelse . 
Margrete veg ikke fra ham , men han lagde næppe 
mærke til hende og sagde hende aldrig et ord . 
Så var det en morgen , at vagten fra murene 
så et forunderligt og uhyggeligt syn , som bragte 
dem til straks at kalde Dulcino op . 
Et hundrede alen nede på skrænten mod 
dalen stod en halv snes træer , og i dem hang en 
mængde lig klædte i apostelbrødrenes hvide kjortler . 
Det måtte være Broder Albrecht og hans mænd , 

og korsfarerne havde sagtens slæbt ligene derop 
om natten og klynget dem op . 
Dulcino græd , da han så det . 
„ Gud prøver os hårdt , “ sagde han . „ Men vi 
vil ikke gå i rette med ham . “ 
Han knælede på muren og bad med ansigtet 
gemt i sine hænder . En regn af sten fra bliderne 
faldt omkring ham , men ingen af dem gjorde 
ham fortræd . Så rejste han sig og bød , at nogle 
af brødrene skulle gå ud og tage ligene ned . 
De gjorde det og bar dem op i lejren og efter 
Dulcinos befaling ned i den underjordiske hal . 
Der var en og tredive . De lå side om side , 
og Margrete rettede deres stive arme ud og lagde 
dem korsvis over deres bryst . Så mange brødre , 
som hallen kunne rumme , samledes omkring dem , 
og Dulcino bad med oprakte hænder for deres sjæle . 
„ I skulle ikke se guds riges genfødelse på 
jorden , “ sagde han . „ Eders sjæle er nu i Paradis , 
og derfra skuer de ned på eders brødre , som 
kæmper til enden , og hvem gud til sidst vil give 
sejren hjem . “ 
Han istemte en psalme , og alle brødrene 
sang med . 
„ Graver dem en grav , “ sagde han . „ Deres 
legemer skal hvile i zebellobjærget , som er helliget 
ved deres brødres blod . “ 

apostelbrødrene tog ligene og begyndte at 
bære dem op for at jorde dem inde under muren . 
Men som det var , styrtede en af dem sig over 
liget , han bar , med et vildt skrig og bed det i 
kinden . 
Der opstod en forfærdelig larm i hallen . 
Brødrene styrtede over ham , der havde gjort 
det , og stod så pludselig stille og stirrede på 
ham med øjne , der var ville som hans . Margrete 
faldt i afmagt , og Dulcino så fra den ene til den 
anden med et besynderligt blik . Men Livio drog 
sit sværd og råbte overlydt : 
„ Dræb ham ! Dræb ham ! “ 
Da løftede Dulcino sin hånd . 
„ Stille ! “ sagde han . 
Der blev stille . Alle stirrede på anføreren , 
hvis ansigtstræk vred sig i smerte , så han var 
frygtelig at se på . 
„ Bærer de døde bort , “ sagde han så . „ Og 
gør med dem , hvad i ville . “ 
Så vendte han sig om og knælede med ryggen 
til de andre i den krog af hallen , hvor han plejede 
at bede . 
Få minuter efter var hallen tømt . Der var 
ikke andre end Dulcino , Margrete , der endnu ikke 
var vågnet af sin afmagt , og Livio , der stod med 
sit dragne sværd i hånden og stirrede ud for sig . 

så løb han med et råb mod Dulcino , som 
løftede sit ansigt og så på ham . 
Ansigtet var spøgelseagtig blegt som hans 
eget . Det havde været hans mening at dræbe 
Dulcino , men han kunne ikke . 
„ Gå op , og lad dig dræbe ! “ sagde Dulcino . 
Han bøjede atter hovedet i bøn , og Livio 
sprang op ad trinene og stod halv afmægtig af 
forfærdelse oppe på den tomme lejrplads . 
Rundt om havde apostel brødrene tændt bål . 
De huggede med deres økser ligene i stykker og 
holdt dem på spid over ilden , Livio styrtede 
imod dem , men de løftede deres økser og knurrede 
som ville dyr , der bliver forstyrret i deres måltid . 
Han løb fra den ene gruppe til den anden , og 
alle vegne mødte han det samme syn . Stenene 
regnede ned fra belejrernes blider og dræbte en 
mand her , en anden der , slukkede bålet et sted 
og tændte ild et andet . 
Men ingen lagde mærke dertil eller brød sig 
derom . De ville , skæggede mænd , der var vanvittige 
af sult , holdt deres forfærdelige måltid , 
mens sommersolen skinnede på zebellobjærget . 
Livio styrtede til den hule , hvor han og Credenza 
boede . Hun sad derinde , syg af sult . Han 
greb hende i armen og stirrede på hende . Han 

syntes , han så den samme ild i hendes øje , som 
han havde set i mændenes derude . 
„ Credenza ! Credenza ! vi må bort . “ 
Hun så på ham uden at forstå , hvad han 
sagde , og han begreb , at hungeren var ved at gøre 
hende vanvittig . 
Han strøg kjortelærmet op over sin venstre 
arm og skar sig med sit sværd et sår . Det 
røde blod sprang frem , han pressede armen mod 
hendes mund , og hun drak med lukkede øjne og 
uden at vide , hvad hun gjorde . 
Så lagde hun sig tilbage og sov ind i det 
samme med et smil om sin mund . Livio stod en 
stund og stirrede på hende . Så gik ban ud på 
pladsen . 
Mændene lå om de halvslukte bål og sov , 
som Credenza sov . Vagten var ikke mere på 
muren . Den var steget ned og havde taget del i 
måltidet og var sovet ind . Livio gik op på 
muren og stirrede ud over egnen , om han kunne 
finde en udvej til frelse . 
Der var ingen vågne i lejren uden han og 
Dulcino , der lå i den underjordiske gang hensunken 
i brændende bøn . 
Havde biskop rainerius vidst , hvordan det 
stod til på zebellobjærget , da skulle han i den 

stund have besejret kætterne , uden at der var 
flydt en dråbe af hans mænds blod . 
Men han sad i sit telt og holdt råd med 
sine anførere og vidste intet . Vagtposterne gik 
op og ned , bliderne skød uafladelig deres stene 
over bjærget og dræbte nu og da en af de sovende 
apostelbrødre . 

attende kapitel . 
Slaget . 
Det var nat . 
I dalen og på de af korsfarerne besatte høje 
brændte vagtblus . For resten var det ganske 
lyst . Oppe fra zebbellobjærget så man tydelig 
trægrupperne og husene dernede og fjerne småbyer 
og kirketårne . Vagten på muren gik op 
og ned og stod stille og stirrede ud over landskabet . 
Ellers var der ikke et menneske at se . 
Livio og Credenza sad på jorden udenfor 
deres hule og talte sagte sammen . 
„ Han har selv sagt mig det , “ sagde Livio . 
„ Om to timer bryder hele hæren op gennem 
brøndgangen . Så stiller den sig i slagorden 
på skrænten og rykker ned i dalen til den sidste 
kamp . “ 

„ Og så er det forbi , “ sagde Credenza . 
Livio nikkede . 
„ Så er det forbi . Men han tror på sejren 
eller lader , som han gør det . Han har åbenbaringer 
hver time og har ganske tabt magten 
over sig selv . Der er fråde om hans mund og 
vanvid i hans øjne . Men brødrene tror på ham 
og lyder ham som før . De kommer og går , når 
han byder det , de sluger hvert ord af hans mund , 
som var det brød , der kunne mætte deres hungrige 
maver . “ 
Credenza sad stille og så hen for sig . Hun 
havde ikke forladt hulen , siden den dag brødrene 
havde holdt måltid på de døde . Livio havde 
fortalt hende det , og siden den tid var hun ude 
af sig selv af angest og sorg . Hun kunne slet 
ikke huske , at hun havde mættet sig ved Livios 
blod , og han talte aldrig om det . De var enige 
om , at de ville bort , og Livio lagde mangfoldige 
planer , som han straks måtte forkaste igen som 
udførlige . Nu havde han bestemt , at han ville 
drage af sted med brødrene og så se at slippe 
bort i kamp tummelen . 
Credenza troede ikke , det ville lykkes , og var 
sikker på , at de skulle dø . Ikke heller var hun 
bedrøvet over det . Det var som om rædslerne , 
hun havde været vidne til , og hungeren , hun havde 

udstå ! , havde forvirret hendes tanker . Altid 
var hun stille og mild , altid smilte hun ; men 
hendes øjne var underlig slukte , hun talte kun 
lidt , sad stille og smilte og stirrede . 
Livio var bekymret for hende . Han søgte at 
opmuntre hende ved at tale til hende om det nye 
liv , der ventede dem , når de var slupne bort fra 
bjærget . Han tog hende i sine arme og kyssede 
hende og kaldte hende ved de kæreste navne . Og 
hun lod ham kysse sin kolde mund og hørte hans 
ord uden at forstå dem . 
„ Vi skal dø , “ sagde hun . Og hun sagde aldrig 
andet . 
„ Nej , Credenza , vi skal leve . Du og jeg skal 
leve , fordi vi er unge og elsker hinanden og ikke 
har gjort større synd , end vi kan afbede . Til 
genua vil vi ikke , for der er ondt at være — — 
jo vi vil derhen og samle en flok af mine trofaste 
mænd . Så går vi om bord på min galej og 
sejlei’ over det blå hav , vi ikke har set så 
længe . Langt ud i verden , vi ved ikke hvorhen , 
blot bort fra alt det , som er vredt og ondt , fra 
præsterne og apostelbrødrene , fra de letfærdige 
damer i genua og fra mændene , som ikke ved af 
andet end drik og kamp . Nu er du syg og træt , 
men er vi først borte fra dette helvede , vil du 
komme dig igen og blive smuk som før . Og så 

skal du være min hustru for gud og mennesker 
og føde mig børn , som skal vokse op i fjerne , 
fremmede lande , hvor der er bedre at bo end 
her . “ 
„ Vi skal dø , “ sagde Credenza . „ Og gud vil 
tage os til sig i Paradis . “ 
„ Jeg ved , at vi skal leve , “ svarede han . „ Jeg 
ved så sikkert , at vi står dette igennem og får 
det godt engang . “ 
De sad en stund endnu og natten skred . Han 
blev ved at tale mildt og kærligt til hende , alt imens 
han spejdede ud over lejrpladsen . 
„ Nu er det tid , “ sagde han så . „ Kom , Credenza ! “ 

rundt om på pladsen dukkede apostelbrødrene 
op af deres huler og sneg sig som skygger til 
indgangen til den underjordiske hal , hvor de en 
efter en forsvandt . Livio tog Credenza fast i 
hånden , og de gik samme vej . 
Vandringen var allerede begyndt . Brødrene 
gik frem ad den mørke gang uden at veksle et ord 
med hinanden , og Livio og Credenza fulgte med 
strømmen . Somme tider standsede toget , uden at 
de vidste hvorfor , og så stod de stille og biede 
tavs og tålmodig . 
Omsider nåde de op i den fri luft og stod 
nu på det sted , hvor Livio havde truffet brødrene , 
13 

og af dem var ført op på bjærget . Med bitterhed 
tænkte han på , hvor letsindig han havde styrtet 
sig ind i dette eventyr , og ønskede , at han den 
dag , mens det endnu var tid , havde vendt sin 
hest og var redet ud i verden med den skønne pige , 
gud havde sendt ham i møde ved zebellobjærgets 
fod . 
„ Husker du den dag , vi stod her ? “ hviskedee 
han i Credenzas øre . 
Hun så på ham med drømmende øjne , som 
om hun ikke forstod , hvad han mente . 
„ Havde jeg blot min gode hest , “ sagde han 
med et suk , „ så skulle den vel bære os begge 
bort gennem dalen . “ 
Så tav han og tænkte på , om han vel 
havde vundet Credenza kær , hvis han ikke havde 
levet med hende i rædslen deroppe på bjærget . 
Imidlertid var de sidste af apostelbrødrene 
kommet op af den underjordiske gang . Dagen 
gryede , og nede i biskoppens lejr var alt i bevægelse 
 . 
Rainerius havde rigtig udregnet , at det var 
hungeren , der omsider drev kætterne ud af deres 
faste lejr , og han opstillede sin hær til kamp 
uden at forhaste sig . Han tænkte , at det måtte 
være alle brødrene , der samledes der på skrænten , 
men han vidste det ikke . Endnu havde han aldrig 

fundet , en forræder blandt apostelbrødrene . De 
af dem , der var faldet i hans hænder , havde hellere 
ladet sig pine til døde end røbe den mindste af 
zebellobjærgets hemmeligheder , , og det var først i 
dette øjeblik , at den gamle bisp fik rede på den 
underjordiske gang , der førte til brønden . 
Så tænkte han , at der måske var flere 
fjender , end han havde troet , og at en del holdt 
sig skjult i lejren . Han havde fået mange prøver 
på Dulcinos snildhed og ville ikke vove en del 
af sin hær på en storm på det tilsyneladende 
forladte bjærg . Hans hær spærrede hele dalen , 
højene i syd og i nord havde han besat , så der 
var ingen anden udvej for kætterne end kamp . 
Og mens han red på sin pasgænger langs 
sine krigsmænds linier , tænkte han , det skulle 
være sært , om ikke han skulle sejre over den 
lille skare , der var så medtagen af hunger og 
elendighed . 
Oppe på zebellobjærgets skrænt ordnede 
imidlertid Dulcino sine mænd . 
Han delte dem i fire hobe , tog selv anførsel 
over den ene og lod de tre ældste , longini , Friederich 
og walderich , stille sig i spidsen for de andre . 
Foran Livio blev han stående og så på ham 
med et bedrøvet blik . 
„ Jeg havde tænkt , du skulle anføre en skare 

i dag , “ sagde han , „ men du har villet det anaerledes . 
Du er mod os , og dit hjerte er koldt . 
Tung bliver din skyld , når du skal stå til ansvar 
for guds domstol . “ 
Livio mødte rolig hans blik , men svarede 
ikke . 
„ I dag vil du fly fra os , “ sagde Dulcino . 
„ Det vil jeg , “ sagde Livio , „ men jeg er ingen 
forræder , og jeg falder dig ikke i flanken . “ 
Dulcino vendte ham ryggen og gik hen til en 
anden gruppe . Da mændene var delt i hobe , som 
han ville det , bød anføreren , at hver hob skulle 
slutte kreds om sine kvinder . 
„ Credenza bliver hos mig , “ sagde Livio og 
holdt hendes hånd fast i sin . 
Hun gjorde , som han ville , og Dulcino sagde 
ingenting dertil . Og nu lavede apostelbrødrene 
sig til strid på deres vanlige vis . De kiltrede 
deres lange kjortler op , og kvinderne gjorde ligedan , 
for de var mindst af alt til sinds at være 
uvirksomme tilskuere ved kampen . Så furede 
og smudsige og vejrbidte var deres ansigter , at 
man vanskeligt skulle kunne kendt dem fra mændenes , 
når ikke det var for disses store , ville 
skægs skyld . Hver en greb sit våben , økse eller 
hellebard , sværd eller knippel , og alle øjne var 

rettet mod anføreren for at se , når han gav tegn 
til opbrud . 
Der var knapt tre hundrede tilbage , men en 
frygtelig hær var det endda . Dulcino så fra det 
ene af disse ansigter til det andet . Han vidste , 
at brødrene ville kæmpe til det yderste . De havde 
kun valget mellem sejr eller bål og brand . I 
deres hjerner brændte hungerens fantasier , deres 
øjne så syner af paradisets herligheder , krampagtig 
knyttede deres hænder sig om våbnene . 
De længtes kun efter kampen . 
Dulcino stod op på de store sten , der var 
væltet om nedgangen til brønden , så de alle 
sammen kunne se ham . 
De kunne se ham fra biskoppens lejr i dalen 
og oppe fra højene , hvor bliderne stod . Deroppe 
fra sigtede de og skød , men stenene nåde ikke 
så langt ; de slog mod bjærgvæggen og rullede 
magtesløse ned i byen . 
„ Giv tid ! “ råbte Dulcino og lo op mod 
bliderne . „ Vi kommer med dommens dag og 
hævnens . “ 
Så istemmede han en psalme , og hele hæren 
sang med . Det lød underligt i den stille morgen , 
så hæse og skurrende var stemmerne . Korsfarerne 
lyttede ; oppe på højene lyttede de og holdt 
op med den unyttige skydning . 

da sangen var endt , faldt apostelbrødrene på 
knæ i tavs bøn , og så talte Dulcino . 
Han mindede dem om , hvad de havde lidt , og 
hvordan gud trods alt havde frelst dem . Han 
spurgte dem , om de ikke havde været gladere i 
denne trængslens tid , da de havde fulgt ham 
gennem hunger og elendighed , end fordum , da de 
sad , hver i sin Vrå i synd og bekymring , og 
guds rige ikke var dem forkyndt . 
Han lovede dem , at de brødre , der var døde 
for deres hellige tro , skulle stige ned fra Paradis 
og kæmpe ved deres side . Alle de hellige martyrer 
skulle komme dem til hjælp , frelseren selv 
skulle vise sig i skyen med sine himmelske hærskarer . 

„ I denne nat har gud talt til mig og befalet 
mig at angribe den babyloniske stridsmagt . Han 
så min tvivl , fordi fjenderne er talrige som 
sandet i havet , og hans udvalgte skare er pint af 
hunger og savn . Og han spurgte mig , om verdens 
elendighed havde blændet mine øjne og stoppet 
mine øren , så jeg ikke mere kunne se hans ansigt 
og høre hans råd . Om det havde været 
hans hellige vilje , at vi skulle blive på zebellobjærget , 
da havde han sendt os føde , som han 
gav jøderne Manna i ørkenen . Nu ville han , at 

vi skulle knuse fjenden , og sejren skal bringe os 
lønnen for voi’ tro og vor nød . “ 
Han talte længe endnu , og ikke et øje var 
vendt fra ham , og ikke et ord undgik hans menigheds 
opmærksomhed . Selv Livio bøjede sig på 
ny for denne mærkelige mands magt . Han knyttede 
hånden om sit sværdhefte , hans øjne tindrede , 
han glemte alt og alle og længtes mod 
kampen som de andre . Men så følte han Credenzas 
hånd i sin og blev atter rolig og kold . 
„ Fremad ! “ råbte Dulcino . 
Og så drog de tre hundrede fortvivlede mennesker 
ned ad bjærget og den mange gange talrigere 
fjende i møde . De sang med høj røst , og 
deres ansigter strålede af mod og glæde , som 
gik de til den sikre sejr . 
En halv time efter rasede i dalen neden for 
zebellobjærget den forfærdeligste kamp , der nogen 
sinde har stået . 
Dalen genlød af skrig og forbandelser og 
sang , der hørtes vidt omkring , og de bange bønder 
i landsbyerne krøb rædde ind i deres huse og 
stængede døren . 
Fremmest i striden sås biskoppen på sin 
hest , og fremmest var Dulcino , der svang sin mægtige 
økse og dræbte en mand ved hvert slag . 
Bag ved ham var bestandig Margrete , der ingen 

våben bar , men et sort kors , som hun løftede 
højt i vejret , mens hun bestandig sang og tabte 
aldrig sin Broder af syne . 
„ Fang kætternes anfører levende ! “ skreg biskoppen . 
„ Den , der krummer et hår på hans 
hoved , er dødsens ! “ 
Og hvor Dulcino kom hen , søgte de blot at 
afbøde hans hug og klemme ham inde mellem 
skjolde og lanser . Han og Margrete gik i slagtummelen , 
som om de var fredede og ukrænkelige . 
Rundt om dem styrtede fjender og venner , men 
hans opflammende råb lød lige højt , og hans økse 
faldt bragende på korsfarernes hjelme , og hun 
løftede sit kors højt i luften , mens hun sang og 
sang . 
De folk , der holdt de to høje besat , rykkede 
nu ned og faldt apostelbrødrene i ryggen , så de 
var omsluttet fra alle sider . To tredjedele af dem 
var faldne , men ingen tænkte på at give sig , og 
kampen rasede på tredje time vildere end nogen 
sinde . 
De kæmpende skarer bølgede frem og tilbage 
over dalen . Et sted veg biskoppens mænd for 
det rasende angreb , et andet sted blev en hob 
apostelbrødre overmandet og nedhugget til sidste 
mand . 
Da vendte Dulcino sig om engang for at se , 

hvordan sagerne stod . I samme nu var han overmandet 
og kastet til jorden . Han slog og bed , 
endnu mens han lå , men de vristede øksen fra 
ham , og i en håndevending var han bastet og 
bundet . 
Ville jubelråb forkyndte , hvad der var sket , 
og rainerius red hen til stedet . Fra sin høje 
hest så han på den mand , der havde trodset 
ham så længe og lagt det halve af hans stift øde . 
„ Nu er det slut med din herlighed , Dulcino , “ 
Sagde han . „ Dommens dag er kommen , og du 
skal bøde for dine misgerninger . “ 
Dulcino så fast på ham , og biskoppen måtte 
erkende , at der var ingen frygt i det blik . Så 
gjorde den fangne kætter en bevægelse med hovedet 
til siden , hvor Margrete lå på knæ med 
korset i sine hænder , og øjnene stift rettet på 
hans ansigt . 
„ Vær god mod hende , herre bisp ! “ sagde 
han . „ Hun har intet forbrudt og delte aldrig min 
tro . “ 
„ Bind heksen ! “ sagde biskoppen . 
Han vendte sin hest og så , at slaget var 
til ende . Dulcinos fangenskab havde knækket de 
tilbageblevne apostelbrødres mod . Men der var 
heller ikke mere end et halvt hundrede stykker , som 

tillige med den hvidskæggede longini rolig lod 
sig afvæbne og binde . 
Da fangerne blev førte gennem korsfarernes 
rækker , slog soldaterne dem og spyttede på dem . 
Apostelbrødrene tålte det uden et ord . De kunne 
næppe holde sig oppe af hunger og udmattelse , 
deres hoveder ludede mod brystet , og deres blik 
var slukt . 
Men engang løftede longini sit udtærede , 
gamle ansigt mod en ung ridder , der just havde 
spyttet på ham . 
„ Jeg lider kun del samme , som frelseren , “ 
Sagde han rolig . 
Hele dagen genlød dalen af sejrherrernes jubel . 
Soldaterne svirede og drak , og anførerne lod 
dem have frie hænder . I et indelukke , der var 
vogtet af en dobbelt række fuldt rustede mænd , 
lå de bundne fanger på jorden . De havde fået 
føde og vand efter biskoppens befaling , for at 
deres liv kunne spares til dommens fuldbyrdelse . 
Næste morgen skulle de føres til biela og indsættes 
i fængsel der , indtil de kunne stilles for 
den hellige ret . Nu sov de , trætte som børn , der 
ved af intet ondt , uden tanke for pinen og døden , 
der ventede dem . 
Den eneste vågne var Margrete . Dulcino , der 

var tyng .et med svære jærnlænker , sov med hovedet 
i hendes skød . 
Men ud på aftenen gik Gasparo de castri 
ene over slagmarken , hvor de døde endnu lå 
ujordede . 
Han havde en lygte i sin hånd og lyste 
over deres ansigter , og længst i dalens udkant 
fandt han , hvad han søgte . 
Der lå Livio bleg og blodig og med fast tillukkede 
øjne . Hans hånd var endnu knyttet om 
sværdheftet , og ved siden af ham sad Credenza . 
Gasparo tumlede med ham og så snart , at 
han ikke var død . 
„ Den elskovsdrik , du har givet ham , har virket 
stærkt , “ sagde han til Credenza . „ Dog tænker jeg , 
livet står til at redde . Nu skal jeg bære ham 
til et sted , hvor hans sår kan blive forbundne . 
Løb så din lede heks , og se til , du kan salvere 
dig ! “ 
Credenza rejste sig op og sagde stille : 
„ I må ikke skille mig fra min Broder , herre . 
Jeg går med min Broder . “ 
„ Da går du i din sikre død , “ svarede Gasparo . 
„ Men du har sagtens ikke fortjent bedre . “ 
Han så på hende og tog hende under hagen . 
„ Du er ikke så køn , som du var sidst , min 
snut , “ sagde han , „ men giv mig alligevel et Kys ! 

det bliver sagtens det sidste , du forærer bort her 
i verden . “ 
Han bøjede sit ansigt hen mod hendes , men 
for tilbage , da han så ind i hendes øjne . 
„ Guds død , hun er vanvittig ! “ mumlede han . 
Så tog han Livios legeme over skulderen 
og gik ad lejren til . Credenza fulgte efter som 
en hund . Da biskoppen havde hørt hans beretning , 
lod han vel hans sår forbinde ; men han 
bød , at han skulle holdes i streng forvaring , til 
hans sag vai- undersøgt . 
Credenza blev bundet og kastet ind til de 
andre fanger . Hun skreg og jamrede , da de skilte 
hende fra Livio . I indelukket så hun Margrete , 
famlede sig hen til hende og faldt afmægtig om 
ved hendes side . 

nittende kapitel . 
Vereelli . 
Der var dobbelt så mange mennesker i den 
lille by vereelli som til daglig brug , og alligevel 
strømmede folk fra den tidlige morgen ind ad 
østerporten , den eneste , som var åben . 
Biskop rainerius havde af paven , foruden Ros 
og gunst og taksigelser , fået lov til at holde 
dom over de fangne apostelbrødre i sit eget stift . 
Allerede i otte dage havde den hellige ret været 
sat , men i dag skulle den egentlige domshandling , 
som var offentlig , begynde . 
Eftersom der hverken i rådhuset eller klosteret 
eller bispegården var plads til så stor en 
forsamling , holdtes retten på torvet under åben 
himmel . Der var oprejst en med sort klæde betrukken 
estrade til inkvisitionen , og hele pladsen 

var afspærret med en dobbelt række landsknægte . 
I de tilstødende gader og på pladsen udenfor 
soldaternes rækker stod menneskemassen hoved 
ved hoved og havde stået der fra solopgang , 
skønt der endnu ingenting var at se . Og ude 
fra landet blev folk ved at strømme til , lokkede 
ved rygtet om den store proces , der skulle hævne 
apostelbrødrenes misgerninger . 
Ved vejen , et godt stykke uden for porten , sad 
Gasparo di castri under et træ . Foran ham stod 
jøden Zutra og talte ivrig . 
„ Er i sikker på , at hr . Livio bliver den første , 
der føres frem for retten ? “ spurgte jøden . 
„ Skulle jeg ikke være sikker på det ? “ sagde 
Gasparo . „ Er det ikke mig , der har vidnet , og 
mig , der har ordnet det hele , så vi kan frelse 
ham ? Kom på torvet klokken ni slet , jøde , så 
skal du høre en veltalende mand ! “ 
Zutra rystede på hovedet og så bekymret 
på ham . 
„ Ak , hr . Ridder , “ sagde han , „ I må ikke 
blive vred på mig , men lov mig , at i varer eders 
mund . Et eneste ubesindigt ord kan styrte den 
unge mand i døden . Og han er jo eders ven — 
ikke ? “ 
„ I hvert fald har han gjort mig mere ulejlighed , 

end jeg ville gøre for nogen anden end den 
rigeste mand i genua . “ 
Zutra så ikke videre beroliget ud , men sagde 
ikke noget . Han stod med hånden over brynene 
og stirrede hen ad vejen på folk , der bestandig 
kom dragende . 
„ Var det ikke bedre , du tænkte på din egen 
part af forretningen ? “ sagde Gasparo . „ Om to 
timer begynder retten , og er vidnerne her så 
ikke , kan det se galt ud med min ven Livio , trods 
al min veltalenhed . “ 
„ Jeg begriber det ikke , “ sagde Zutra og vred 
sine hænder . „ David er tro som guld , og havde 
der været noget hinder , kunne han jo sendt Natanael 
eller Josva — — “ 
„ Eller Abraham , Isak og Jakob , “ sagde genueseren . 
„ Der er jøder alle vegne , jeg ved det nok , 
Zutra , og har for så vidt ingen grund til at beklage 
mig over dem . Men jeg ville alligevel nok 
give noget godt til , at jeg i denne morgenstund i 
stedet for dit behagelige selskab havde et halvt 
hundrede kristne , genuesiske adelsmænd . “ 
„ Der kommer de , der kommer de ! “ råbte 
Zutra og løb hen ad vejen , så hurtig hans gamle 
ben kunne bære ham . 
Gasparo rejste sig dovent og gabende og fulgte 
efter ham . Lidt efter mødte de en trop ryttere , 

alle iførte rige dragter og på ædle heste . Bagefter 
dem kom en anden langt større trop , som 
var deres tjenerskab . Rytterne standsede foran 
jøden , og Zutra lagde hænderne på sit bryst og 
bøjede sig ned til jorden : 
„ Israels gud være lovet , at i kom , ædle herrer ! “ 
Råbte han stakåndet . 
En af rytterne , der så ud til at være den 
fornemste , red frem foran de andre . 
„ Er du jøden Zutra ? “ spurgte han . 
„ Ham selv , uværdig , “ sagde Zutra . 
„ Og jeg er Gasparo di castri — kender i mig 
ikke igen , ædle Doria ? “ spurgte casparo . 
„ Vist gør jeg så , “ svarede rytteren smilende . 
„ Jeg husker jer godt , Gasparo . I lånte tyve dukater 
af mig , dagen før i løb fra genua . “ 
„ Og fem af mig ! — og ti af mig ! — og min 
røde fuks ! — og min fløjls kappe ! “ 
Alle herrerne råbte leende i munden på 
hinanden og trængte sig sammen om genueseren . 
Men Gasparo bukkede til alle sider med stor værdighed 
og sagde rolig : 
„ Tror i , jeg har glemt det , ædle herrer ? 
Endnu inden 1 forlader vercelli , skal min gæld 
være betalt . “ 
„ Ej , “ sagde en af rytterne , „ har i gjort bytte 
i krigen mod apostelbrødrene ? “ 

„ Ikke det just , “ svarede Gasparo med samme 
anstand . „ Men jeg har bevist min ven Livio så 
store tjenester , at han sikkert vil forstrække mig 
med den ringe sum . “ 
De lo alle . Anføreren bød en af tjenerne at 
overlade Gasparo sin hest , og så red de til vercelli . 
Zutra traskede bagefter , idelig forhånet af 
tjenerne , som stødte til ham med deres støvler 
og lod hestene slå ham i ansigtet med halerne . 
Han svarede ikke på deres hånsord , men gik 
sin rolige gang . 
Gasparo førte dem til en afsides del af staden , 
hvor han havde sikret dem kvarter og et godt 
måltid . Da de havde styrket sig efter det lange 
ridt , holdt de råd for at enes om deres optræden 
under processen . Både Gasparo og Zutra 
blev omhyggelig adspurgte om , hvordan Livios 
sager stod , og alt som de fortalte , blev de genuesiske 
adelsmænds ansigter mere bekymrede . 
„ Djævelen stå i den dreng ! “ sagde anføreren , 
som var ingen ringere end Bernabo Doria , hovedet 
for den stolte slægt og den fornemste genuesiske 
admiral på den tid . „ Det kan blive svært nok 
at frelse ham . “ 
„ Kan vi ikke andet , så tager vi ham vel ud 
med magt , “ sagde Angelico Spinola , som var yngre 
og længtes efter eventyr . „ Vi råder over to 
14 

hundrede sværd , og det skulle gå sært til , om vi 
ikke kunne få bugt med bispens krigsfolk . “ 
Bernabo Doria rystede på hovedet og sagde : 
„ Vi får vogte os vel for , hvad vi gør i denne 
sag , som er vor egen og ikke republikens ; vi bør 
ikke gribe til sværdet , før alt er forsøgt . “ 
„ Hvis jeg må sige min mening , ædle herre , “ 
Sagde Gasparo , „ så må i være meget forsigtige . 
Biskoppen har over tusinde krigsvante mænd , og 
desforuden er her i staden mange baroner og herrer 
fra Lombardiet , som er opbragte på kætterne for 
de tab , de har tilføjet dem . “ 
„ Hvad mener i , Andreola ? “ sagde Bernabo 
og nikkede til Livios farbroder , som også var 
med i toget . 
Den gamle lærde så sig forundret omkring , 
som om han først måtte besinde sig på , hvor 
han var . 
„ Jeg siger intet , “ sagde han så . 
De lo alle , men Andreola brød sig ikke derom . 
„ Jeg ville ønske , jeg sad i mit tårn igen , “ 
Sagde han . „ Dette er galskab og fører kun til 
ulykke . “ 
Efter en stunds rådslagning blev de så 
enige om , at de skulle begive sig til torvet , når 
retshandlingen begyndte , og være til stede blandt 
tilhørerne . De skulle formumme sig i kapper 

for ikke at vække opsigt ved deres rige dragter 
og våben og så for resten agte på Bernabo 
Doria , der skulle bestemme deres videre optræden . 
„ Vogt nu eders tunge , “ sagde Bernabo til 
Gasparo . „ I dag afhænger en genuesisk adelsmands 
hoved af eders kløgt , og hovedet er ikke 
eders eget . “ 
„ Inden aften skal i have jeres tyve dukater , 
ædle Doria , “ sagde Gasparo . 
De lo alle , også Bernabo , som slog ham på 
skulderen og sagde . 
„ Frelser vi Livio , skal de være dig eftergivne , 
og du skal få hundrede til . “ 
Så skiltes de for hver for sig at gå til 
torvet efter aftale . 

tyvende kapitel . 
Livio for den hellige ret . 
På dommertribunen sad tolv inkvisitorer , alle 
i lange , sorte kapper og med masker for ansigtet . 
På en lavere plads foran dem sad tre skrivere . 
Biskop rainerius sad i en tronstol omgiven af alle 
sine klerker . Og indenfor landsknægtenes dobbelte 
rækker var forsamlet en stor skare af Lombardiets 
fornemste adelsmænd . 
I vinduerne , på balkonerne og tagene af de 
omliggende huse var der fuldt op af folk , og bag 
landsknægtene trængtes indbyggerne i vercelli og 
alle dem , der var komne til for at overvære det 
sjældne skuespil . 
Men på den åbne plads foran dommertribunen 
stod et bur , så lille , at et menneske ikke 
kunne stå oprejst i det og ikke sidde med benene 

udstrakte . I buret var Dulcino . Han sad med 
benene trukne op under hagen iført de samme blodige 
pjalter , han havde båret i slaget . 
Buret var fængslet , der var forundt ham , og 
han havde ikke forladt det , siden han var kommen 
til vercelli . Det var på hjul , og retten havde 
bestemt , at det skulle køres frem hver dag , så 
længe forhandlingerne varede , dels for at Dulcino , 
som kætternes anfører , bestandig kunne være til 
rede med sit vidnesbyrd , og dels , for at han skulle 
pines endnu mere ved at se sine brødres lidelser . 
Dulcino stirrede frem for sig , som om det hele 
ikke kom ham ved . Hans ansigt var meget blegt 
og magert , og hans store øjne strålede . Engang 
imellem gjorde han en bevægelse , som om hans 
lemmers bøjede stilling smertede ham , men ellers 
gav han intet tegn til pine . 
På slaget ni lød stærke trompetstød . Råd-** 
husets port blev åbnet , og midt mellem bysvendene 
kom Livio gående . 
Der opstod stor bevægelse blandt de tilstede- • 
værende , da de blev ham vår . Nogle råbte til 
ham , og mange ynkedes over hans ungdom og 
skønhed . Syg så han ud efter det svære sår , 
han havde fået i slaget . Hans ansigt var blegt , 
og øjnene lå dybt i deres huler , men hans hår 

var klippet , og hans hage raget , og han var iført 
en ridderlig dragt af silke og fløjl . 
Det skyldtes Gasparo , som havde forstået at 
forskrække biskoppen ved henvisning til det mægtige 
genua . Han havde sat igennem , at den unge 
adelsmand , så længe han kun var anklaget , fik 
et bedre fængsel og lov til at møde for sine dommere 
i standsmæssig dragt . Men hans hænder 
var bundne , og lænken raslede om hans fødder , 
som han stolt gik frem for skranken . 
„ Guds død , “ sagde Bernabo til Andreola , der 
stod ved siden af ham ude blandt hoben . „ Drengen 
er jo bleven en hel Karl . “ 
„ Var vi blot vel herfra , “ sagde den gamle vismand 
og sukkede . 
„ Skam dig , frænde ! Din egen brodersøn ! “ 
Svarede Bernabo vredt . 
1 så tav de , og der var ganske stille i mængden , 
mens storinkvisitoren fra Lombardiet rejste 
sig og oplæste anklageskriftet mod Livio . 
Der blev berettet , hvorledes han var antruffen 
i slaget ved zebellobjærget og genkendt af mange 
af korsfarerne , som en af de fornemste blandt 
kætterne . Der var talrige vidner på , at han 
havde deltaget i apostelbrødrenes plyndringstog og 
kæmpet med sværd og stål mod den hellige hær , 
biskop rainerius på pavens befaling havde udrustet 

for at overvælde og udrydde de ugudelige 
kættere . Fremført før den hellige rets hemmelige 
møde havde han vedgået , at han havde frivillig 
begivet sig til kætternes lejr , levet iblandt dem 
i tre måneder og deltaget i deres kampe . Adspurgt , 
om han delte deres vildfarelser , havde han 
svaret nej , og på spørgsmålet , om han ærede den 
hellige , almindelige kirke , havde han sagt , at han 
foragtede og afskyede den . 
Da oplæsningen var til ende , erklærede storinkvisitoren , 
at han fordrede ham berøvet tegnene 
på sin adelige værdighed og derefter overgivet 
til bødlen for næste tirsdag at brændes offentlig 
på torvet i vercelli . Han påstod alt hans gods 
hjemfalden til kirken , hans børn , om han havde 
nogle , for evigt udelukkede fra ethvert embede og 
tillidshverv , hans navn opslået på galgen i 
genua . 
Da oplæsningen var forbi , hørtes et mangestemmigt 
råb fra mængden . Rainerius påbød 
fra sin plads tavshed , og da det ikke hjalp , slog 
soldaterne med deres lanseskafter løs på de skrigende . 
Da der omsider kunne høres ørenlyd , 
spurgte storinkvisitoren fangen , om han var Livio 
Doria , fribåren adelsmand fra genua , og den mod 
hvem den svære anklage , han nys havde hørt , 
var rettet . 

„ Løs mine hænder , og jeg skal svare ! “ sagde 
Livio . 
Storinkvisitoren gentog sit spørgsmål , og Livio 
gav samme svar . 
„ Han taler som en adelsmand , “ sagde Bernabo , 
„ men det koster ham halsen . “ 
Da steg biskop rainerius ned af sin stol og 
gik hen til skranken , hvor inkvisitorerne sad . 
„ Fred være med eder , fromme brødre , “ sagde 
han , „ og høi- nu , hvad jeg vil sige eder . Der er 
forebragt mig ting om denne yngling der står , 
som gør mig hans brøde tvivlagtig . Som det er 
eder bekendt , har den hellige fader givet mig ret 
til at foranstalte domstolen over de ugudelige kættere 
nedsat her i mit stift og i denne by og selv tilse , 
at retten gik sin gænge . Jeg fordrer nu , at i 
skal afhøre denne mand , som her står , Gasparo 
di castri , en genuesisk adelsmand , der har kæmpet 
i min hær mod apostelbrødrene og kendt fangen 
fra hans barndom . “ 
Derefter trådte Gasparo frem , bøjede sig folden 
hellige ret og for biskoppen og kroede sig 
ikke lidt , fordi alles øjne var rettet på ham . Han 
gjorde nogle sirlige dansetrin frem og tilbage foran 
tribunen , bukkede og skrabede . Bernabo var alvorlig 
bange for , at han ved sit lapseri skulle 
ødelægge det hele , og sagde det til Andreola . 

men biskoppen slog ud med hånden og sagde 
utålmodig : 
„ Sig nu frem min son , hvad du har at melde ! “ 
Så begyndte Gasparo at tale . 
Han skildrede Livios rige liv i genua , hans 
uhyre formue , hans lystighed og det tungsind , 
der havde naget ham fra ungdommen af . Han fortalte , 
hvorledes han fra sit tredje år hverken 
havde haft fader eller moder , men var opvokset i 
huset lios sin farbroder , en særling , der dagen 
lang hang over sine bøger og om natten kiggede 
på stjernerne i underlige glar . Drengen gik for 
lud og koldt vand , og hans tungsind voksede bestandig 
ved omgangen med den gamle gnavne . 
„ Han lyver mig skammelig på , “ sagde Andreola 
så højt , at Bernabo blev helt forskrækket . 
„ Ti mand , er i gal ? “ hviskedee han og greb 
ham hårdt i armen . 
Men nu afbrød storinkvisitoren Gasparos beretning 
ved at slå hårdt i skranken med sin stav . 
„ Livio Dorias moder var en arg kætter , som 
han selv , “ sagde han . „ Kun ved at gøre ende 
på sit eget liv unddrog hun sig døden på 
bålet . “ 
Gasparo bøjede sig dybt for ham , men lod sig 
ikke forstyrre . 
„ I foregriber , hvad jeg ville sige , fromme 

fader , om end jeg ikke helt kan give jer ret i 
eders påstand . Det er sandt , at Livios moder , 
som var den skønneste og frommeste dame i 
genua , blev sigtet for kætteri , men det blev ingen 
sinde bevist . Af frygt for den hellige ret dræbte 
hun sig selv , og hendes ægtefælle drog samme 
nat bort over havet og kom aldrig siden tilbage . “ 
Nu gav han en rystende skildring af , hvad 
dei’ den nat havde tildraget sig i det gamle palads 
på st . Lorenzos torv , og anvendte det til 
yderligere at bevise , at Livios forstand var rystet 
fra hans barndom . 
„ Tror nogen , at denne unge mand , om han 
havde haft sine evners fulde brug , skulle frivillig 
opgivet sin rigdom i genua og gået i forbund 
med disse bønder og hyrder , rå og uvidende 
mennesker , der levede i nød og elendighed og gik 
den visse død i møde ? “ 
Der gik en mumlen gennem mængden , og 
Bernabo nikkede fornøjet . 
„ Han skal have de tyve dukater eftergivet , 
hvordan det så går , “ sagde han . 
Gasparo berettede derefter , hvordan han havde 
truffet Livio på zebellobjærget og ved hans hjælp 
var bleven udfriet af fangenskab . Han fortalte 
om Credenza og skildrede hendes skønhed og Livios 
kærlighed til hende i glødende ord . Til sidst 

påstod han , at Livios forstand allerede var bleven 
rystet den nat , hans moder døde , at han i årenes 
løb ofte havde været vanvittig af tungsind , og at 
Credenza havde givet ham en elskovsdrik og derved 
ganske forvirret hans hjerne . 
Da han havde endt sin tale , bukkede han 
dybt og gik med sirlige skridt tilbage i kredsen , 
hvor han havde stået før . Mængden råbte og 
skreg : 
„ Han er uskyldig ! — han er forgjort ! — de 
vil skåne ham , fordi han er adelsmand ! — giv 
ham fri ! “ 
Men Livio rev i sine bånd og skreg : 
„ Det er løgn ! Løgn hvert ord ! Tro ikke den 
nedrige skurk ! “ 
Storinkvisitoren slog med sin stav i skranken , 
og biskoppen vinkede , og omsider blev der tyst . 
„ Før pigen frem ! “ sagde storinkvisitoren . 
Bysvendene løb , og få minutter efter stod 
Credenza på torvet ved Livios side . 
De havde ikke set hinanden siden den dag , 
Gasparo fandt dem på slagmarken , og deres øjne 
så i hinanden , og deres læber skælvede . Hun 
var mager og bleg , men rakte med et strålende 
smil de bundne hænder hen imod ham og sagde : 
„ Livio , du lever , og du er frisk . “ 
Livio udstødte et uartikuleret råb og sparkede 

og sled som en rasende i sine bånd . Han løftede 
hænderne op til sin mund og bed i rebet , men 
en af bysvendene slog ham med sin stav i nakken , 
så ban sank i knæ . Halvtredsindstyve klinger for 
ud af skeden nede blandt hoben , og en mægtig 
stemme råbte : 
„ Vover den hund at slå en genuesisk adelsmand 
i  “ 
Der opstod stor tumult , men Bernabo kom 
hurtig til besindelse og fik Livios øvrige frænder 
bragt til ro . De svøbte sig i deres kapper og 
blandede sig i hoben og råbte med for at bortlede 
opmærksomheden . Men biskoppen rejste sig fra 
sin stol og sagde med myndighed : 
„ Den , der forstyrrer den hellige rets fred , 
er dødsens . Enhver må gribe fredsforstyrreren 
og slå ham død på stedet . “ 
Han gav en af sine høvedsmænd et vink , og 
lidt efter kom to hundrede landsknægte dragende , 
puffede og slog til højre og venstre og slog kreds 
med dem , der allerede var på torvet . 
Livio blev liggende på sine knæ , så op på 
Credenza med øjne , der var underløbne med blod . 
„ Vogt dig Credenza , at du ikke falder i deres 
snarer ! “ sagde han . 
Storinkvisitoren bod ham barsk tie , om han 
ville være fri for knebel . Så vendte han sig 

til Credenza , bød hende svare med sandhed , om 
hun ikke ville få en tusindfold større straf i det 
andet liv end den , der sikkert ventede hende hernede , 
og spurgte hende så , om hun havde givet 
Livio en trylledrik for at vække hans elskov . 
„ Jeg forstår eder ikke , fromme fader , “ sagde 
Credenza . 
En af bysvendene gav hende et slag med 
sin stav . 
„ Svar tøs ! “ sagde han . 
„ Du skal ikke slå mig , “ sagde Credenza roligt 
og mildt , „ jeg mærker det ikke . Jeg har lidt så 
meget , at mit legeme er følelsesløst og koldt , men 
jeg forstod ikke , hvad den fromme fader sagde 
til mig . “ 
Storinkvisitoren gentog sit spørgsmål og 
spurgte hende , om hun aldrig havde hørt tale om 
sådanne elskovsdrikke . Hun stod lidt med sænket 
hoved , som om hun tænkte sig om , så løftede 
hun sit ansigt og sagde med en stille stemme , 
men så højt , at det kunne høres over hele torvet , 
hvor mængden åndeløs lyttede : 
„ Jo  .  .  . jo  .  .  . jeg mindes engang — i Pisa . 
De ville give mig sådan en drik for at vende 
min hu til en mand , jeg ikke elskede — det var 
min skriftefader , som blandede drikken — — “ 
„ Ti tøs , med din bespottelige snak ! “ råbte 

storinkvisitoren og slog med sin stav i skranken 
så det lød over hele torvet . „ Vover du , som 
har tilstået dig skyldig i det forfærdeligste kætteri , 
at rejse anklage mod kirkens hellige tjenere ? “ 
Og bysvendene slog hende og spyttede på 
hende , og mængden råbte , at hun var en heks , 
og Livio sled i sine bånd og så sig om med 
ville , hjælpeløse øjne . Men Credenza forandrede 
ikke en mine i sit ansigt . 
„ Har du givet din Boler , som der står , en 
elskovsdrik ? “ spurgte storinkvisitoren så . 
Credenza så på Livio og smilte med fugtige 
øjne . 
„ Livio , “ sagde hun •— „ Livio  .  .  . jeg mindes , 
jeg gav ham vand , men det var såre sjældent , 
for brønden tørrede jo ud i den sidste tid  .  .  . 
Jo , jo  .  .  . så var det , dengang han lå såret 
på Sletten  . . . da gik jeg fra ham og ledte 
længe og fandt til sidst en bæk . Jeg løb med 
vandet i mine hule hænder , men , herre , jeg kunne 
ikke få hans mund op , og jeg troede , han var 
død . “ 
Storinkvisitoren rystede på hovedet og talte 
sagte med de andre dommere . Men da gik Gasparo 
atter frem med sine sirlige skridt , bøjede sig 
for den hellige ret og bad om lov til at udspørge 
pigen . 

„ Jeg har kendt hende længe , “ sagde han , „ og 
jeg skal nok få hende til at tale . “ 
„ Tro ham ikke  .  .  . han lyver ! “ skreg Livio 
og krøb på sine knæ nærmere til Credenza . 
„ Spørg ! “ sagde storinkvisitoren . 
Gasparo stillede sig foran pigen og så hende 
ind i øjnene . 
„ Lille Credenza , “ sagde han så , „ Livios søster 
— du holder jo af din Broder , ikke sandt ? “ 
„ Jo , herre , “ svarede hun rolig . 
„ Så skal du bekende for den hellige ret , at 
du gav ham elskovsdrikken , du bar ved dit bælte , 
dengang du traf ham ved zebellobjærget . Om 
nu du går til bekendelse , da vil du blive brændt 
som en troldkvinde , men døden er dig sikker i 
alle fald , og dit ord kan frelse Livio , som du 
elsker . “ 
Credenza så på ham , og der kom pludselig 
liv i hendes øjne . Hun rakte sine bundne hænder 
frem imod ham med et ansigt , som kunne røre en 
sten , og sagde med skælvende stemme : 
„ Om jeg nu siger det , i vil — er da Livio 
frelst ? “ 
„ Ja , “ sagde Gasparo . 
„ Og i bedrager mig ikke — i kan ikke nænne 
det , herre ? “ 
Gasparo løftede sin hånd i vejret og sagde 

med større alvor end nogen sinde før og siden i 
sit liv : 
„ Ved min ære som adelsmand — ved min 
moders minde — ved alle hellige mænd , Credenza 
— om du nu bekender , da har du gjort mere , end 
noget andet menneske er i stand til , for at frelse 
Livio fra bødlen . “ 
Da strålede Credenzas ansigt , som om hun 
havde fået en åbenbaring fra himlen . Hun løftede 
sine bundne hænder , så højt hun kunne , og 
råbte med jubel i sin stemme : 
„ Jeg bekender , jeg bekender ! “ 
Så fortalte hun med flydende tunge , hvordan 
hun havde mødt den smukke , unge adelsmand og 
fattet kærlighed til ham — hvordan han var sovet 
ind den aften med hovedet i hendes skød , efter 
at hun havde givet ham en elskovsdrik , som hendes 
faster havde tilberedt , og som hun bar i en liden 
lædike ved sit bælte . Hun skildrede med så stor 
omstændelighed det hele , at selv Gasparo blev forundret 
og forlegen . Men da hun havde endt sin 
beretning , råbte Livio igen i sin fortvivlelse : 
„ Hun lyver , tro hende ikke , for gud i himlens 
skyld , tro hende ikke ! “ 
Hans stemme var så hæs , at den druknede 
i mængdens råb . De skreg , at heksen skulle 
brændes og brændes straks , og Bernabo og de 

andre genuesiske adelsmænd råbte højere end 
nogen . 
„ Den helvedes Karl , den Gasparo , “ sagde 
Bernabo og gned sine hænder . „ De hundrede dukater 
er ham sikre nok og en plads ved mit bord , 
så længe jeg lever . “ 
Men Credenza havde hørt , hvad Livio sagde , 
og da der var blevet en smule stille , gik hun så 
nær hen til ham , at hun kunne røre ved hans 
hænder . Sådan var hendes ansigt , at ingen hindrede 
hende deri . Selv biskop rainerius’ hårde 
træk blev mildere , uden at han tænkte derpå . 
„ Livio , “ sagde hun og knælede ned ved hans 
side , „ formen mig ikke i denne stund at afbede 
min synd imod dig ved en oprigtig tilståelse . 
Du ville gerne dø for at frelse mit liv , men du 
kan det ikke . Jeg er ikke bange for bålet , og 
gud vil tage sin sjæl til sig af flammerne og tilgive 
mig , hvad jeg har forbrudt . “ 
Hun rejste sig op og vendte sig mod dommerne . 
Det så ud , som var hun højere , hendes 
ansigt var større og strengere end før . 
„ Ærværdige fader , “ sagde hun med høj og 
fast stemme , „ jeg har bekendt det , som det var , 
og jeg er villig til at bekræfte mit udsagn med 
hånden på den hellige skrift , om det behøves . “ 
„ Det tilstedes ikke en som dig at aflægge 

Eden , “ sagde storinkvisitoren foragtelig . „ Dit 
vidnesbyrd er opskrevet . — lad vagten føre hende 
tilbage til fængslet . “ 
Bysvendene greb hende med deres rå hænder 
og stødte hende foran sig . Mens hun gik de få 
skridt til rådhusets port , udskældte og forhånede 
mængden hende med høje råb og skrig . En sten 
ramte hendes hoved og sårede hende , så blodet 
flød over hendes kind , men hun gik rolig og rank 
og så sig end ikke tilbage . 
Livio rejste sig på sine knæ og stirrede efter 
hende . Hans læber bevægede sig , men stemmen 
var kvalt af raseri og fortvivlelse , så ingen 
kunne høre , hvad han sagde . Ikke heller gav 
nogen agt på ham , før fængslets port havde 
lukket sig efter Credenza , og retten optog sine 
forhandlinger . 
Atter gik Gasparo frem for dommernes tribune . 

„ Efter dette vidnesbyrd antager jeg , ærværdige 
fader , at Livio Doria ikke kan gøres ansvarlig for 
det kætteri , han er beskyldt for , “ sagde genueseren . 

„ I er en smule for hastig , “ svarede storinkvisitoren 
koldt . „ Ikke heller er eders måde at afhøre 
vidnet stemmende med , hvad der er vedtaget 
for den hellige ret . “ 

„ Giv fangen fri , han er troldgjort ! “ råbte 
en stemme blandt mængden . 
Og alle Livios frænder råbte det samme 
rundt om fra , hvor de stod . 
„ Stille ! “ råbte rainerius med streng stemme . 
Soldaterne slog løs på mængden med deres 
lanser , og Bernabo måtte tage imod et slag uden 
at kny foi" ikke at fordærve det hele . 
„ Gud trøste dig , min ven , om jeg træffer dig 
engang , “ mumlede han og så bistert på landsknægten , 
der slog ham . 
Men biskoppen gik hen og talte sagte med 
storinkvisitoren . Han vidste helt vel , at paven 
nødig ville i uvenskab netop nu med den mægtige 
fristat genua , og ville gøre , hvad han kunne , for 
at få Livio frikendt . På den anden side turde 
han ikke tale rent ud med storinkvisitoren og ledte 
efter en udvej til i det mindste at få sagen opsat 
en stund . Da de havde talt lidt sammen , erklærede 
inkvisitoren , at han ville udspørge Dulcino . 
Alles øjne vendte sig da mod apostelbrødrenes 
anfører , der hidtil havde siddet ubemærket i sit 
bur . 
Dulcino sov . Han havde lænet hovedet op 
til burets tremmer og sovet under hele forhandlingen . 
Ikke mængdens råb , ikke nogen tanke 
om Livios skæbne havde forstyrret ham . 
15* 

nu stødte en af bysvendene til ham med sin 
stav . Han for op og stirrede på storinkvisitoren , 
der spurgte ham , om det var ham bekendt , at Credenza 
havde givet Livio Doria en elskovsdrik og 
derved forvirret hans forstand . 
Dulcino lo højt og hånligt . 
„ Jeg ved intet om elskov , “ sagde han . „ Der 
var ingen jordisk brynde i vort hellige samfund . 
Vi var brødre og søstre i Kristus . Elskoven er 
menneskenes , som lever rundt om på jorden i 
præsternes ledebånd . Og præsternes , som aflagde 
kyskhedsløftet og synder i løndom . “ 
„ Du gør ret i at bruge din tunge , mens du 
har den , “ sagde storinkvisitoren . „ Du ved , at 
bødlen skal rive den ud af din mund med gloende 
tænger . “ 
„ Jeg ved det , “ sagde Dulcino . 
„ Var Livio Doria en af dine mænd ? “ spurgte 
inkvisitoren igen . „ Delte han dit forbryderiske 
kætteri ? “ 
Broder Dulcino trak på skuldrene og lo . 
„ Han ? “ sagde han foragtelig . „ Han var en 
adelsmand , som var led ved sin rigdom og søgte 
æventyr . Ingen sinde hørte han efter guds rene 
ord , endda jeg prædikede det for ham daglig . 
Slip ham ud i løgnen og livet ! Han fortjener 
ikke martyrdøden med guds udvalgte . “ 

storinkvisitoren udspurgte ham nærmere , men 
Dulcino åbnede ikke mere sin mund . De slog 
ham og stødte til ham med stave og lanser , men 
han tålte det alt sammen uden at fortrække en 
mine og sagde ikke et ord . Så opgav de det , 
og den hellige rets tolv dommere overlagde sagen 
med hinanden . 
De var ikke længe om at fatte deres beslutning , 
og storinkvisitoren forkyndte med høj røst , 
at vel var der fremført sådanne vidnesbyrd om 
fangens afsind , at der kunne herske nogen tvivl . 
Men eftersom han var greben med våben i hænde , 
kæmpende blandt apostelbrødrene , og eftersom de 
vidnesbyrd , der var aflagt til hans fordel , var givne 
af folk , der var overbeviste om kætteri og skyldige 
til bålet , og eftersom hans moder var hårdt 
mistænkt for frafald fra den rene lære og havde 
bekræftet mistanken ved at tage sig selv af dage , 
da hun skulle stilles for inkvisitionen — så dømte 
den hellige ret Livio Doria af genua som skyldig 
i forargeligt kætteri og manddrab og plyndring , til 
døden på bålet og til at have sit gods forbrudt . 

der opstod stor bevægelse i mængden , og biskoppen 
så bekymret ud . Livio selv hørte ikke 
engang dommen , der var udtalt over ham . Han 

stirrede ufravendt hen ad den vej , hvor de havde 
ført Credenza bort . 
Da trådte Gasparo atter frem og råbte overlydt , 
at dommen var ugyldig . 
„ Er det ikke så , ærværdige fader , “ sagde 
han , „ at om der hersker nogen tvivl med hensyn 
til den anklagedes forstand , da kan han frikendes , 
når gode mænd siger god for ham ? “ 
„ Sådan er det , “ sagde biskoppen . 
„ Sådan er det , “ sagde storinkvisitoren . 
„ Da vil jeg skaffe disse gode mænds vidnesbyrd , “ 
Sagde Gasparo . 
Men storinkvisitoren så på ham med et 
grumt smil . 
„ I er atter for hastig , “ sagde han . „ Sådan 
lyder loven , at de gode mænd , som skal vidne i 
en sådan sag , de skal være af samme stand 
som den anklagede og have kendt ham nøje fra 
hans ungdom . “ 
„ Jeg ved det , ærværdige fader , “ sagde Gasparo . 

„ Dernæst siger loven , at den hellige ret skal 
bestemme antallet af disse vidner og tiden , inden 
hvilken de skal fremføre deres vidnesbyrd . Men 
jeg forøder rettens tid , så sandt det næppe 
bliver fangen muligt at fri sig ved et sådant 
vidnesbyrd . “ 

Gasparo bøjede sig dybere end før og sagde 
roligt : 
„ Bestem tiden , ærværdige fader , og tallet , og 
vær ikke for hård mod eders fange , som er så 
langt fra sin fødeby og har været så længe borte 
fra sine frænder ! “ 
Atter forhandlede dommerne med hinanden , og 
efter en stunds forløb forkyndte storinkvisitoren 
med høj røst , at om fem og tyve fuldgode adelsmænd 
inden tre timer ville sige god for Livio 
Doria , da skulle han være fri for kirkens tiltale . 
Næppe havde han udtalt , før der lød høje 
råb fra mængden . 
„ Plads , plads ! Doria ! “ 
Landsknægtenes linier bølgede og brødes . 
Biskoppen rejste sig fra sin stol og stirrede , alle 
inkvisitorerne rejste sig ligeledes , forbavsede over , 
hvad de så ! 
Frem over torvet skred halvtredsindstyve fuldtrustede 
mænd i rig og pragtfuld dragt . Solen 
skinnede på deres rustninger , og de gik roligt 
og stolt med nedslaget visir og hånden på deres 
sværdhæfte . Forrest gik Bernabo Doria . Han 
bøjede sig for biskop rainerius , der velsignende 
strakte sin hånd ud over ham . Derefter stillede 
han sig foran skranken og så med hænderne 
støttet på sit sværd fast på storinkvisitoren . 

„ Hvem er i ? “ spurgte denne . 
„ Bernabo Doria er mit navn , og det er kendt 
på alle have , “ sagde genueseren stolt .  » Jeg 
står her for at sige god for min frænde , Livio , 
som i vildelse er gerådet i forbund med kættere 
og ildgerningsmænd . “ 
„ Jeg tager eder for god , “ sagde storinkvisitoren . 

en af skriverne skrev navnet op , og Bernabo 
satte sit segl under med sin ring . Efter ham 
kom de andre en for en og sagde deres navn og 
gentog nøjagtig det samme . Det var alle genuas 
stolte navne , kendte i århundreder over hele Italien : 
fieschi , Grimaldi , sismondi , picamili , Spinola , 
Doria , Grilli , del Nero , maloni og mange flere . 
Da de alle havde aflagt deres vidnesbyrd , og 
den hellige rets dommere havde berådt sig med 
hinanden , rejste storinkvisitoren sig , og efter ham 
alle de andre . Han tog papiret med de mange 
segl og så en stund på det . Så sagde han 
med høj røst : 
„ Den hellige ret kender Livio Doria fri for 
anklagen for kætteri . I guds navn , amen . “ 
Derefter vendte han sig til 
„ Løs fangen ! “ sagde han . 
De løb til og løste lænkerne om hans føddermen 

Bernabo skar rebet , der bandt hans hænder , 
sønder med sit sværd . 
„ Guds død , frænde , “ sagde han og lagde sine 
hænder på Livios skuldre . „ Havde ikke en usselig 
jøde været , og Zutra er hans navn , da var 
du død på bålet blandt bønder og lumpent 
kætter pak . “ 
Livio så åndsfraværende på ham og knyttede 
sine hænder og åbnede dem igen og så ud , 
som forstod han ikke det mindste . 
„ Credenza , “ sagde han , — „ hvor er Credenza ? “ 
Bernabo greb ham hårdt i armen og drog 
ham med sig . 
„ Tys , Livio , “ sagde han . „ Er du da rent 
rasende ? “ 
Så tog de ham imellem sig og gik bort over 
torvet . Mængden veg ærbødig til side for de fornemme 
herrer , der bar større pragt , end nogen 
sinde tidligere set i vercelli . 
„ Har jeg fortjent de hundrede dukater ? “ 
Spurgte Gasparo . 
Bernabo Doria rakte ham sin hånd og nikkede 
til ham . 
„ I var alle dage en løs fugl , Gasparo , “ sagde 
han , „ og gjorde ikke genua og ikke eders slægt 
megen ære . Men dygtigere advokat end i har 

jeg aldrig kendt . Dukaterne er eders , og i kan 
trygt lide på mig , når i kommer i betryk . “ 
En time senere red de genuesiske herrer ud 
ad vereellis port med deres store følge . 
Livio sad tavs og grublende på sin hest . 
Han havde ingen føde taget til sig og ikke sagt 
et ord , og de lod ham være , som han ville . Og 
der var ikke en af dem , han tvivlede jo på , al 
den unge adelsmand havde sin forstands fulde 
brug . 
Gasparo di costri red mellem de andre og 
forkortede tiden for dem med sin urokkelige galgen- 
lystighed . 

en og tyvende kapitel . 
I det gamle palads . 
Der var gået fjorten dage siden Livios frikendelse 
for den hellige ret . 
Tavs og mørk var han redet ind ad porten 
på det gamle palads på st . Lorenzos torv , og 
ikke et ord havde han haft til sine trofaste tjenere , 
der jublende bød ham velkommen . 
I tre dage holdt han sig indelukket i sin stue 
og ville ikke se andre end den stumme Francesco , 
der var hos ham dag og nat og syntes aldrig at 
sove for at være rede til at lyde sin herres mindste 
vink . Forgæves søgte Bernabo adgang til sin 
unge frænde , forgæves lod biskoppen sig bære til 
hans dør i sin bærestol , forgæves søgte podestaen 
ham under foregivende af , at det var i statens 
ærinde . Livio talte med ingen . Han skrev sine 

befalinger på et blad papir og lod Francesco 
bringe dem videre til tjenerskabet . Rastløs vandrede 
han op og ned ad gulvet , sov kun lidt , men 
grublede desto mere . 
Den fjerde dags morgen trådte han ud af 
sit Kammer og var en anden mand . Hans ansigt 
var blegt endnu , og hans blik alvorligt , men det 
var godt at se , at han var bleven mange år 
ældre . 
Han lod sadle sin hest og red med så stort 
et følge , som sømmede sig for hans rigdom og 
stand ud i byen . Først var han hos Bernabo , 
hvem han takkede artigt og varmt for den del , 
han havde haft i hans frelse . Derefter gjorde han 
besøg hos biskoppen og podestaen , og samme dag 
indtog han den plads i genuas råd , som tilkom 
ham med hans fyldte en og tyvende år . 
Der var netop den dag en stor forhandling i 
rådet , idet krigen med Venedig skulle besluttes . 
Men så ophidsede rådsherrernes sind end var , 
glemte de det ganske , da de så Livio , om hvis 
æventyrlige færd og dødsfare , der var talt så 
meget i staden . 
Så tog Livio ordet og talte så stærkt og 
så besindigt , at man skulle tro , han i et langt 
liv havde syslet med statens sager og ikke for 
guds og hver mands øjne tumlet sin dag hen i 

lediggang og svir . Han talte for fred , og høje 
bifaldsråb hilste ham , da han var færdig . Enstemmig 
blev det vedtaget at følge hans råd , og 
enstemmig blev han valgt til i spidsen for et glimrende 
gesandtskab at drage til Venedig og søge 
forbund sluttet mellem de to gamle fjender . 
Han takkede i værdige ord for den ære , der 
var bleven ham til del , men afslog bestemt at 
modtage den . Han henviste til så mange , der 
var ældre og værdigere end han , og til sit store 
ubekendtskab med statssager . 
„ Jeg har , “ sagde han til sidst , „ gennemgået 
sådanne prøvelser og farer , at jeg ikke tør pålægge 
mig selv så stort et hverv . Det er min 
agt at drage bort , jeg ved ikke hvor langt og for 
hvor længe . Jeg har givet møde her i dag alene 
for mine frænders skyld , at jeg kunne vidne , at 
tågen , der lå over mit sind , er borte , og at jeg 
evner at indtage min faders plads i min fødeby . “ 
Derefter forlod han rådet , hilst med venlighed 
og agtelse af alle rådsherrerne . Han red hjem 
og lukkede sig inde i sit Kammer med Gasparo di 
castri , efter hvem han imidlertid havde sendt bud . 
Han lagde hænderne på sin fordums svirebroders 
skuldre og så fast på ham , idet han 
sagde : 
„ Gasparo , — jeg ved om dig , at du er en 

uforbederlig spøgefugl og et letsindigt menneske . 
Havde jeg kunnet slide mig løs af mine bånd den 
dag på torvet i vercelli , da du aflagde falsk 
vidnesbyrd mod hende , jeg elsker højere end mit 
liv , — da havde jeg kvalt dig med disse mine 
hænder . Men jeg ved , at du ville mig vel og 
frelste mig fra bålet ved dine løgne . Nu står 
det til dig , om du vil blive en rig mand for alle 
tider . Om du gør , som jeg siger , og det lykkes 
dig , da skænker jeg dig så meget , at du kan 
drikke dig ihjel i genua , om du vil det , eller indtage 
en plads blandt de rige og fornemme mænd 
i vor fødeby , om din hu vender sig til noget 
bedre . Hør nu , hvad jeg siger dig og indprent 
dig vel mine ord ! Om en time drager du tilbage 
til vercelli — tag med dig så mange af mine 
svende , du vil , du opsøger jøden Zutra og beråder 
dig med ham om , hvordan du skal få forhalet 
Credenzas proces ! Så hurtig jeg kan , følger 
jeg efter dig med så mange væbnede mænd , jeg 
kan samle . Dei- er ingen nåde at vente for hende 
hos retten , og derfor vil jeg befri hende med magt . 
Du skal ingen del tage i mit forehavende , så du 
vover intet for dit skind . — vil du ? “ 
Livio rakte hånden ud imod ham , men Gasparo 
rystede på hovedet og tog den ikke . 
„ Du frister mig hårdt , Livio , “ sagde han , 

„ og jeg er en fattig mand , men jeg vil ikke være 
med til på ny at styrte dig i fordærvelsen . Lad 
os genoptage vort glade liv fra gamle dage . Der 
er kvinder nok i verden — husker du Theresa ? 
Og Beatrice ? — jeg talte med hende i går — 
hun elsker dig endnu og spurgte efter dig . “ 
Livio slog armene sammen over sit bryst og 
rynkede panden . 
„ Du forstår mig ikke , “ sagde han , „ og det 
nytter ikke at forklare det for dig . Den gamle 
svir og liderlighed er nu intet for mig og bliver 
det aldrig mere . Du må have Beatrice og Theresa 
og alle de kvinder for resten , der findes i verden , 
uden den ene , som jeg elsker . Jeg vil befri hende 
af præsternes kløer , om jeg så med mit eget 
sværd skal dræbe biskop rainerius og storinkvisitoren 
og hele den hellige ret . “ 
Han gik en stund frem og tilbage i stuen 
uden at sige noget . Så stod han stille foran 
Gasparo og rakte ham atter’ sin hånd . 
„ Vil du ? “ spurgte han igen . 
Æventyreren skuttede sig og satte et ynkeligt 
ansigt op , men tog så hånden . 
„ Når jeg ikke kan fri dig fra din dumhed , 
så lige så godt mig som en anden , “ sagde 
han så . 
„ Godt , “ sagde Livio . „ Pagten er sluttet . Og 

nu af sted med dig , at du kan være rede , vi har 
allerede spildt for megen tid med snak . Inden 
en time må du være på vej til vercelli . “ 
„ Du glemmer ikke , at jeg ingen del har i de 
voldsomheder , du pønser på , “ sagde Gasparo . 
„ Jeg glemmer det ikke . Du ved af intet , 
søger blot at få processen udsat . “ 
Gasparo stod og gned sine hænder , og hans 
øjne lyste . 
„ Jeg skal muntre de gejstlige herrer , “ sagde 
han og lo . „ Jeg beskylder hende foi’ hundrede 
nye forbrydelser — jeg fører vidner — jeg holder 
taler — “ 
„ Gør , som du vil ! “ sagde Livio kort . „ Og nu 
af sted med dig ! “ 
Gasparo gik mod døren , men der blev han 
stående og så yderst tvivlrådig ud . 
„ Om nu jeg kommer for sent ? “ sagde han . 
„ Skynd dig , mand , om du har dit liv kært , “ 
Råbte Livio og stampede rasende i gulvet . Men 
straks efter blev han rolig igen og sagde : „ Det 
kan gud ikke ville . Gå Gasparo , og brug din 
kløgt , og gør , hvad du formår ! Du skal i hvert 
fald få , hvad jeg har lovet dig , og mere til . “ 
Gasparo stod ved døren med et yderst ulykkeligt 
ansigt . 
„ Men hvis det nu går dig ilde , Livio ? Hvis 

du nu bliVer oVermandet og dræbt deroppe i Ver 
celli ? For livs og døds skyld — jeg er en fattig 
mand------- “ 
Livio satte sig og skrev et dokument , hvori 
han overdrog Gasparo et stort hus i genua , et 
landgods på Korsika og et andet i det provencalske 
med alle dertil hørende herligheder og rettigheder . 
Den anden undersøgte omhyggelig dokumentet , 
som Livio forsynede med sit segl , og 
gik så bort med mange forsikringer om , at han 
skulle gøre sit bedste . 
Nu kom der dage , hvor Livio virkede rastløst 
for at samle og væbne den skare , hvormed han 
ville befri Credenza . Han gik frem med stor 
snildhed og hemmelighedsfuldhed , for at ingen 
skulle få nys om hans forsæt og forpurre det . 
Efterhånden sendte han mændene i små hobe 
nord på for ikke at vække for stor opmærksomhed 
ved at drage af sted med hele toget . 
Og mens han syslede med sine planer , gav 
han daglig møde i rådet og viste sig overalt , 
hvor de fornemme genuesere samledes , således at 
ingen kunne fatte mistanke om hans plan . Han 
styrede sine store ejendomme , talte med sine forvaltere 
og udstedte befalinger som den , der agter 
at gå på langrejse . 
Om sin rejse talte han alle vegne . Han 
16 

samlede så meget guld og så mange kostbarheder , 
han kunne , og lod dem bringe om bord på 
tre prægtige galejer , der lå sejlklare i havnen . 
Hver dag gik han ned , tilså deres udrustning 
og indbød sine venner og frænder til at tage dem 
i øjesyn . Så fuldt var der af kostbart bohave 
og prægtige våben , at genueserne gjorde store 
øjne . Og mere end en af de skønne damer , der 
samledes om Livio , som de havde gjort i gamle 
dage , kom med hentydninger til , at han burde 
tage sig en hustru , forinden han forlod sin fødeby , 
og fare med hende over det blå hav på sine 
skønne skibe . 
„ Nej , “ sagde han og bøjede sig artigt for damerne . 
„ Mit hjertes ild er slukt . Men når jeg 
kommer tilbage og er karsk , da bejler jeg måske 
i genua til en skøn dames hånd . “ 
Men den skønne Theresa , som var af fieschiernes’ 
stolte slægt og vidt berømt foi- sine elskovsæventyr , 
rystede på sit hoved og sagde : 
„ Mig narrer i ikke , Livio . I tænker endnu 
på den skønne heks , som gav jer elskovsdrikken 
på zebellobjærget . “ 
Der kom så skarpt et lyn i Livios øjne , at 
Therese blev bange og gav et lille skrig . Men 
han bøjede sig over hendes hænder og kyssede 
dem og sagde : 

„ I fejler , skønne dame . Hende har jeg glemt , 
og drikken er fordunstet . “ 
Da galejerne var sejlklare , og hundrede mænd 
var sendt i småhobe til vereelli , bestemte Livio 
sig til selv at drage af sted . 
Aftenen før afrejsen sad han i sit Kammer og 
havde ingen hos sig uden sin stumme tjener , som 
var beskæftiget med ud af et hemmeligt rum at 
tage de sjældneste ædelstene og diamanter , hvoraf 
hver enkelt var en formue værd , og indsy dem i 
sit eget og sin herres bælte . Livio sad og så 
på ham med hovedet støttet i sin hånd . 
„ Min stumme ven — min eneste , “ sagde han 
så . „ Dig kan jeg give alle mine hemmeligheder , 
og du kan ikke røbe dem . Nej — se ikke sådan 
på mig med dine trofaste øjne ! Jeg ved jo , du 
ville det ikke , om du kunne . — men nu ligger 
skibene sejlklare i havnen , Francesco , og mændene 
venter deroppe i vereelli . Der sidder også hun , 
jeg elsker , og som dine øjne aldrig har set . Ak , 
Francesco , hun er skøn som dagen . Og hun er 
gemt i det sorteste fængsel , og hendes bødler 
piner hende , og der er blod på hendes hænder . 
Tror du , hun tænker på mig ? Ved hun , at hun 
snart skal være fri og fly med mig fra dette forfærdelige 
land , hvor menneskene er så onde mod 
16* 

hverandre  ? Eller tænker hun , jeg har glemt hende , 
og vender sin sjæl til gud ? “ 
Den sorte rystede ivrig på hovedet , og Livio 
nikkede til ham og smilte ad hans stumme udtryksfulde 
minespil . 
„ Har jeg ikke spillet min rolle bravt , Francesco ? “ 
Sagde han så . „ Dag efter dag går jeg 
iblandt dem , og de tror mig rolig og dum som en 
af dem . De tænker , jeg er kommen mig af min 
svære sygdom . Det er jeg også , Francesco . Det 
er jeg også . Jeg er ikke den , der drak og svirede 
i genua og forfærdede borgerne ved mine 
udskejelser . Ikke heller er jeg den , der gemte 
sit tungsind i bjærgene — eller den , som red ud 
for at søge apostelbrødrene — eller den , der boede 
på zebellobjærget — eller den , der sled som en 
rasende i sine bånd foran den hellige ret på 
torvet i vercelli . Ingen af dem er jeg , Francesco . 
Jeg er den lille dreng , som sad der inde i hallen 
og lyttede til faders fortælling om det sælsomme 
land , hvor menneskene ville hinanden vel og 
undte hinanden deres tro . Men drengen er bleven 
til en mand , Francesco . Jeg har tvunget min angest 
og gjort mig rolig , jeg har tænkt og tænkt , for at 
intet skulle slå mig fejl , og nu er min plan moden 
til udførelse . “ 
Francesco nikkede og smilede , og Livio blev 

ved at tale , som han så ofte havde talt med den 
stumme , når han var tungsindig eller glad og 
ikke kunne tåle menneskers nærværelse . 
„ Nu er det nat , “ sagde han omsider , „ og vi 
vil sove . Når solen står op , rider vi til vercelli 
og henter Credenza af inkvisitionens fængsel . “ 

to og tyvende kapitel . 
Zutras hus . 
Yderst i vereelli , tæt under murene lå en halv 
snes små hytter , hvor jøderne boede . 
Den største af hytterne , som også var stærkest 
bygget og omgivet af en højt indhegnet lille 
gård , tilhørte Zutra , som var den rigeste og 
mest ansete af sine stamfrænder på denne kant 
af Lombardiet . Huset lignede en lille fæstning , 
og til det tyede også alle jøderne , så snart indbyggerne 
i vereelli anstillede forfølgelse imod dem , 
hvilket skete hvert øjeblik , og næsten hver gang 
en kristen og en jøde blev uenig om en handel . 
Mer end en gang var Zutras hus blevet stormet 
og plyndret af pøbelen . Alle vidste , at han 
var en rig mand , men ingen havde nogen sinde 
fundet noget af værdi hos ham . Hver gang hans 

hus var ødelagt , udbedrede og opbyggede han det 
omhyggelig på ny , og mange undrede sig over , at 
han ikke hellere flyttede bort til et andet sted , 
hvor han kunne leve i større ro . Det samme 
gjorde også Livio , der sad hos ham en aften i 
hans lave stue og rådslog med ham om , hvordan 
han skulle befri Credenza . 
„ Dette var min faders hus før mit og hans 
faders før hans , “ sagde Zutra . „ Og her vil jeg 
leve , så længe Israels gud under mig at undgå 
de kristne hundes efterstræbelser . — tilgiv mig , 
herre , mine dristige ord , men i har heller ingen 
grund til at elske præsterne . “ 
„ Det har jeg ikke , “ svarede Livio . „ Sig du 
kun , hvad du vil , blot du hjælper mig i mit forehavende . 
 “ 
Zutra vred sine hænder , rev sig i sit lange 
skæg og rystede på hovedet , 
„ Ak , herre , herre ! om dog i ville afstå fra 
eders vanvittige plan . Det er syndigt at lade sig 
således forvirre af et par pigeøjne , og hvorledes 
skal i og jeg kunne udrive hende af præsternes 
kløer ? “ 
„ Jeg har jo sagt dig , at jeg har hundrede 
mand til rede her uden for byen , “ sagde Livio . 
„ Og biskoppen har tusinde og tusinde til , “ 
Sagde Zutra . „ Og hele landet mellem vercelli 

og havet vil rejse sig imod jer , når i flyer herfra 
med pigen . Qg kirkens arm vil nå jer , hvor i 
verden i går hen . Det er dominikanerne , der 
holder ret over apostelbrødrene — ved i , herre , 
hvad deres navn betyder ? Herrens hunde betyder 
det , og visselig ville de jage eder til døde , 
om i tog byttet fra dem . “ 
„ Sprang da aldrig en hjort fra hundene ? “ 
Spurgte Livio . „ Og tror du , jeg kommer tomhændet 
og dum til mit forehavende ? “ 
Han vinkede ad Francesco , der sad i stuens 
inderste krog på hug på gulvet med øjnene 
uafladelig rettede på sin herre . Så sprættede 
den stumme tjener sit og sin herres bælte op , og 
ud på bordet vældede en skat af ædelstene , som 
Zutra aldrig havde set mage til . Hans øjne blev 
store og strålende , der kom røde pletter på 
hans gamle , rynkede kind , og sveden sprak på 
hans pande . Uvilkårlig greb hans fingre om den 
største af stenene og lukkede sig om den . 
„ Slip den sten , Zutra ! “ sagde Livio tørt . 
„ Ak herre , lad mig holde den i min hånd , “ 
Bad jøden , „ en uden stund blot . Aldrig har mine 
fingre rørt ved så kostelig en skat . “ 
Han åbnede hånden for at se på juvelen 
og lukkede den igen , som var han angst for , den 
skulle forsvinde . Francesco grinede med sine hvide 

tænder , og Livio så på jøden med forundring 
og foragt . 
„ Nuvel Zutra , “ sagde han så . „ Alt det der 
er mit , og hjemme i genua har jeg i mit palads 
ti gange så store skatte . Mine fædre har erhvervet 
sig dem i handel og i krig , ved deres 
klogskab og deres sværd . Ja , Zutra — de løb 
ikke rundt og luskede ved bagdøren som du , og 
lykken var med dem , og jeg , deres arving , som 
aldrig har gjort andet end øde mit gods , er genuas 
rigeste mand . “ 
Jøden så på den unge adelsmand og bøjede 
ærbødig sit hoved for ham . Med sin anden hånd 
kærtegnede han de dyre stene , der lå på bordet , 
og Livio tav en stund og lod ham til fulde drikke 
guldets rus . Så sagde han omsider : 
„ Alt det der , Zutra , er dit , om du kan åbne 
døren til Credenzas fængsel . “ 
Zutra rystede over hele kroppen . Han kastede 
sig over bordet med en knurrende lyd som en 
hund , der griber et ben , og ragede det alt sammen 
over til sig . 
„ Foi- guld kan man købe meget , “ sagde Livio . 
„ Om nu du gav vogterne den sten , du har i din 
hånd , da blev de rige mænd , om så de var 
hundrede i tallet . “ 
„ Den sten ! “ skreg jøden . „ En hund måtte 

jeg være , om jeg gav dem den ! De slyngler er 
visselig til fals for mindre . “ 
Han rejste sig op og satte sig ned i stor bevægelse , 
hans læber mumlede hebraiske ord . Ikke 
et minut slap hans blik de ædle stene , han slugte 
dem med øjnene , talte dem , følte på dem og græd 
af sindsbevægelse . 
„ Herre Livio , jeg skal gøre det — det skal 
ske , som i ønsker det — lad mig blot tænke lidt 
ovei’ sagen — i morgen tidlig kan i komme til 
mig igen . “ 
„ Vel , “ sagde Livio og rejste sig . 
„ Men stenene , ædle herre ? “ 
„ De er dine , “ sagde Livio rolig . „ Tag dem , 
og gem dem , og brug dem , som du vil ! Men vær 
ikke karrig , Zutra ! Husk , det gælder mere end 
mit liv . Jeg har gjort dig rig , og jeg kan gøre 
dig rigere endnu . “ 
Zutra nikkede ivrig . Men så blev hans mine 
pludselig alvorlig og bekymret . 
„ Jeg må have en mellemmand , “ sagde han . 
„ Ingen må vide , at jeg står bag . Om nogen 
vidste , at den gamle jøde sad inde med sådanne 
kostbarheder , da rev de huset ned over mit arme 
hoved i denne nat . “ 
„ Jeg skal sende Gasparo til dig , “ sagde Livio . 

„ Han er klog og nyder stor tillid ved biskoppens 
Hof . “ 
„ Sig ham intet om stenene , herre ! “ sagde 
Zutra forfærdet . „ Jeg kender denne mand , og 
han er grisk på guld , som — “ 
„ Som en jøde , “ sagde Livio og lo . „ Men 
frygter du for dine skatte , da kan vi sy dem ind 
i vore bælter igen ; Francesco og jeg bærer dem for 
dig , til du kræver dem af os . “ 
„ Nej , nej ! “ skreg zuthra og styrtede sig over 
de ædle stene , som om huset var fuldt af tyve 
og røvere . 
„ Du tror nok ikke mig bedre end Gasparo , “ 
Sagde Livio . „ Men gør nu , som du vil . “ 
Jøden så sig om med en hemmelighedsfuld 
mine og bad så Livio , om Francesco måtte gå 
uden foi- et øjeblik , mens han betroede ham noget . 
„ Min tjener er stum , “ sagde Livio , „ og sladrer 
ikke af skole . Tal du kun frit ! “ 
„ Er noget levende menneske stumt ? “ sagde 
Zutra . „ Har han ikke øjne og hænder , der kan 
tale ? “ 
Livio bød Francesco gøre , som jøden ønskede , 
og den stumme gik , men nødig og med et bistert 
blik til deres vært . Da Zutra havde forvisset 
sig om , at døren var lukket efter ham , og at han 
ikke lurede , tog han Livios hånd og trak ham 

med sig ind i et lille rum bag stuen , hvor han 
havde sit smudsige leje . 
Han skød løjbænken til side , åbnede en skjult 
lem i gulvet og krøb ad en stige ned i en kælder . 
Livio fulgte ham uden betænkning og stod ved 
hans side i et mørkt rum , hvor han ikke kunne 
stå oprejst . 
„ Her har i eders skatkammer ? “ sagde Livio . 
Zutra lo tørt og hånligt . 
„ Nej , “ sagde han . „ Her ville de snart finde 
mig . “ 
Han slog ild med sit fyrstål og tændte en 
lille lygte , han bar ved sit bælte . Så flyttede 
han en del gammelt skrammel bort og bankede let 
med sin kno på et sted i muren . Og pludselig 
drejede muren sig , og en klam kold luft slog dem 
i møde . 
„ Denne gang fører under bymuren , “ sagde 
Zutra , „ og langt ud under bjærget . Den ender 
på et sted , der er godt skjult mellem klipperne , 
og hvor der går en smal , stejl sti ned til dalen . 
Ingen kender den uden jeg og Benjamin , og mangen 
nat har vi ad denne vej listet os ud og ind ad 
byen . Nu forstår i , herre , hvorfor jeg ikke vil 
forlade mit gamle hus . Her gemmer jeg de par 
skilling , jeg har tjent i redelig handel , og hvad 
mine brødre har betroet mig . fordi de ved , jeg er 

en ærlig mand . Og ad denne vej kan vi føre 
pigen bort , når først eders guld har bestukket 
vagten . “ 
Livio nikkede , og Zutra lukkede atter døren . 
Men da de stod igen i hans stue , lagde Livio 
mærke til , at alle ædelstenene var borte . Han 
havde slet ikke set , at Zutra , inden de gik , havde 
raget dem ned i den uhyre lomme i sin kaftan , 
og måtte smile ad jødens forsigtighed . 
Da så den unge genuesiske adelsmand tog 
afsked med sin vært og hyllede sig tæt i sin 
kappe foi’ at gå til det herberg , hvor han holdt 
sig skjult , lagde Zutra hånden på hans arm og 
sagde frygtsom : 
„ Herre , jeg vover mit liv for eder . Om 
nogen erfarer , at jeg har haft hånd med i dette 
spil , da vil de dømme mig til bål og brand . 
Dersom mistanken rettes mod mig , vil i da tage 
mig med i eders følge , når i rider bort fra denne 
stad ? “ 
„ Det vil jeg , “ sagde Livio . 
„ Og vil i værge mig og mit gods mod eders 
mænds griskhed ? “ 
„ Stol trygt på mig , Zutra . “ 
Så skiltes de i natten . Jøden lukkede og 
stængede sin dør , bar sin skat ned i løngangen 
og løb tre gange i stor sjæleangest ned for at se 

efter den . Men Livio sad den halve nat i sit 
herberg og talte med Gasparo . — 
æventyrerens forsøg på at drage Credenzas 
sag i langdrag var lykkedes godt nok . Han havde 
opdynget et bjærg af beskyldninger imod hende og 
havde fået udvirket , at der var bleven sendt bud 
til hendes fødeby Pisa for at skaffe flere vidner 
imod hende . Han havde holdt flere lange taler i 
retten for at indynde sig hos storinkvisitoren , som 
imidlertid havde mistanke til ham . 
Men biskoppen troede ham som guld og berømmede 
ham højt for hans nidkærhed . Hver dag 
færdedes han mellem fængselsvagten og havde nøje 
rede på stedet , hvor Credenza var forvaret , og 
mændene , der vogtede hende . Han havde ikke 
fået lejlighed til at besøge hende i fængselet ; men 
en dag , hun var bleven ført forbi ham til forhør , 
havde han hvisket til hende , at hun skulle være 
ved godt mod , Livio var nær og ville frelse hende . 
Så havde hun rystet på hovedet , som om det 
var ganske utænkeligt , og var gået videre mellem 
soldaterne med sit blege , fromme ansigt . 
Alt det fortalte han Livio , der lyttede ivrigt . 
„ Men nu er der ikke mange dage at spilde , “ 
Sagde Gasparo så .  , .i morgen skal Margrete 
brændes , og så er der kun Dulcino og Credenza 
tilbage . Det er gået lystigt her , må du tro . 

hver dag har de brændt et par stykker på torvet 
— den sidste var en gammel mand — longini tror 
jeg , han hed . Der står en Duft af brændt kætterkød 
til himlen , så alle englene må glædes . Og 
kun tre af de djævle har givet sig . Om de ville 
afsværge deres tro på retterstedet , da kunne de 
slippe med hjul og stejle , hvilket alle dage forekommer 
mig måtte være bedre end den fordømte 
ild . Men de syngei- deres psalmer , mens luerne 
slår op om dem , og Dulcino sei- på det alt sammen 
og opmuntrer dem til at holde ud . “ 
„ Og du er med ved henrettelserne ? “ spurgte 
Livio gysende . 
„ Hver eneste dag , “ svarede Gasparo ligegyldig . 
„ Jeg messer med munkene og råber med 
folket og priser den hellige ret for dens mildhed 
og retfærdighed . — ja , det nytter ikke , du ser 
ondt på mig , Livio . Det sker alt sammen for at 
tjene din sag . “ 
„ Du har ret , “ sagde Livio og rakte ham 
hånden . 
„ Ingen årsag , “ sagde Gasparo . „ Men nu 
skal jeg sige dig , at om også vi får pigebarnet 
ud af fængslet , så er vi ikke i salveten for det . 
Det hændte forgangen dag , at en af kætterne sled 
sig løs , som de førte ham til retterstedet . Han 
løb ned over gaden med landsknægtene efter sig ; 

men han har haft venner blandt hoben , for han 
slap bort , og ingen har set ham siden . Siden den 
dag holdes der streng vagt og passes nøje på 
enhver , der forlader byen . “ 
„ Derfor ved jeg råd , “ sagde Livio . 
Gasparo spurgte ham ud , men han ville ikke 
røbe Zutras hemmelighed , og det kostede ham 
megen møje at gøre den fornærmede æventyret 
god igen . De aftalte , at flugten skulle finde sted , 
den dag Dulcino blev henrettet , om ikke budet fra 
Pisa kom før . Men det kunne Gasparo skaffe rede 
på , da han selv var vidne i sagen mod hende . 
Dulcinos henrettelse ville naturligvis samle alles 
opmærksomhed . Mens det stod på , skulle så 
den bestukne vagt åbne fængselet for Credenza . 
Zutras gamle husholderske skulle være parat 
med en forklædning , og så måtte Livio sørge 
for resten . Gasparo selv ville være til stede på 
torvet og overvære henrettelsen , mens flugten 
skete . Når den blev opdaget , skulle han sætte 
sig i spidsen for forfølgerne og lede dem vild . 
„ Har du gode heste ? “ spurgte Gasparo . 
„ De bedste , der var at få for guld , “ svarede 
Livio . „ Og i genua ligger mine galejer fuldt 
rustede og sejlklare . Havde vi hende blot vel ude 
af fængselet , så frygter jeg ikke for resten . “ 
„ Det er en halsløs gerning , du har for , “ sagde 

Gasparo og rystede på hovedet . „ Griber de dig 
påny , da kan ikke engang jeg redde dig med min 
bedste tale . “ 
„ Mislykkes mit forehavende , vil jeg ikke leve , “ 
Sagde Livio . 
Gasparo stirrede på ham og tænkte , der var 
dog noget sandt i det , de sagde om hans galskab . 
„ Se , “ sagde han , „ jeg kan forstå , at man 
går på eventyr , når man intet har at tabe 
derved , og gud i himlen ved , at jeg har gjort 
mangen en dumhed for en smuk piges skyld . 
Men nu , jeg har hus og gods , skulle ikke genuas 
og Pisas og Venedigs skønne damer tilsammen 
få mig til at lægge mig ud med den hellige 
kirke . “ 
— endnu samme nat gik Livio på ny til Zutras 
hus og fik med stort besvær den gamle 
jøde til at lukke sig ind . 
„ Herre , i skræmmer livet af mig og vækker 
naboerne , “ sagde Zutra . „ Hvad vil i mig nu ? “ 
Livio sagde ham , hvad han ville , og jøden 
måtte gøre ham til behag . De steg ned i kælderen , 
åbnede den hemmelige dør og sneg sig 
gennem løngangen ud af staden . 
På klippen , hvor gangen udmundede , måtte 
Zutra vente , fordi Livio ikke stolede på , at han 
kunne finde åbningen igen . Selv gik han gennem 

dalen hen til et bondehus , hvor et par af hans 
mænd lå i kvarter , vækkede dem af deres søvn 
og bød dem øjeblikkelig at følge med . 
Han førte dem tæt hen til stedet , hvor han 
havde forladt Zutra , og bød dem ved daggry 
skikke bud til de andre , at de næste nat og hver 
nat fremdeles alle skulle samles fuldt rustede og 
til hest på dette sted og blive der til kort før 
solopgang . 
Da han havde sagt mændene besked , bød han 
dem gå og kaldte på Zutra , der holdt sig skjult 
i hullet . Tre gange måtte han kalde , før jøden 
svarede . 
„ Herre , hvad har jeg gjort ? “ sagde den gamle 
skælvende . „ Om nu eders mænd havde set mig , 
da var min hemmelighed røbet . “ 
„ Jeg tænker , det er sidste gang , vi får brug 
for løngangen , når vi flyer fra vereelli , “ sagde 
Livio . „ Du står dig bedst ved at følge med mig . 
Når først Credenzas flugt er opdaget , bliver der 
stort spektakel i byen , og så kan det nemt komme 
til at gå ud over jøderne . “ 
„ Ve mig , i har ret ! “ sagde Zutra og rev sig 
i sit skæg . 
„ Nå , “ sagde Livio , „ så giv mig mine skatte 
tilbage , og du er fri for fare . “ 
„ Hvor kan jeg det ? “ sagde Zutra og løftede 

sine hænder mod himlen . „ Har nogen nogen sinde 
forlangt sligt af et menneske ? “ 
„ Så kom ! “ sagde Livio kort . „ Det lakker 
mod nattens ende , og jeg må være i mit kvarter , 
før stadens folk vågner . “ 
De krøb ind gennem gangen og nåde velbeholdne 
jødens hus . 
Men da Livio indhyllet i sin kappe sneg sig 
forbi torvet , så han en stabel brænde og ris , 
der var rejst midt på pladsen som en høj pæl . 
Det var bålet , hvorpå Margrete næste morgen 
skulle brændes . 

tre og tyvende kapitel . 
Margrete og Credenza . 
Den samme nat hændte det , at Credenza blev 
vækket og af sine vogtere ført ned i det dybe 
underjordiske hul , hvor Margrete sad fængslet . 
Hun blev med et råt puf stødt ind ad døren , 
som så blev lukket og stænget efter hende . Der 
var mørkt , så hun kunne ikke se en hånd for 
sig , og hun havde ingen anelse om , hvor hun var , 
eller hvorfor hun var ført derhen . Så hørte hun 
et dybt suk tæt ved sig . 
„ Er her nogen ? “ spurgte hun . 
„ Credenza ! “ 
Hun kendte Margretes stemme og famlede 
sig efter lyden hen til hende . De havde ikke set 
hinanden siden slaget og ikke været sammen i 
forhør , og den ene havde ikke vidst , om den anden 
var levende eller død . 

så .sad de med armene tæt om hinanden og 
talte sagte sammen . Credenza fortalte om Livios 
proces , og hvordan hun håbede , at hendes vidnesbyrd 
havde friet ham fra døden . Hun kunne 
også fortælle , at hun havde set Dulcino , hvem 
Margrete kun havde set en eneste gang ved det 
allerførste forhør , hun var i . Og da hans navn 
var nævnt , talte Margrete ikke om andet . 
Hun vidste , at han skulle dø , og at hun selv 
skulle dø , men ingen havde sagt hende , når det . 
Skulle ske , og hun tænkte kun på , om hun skulle 
se ham forinden . 
„ Om blot han måtte være der , når jeg skal 
dø på bålet , “ sagde Margrete . 
Credenza kunne ikke forstå hende og sagde det . 
„ Han skulle se , at . jeg blev bestandig til 
enden , “ svarede Margrete . „ Han skulle høre 
mig bede og synge , når luerne slog op om mig . “ 
„ Hvor kan du ønske ham det , Margrete ? Han 
vil jo pines ved at se din pine og ikke kunne 
hjælpe dig . “ 
„ Nej , “ sagde Margrete . „ Han vil være lykkelig 
over at se min tro . “ 
De sad lidt tavse . Så tog Credenza Margretes 
hånd og sagde stille : 
„ Tror du , Margrete ? “ 
„ Jeg tror på Dulcino . “ 

„ Ja — men tror du på hans lære ? “ 
„ Nej — nej —  “ 
Margretes hoved lå på Credenzas skulder , 
og det var , som kunne Credenza gennem mørket 
se hendes dejlige , blege ansigt . 
„ Credenza — dengang jeg så ham først , da 
syntes jeg , der var ingen mand i verden uden 
han . Jeg elskede ham i samme stund og troede , 
hvad han troede , og gik , hvor han gik , og gjorde , 
som han ville . Jeg ved af ingenting siden den 
tid . Jeg er vandret med ham over bjærgene , jeg 
har døjet kulde og sult med ham og våget om 
natten ved hans leje . “ 
„ Du elsker ham , “ sagde Credenza og klappede 
hendes kind . 
„ Jeg elsker ham . Og når han talte og kæmpede 
og led , så var jeg hos ham med alle mine 
tanker . Men når han var borte fra mig , Credenza , 
så mindedes jeg ingenting af det , han havde 
sagt , men blot hans skikkelse og lyden af hans 
stemme . Og somme tider , når jeg gav mig til at 
tænke over det liv , vi førte , og så på brødrene 
og søstrene , så syntes jeg , det var så forfærdeligt 
altsammen , og vidste , det måtte ende i elendighed . 
Og somme tider , når han profeterede , 
syntes jeg , at han var syg , og at jeg måtte kunne 

gøre ham rask igen ved at lægge mine hænder i 
hans og min mund på hans . “ 
„ Gjorde du det så ikke ? “ spurgte Credenza . 
„ Jeg kunne jo ikke , “ sagde Margrete . „ Han 
vidste slet ikke af  jeg var ikke mere for 
ham end enhver af brødrene — blot den , der var 
hos ham , hans søster . “ 
„ Jeg var jo også Livios søster , “ sagde Credenza . 

Margrete kyssede hendes kind og svarede 
mildt : 
„ Du lille barn ! Livio elskede dig og du ham , 
og var i slupne bort , som han ville , da var du 
bleven hans hustru og havde båret hans børn 
på dine arme og i din lykke glemt alle rædslerne 
fra zebellobjærget . Med mig var det anderledes . 
Jeg elsker Dulcino , som du Livio , men min 
elskov er ikke uskyldig som din . Jeg var ingen 
kvinde for ham , og han var mand for mig . De 
lange nætter længtes jeg mod hans arme , og gud 
alene ved , hvad kval jeg udstod . “ 
„ Hvorfor sagde du ham det ikke ? “ spurgte 
Credenza . 
„ Om jeg havde sagt ham det , skulle han 
have kastet mig bort som et urent kar . Og skulle 
jeg lægge nogen sten i hans vej — skulle jeg 
gøre ham sorg — skulle jeg vække i ham de jordiske 

længsler , han havde dødet og fornægtet ? 
Han som var så mange gange større end jeg — 
guds apostel ! “ 
„ Du tror jo ikke , han var det , Margrete . “ 
„ Nej , nej ikke sådan , “ sagde Margrete og 
skød hende heftig fra sig . „ Men du forstår mig 
ikke , eller jeg kan ikke sige det , som jeg vil . 
Jeg tænker Credenza , at gud somme tider kan åbenbare 
sig i et menneske uden at stige ned fra himlen 
og sige det til ham . Jeg tænker , der er mennesker 
så store og så stærke , at guds kraft er i 
dem , så de fuldbyrder mærkelig !’ ting . Dem skal 
ingen kvinde hindre på deres vej----------men ak , 
Credenza ! det er forfærdeligt for en kvinde at 
elske sådan en mand . Hun har ikke andet end 
sin elskov , og den er hendes liv , og den er så 
ringe og så smudsig , at han træder på den uden 
at mærke den . Men om han ser den , da sparker 
han den bort som en fristelse , der vil drage ham 
bort fra hans hellige kald . “ 
Atter sad de lidt tavse , og Credenza vidste 
ikke , hvad hun skulle sige . Så begyndte Margrete 
igen at tale og talte og tav og talte igen , 
som om hun skulle lette sin sjæl i et skriftemål 
før døden . 
„ Men når jeg så to mennesker , som havde 
det godt sammen — og allermest den dag du og 

.livio kom — , så var det for mig , som om jeg 
for evig var stænget ude fra al lykke på jorden 
og i himlen . Så blev jeg greben af en sådan 
fortvivlelse , at jeg måtte gå . bort for at skjule 
mit ansigt , og længselen efter ham , jeg elskede , 
rasede i mit blod som sygdom og sot . Da var 
jeg mange gange ved at forråde mig selv og 
lægge min sjæl blot for ham og prøve på at 
vinde ham , som andre kvinder vinder deres mænd . 
Men når så natten kom , sad jeg igen ved hans 
leje eller lå ved hans fødder som hans fromme 
søster , i hvis tanker der var ingen jordisk lyst . 
„ Værst var det , når han tvivlede og kaldte 
på min tro til støtte for sin egen . Ak , Credenza ! 
Da måtte jeg sidde hos ham nætter og 
dage og lyve mig from . Så mange kvinder lyver 
for deres elsker og gør sig smukke og forelskede 
og alt det , som er kønt og godt . Men jeg måtte 
lyve mig kold og mane ham stærk i den tro , som 
var hans liv , men som jeg ikke delte . 
„ Så var det stundom , at min tanke forvirredes , 
især i den sidste tid , da sult og tørst plagede 
os , og dengang de åd de døde brødre , da 
så jeg syner — grønne |enge og marker med 
bølgende korn og et lille hus , hvor han og jeg 
sad , og hvor vore børn legede . Engang talte jeg 
i min forvirring om det , så han blev opmærksom 

og for op imod mig og uddrev djævlen af mit 
hjerte , som han sagde . Ak , jeg vidste kun alt for 
vel , hvordan mit hjerte var , og at jeg bestandig 
fornægtede det for at være ham til glæde , jeg 
elskede . “ 
Hun blev ved at tale længe endnu , bestandig 
om det samme . Credenza hørte det , som noget 
fjernt , der ikke vai- sagt til hende ; men ordene 
nåde hende dog , og efterhånden voksede i hende 
en underlig heftig længsel efter Livio . Længst 
var hun beredt på at dø og var ikke bedrøvet 
derover . Hun vidste , at hun aldrig skulle se sin 
Broder mere og havde , i al den tid hun sad i 
inkvisitionens fængsel , aldrig tænkt , at det kunne 
ende med andet end døden på bålet . Hun var 
ikke lagt på pinebænken , fordi hun svarede rolig 
på alt , hvad de sorte mænd spurgte hende om , 
og så fordi hun var så ung og hele hendes adfærd 
sådan , at selv hendes bødler stundom ynkedes 
ovei’ hende . Så var hun pludselig bleven 
stillet ansigt til ansigt med Livio den dag på 
torvet , havde set , han var i live og uskadt , og 
havde forstået , at hun måske kunne redde hans 
liv . Glad havde hun gjort , hvad hans ven anviste 
hende ; så havde fængselets port lukket sig 
efter hende igen , og hun vidste , hun skulle ikke 
se dagens lys , før hun skulle dø med det samme . 

men nu havde Margretes bekendelse vakt en 
besynderlig uro i hende . Det sang for hendes 
øre som tusinde fugle , fængselet fyldtes med Duft 
af muld og løv , hendes bryst løftede sig , som 
skulle det sprænges , og hun lænede sig stærkt til 
den klamme mur , som kunne hendes svage skulder 
sprænge den , og hun selv gå ud til livet og 
lykken . 
Alle de hede længselens ord , Livio havde 
hvisket til hende i de sidste dage på zebellobjærget , 
og som hun dengang knapt havde hørt 
med sit øre , og som aldrig var faldne på hendes 
sanser og sjæl — de stod nu op igen i hendes 
minde og talte til hende , kaldte på hende og 
vakte hende pludselig og stærkt til bevidsthed om 
hendes ulykke . 
Hun brast i gråd . Margrete vågnede af 
sine tanker , omfavnede og kyssede hende og gav 
hende tusinde kærlige ord . 
„ Margrete , Margrete , jeg er bange for at 
dø . “ 
Det hjalp ikke , hvad Margrete sagde , og hun 
havde heller ingen trøst at give hende . Credenza 
græd ustandselig , og Margrete græd med hende 
og fandt til sidst på de urimeligste ting for at 
trøste hende . 
„ Din Livio lever og er fri , “ sagde hun . „ Hvem 

ved , hvad der kan hænde . Det er sket før , at et 
stakkels menneske er bleven frelst fra bålet i 
sidste øjeblik af sine venner . “ 
Credenza for op og greb sig med begge hænder 
til hovedet . Hun kom pludselig til at tænke 
på det , Gasparo havde hvisket til hende , idet han 
gik forbi hende . Et pludseligt håb vågnede i 
hende . 
„ Margrete ! “ Hun skreg det ud med jubel i 
sin stemme . 
Men i det samme lagde Margrethe hånden 
på hendes mund . De hørte en sagte lyd og lyttede 
begge . Nu var lyden der igen men sagtere 
end før . Margrete lagde sin mund tæt op mod 
Credenzas øre og hviskedee : 
„ Sig ingenting , for guds skyld ! de har mistanke 
 . . . de har bragt os sammen for at få os 
til at tale  .  .  . deres fængseler er fulde af hemmelige 
rum og luger  .  .  . “ 
Tre timer sad de endnu tæt omslyngede og 
tav eller talte om ufarlige ting . Så kom vagten 
og hentede Credenza . Grædende omfavnede Margrete 
hende og hviskedee til hende , at hun skulle 
fatte mod . 
En stund efter kom vagten til Margrete og 
meldte hende , at i dag skulle hun dø . 
„ Når ? “ spurgte hun . 

„ fim en time . “ 
„ Gud være lovet , “ sagde hun . 
Så krøb hun frem over fængselsgulvet og 
famlede med sine hænder , til hun fik fat i en af 
mændenes kapper . 
„ Herre , “ sagde hun . „ For guds barmhjertigheds 
skyld , sig mig , om Dulcino lever ? “ 
„ Han lever , “ sagde manden , rørt af den bønlige 
klang i hendes stemme . 
„ Og når skal han dø ? “ 
„ Når du er død . Om en time skal han se 
dig brænde på bålet . “ 
„ Gud være lovet ! “ sagde Margrete . 

fire og tyvende kapitel . 
Margretes død . 
To og fyrretyve gange havde kætterbålene 
flammet på torvet i vercelli . To og fyrretyve 
kættere havde lidt den gruelige død , uden at en 
eneste af dem havde afsvoret sin tro . 
Hver gang der var autodafé , blev Dulcinos 
bur rullet ud på torvet . Det stod så tæt til 
bålet , at han havde det ulidelig hedt i sit fængsel , 
og røgen et par gange var ved at kvæle ham . 
Men aldrig glemte han at styrke brødrene i 
deres standhaftighed . Når bålet blussede op , 
så man hans magre ansigt , der var næsten helt 
overgroet med hår og skæg , presset mod burets 
tremmer . Hans store øjne stirrede på offeret , 
der altid var bundet sådan , at ansigtet vendte 
mod Dulcino . 

så råbte apostelbrødrenes anfører stærke 
ord til den , der skulle lide døden . Han sang og 
bad og lyste med sin mægtige røst velsignelsen 
over sin Broder , der om en lille stund skulle være 
hos Kristus i Paradis . Og han , der skulle dø . 
Svarede med sang og med bøn og med tak . 
Mens det stod på , var der altid dødsstille i 
folkehoben , som overværede autodaféen . Disse 
mennesker havde været til stede ved hver eneste 
henrettelse , og det var blevet dem et skuespil , 
som hidsede deres sanser og forlystede deres øjne , 
og som de ikke mere kunne undvære . 
Når den store scene mellem Dulcino og ofret 
var til ende , og ilden slog sammen over kætteren , 
så brød de ud i høje jubelråb , som hilste de en 
udmærket skuespiller på teatret . Og der var 
ingen ende på deres forbitrelse og hån , når 
en af kætterne faldt fra i dødsangest . 
Der var tre , der gjorde det . 
De stod bundne ved pælen , og da så storinkvisitoren 
rettede den sidste formaning til dem 
om at frafalde deres vildfarelse for deres sjæls 
saligheds skyld , så gjorde de det — en i et fortvivlet 
skrig , en i en sagte mumlen , men alle med 
ansigtet vendt bort fra buret , hvori Dulcino sad . 
Og han græd over dem og forbandede dem og 
bad for dem , og mængden hånede dem , fordi den 


følte sig bedragen for skuespillet . To af dem blev 
hængt for deres øvrige misgerningers skyld , og 
den tredje , som desuden forrådte Dulcino og aflagde 
falsk vidnesbyrd om hans og Margretes 
forhold , slap ganske fri for straf . 
Men denne mand førte et liv som Judas 
ischariots . Skønt han var fri og frank , kunne 
han ikke beslutte sig til at drage bort fra byen . 
Alle gik af vejen for ham og spyttede på ham ; 
ingen ville låne ham husly eller give ham føde . 
Hvergang Dulcinos bur blev trukket frem på 
torvet , trængte han sig tæt hen til gitteret , faldt 
på knæ og tiggede med fortvivlede øjne om tilgivelse . 
Dulcino så ikke på ham , svarede ham 
ikke . Til sidst dræbte en af biskoppens soldater 
ham , uden at nogen brød sig derom , og hans lig 
blev kastet i rakkerkulen . 
Blandt dem , som hver gang overværede henrettelserne , 
var der en stor mængde adelsmænd . 
Mange af dem havde deltaget i korstoget , og 
mange var komne til byen i anledning af den 
store kætterproces . Hver aften var der fest i 
podestaens hus og i biskoppens slot , og aldrig 
havde den lille by set så megen pragt og lystighed 
inden for sine mure . 
Men ingen Dans og intet gilde kunne lignes 
ved den fornøjelse , det var , når kætterbålene 

flammede på torvet . De unge adelsmænd og 
riddere væddede store summer om , hvor vidt kætteren 
ville give sig , når han blev bundet til pælen 
— hvor længe det ville vare , før uden og 
røgen kvalte hans sang — hvor vidt han ville 
skrige , når luerne slog sammen over hans hoved . 
Midt under alt dette hændte der noget besynderligt , 
noget som ingen før havde set eller 
hørt tale om , og som vakte biskoppens og inkvisitorernes 
dybeste forbitrelse . 
Det var , da Margrete første gang blev fremstillet 
i offentligt forhør . 
Som hun stod for de tolv sorte mænds ret i 
sine usselige klæder , bunden på hænder og fødder 
og blodig af sine bødlers slag , vai- hun så dejlig , 
at alle de unge adelsmænd blev grebne af en pludselig 
og vanvittig elskov til hende . 
De lagde så lidt skjul på det , at de hilste 
hende med høje råb , da hun blev ført tilbage til 
fængslet . En kastede sin kappe på jorden for 
hende , foi- at hun ikke skulle såre sin fod ; en 
trængte sig igennem vagten , rev en gylden kæde 
af sin Hals og rakte den knælende op imod hende . 
En digtede en vise til hendes ære , og hun var 
skyld i en tvekamp , der endte med en tapper og 
fornem ridders død . 
Margrete så det ikke og tænkte ikke på 
18 

det . Men biskoppen og alle præsterne var højlig 
forargede og nærede ingen tvivl om , at hun havde 
øvet trolddom imod de unge mænd . Rainerius 
talte i kirken om sagen og lod opslå et hyrdebrev 
på kirkedøren , hvori han strengelig foreholdt 
dem deres ugudelighed . Ikke heller blev 
den skønne kvinde , der i fængsel og fornedrelse 
og dødens visse bytte , som hun var , havde vakt 
så sælsom en elskov hos mænd af høj byrd , oftere 
fremstillet i offentlige forhør . 
Men intet formåede at udrive de unge mænd 
af deres dårskab . 
De afholdt turneringer til hendes ære , de 
mindedes hende , hver gang de tømte deres bægere 
og drog sig tilbage fra deres egne damers selskab 
for at vandre i lundens ensomhed og tænke på 
kættersken , som havde dåret dem . De drev deres 
dårskab så vidt , at de stiftede en hemmelig orden , 
som bar hendes navn , og storinkvisitoren 
tænkte for alvor på at tiltale dem foi- kætteri . 
Men eftersom de alle var tapre og mægtige 
mænd af Lombardiets fornemste slægter og sammen 
med deres svende udgjorde en hel lille hær , 
vovede rainerius ikke at foretage sig noget imod 
dem , men tænkte , at når luerne havde fortæret 
kvinden , så vandt hendes trolddoms ofre nok 
deres forstand tilbage . 

dep morgen , Margrete skulle brændes , var 
der større bevægelse i vereelli end nogen sinde før . 
Alle kendte de unge adelsmænds elskov og 
talte om den . Alle ventede , at der skulle ske 
noget sælsomt . Det var jo også Dulcinos søster 
eller slegfred , som alle troede , og altså den fornemste 
autodafé , der endnu havde været . Hver 
plads var optagen på tag og mur , og der gik en 
dyb mumlen gennem mængden , da rådhusporten 
åbnedes , og den skønne kætterske trådte ud . 
Margrete var iført en ren , hvid kjortel , hendes 
ansigt og hænder var tvættede , og hendes dejlige 
hår redt . Ingen begreb , hvordan det var gået 
til , at hun var bleven således smykket , og da hun 
høj og rank som en dronning med løftet pande og 
strålende øjne skred frem mod bålet , hvor hun 
skulle lide så forfærdelig en død , blev storinkvisitoren 
greben af et sådant raseri , at han glemte 
den værdighed , hans hellige embede pålagde ham , 
og styrtede mod hende for med egne hænder at 
sønderrive hendes dragt . 
Men på denne dag skete der det , som var 
endnu mærkeligere . 
For da storinkvisitoren lagde hånd på Margrete , 
så hun sådan på ham , at han slap sit 
tag og veg forfærdet tilbage . 

„ Vig fra mig bøddel ! “ sagde hun . „ Rør ikke 
med dine blodige hænder ved min dødedragt ! “ 
Og uden at se sig tilbage gik hun videre , , 
rolig og stolt . Og mængden stirrede på hende i 
åndeløs forundring , som var hun en engel fra 
himlen og ikke en gruelig kætterske , der skulle 
dø på bålet . 
Hun gik , som valgte hun selv sin vej , og 
ingen hindrede hende . Hun gik tæt hen til Dulcinos 
bur og lagde sit ansigt op imod tremmerne . 

„ Dulcino , min Broder i Jesus , nu skal jeg 
dø , “ sagde hun . „ Giv mig din velsignelse , og se 
på mig , når min sjæl flyver til himmels ! “ 
Dulcino stirrede på hende med strålende 
øjne og gjorde en bevægelse , som ville han lægge 
de lænkede hænder på hendes hoved . 
„ Søster , “ sagde han , „ du stærke , du trofaste ! 
Jeg takker dig , og jeg velsigner dig . Snart kommer 
jeg til dig i Paradis . Bekend din tro til det 
sidste , og lyt efter min røst , når flammerne 
kvæler dig ! “ 
De talte så højt , at det kunne høres viden 
om , og med så stærke og så jublende stemmer , 
at alle , der var til stede , blev sælsomt bevægede . 
Storinkvisitoren ville udstede en befaling til at 
gribe hende og binde hende til pælen , men han 

kunne jkke få andet frem end et hæst råb , som 
ingen forstod eller brød sig om . 
Så pressede Margrete sil ansigt ind mellem 
tremmerne . 
„ Læg din mund på min , “ sagde hun , „ og 
giv mig dødskysset ! “ 
Dulcino løftede sig fra gulvet , hvor han lå , 
og kyssede hende . 
„ Farvel , “ sagde hun så . 
Med faste skridt gik hun til bålet , steg op 
på det og stillede sig med ryggen til pælen . 
„ Bind mig , bødler ! “ sagde hun rolig . 
Men rakkerknægtene , som havde øvet så 
mangen gruelig død i disse dage , turde ikke røre 
ved hende . De stod og stirrede på hende . Og 
fjernt stod storinkvisitoren stum og rådløs af raseri , 
og biskoppen sad i sin stol og stirrede , og 
der var så stille blandt de mange tusinde mennesker , 
at man kunne høre en nål falde til jorden . 
Da hændte der noget så forunderligt , at der 
ikke findes mage dertil i historien . 
Der opstod en pludselig larm , landsknægtenes 
linie brødes , og frem af hoben red en ung og 
prægtig klædt ridder , fulgt af tyve fuldtudrustede 
svende . 
Han standsede sin hest foran bålet , hvorpå 

Margrete stod , tog den fjerprydede hat af sit 
hoved og bøjede det dybt for kættersken . 
„ Skønne dame , “ sagde han , og hans stemme 
skælvede . „ Jeg er Artur af hohenfried , ridder 
af det hellige romerske rige og fri tysk Greve . 
Jeg beder eder , at i vil afsværge eders vildfarelse 
og vorde min hustru i denne stund og drage med 
mig til min Borg . “ 
Margrete så på den unge mand og rystede 
stille på sit hoved . 
„ Herre , jeg takker eder , men jeg har ingen 
elskov til eder , og jeg skal dø . “ 
Ridderen bøjede sig dybt og red bort med et 
ansigt , som var hans lykke død for livet . 
Og trem red en anden adelsmand med sit 
følge og sagde det samme i de samme ord og 
fik det samme svar . Og efter ham en tredje og 
således tolv , alle ædle og tapre mænd med store 
navne . 
Men da den tolvte havde bøjet sig for margrele 
og fået hendes svar , opstod der en brusende 
larm i mængden . Der var ingen , der talte , 
og ingen , der råbte , og ingen , der gik . Det var 
som steg der et uhyre suk af sorg og bestyrtelse 
mod himlen . 
„ Bind mig til pælen ! “ sagde Margrete . 

og . Bødlen bøjede sig dybt for hende og sagde 
med skælvende stemme : 
„ Jeg ved ikke , hvem i er , men om i vil lade 
være med at se på mig , da skal jeg gøre det . “ 
Men han kunne ikke . 
I det øjeblik vågnede storinkvisitoren af den 
lammelse , der havde bundet hans mund og hans 
lemmer . 
„ Tilbage ! “ skreg han og styrtede mod bålet . 
Og biskoppen rejste sig fra sin stol og løb 
med ham , og alle præsterne løb til med et mangestemmigt , 
rasende skrig . Og mængden skreg , 
uden selv at vide hvorfor . Landsknægtene løftede 
deres våben og skreg , som de skriger midt i den 
vildeste kamp tummel . 
Og midt i det hele og højt over det , så alle 
kunne se hende , stod Margrete bleg og stor med 
sine strålende øjne mod Dulcino . 
Storinkvisitoren bandt hende til pælen , og 
hun lod det ske uden modstand . Han greb en 
fakkel fra en af rakkerknægtene og slyngede den 
mod bålet . 
„ Ve og tusindfold ve over dig , du fule kætterske 
og lede heks ! “ råbte han meden stemme , 
som skar gennem larmen . „ Forbandelse over dig 
og over dem , du dårede ved dit kogleri ! Nu farer 
din onde sjæl til helvede ! “ 

da råbte en af de tolv riddere med høj 
røst : 
„ Sig et ord , og vi skal fri dig ! “ 
De andre gentog det med en mund , og deres 
og deres svendes sværd fløj af balgen med et 
stort gny . 
Men Margrete vendte ikke engang hovedet 
om imod dem . 
„ Jeg vil dø , “ sagde hun med høj , fast stemme . 
Der blev dødsstille igen som før . 
Ilden fra faklen havde tændt i bålet . Det 
knitrede hist og her , og små røgskyer steg sagte 
op i den stille luft . De tolv adelsmænd sad i 
deres ungdom og skønhed ubevægelige på hesten 
og stirrede på den skønne kvinde , der havde 
troldgjort deres hu . Margrete så dem ikke . 
Ufravendt så hun på Dulcino , der lå i sit bur 
som et vildt og smudsigt , såret dyr og ikke 
havde øjnene fra hende . 
Så istemte hun den salme , apostelbrødrene 
plejede at synge . 
Hendes stemme var høj og klar og jublende . 
Dulcino stemmede i med . Højt steg psalmen mod 
himlen : " 
Luerne knitrede og steg og sank , og røgen 
begyndte at vælde i store , tunge skyer . Ilden var 

tæt for hendes fod , men hun ænsede den ikke , 
så blot på Dulcino . 
Og ude i den tæt sammenpakkede og forfærdede 
mængde hørtes ikke en . Lyd . 
Om en havde råbt , at de skulle frelse hende . 
Da havde alle disse mænd i samme nu styrtet til 
og revet hende af bålet . Men det faldt ingen 
ind . For det , de så for deres øjne , var ikke en 
kætters gruelige dom og død — det var en sjæl , 
der for til himmels i jubel og sang , og ingen 
kunne tænke på at vove at hindre det . 
Så steg flammerne og greb fat i hendes 
klædning og slog sammen over hende . En tyk , 
kvælende røg steg op , og sangen forstummede . 
„ I guds navn , amen ! “ råbte storinkvisitoren 
med høj røst . 

fem og tyvende kapitel . 
Den sidste nat . 
Den dag , Margrete ied døden på bålet , var 
der næppe mere end et eneste menneske i vercelli , 
som ikke tænkte på og talte om de forunderlige 
ting , der tildrog sig ved hendes henrettelse . 
Den ene var Livio . 
Hele dagen holdt han sig indelukket i sit herberg 
og modtog hemmelige besøg af Gasparo og 
Zutra og dem , de sendte til ham . Natten tilbragte 
han med at undersøge alle de forhold og 
lokaliteter , han måtte kende , for at ikke et eller 
andet uforudset . Tilfælde skulle indtræffe og få 
hans plan til at strande . 
Planen selv var simpel nok . Den gik ud på 
at købe alle de krigsfolk , der vogtede Credenzas 
fængsel eller vejen dertil og hellere ti for mange 

end en for lidt . På en måde var det let nok , 
eftersom biskoppens hær bestod af lutter lejetropper , 
som altid fulgte dem , der bød højst sold , 
og var vant til at rømme af tjenesten , når det 
passede dem bedst . Ikke heller mødte Livio synderlig 
modstand hos de af inkvisitionens tjenere , 
der besørgede den egentlige vagttjeneste i fængselet . 

men en var der , som beredte ham store vanskeligheder , 
og det var Zutra . 
Den gamle jøde så med rædsel , hvor det 
mindskede i den dynge af kostelige stene , der var 
hans øjnes lyst , og når han tænkte på , hvad 
der var lovet bort , når flugten fra fængselet var 
lykkelig udført , græd han sine bitre tårer ! Forgæves 
protesterede han mod den unge adelsmands 
hastværk , som lod ham øjeblikkelig gå ind på 
en hvilken som helst urimelig fordring , og Livio 
måtte et par gange true ham på livet for at 
få ham til at falde tilføje . 
„ Vær ikke bange , Zutra , “ sagde han , „ jeg 
skal ikke gøre dig fattig ! Jeg er noget rigere , end 
du tror — hvad tænker du , mine slotte og godsejer 
værd ? “ 
„ Hvad angår jeres godser mig , herre , “ sagde 
Zutra tvært . „ En stakkels jøde må ikke eje jord 
og hus . Han må kun have guldet , som han kan 

bære med sig i sit bælte , når han flyr fra land 
til land . “ 
„ Godt , du skal få guld og guld og guld , så 
du skal dø af glæde , “ sagde Livio utålmodig . 
„ Og nu ikke mere om det . “ 
„ Gør med mig , hvad i vil , herre , “ sagde 
Zutra ydmyg . „ I har reddet mit liv . “ 
„ Og du mit , “ svarede Livio . „ Det kan gå 
lige op . Dette er en forretning , og den skal ikke 
blive til din skade . “ 
Omsider var da alt i orden . 
Det var meningen , at den dag Dulcino blev 
brændt , og just mens henrettelsen stod på , skulle 
Credenzas fængsel åbnes . Alle vagterne og alle 
de , som kunne tænkes at komme til at afløse dem , 
havde fuaet udbetalt store summer og løfte om 
det dobbelte , når flugten var lykkedes . Den ene 
af inkvisitionens tjenere , han , som hver dag bragte 
Credenza føden , skulle skaffe hende en mandsdragt 
og følge hende i den til en bagdør i rådmuren , 
som vendte ud til gaden , hvoi' Livio boede . 
Derefter skulle han rømme af staden og møde 
Livios trop på vejen til genua . 
Men forinden han forlod fængselet , skulle han 
kneble og binde sin medtjener og efterlade ham 
således i Credenzas fængsel for at fri ham for al 
mistanke . 

ved porten skulle Livio være , og så skulle 
han og Credenza snige sig gennem staden til Zutras 
hus . De skulle straks gå ned i den underjordiske 
gang og blive der , til natten brød frem . 
Så skulle de træffe Livios mænd ved udgangen i 
dalen , og så skulle det gå af sted til genua , så 
hurtig hestene kunne bære dem . 
Tilbage stod der endnu en ting , som var den 
vanskeligste af dem alle . 
Livio havde sat sig i hovedet , at han inden 
flugten selv ville tale med Credenza . Han mindedes , 
hvordan hun var de sidste dage på zebellobjærget , 
og frygtede for , at hendes forstand kunne 
være forvirret , således at hun skulle sætte sig til 
modværge eller foretage sig et eller andel , som de 
ikke havde beregnet , og som i sidste øjeblik kunne 
få det hele forehavende til at strande . 
Nu kunne han nok , forklædt som en af vagten , 
komme ind i rådhuset . Og var han først der , 
kunne inkvisitionens bestukne tjenere sagtens lukke 
ham ind i Credenzas fængsel . Men det var et 
gammelt inkvisitionsfængsel , og som Margrete 
rigtig havde formodet , var hvert eneste fangerum 
omringet af løngange og hemmelige luger og falddøre , 
som inkvisitorerne brugte til at udspejde 
fangerne . 
De frygtelige dommere gjorde deres runder 

ved dag og ved nat , ingen vidste når og hvor . 
Og så stor var rædselen for inkvisitionens hævn , 
at Livios stivsindethed på et hængende hår 
nær havde fået det hele til at strande . De bestukne 
turde ikke at udsætte sig for en opdagelse , 
og flere af dem erklærede , at de hellere ville give 
pengene tilbage end vove forsøget . 
Imidlertid stod Livio fast ved sit og mente at 
have gode grunde dertil . Han var bestandig rolig 
og koldblodig , opsatte ingenting og forhastede sig 
aldrig . Han vidste , hvor farligt hans forehavende 
var , men havde en urokkelig tro på , at det ville 
lykkes . Kun ville han ikke overlade tilfældet det 
allermindste spillerum . 
Sådan stod sagen den sidste nat før Dulcinos 
henrettelse , og da var det , den snilde Gasparo 
fandt på råd . 
Det var et farligt råd , og ingen anden end 
Livio skulle have vovet at følge det- men da han 
havde tænkt lidt over det , besluttede han at gøre , 
som lykkeridderen foreslog . 
Den nat var alle den hellige rets dommere 
forsamlet hos biskoppen , hvilket skyldtes Gasparo , 
som arbejdede på at samle al opmærksomheden 
på Dulcino den følgende dag , således at flugten 
kunne ske så ubemærket som muligt . 
Til den ende havde han meddelt rainerius , 

hvorledes en stor skare af apostelbrødrenes tilhængere 
var på vej mod vercelli og ville ankomme 
den følgende dag for at søge deres anfører 
befriet han gjorde også biskoppen bekymret for , 
at stemningen hos byens beboere siden Margretes 
henrettelse var sådan , at man vel kunne befrygte , 
de skulle gøre fælles sag med apostelbrødrene , 
om der skete tumult . 
Det var lykkedes ham at gøre den gamle biskop 
forskrækket , og han havde derfor sammenkaldt 
alle dommerne for i hemmelighed at aftale , hvorledes 
man bedst skulle forekomme , hvad der kunne 
hænde . Selv var Gasparo til stede i det hemmelige 
råd , diskede op med den ene krønnike efter den 
anden og trak tiden ud fra time Iii time . 
Men just som mødet var begyndt , trådte en 
af inkvisitorernes tjenere ind og det netop en af 
dem , som Livio havde bestukket , og meldte , at 
han havde skellig grund til at tro , at Credenza 
pønsede på flugt og havde venner , der ville 
hjælpe hende . 
„ Der hører i , fromme fædre ! “ råbte Gasparo 
ivrig . 
Tjeneren fik da nøglen til de hemmelige gange , 
som altid hang ved storinkvisitorens bælte , og 
denne bød ham stille sig ved den hemmelige luge 
til hendes celle og ikke vige derfra , før morgenen 

gryede og nøje lytte efter , hvad der gik for sig 
derinde . 
Tjenerne gik , og dommerne forsatte deres forhandlinger . 
Men en halv time senere sad Livio 
ved Credenzas side i fængselet og talte med hende 
og bragte hende bud om den nære befrielse . 
Han fik grund til at prise sin klogskab , for 
han fandt hende såre syg . 
Sådan havde angesten for at dø , og håbet 
om redning slidt i hendes sjæl , at det varede en 
stund , inden hun kendte hans stemme og kunne 
forstå , hvad han sagde . Vistnok havde han skikket 
hende bud med de bestukne tjenere , og hun havde 
hørt og forstået de forblommede ord de hviskedee 
hende i øret . 
Men når så døren lukkedes efter dem , og 
hun var alene i mørket , kom rædselen igen over 
hende og forvirrede hendes forstand . Den usle og 
utilstrækkelige føde , hun så længe havde fået , 
havde svækket hendes kræfter . Livio havde også 
tænkt på det , men derved var intet at gøre , når 
man ikke ville vække mistanke . Den rådne lugt 
i fangehullet , det evige fuldstændige mørke , tanken 
om Margrethe , som nu måske var død på bålet , 
frygten for at mændenes hastige ord kunne være 
en fælde , angesten for at Livio måske kunne 
være grebet og dræbt under sit forsøg på at befri 

— det slog sig alt sammen og gjorde hende halvt 
vanvittig . 
Så måtte han varsomt og stille berolige 
hende og bringe hende til fornuft . Han holdt 
hendes sårede , bundne hænder fast i sine og sagde 
hende tusinde gode og milde ord . Han fortalte , 
hvorledes alt var sådan ordnet og forberedt til 
flugten , at den vanskelig kunne mislykkes , men 
skete det , da ville han dø med hende på bålet , 
for uden hende var livet ham intet værd . Men 
gud ville hjælpe deres uskyldige elskov , og hun 
skulle ikke frygte , men samle sin sidste kraft , for 
at hun endnu kunne udholde denne ene nat . 
Han talte til hende om skibene , der lå sejlklare 
i genuas havn , og om det blå hav , over 
hvilket de skulle fare . 
„ Credenza , “ sagde han og kyssede hendes kolde 
kind . „ 1 morgen skal jeg se dit dejlige ansigt , 
og før dagen er gået til ende , skal du være min 
hustru .  “ 
Til sidst lykkedes det ham at få hende rolig 
og opmærksom , og før han forlod hende , havde hun 
forstået , hvad det gjaldt , og hvad hun næste dag 
skulle gøre . Han log frem under sin kappe den 
mandsdragt , hun skulle iføre sig , og bød hende 
gemme den i fængselets inderste krog og ikke 
tage den på , før vagten hentede hende , for det 
19 

tilfældes skyld , at en af lukvisitorerne skulle falde 
på at besøge hendes celle . 
Så omfavnede han hende inderligt , gav det 
aftalte tegn ved døren og gik bort til det meget , 
han endnu havde at gøre i denne nat . Credenza 
så mod døren , der havde lukket sig efter ham . 
Så sov hun ind med smil om mund og glemte alt 
i sine drømme . 
Men så nær var det ved , at det hele dristige 
foretagende var strandet , at storinkvisitoren i den 
sidste nattetime begav sig til fængselet . Tjeneren , 
der havde vagt , lukkede ham ind i løngangen og 
meldte ham , at der intet mistænkeligt var hændt . 
Den sorte dommer åbnede lugen og stak sin 
lygte ind i Credenzas fængsel . 
Lyset faldt på hendes ansigt ; hun sov og 
smilte endnu . 
Da storinkvisitoren kom ud på torvet , løb 
han lige på Gasparo , der vendte hjem fra Livios 
herberg . Han stod stille foran lykkeridderen og 
mønstrede hans ansigt skarpt . 
„ Hvad gør i her så sent på gaden , hr . 
Genueser ? “ spurgte han . „ Jeg mindes , i sagde 
nys i rådet , at i var træt og trængte til hvile . “ 
„ Fromme fader , “ svarede Gasparo og smilte . 
„ Jeg er , gud bedre det , et syndigt verdens barn 
og blues ved at tilstå eders renlivethed , at et 

lidet elskovsæventyr har holdt mine øjne åbne . 
Jeg beder eder skænke mig absolution . “ 
Han knælede foran storinkvisitoren med et 
fromt og ydmygt ansigt . 
„ Ved i vel , at jeg tror jer ikke , “ sagde 
præsten . 
Gasparo rejste sig og trak på skuldrene . 
„ Det er eders kald at være mistroisk , fromme 
fader , “ sagde han . „ Og jeg misunder eder det 
ikke . Men vil i ikke give mig absolution for min 
lille synd , som kommer ene af min ungdom , da 
vil jeg i morgen bede den gode biskop give 
mig den . “ 
„ Ja , “ sagde storinkvisitoren . „ Biskoppen tror 
jer . Jeg ved ikke , ved hvilke midler i har vundet 
hans øre . Men den gode rainerius begynder at 
blive gammel og skrøbelig . Jeg skal ikke undlade 
at indberette det til den hellige fader . “ 
„ Og jeg skal med eders tilladelse berette hans 
højærværdighed eders gode forsæt , “ svarede Gasparo 
rolig . 
„ Vogt jer , hr . Lykkeridder ! “ sagde storinkvisitoren . 

dermed vendte han ham ryggen og gik . Men 
Gasparo skyndte sig hen på siden af ham og fortsatte 
ugenert samtalen . 
„ Hvorfor skulle jeg vogte mig , fromme fader ? 

gud ved , jeg liar den rette tro , og eders strenghed 
vil aldrig få noget med mig at bestille . Det ved 
da også både i og eders fromme brødre i rådet , 
at jeg har gjort inkvisitionen store tjenester under 
denne herlige proces , hvor kætterbålene har flammet , 
så selve den hellige fader i rom må have 
lugtet dem . Var det ikke mig , der afslørede Credenzas 
hekseri , så i slap for at dømme en ædel 
og højst uskyldig ung mand til bålet ? Paven 
havde næppe takket jer , om i ved en forhastet 
dom havde skaffet jer republikens krigsmagt på 
halsen . Og var det ikke mig , der endnu i denne 
samme nat advarede eder mod apostelbrødrenes 
anslag ? “ 
Storinkvisitoren påskyndede sine skridt og 
svarede ikke . 
„ Jeg under kirken dens hævn , “ sagde Gasparo . 
„ Men vi er dog mennesker alle . Og når 
i ikke netop sidder i den hellige ret , kan i vel 
sige og høre et muntert ord . Nu er vi straks ved 
bispegården , fromme fader — om nu i bød mig 
ind i eders Kammer , så skulle jeg ved et godt 
glas vin fortælle eder lystige og forunderlige historier 
fra mit krigerliv .  “ 
Storinkvisitoren målte ham med et frygteligt 
blik . 
„ Se ikke således på mig , fromme fader ! “ 

sagde< Gasparo og viste alle sine hvide tænder . 
„ Vi genuesere er ikke så højtidelige af naturen . 
Jeg har en god ven i klosteret dernede — en 
prægtig munk , som messer , så alle vore damer 
græder . En flink mand også til at forlade en 
smule synd . Og i skulle se ham , når vi drak 
om natten ! Han og jeg var de sidste , og det var 
alt det , jeg fik ham under bordet . “ 
„ Vil i sige mig den Munks navn , så skal 
han inden ugen er omme sidde i carceret . “ 
„ Gud bevare min tunge , “ sagde Gasparo , 
bøjede sig dybt og gik . 

seks og tyvende kapitel . 
Flugten . 
Credenza for op af sin søvn med et skrig . 
„ Tys , er i gal ? “ hviskedee manden , der havde 
vækket hende ved at lægge hånden på hendes 
arm . 
„ Fører i mig til bålet ? “ spurgte Credenza , 
som endnu ikke rigtig kunne samle sine tanker . 
„ Jeg ved det såmænd ikke , lille jomfru , “ svarede 
manden sagte som før . „ Det er ikke godt at 
vide , hvad enden bliver på delte , som endnu kan 
styrte mangen en brav Karl i ulykke . Men den 
unge herre , hvem i har troldgjort med eders smukke 
øjne , venter udenfor porten , så det er bedst , i 
skynder jer . “ 
Credenza sprang op og besindede sig på , 
hvad dagen skulle bringe hende . 

„ Gå udenfor , gode ven , mens jeg skifter 
klæder ! “ sagde hun . 
„ Snak , “ sagde manden vredt . „ Er der nu tid 
til den slags ? Her er så mørkt , at ikke djævlen 
selv kunne beskue eders dejh'ghed , og jeg er en 
gammel mand og var desuden aldrig nogen nar 
efter fruentimmer . “ 
Han løste båndene , der bandt hendes hænder , 
og tog lænkerne af hendes fødder . I en hast 
iførte hun sig de mandsklæder , Livio havde bragt 
hende . 
„ Jeg er beredt , “ sagde hun så . 
Manden åbnede fængselsdøren og kaldte på 
sin kammerat , der havde ventet udenfor . 
„ Nu er det din tur , Luigi , “ sagde han grinende . 
Luigi lo med , og den anden lænkede og bandt 
ham omhyggelig . 
„ God fornøjelse , “ sagde han så , „ og kom nu , 
lille jomfru ! “ 
Men Credenza , som af Livio havde hørt , hvorledes 
flugten skulle gå for sig , og derfor ikke 
blev forundret over , at manden blev bundet , bøjede 
sig ned over ham , som han sad på det fugtige 
gulv , hvor hun selv havde udstået så megen 
angest og pine , og sagde til ham : 
„ Om også i kun skal være her en time , så 
give gud , at eders hjerte må blive rørt , så i 

bliver mild mod de stakler , i skal vogte i frem 
tiden . “ 
Luigi lo så højt , at hans kammerat tyssede 
på ham . 
„ Red du først dig selv , tøs , før du tænker 
på andre , “ sagde han . „ Enden er ikke endda , og 
det er ikke utroligt , at jeg får dig at passe på 
i morgen igen . Men slipper du fra det , kommer 
jeg sagtens til at ligge her både en dag og to , 
og jeg skal finde mig i det , så godt som den gale 
genueser betaler . Men nogen forbedring i mit 
hjertelag tror jeg ikke , der kommer . “ 
Så gik Credenza og manden , der skulle føre 
hende , efter at døren til hendes fængsel var 
stænget og låset på det omhyggeligste . De gik 
gennem en lang gang , dei- kun var svagt oplyst 
af lygter , der hang i loftet , og stod omsider ude 
i rådhusets gård . Lyset og den friske luft 
virkede så stærkt på Credenza , at hun var ved 
at falde i almagt , og manden greb hende forbitret 
i armen og spurgte hende med rå ord , om hun 
ville ødelægge det hele . Så tog hun sig sammen 
og gik de få skridt over gården til den lille 
dør , som manden åbnede med en nøgle . 
Der uden for stod Livio , indhyllet i en stor 
kappe og med en bredskygget hat ned over øjnene . 

han kastede en kappe over Credenzas skuldre , 
greb hendes arm og trykkede den heftig . 
„ Til jødens hus ! “ sagde han til manden , som 
nikkede tvært og gik . 
Livio og Credenza gik ned ad gaden , som var 
ganske tom . 
„ Er du frisk , min elskede ? “ spurgte han . 
Hun nikkede , men han kunne mærke , at hun 
havde svært ved at stå på benene og påskyndede 
derfor sin gang . Der vai- ikke så kort et 
stykke vej til Zutras hus , og de måtte gå ad 
baggader og omveje , for at undgå vrimlen , der 
trængtes om torvet , hvor Dulcino skulle brændes . 
De så heller ikke et menneske . Alle døre stod 
åbne , og alle ruder var tomme , hver eneste en af 
vercellis indbyggere havde forladt sit hjem og sin 
dont for at overvære det store skuespil . På 
tærskelen til et hus havde en moder lagt sit lille 
barn , som skreg og sparkede . 
Credenza gik hen og lagde det bedre til rette . 
„ Vi har ikke tid til barmfajertighedsværk , “ 
Sagde Livio utålmodig . „ Så længe vi ikke er i 
jødens hus , hænger vort liv i en tråd . “ 
Men da hændte der noget , som Livio ikke 
havde beregnet , og som bragte hårene til at rejse 
sig på hans hoved af skræk . 
De var nået til hjørnet af den lille gyde , 

livor han havde sit herberg , og skulle just til at 
dreje om ad en anden og større gade , da de hørte 
en frygtelig råben og larm . Der kom løbende 
en masse skrigende og hujende mennesker , og før 
de vidste et ord af det , var de midt i sværmen 
og kunne hverken komme frem efter tilbage . 
„ Stille , “ hviskedee Livio og trykkede hendes 
arm . „ Vær rolig , hvad der så hænder . Det 
gælder livet , om vi forråder os med et ord eller 
en bevægelse . “ 
Han holdt Credenza fast , trykkede hatten længere 
ned over øjnene og lod sig drive med strømmen . 
Og det varede ikke længe , før de så , hvad 
der havde voldt oprøret . 
På en høj vogn , trukken af et gammelt øg , 
stod Broder Dulcino fuldkommen nøgen og bunden 
til en pæl . På begge sider af vognen gik en 
række krigsmænd med hellebarderne højt i vejret . 
Foran Dulcinos fødder lå den økse , hvormed han 
havde kæmpet , og de pjaltede klæder , han havde 
været iført , da han blev fanget . Tæt bag efter 
vognen gik en stor skare præster og munke med 
storinkvisitoren i spidsen . De sang en latinsk 
salme . Og foran og bagefter og på siderne af 
vognen trængtes en mægtig menneskemængde . 
De vendte deres af raseri fortrukne ansigter 
op mod Broder Dulcino og slog efter ham og spyttede 

på ham . Ingen skulle tro , det var de 
samme , som for få dage siden havde været 
rede til at rive Margrete ud af inkvisitorernes 
hænder , om nogen havde opfordret dem dertil . Der 
var ikke en iblandt dem , han ville jo gerne have 
styrtet sig over Dulcino og sønderrevet ham , om han 
havde kunnet komme af sted dermed . De tænkte kun 
på alle de misgerninger , apostelbrødrene havde 
begået , kirkerne og byerne , de havde brændt , 
kvinderne og børnene , de havde myrdet , og fangerne , 
de havde pint for at få løsepenge af dem . 
Og alt deres had samlede sig om denne ene 
mand , der havde været brødrenes apostel og anfører . 

„ Jesus , Maria , se ! “ sagde Credenza . 
„ Tys ! “ sagde Livio . 
Men det , han så , opfyldte også ham selv med 
rædsel . 
I Dulcinos ene side var der et stort , gabende 
sår , hvoraf blodet vældede ud . Hans ene øre 
var afrevet , og to af fingrene på hans venstre 
hånd . 
Nu så de , at der på vognen ved hans fødder 
stod en kedel med sydende beg . En stor 
tang stak op ad kedlen , og ved siden af sad 
bødlen i sin ildrøde dragt . 

vognen standsede lige ud for det sted , hvor 
Livio og Credenza stod . 
Storinkvisitoren stod frem , så han stod ansigt 
til ansigt med Dulcino , og der blev dødsstille , 
mens hans talte : 
„ Dulcino , du som siger , du er sendt af gud . 
Du , som har prædiket kætterske lærdomme og forført 
mangfoldige fra den ene saliggørende tro . Du , 
som er overbevist om hundrede forfærdelige forbrydelser , 
hvoraf hver enkelt alene er nok til at 
bringe dig i galgen . Du , som har røvet og myrdet , 
omstyrtet altre og bedrevet hor . Jeg spørger 
dig , om du i denne stund , som er nær din sidste , 
afsværger din vantro og angrer din synd , således 
at du , efter at have udstået skærsildens pine , kan 
gøre dig håb om guds evige nåde og barmhjertighed . “ 

Dulcino så foragtelig på storinkvisitoren . 
Og mens blodet randt af hans sår , og bødlen 
rørte med tangen i den sydende beg , råbte ban 
med høj røst , som kunne høres af alle dem , der 
var til stede : 
„ Du Belials søn ! Du mensvorne præst ! Du 
hellige hykler og bedrager ! Forgæves piner du 
mit legeme og frister min sjæl , som djævlen fristede 
Jesus i ørkenen , og pilatus’ stridsmænd korsfæstede 
hans hænder . Gud har sendt mig for at 

forkynde undergang for den store skøge i rom . 
Og undergangen vil komme , og paven og alle hans 
mensvorne præster skal pines tusindfold mere end 
jeg og nedstødes i helvedes evige mørke . “ 
Der var stille et øjeblik , da Dulcino havde 
talt . Så brød der ud et brøl , og stene og skarn 
regnede ned over barn . Men han stod rolig , med 
øjnene rettet mod himlen og sang sin latinske 
salme . 
„ Livio , Livio ! “ 
Credenza rystede af skriget og bøjede sit 
hoved ind mod hans bryst . Og han trøstede hende 
og styrkede hende med de stærkeste ord , han 
vidste ; men også hans røst skælvede , hans hånd 
famlede , uden at han vidste af det , efter sværdet 
under kappen , og han følte på ny et pust af sin 
gande beundring for den stærke , forunderlige mand , 
hvem ingen trusel og ingen pine kunne knække . 
„ Jeg spørger dig igen “ , sagde storinkvisitoren . 
Dulcino så fast på ham og sagde : 
„ Jeg har svaret . “ 
„ Jeg spørger dig for tredje gang . “ 
Dulcino rettede sig , som om han ville sønderrive 
sine bånd , og så stærk var han , trods alt 
det han havde lidt , at hele vognen rystede . Så 
bøjede han hovedet frem og spyttede storinkvisitoren 
i ansigtet . 

atter brød mængden ud i et forfærdeligt brøl 
af had og blodtørst og beundring . Men storinkvisitoren 
råbte med en frygtelig stemme , der 
overdøvede larmen : 
„ I guds navn , amen ! Bøddel , gør din pligt ! “ 
Så rejste den røde mand sig op på vognen , 
greb tangen af begkedlen og afrev kætterens 
andet øre . 
Dulcino fortrak ikke en mine , men istemte 
sin psalme . Vognen satte sig i bevægelse igen , 
munkene begyndte på deres sang , og menneskemængden 
bølgede videre gennem gaden . 
Livio og Credenza måtte følge med , der var 
ingen anden udvej . Hun var halv afmægtig , og 
han måtte mere bære end lede hende . Fortvivlet 
så han sig om efter en åben dør eller en 
smøge , de kunne slippe ned ad , men fandt ingen . 
De måtte følge med den halve by igennem , 
gade op og gade ned . Flere gange standsede 
vognen , og det samme forfærdelige skuespil gentog 
sig . Storinkvisitoren holdt sin tale i de 
samme ord , og Broder Dulcino svarede , bestandig 
hånligere og vildere og frygteligere . Derefter 
kom den røde bøddel med sin gloende tang og 
afrev hans næse og fingrene af hans hænder og 
kødet af hans lemmer . 
Til sidst nåde de tilbage til torvet . Og 

mens Credenza hang i hans arm med lukkede øjne , 
og Livio tænkte på , at tiden gik , og at hans 
venner i Zutras hus sagtens måtte tro , at foretagendet 
var mislykket , blev Dulcinos blodige 
sønderrevne legeme kastet på bålet , hvor luerne 
snart slog op om det . 
Fortvivlet spejdede Livio til alle sider . Menneskemassen 
stod om ham som en ubrydelig mur . 
Da hørte han Gasparos røst , som udstedte 
en befaling til soldaterne , og pludselig opstod der 
en bevægelse i mængden . Folk veg og rykkede 
til side og råbte og skreg , og med et følte han 
tom plads omkring sig . 
Hurtig som lynet greb han lejligheden . 
„ Credenza — elskede — mand dig op , nu 
gælder det vort liv ! “ 
Han styrtede af sted med hende , først mellem 
mange folk , som løb , og siden gennem øde gader . 
Han kunne aldrig siden mindes , hvordan det var 
gået til , men omsider stod han da foran Zutras 
hus . 
Han stødte døren op og lagde den bevidstløse 
pige i en stol . Stuen var tom , og han begreb , 
at de var flygtede , sikre på , at planen var 
mislykket , siden det varede så længe , inden 
han kom . 
Han løste Credenzas klæder , stænkede vand 

på hendes ansigt og talte til hende og kaldte 
på hende . Men da hun ikke gav noget livstegn 
fra sig , spildte han ikke mere tid med det , men 
tog hende i sine arme og bar hende gennem jødens 
sovekammer og ned i kælderen . 
Der var ingen , og døren til løngangen var 
lukket . Det varede lidt , inden han fandt den , men 
han havde mærket sig stedet godt , og til sidst 
lykkedes det ham . Rask skred han frem gennem 
den mørke gang , og han havde ikke gået længe , 
før han hørte skrig og spektakel . 
„ Vi er forrådte ! de er efter os ! “ 
Han kendte Zutras stemme og begreb , hvordan 
det hang sammen . Så lagde han Credenza 
på jorden , løb frem og råbte overlydt : 
„ Det er mig , i feje hunde ! Det er Livio . “ 
Da han nåde dem , så han ved skæret af 
jødens lille lygte , som han fandt på jorden , 
Zutras blege ansigt og to af hans unge trosfæller , 
der var ikke mindre forskrækket end han . 
Jøden bar over skuldrene en pose , hvori han 
havde ædelstenene . Nu faldt han på knæ og 
råbte  : 
„ Israels gud være lovet , herre Livio , at i er 
i behold ! “ 
„ Hvor er Francesco ? “ spurgte Livio strengt . 

Zutra vred sine hænder og krøb på sine 
knæ foran Livios fødder . 
„ Ak herre , herre , vredes ikke på mig ! Jeg 
troede jo , i var død  . . . Jeg kunne jo ikke 
vide  .  .  . “ 
Det varede en stund , inden Livio kunne få 
rede på , hvordan det forholdt sig . Så erfarede 
han , at Zutra , da det trak ud , og han frygtede 
for , at Livio var død eller i fangenskab , havde sendt 
Nathanael ud gennem løngangen til dem , der ventede 
i dalen og sagt dem , at deres herre var død , og 
at de blot skulle se at redde sig hurtigst mulig 
til genua . Han frygtede nemlig for , at de skulle 
dræbe ham og i hvert fald berøve ham hans 
skat , hvis han kom til dem uden Livio . Men den 
stumme tjener havde gennemskuet hans plan og 
sneget sig gennem løngangen efter Nathanael , så 
nu vidste Zutra ikke , hvad det var blevet til . 
„ Tak du din gud for Francesco ! “ sagde Livio . 
„ Havde han ikke været , havde jeg dræbt dig i 
denne stund , og du havde ingen glæde haft af 
dine kostelige stene . “ 
Da bød han dem hjælpe sig med Credenza . 
De fik hende snart til live igen , Livio styrkede 
hende med et bæger vin og bønfaldt hende om at 
tage sig sammen til det yderste , da de ikke kunne 
vide , når de måtte tiltræde rejsen til genua . 
20 

hun lovede ham det og satte sig så indsvøbt i 
kappen med hovedet på hans skulder og sov ind . 
Francesco kom tilbage og styrtede med et 
jubelråb for Livios fødder . Så fortalte han 
med sine underlige tegn og fagter , som Livio 
alene forstod , hvad der var hændt ham , og det 
blev klart for hans herre , at mændene var på 
deres post og alt i orden . 
„ Hvor er nathanaël ? “ spurgte Zutra . 
Den sorte grinede og gjorde nogle gestus , som 
tydelig nok fortalte , at han havde dræbt den unge 
jøde , og Zutra begyndte at hyle og skrige og strø 
jord på sit hoved . 
„ Stille ! “ sagde Livio , og Zutra måtte lyde . 
De blev siddende så længe , til Credenza 
vågnede , styrket og glad ved at vide sig frelst af 
fængslet . Så gik de hen til udgangen mod dalen 
og sad der skjult og ventede på nattens komme . 
Livio og Credenza talte sagte sammen , og Francesco 
sad og spejdede ud over dalen . 
Så mærkede Livio , at noget rørte ved hans 
hånd . Det var Zutra , der så på ham med 
bedende øjne og skælvende læber . 
„ Er i vred på mig , herre Livio ? “ spurgte han . 
„ Hvor skulle jeg være andet ? “ svarede Livio , 
„ Herre , i gør mig uret , “ sagde Zutra . „ Husk , 

jeg er en fredens mand og svag og gammel . Og 
i kom ikke , da i havde lovet det . “ 
Livio svarede ikke , og Zutra rørte atter ydmygt 
ved hans hånd . 
„ Drag eder til minde , at i lovede mig at 
rejse med eder ! “ sagde han . 
„ Lad den gamle mand fare med ! “ bad Credenza . 
Livio nikkede og kyssede hende . 
„ Det skal ske , som hun beder , “ sagde han . 
„ Men dine unge mænd der må blive tilbage . — 
lån mig posen der , Zutra ! “ 
„ Hvilken pose ? “ spurgte Zutra forskrækket 
og knugede sin skat til sig . 
Livio rev den fra ham med et ryk , greb ned 
i den og kastede et par af ædelstenene til de to 
unge jøder . 
„ Jeg har ikke min børs hos mig , “ sagde han 
smilende , „ så du må lægge ud for mig . “ 
Jøderne takkede med dybe buk og en strøm 
af ord , og Livio bød dem så gå tilbage gennem 
løngangen , så snart hans mænd var komne . 
Lidt efter meldte Francesco , at alt var færdigt 
til afrejsen , og de steg ned i dalen . Men Zutra 
var tavs og forstemt . 
— — siden gik der sagn om noget sælsomt , 
20* 

der var hændt en præst i en lille by et par mil 
fra vercelli . 
Han var bleven vækket midt om natten og 
tvunget af væbnede mænd til at åbne sin kirke . 
Så havde han måttet vie to mennesker , som han 
aldrig havde set før og aldrig fik at se siden . De 
havde begge været såre unge og skønne . Han 
så ud som en fornem herre , og hun var i mandsdragt 
og meget bleg . Sorn løn havde præsten 
fået en pragtfuld ædelsten , den han ikke turde 
beholde , men skikkede til biskop rainerius i 
vercelli . 
Men just i de dage døde den gamle bisp , 
ramt af et hjerteslag , og ingen vidste noget om , 
hvor den kostelige sten var bleven af . 

syv og tyvende kapitel . 
Makra . 
Det var hen imod aften , da Livio og hans 
trop nærmede sig genua . 
Selv red han i spidsen med Credenza ved sin 
side . Hun var prægtig klædt i mandsdragt som 
en ung , rig adelsmand og så glad ud ; men træt 
var hun efter det anstrengende fire dages ridt og 
meget bleg . For resten var rejsen gået rolig 
og uforstyrret uden eventyr , og da de red ned 
ad bjærgskråningeu imod staden , tog Livio sin 
hustrus hånd og kyssede den og sagde : 
„ Snart er vi ved vort mål , min elskede . Der 
ligger havet bredt og blåt og et steds bag det 
makra — landet , hvor man kan leve lykkeligt . “ 

Credenza nikkede glad til ham , og de red videre . 
De nærmede sig det gamle tårn , hvor Livios 
farbroder og formynder boede , og så , at 
den gamle vismand selv stod uden for porten i 
færd med at bestige sin hest . Hans tjener havde 
sin hest ved tøjlen , og det så således ud , som 
om Andreola Doria , der ellers ikke forlod sit tårn , 
uden det gjaldt livet , stod i begreb med at foretage 
en større rejse . 
„ Hvorhen farbroder ? “ råbte Livio muntert . 
Den gamle så på ham , som om han havde 
set ham i går , og sagde gnaven . 
„ Vidste jeg det bare selv ! Men hvor kommer 
du fra , siden du ikke ved , hvad der er hændt 
mig ? “ 
„ Jeg har været en stund borte fra genua , “ 
Sagde Livio og så til Credenza , hvem Andreola 
slet ikke havde lagt mærke til . „ Jeg havde et 
anliggende at ordne i vercelli . “ 
„ Nå , “ sagde Andreola ligegyldig . „ Men ser 
du , præsterne har endelig fået kig på mig . I 
går var jeg stævnet til biskoppen , som gud være 
lovet er min frænde og gode ven . Han underrettede 
mig om , at inkvisitionen havde et godt øje 
til mig og tænkte på at beskylde mig for trolddom . 
Han rådede mig til snarest at forlade 
genua .  “ 

Livio tænkte sig lidt om . Så sprang han af 
hesten og greb den gamle vismands hænder . 
„ Farbroder , “ sagde han . „ I var mig engang 
en mild formynder , og nu for nylig forlod i eders 
kære bøger og glas for at sige god for mig i 
vereelli med mine andre frænder . I dag kan jeg 
gøre noget for eder . Om en time drager jeg fra 
genua på min galej — vil i med mig ? Jeg sejler 
langt og ved ikke selv hvorhen og kommer måske 
aldrig tilbage . “ 
Han rakte hånden ud mod den gamle , som 
uden tøven slog til . 
„ Mig er det lige meget , hvor jeg kommer hen , “ 
Sagde han . 
Men i det samme pegede han hen ad vejen , 
hvor Livios følge holdt . 
„ Hvad er det , du har der ? “ spurgte han . „ En 
karm ? “ 
Der holdt ganske rigtig en vogn mellem rytterne , 
og Livio lo muntert , da han svarede : 
„ Ja , vel er det en karm , farbroder . Der 
sidder en dame i den , men vil du age med , så 
for mig gerne . “ 
Credenza lo og de af hans mænd , der kunne 
høre samtalen . For inde i vognen sad Zutra , dei1 
var meget bange for sit liv og aldrig turde vise 
sit ansigt i genua efter den medfart , han sidst 

havde fået . Han var iført kvindeklæder og tæt 
tilsløret og blev behandlet med påtagen ærbødighed 
af mændene , der havde fået besked om , 
at han skulle agere en fornem , gammel dame . 
Andreola stod et øjeblik og stirrede på vognen 
med fremstrakt pegefinger . Så løb han så 
stærkt , hans gamle ben kunne bære ham , op ad 
trappen i tårnet og korn lidt efter tilbage med 
et par uhyre fohanter i favnen . Med dem styrede 
han lige løs på karmen og lagde dem ind 
til den forskrækkede Zutra , der trykkede sig op 
i sit hjørne og måtte gøre vold på sig selv for 
ikke at forråde sig ved et skrig . Derefter løb 
den gamle atter til tårnet og kom tilbage med 
flere bøger og instrumenter , og nu begyndte tjeneren 
at hjælpe ham med at bære sagerne ned . 
Under hele rytterskarens ustandselige munterhed 
red Livio hen for at trøste Zutra . 
„ Vær ikke bange , Zutra .' “ sagde han . „ Du 
kan jo gemme dig bag de rare ting , så ingen 
djævel kan opdage dig . — men nu ikke mere farbroder , “ 
Sagde han , da Andreola kom med en stor 
himmelkugle . „ Nu må vi af sted . “ 
Knurrende steg den gamle til hest , og så gik 
toget mod genuas port . 
De folk , der var på gaden , stimlede sammen , 

og de , der var inde i deres huse , løb til vinduerne , 
da de hørte hovslagene af de mange heste . Der 
blev glæde og forundring , da de genså Livio , og 
mange var de hilsener og spørgsmål , der regnede 
ned over ham fra balkonerne . Den skønne 
Theresa , hvem han var bleven utro , og som savnede 
ham hårdt , løsnede silketørklædet fra sin 
Hals og kastede det ned til ham . 
„ Velkommen tilbage , troløse ! “ sagde hun . 
Livio blottede sit hoved og hilste ærbødig op 
til hende . Han greb tørklædet i sin hånd og 
rakte det til Credenza . 
„ Skønne Theresa , “ sagde han . „ Ød ikke eders 
gaver på en , der aldrig var værdig eders gunst ! 
Denne unge ridder her , som er en ven , jeg vandt 
i vereelli , vil bedre end jeg kunne gengælde eders 
kærlighed . “ 
Theresa lod sine fyrige øjne stråle på Credenza , 
så hun blev ganske rød af undseelse . 
„ Kom i aften i haven , Livio , og tag eders 
ven med ! “ 
„ I aften ikke , skønne Theresa , men hvem ved , 
måske i morgen . “ 
Så red han videre med en dyb hilsen , men 
Credenza spurgte ham alvorlig , hvorfor han ville 
have hende , når så skøn en dame elskede ham . 
„ Ak , “ sagde Livio , '„ jeg skal fortælle dig det . 

mit hjerte , når vi sidder engang i det lykkelige 
land , vi drager til , og du har fået roser på 
dine kinder og et barn ved dit bryst . “ 
Så nåde de havnen , hvor galejerne lå 
med sejl oppe , takket være Francesco , som allerede 
var kommen om morgenen med bud og brev 
fra Livio . Den unge adelsmand afskedigede sine 
mænd med rige gaver og stod på bryggen og 
så til , mens Credenza og Zutra og Andreola blev 
bragte om bord . Han røbede ingen hast , men talte 
rolig med frænder og venner , der var komne 
til stede ved havnen . 
„ Hvor drager du hen , Livio ? “ spurgte en af 
dem . 
„ Ud over havet , “ svarede Livio . 
„ Mon ikke du bliver som din fader ? “ sagde 
en anden . „ Han drog over havet gang efter 
gang , ingen vidste hvorhen , og til sidst blev han 
borte for os . “ 
„ Måske kommer jeg tilbage med ham , “ svarede 
Livio . 
Så hev de ankerne ind , og skibene gled 
langsomt ud af havnen . Solen gik ned , og sejlene 
var gyldne i deres skær . På dækket i det forreste 
skib sad Zutra på hug med sin dyrebare 
pose mellem knæene . Den gamle Andreola sad 
på sine fohanter og rejste sig engang imellem 

for at se efter , om han intet havde glemt . Credenza 
lå på en løjbænk ; ved hendes fødder 
sad Livio med hendes hånd i sin og store , glade 
øjne . 
„ Nu drager vi til makra , “ sagde han . „ Landet , 
hvor menneskene lever lykkeligt , enhver efter 
sin tro . “ 
„ Mon vi finder det ? “ spurgte Credenza . 
Livio lagde sin kind mod hendes hånd og 
så ud i aftenrøden . 
„ Jeg ved det ikke , “ sagde han så . „ Men 
det véd jeg , at dér , hvor vi var — der var det 
ikke . De stakkels apostelbrødre ville intet andet 
end føre kirken tilbage til frelserens dage . Ikke 
et ord , ikke en tøddel ville de rokke i hans 
lære . Og paven og hans folk prædikede korstog 
mod dem , og korsfarerne og apostelbrødrene blev 
værre end ville dyr . Nu er det endt og forbi . 
Menneskene lever videre , som de gjorde før — i 
spot og synd og ruelse og faste . Der vil komme 
nye mænd , som tænker det samme som Dulcino , 
og de vil pines og dø som han . “ 
„ Ja , “ sagde Credenza . 
„ Se på dig selv , “ sagde Livio lidt efter . „ Og 
se på mig . Og på Zutra , den ærlige , bange 
jøde . Og på min gamle farbroder , der sad i sit 

tårn og ville ingen moders sjæl noget ondt . Vi 
førte ikke det samme liv , havde ikke samme gud 
og ikke samme skæbne . Nu bæres vi alle af det 
samme håb : at finde landet , hvor enhver kan 
leve efter sin tro . “ 



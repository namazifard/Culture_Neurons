Ved de lette dragoner i Itzehoe . 
Garnisonsbilleder . 
Det er en bunke næsten hundredeårs gamle billeder , som her lægges på bordet . Portrætter og figurer imellem hverandre , mange løseligt henkastede , andre omhyggeligt udførte , men alle fra hine , vore oldeforældres eller bedsteforældres dage , der vare så fulde af lys naivitet og af en snart dyb og fin , snart grædende og svulstig sentimentalitet . De er fra hine patriarkalske tider , da sønnerne var af fædrenes mening , og døtrene bøjede deres hjerter under deres magtbud , da autoriteten herskede uantastet og respekten nejede ærbødigt for den overlegenhed , som fødslen gav ; ‘ fra hine  » Frederik den sjettes dage «  , da vi levede i fred midt i 

krigen , og vort hele land var som én familie med en tyveårig fyrste som fader . De kalde mindet frem om dage , da man til rejser i landet udrustede sig med proviant for uger , da landet syntes stort , fordi det tog nætter og dage at komme fra sted til sted , da Dili gencerne slæbte sig hen ad vejene , og man flokkede sig ved færgerne ; om tider , da blodet flød jævnt og skikkeligt i årerne og ikke bragtes i brand ved de dumpe lyd af fjerne store begivenheder , som tabte deres tændende kraft ved at bruge mange døgn om at brede sig ud til alle afkroge . Det var tiden for  » det almene vel «  for  » det borgerlige samfund «  , det var reformernes og uniformernes tid , men hine vare små og milde og disse vare snævre og spraglede , og det vrimlede af dem overalt . Alle gamle billeder fra hine tider må vrimle af dem . 
I . 
Generalen var allerede en mand på hen ved 60 år , men endnu i besiddelse af hele sin livskraft og sin store , legemlige styrke . Han var bleven svær med alderen , men det 

bemærkedes ikke så meget på grund af hans ualmindelige højde og ranke holdning , der i sin tid gjorde ham til en pryd for livgarden til hest . Også ansigtet var blevet svært og dobbelthagen tung og rund , men de kraftige træk og den varme , stærke farve gjorde det sundt og friskt . De  .fine årer på kinderne vare noget blodsprængte , ligesom det hvide i øjet , men det var kun følgen af hans stærke legemlige anstrengelser og færden til hest i Marken og på exer-cerpladsen , — ja og vel også for en del tegn på hans stærke nydelse af mad og drikke . Undertiden følte han dog alderen melde sig med kongestionen til hovedet , en smule gigt o . lign . ; men hans kraftige sind og gode humør ville ikke vide noget af slige skrøbeligheder . Engang imellem lod han dog regimentsfeltskæren hente og fik lidt blod tappet af sig . Der var stor stilhed og næsten højtidelighed i generalens hus , når Herren blev åreladt . 
1 et og alt var han endnu en smuk mand . Det lillebitte , afskårne overskæg under næsen var endnu mørkt , og pisken i 

nakken var hans eget hår . Den var måske bleven mindre med alderen , men den var dog endnu uden et eneste gråt hår . 
Meget havde han levet og oplevet , faret og færdedes , men endnu var han ikke træt . Voldsom i sit væsen , mægtig i sin optræden , lidenskabelig i sine følelser og nydelser var han skabt til  .soldat , men han var vanskelig at omgås . I sin vrede var han ustyrlig som et utæmmet dyr , men når stormen var forbi , skinnede , hans gode hjerte som en varmende sol over de rolige vande . 
Han var født i København i en gammel dansk adelig slægt . Faderen var død som ritmester i livgarden og havde efterladt et lille gods eller en større gård i sydsjælland . Sin ungdoms opdragelse havde han fået i København , var så , efter at han var bleven kornet i garden , rejst til udlandet og havde med Iver studeret nogen tid i Gøttingen og og Leipzig . Da han var et par og tyve år gammel , fik han h . M . Kong Frederik den femtes tilladelse til at gå i fremmed krigstjeneste og deltog i syvårskrigens sidste felttog , men efter freden vendte han atter 

hjem og fik ansættelse i livgarden til hest . Efter kongens død kom han meget til hoffet , og ung , fyrig og levelysten som han var , kom han i nogle år til at deltage i den unge kong Christian den syvendes ville udskejelser . Han hørte dog ikke til dennes forførere . Sprudlende af munterhed og livslyst søgte han livets glæder , hvor han fandt dem , og hans stærke legeme følte trang til at røre sig , til at sprænge de bånd , som den lille hovedstad snærede ham ind i , netop efter at han var kommen hjem fra den store verden og de store begivenheder . Man fortalte også , at han mere end én gang havde reddet sin ophøjede svirebroder ud af ubehagelige forlegenheder ved sit mod og sin snarrådighed . Men det blev også sagt , at han gjorde for megen lykke hos en dame , der stod i høj gunst hos en mægtig herre ved hoffet , thi den statelige garderofficer blev udenfor tur udnævnt til Major ved de jyske dragoner og rnåtte forlade København . Han opholdt sig derefter i mange år i sin garnison i Jylland , hvor han helligede sig sin tjeneste og ved siden heraf førte et lystigt garnisonsliv , som kostede 

ham store penge og fik hans formue til at svinde . Et par rejser til udlandet , hvor han muntert lod guldet rulle , et par halvgale spillepartier med gamle krigskammerater i en garnisonsby i Preussen , hans voldsomme og ubændige faren afsted fra . By til by , og fra land til land satte kronen på hans ruin . På den sidste rejse sendte han ordre hjem til at sælge fædrenegården , og han vendte tilbage med tomme lommer , men lige stor og • stærk , lige voldsom i sin færd og med samme uforgængelige munterhed og usvækkede livslyst . 
På rejsen gennem Holsten forlovede han sig i Kiel med komtesse Hildegard von eimcke-asseburg , der nylig havde arvet Stellau , et lille gods imellem Itzehoe og Lubeck . Komtessen var dengang ikke ganske ung , 34 år , og konventualinde i Itzehoe’s adelige frøkenkloster . Hun havde levet et ensomt liv hos de alderstegne forældre og på besøg hos de ligeså gamle adelsstolte klosterdamer . Unge mennesker havde hun kun sjælden været sammen med , og selv havde hun altid været den yngste af sine 

omgivelser , som hun ved alle lejligheder havde måttet underordne sig . Hun beskæftigede sig kun med at brodere gaver til de gamle damers fødselsdage og læse romaner . Hendes væsen blev tvært og gnavent . Hun var aldrig selv den første i sin omgang , men med sin medfødte ærbødighed for adel og fornemhed håbede hun stadig at opnå et fornemt ægteskab . Men årene gik , og hun blev en halvgammel frøken , høj , stiv og styg og meget fåmælende . 
Så døde forældrene omtrent samtidig , og da hun kort efter traf den danske adelige officer i Holsten , blev hun forbavset og blændet af den opmærksomhed , som den muntre herre viste hende . Hun så’ en befrielse deri , og da han anholdt om hendes hånd , skænkede hun ham den — og sit gods . Men hendes håb blev skuffet . Med sin sædvanlige letsindighed og uden at tage sit hjerte med i beråd havde han knyttet sig til den frastødende dame , som han efter brylluppet førte til en lille jysk provinsby , hvor hun fandt selskabet  tarveligt og simpelt . Hun 

var forsumpet i sine fornemsyge ideer , og da efter hendes mening hverken de nye omgivelser eller hendes mand tog tilbørligt hensyn til hendes fødsel og ekstraktion , trak hun sig fornærmet tilbage . Efter hendes datters fødsel , blev hun meget svagelig , hun fik tykke ben og blev desuden temmelig døv . Dette gjorde hende endnu mere bitter og uomgængelig . Hendes stive og tvære væsen dannede en stærk modsætning til generalens åbne og gemytlige fremtræden , som hun fandt rå og simpel , og der udviklede sig efterhånden en ligegyldighed imellem dem , der kun på grund af deres respekt for deres stilling i samfundet ikke gav sig i luft i skænderi og bitre udtryk . Generalen tog mindre og mindre hensyn til hende , men overholdt dog som oftest , når hidsigheden ikke løb af med ham , en fin og urban tone lige overfor  » hendes nåde «  . 
Én gang bøjede han sig dog i et vigtigt spørgsmål for hendes ønsker og gav efter . Opdragen som hun var i Holsten og indlevet i tyske forhold , nærede hun en vis , om ikke foragt , så dog medlidenhed med alt dansk , 

og for generalen , der som gammel dansk adelsmand satte pris på sin flerkomst og var stærkt greben af den nationale rejsning i slutningen af årh undredet , som han også oppositionelt havde sluttet sig til ved sin forsættelse fra København , var det en stor opofrelse , da han bøjede sig for hendes meget indtrængende påvirkning og ønsker om , at han skulle søge chefsposten for et regiment i Holsten . At leve i dette land var hendes eneste fordring , og i det hele taget det eneste som hun nogensinde viste , at hun interesserede sig for . Generalen indgav sin ansøgning — udsigten til bedre pekuniære forhold i godsets nærhed bidrog vel også noget til hans eftergivenhed — og kort efter blev han udnævnt til generalmajor og chef for livregimentet lette dragoner i Itzehoe . Hendes nåde havde opnået sit ønske , hun kom til at bo ved sine kære klosterdamer og næppe tre mil fra sit fødested , godset Stellau . 
For generalen var det som sagt en opofrelse at flytte til den lille tysktalende by , men han søgte erstatning ved overalt , med hele sin myndighed , og idet han støttede sig til 

det nu over tyve år gamle kgl . Reskript , at indføre og fremhæve det danske sprog i sine kommandoforhold . Dette gav anledning til mange smårivninger ikke alene i hans forhold til de undergivne , men også til hans gemalinde , der søgte at protestere , det brød han sig imidlertid lige så lidt om , som at man i byen spottende kaldte ham  » der dænische general «  . 
Datteren Marie-louise var dengang ni år gammel . Hun var et stort og kraftigt pigebarn , hvis svære , sorte hår faldt i tykke strømme ned over den hvide Hals og den brede , udslagne krave . Tidlig var hun blevet overladt til sig selv ; thi hendes moder interesserede sig lige så lidet for børn , som for noget som helst andet i verden , og hidtil havde hun kun set lidt til faderen , der ofte var i udlandet eller i hovedstaden , og som også i garnisonen levede meget udenfor hjemmet . Nu , da familien pludselig blev rykket ud af sine forhold , bragte de nye omstændigheder også store forandringer for den unge pige . — 
størfloden kommer drivende langt inde 

fra Holsten igennem frugtbare , ensformige egne , indtil den nærmer sig Itzehoe . Her bliver den stærkt påvirket af Ebbe og flod , idet dens vande snart dæmmes højere og højere op og gør den bred og mægtig , indtil den ligger stille og sunder sig med rolige vande ; men så kommer Ebben ,  .strømmen begynder , og støren skynder sig afsted for atter at udtømme sin overflødighed i Elbens munding . Denne daglige omskiftelse , der lader-landskabet idelig skifte karakter , påvirker alle forhold i byerne deromkring , og ikke mindst i Itzehoe . En del af denne , neustadt , ligger på en ø i floden , som favner den med sine arme , medens altstadt ligger på den nordre bred og er forbundet med den ved et par broer . 
På denne ø , lå generalens gård , en stor hvid bygning med tre længer og røde Tage . Den ene længe var kaserne og stald for en del af de to eskadroner . De to andre blev brugt til bolig og på den fjerde side strakte den store have sig lige ned til det høje dige , der som en vold omgav det meste af neustadt til beskyttelse imod oversvøm 

melserne , der ihvorvel sjældne dog altid stod truende for bevidstheden . Da familien bosatte sig i Itzehoe , trak hendes nåde sig tilbage til sine værelser i øverste etage , hvor hun tilbragte tiden med kunstfærdige hånd-arbejder , indhyllet i en dunst af stærke parfumer , og kun forlod huset for at aflægge besøg i altstadt hos konventualin deine og undertiden hos abbedissen selv , hendes højfyrstelige Durchlaucht , prinsesse Julie af Hessen . Marie-louise var overladt til husholdersken , madam kinckel , og til francaisen : den store Mamsel . Mademoiselle Rosette sacy var en lille beskeden og blid person , der meget mager og meget pyntelig altid færdedes ganske stille og frygtsom t omkring i huset . Hun var datter af en for længst afdød lærer i Paris og havde tilbragt sit liv med at informere . Hun kaldtes den  » store Mamsel «  , fordi der kort efter hendes ankomst til familien kom en lille pige i huset , der blev kaldt  » Mamsellen «  i modsætning til Marie-louise , som af fremmede og tyende blev kaldt  » das fraulein «  .  » Die klejne Mamsell «  var lidt ældre end denne og hed Christine Thorsen . Hun var datter af en af 

generalens gamle kammerater , der på grund af forskellige forhold var standset i sit avancement , og som gift under sin stand havde levet i København i en lille embedsstilling . Næppe fik generalen at vide , at hans stakkels , gamle ven , der i flere år havde været enkemand , var død og havde efterladt sig en lille datter , før han skrev efter pigebarnet , og således kom den lille Mamsel fra små og snævre forhold over til generalens store hus ' for at blive opdraget med Marie-louise og være hendes legekammerat . 
I . 
I den gamle gårds nederste stokværk var der kontor og domestikværelser . Ovenpå , til venstre af den store gang , lå den gule stue , det egentlige dagligværelse , der havde store fløjvinduer ud til en lille balkon , hvorfra der var en prægtig udsigt over floden og landet . I en dyb nische på langvæggen lige overfor altanen , stod en mægtig divan eller sofa med skabe for begge ender og indlagt arbejde af gult citron 

træ , der forestillede hyrder og hyrdinder med får , foran den stod et langt  :bord med klapper , ligeledes indlagt , og stole med tremme-rygge og tynde , glatte arme . Ved kakkelovnen stod endnu en lille sofa betrukket med sort atlask og så blød , at man sank ned i den som i en mose , og i den baltrede pigebørnene sig om aftenen , når der var tændt lys , og generalinden sad stiv i den store divan , Mamsel sacy på en stol og generalen  selv i den hårde , rummelige lænestol . På væggen hang en del engelske kolorerede kobberstik af cook’s opdagelsesrejse i Amerika , hvis tarvelige sømænd og pragtfulde indianere med røde fjerkroner børnene kendte lige så nøje som de levende mennesker omkring dem . 
Fra denne stue førte døren ind i et mindre , smalt værelse med mørkegrønne malede tapeter , der vare omgivne af brede , forgyldte lister . Det brugtes kun , når der var fremmede , og dér spillede kon-ventualinderne undertiden Boston eller gnav i ærbar stilhed . — så kom spisestuen , en stor , brun , lidt mørk sal , med et højt messing 

gitter omkring den vældige lerkakkelovn . Foruden det store engelske spisebord , som kunne gøres så langt som hele salen , fandtes der kun et anretterbord og mange tunge , klodsede stole , der stod omkring bordet og i vindusfordybningeme . Porcellæn og dækketøj lå i de store skabe i murene , og i et af disse fandtes også de fine syltetøjer og andre gode ting , som pigebørnene vidste god besked om og plagede madam kinckel om at traktere dem med . På den ene endevæg hang et par store malerier af Christian den sjette og Sophie Magdalene . Den fromme konge var afbildet i fuld harnisk og i store rytterstøvler , støttende sig stoltelig til et alter , hvorpå der lå en hjælm med en umådelig fjerbusk , men dronningen havde et langt , langt ansigt og et langt , langt kjoleliv , der endte i en sylfin spids helt nede ved den forgyldte ramme . For vinduerne hang der kun en kappe af læder med fryndser . 
Fra den anden endevæg førte to brede fløjdøre ind til et mægtig langt rum i husets gavlende med udsigt ud over den store have . Der var ingen møbler i denne 

lyse , perlefarvede sal , kun i vinduerne stod brede , lave lænestole med buede arme og ben og med gult atlask , der til daglig var skjult af snehvide betræk med en smal , rød kant . Generalen var stolt af gulvet , der var lagt af pommerske bjælker , sjældne ved deres bredde og længde , og som nåde hele salen igennem , men dennes eneste pragt var egentlig kun to store slebne glas-lysekroner . Ja , på væggene hang rigtignok også en række gamle portrætmalerier i ovale rammer , generalindens Ahner , vel en otte til ti stykker på hver side af den svære jernkakkelovn , som var kommen nede fra et jernværk i wurtemberg , men de havde , alle det samme kedelige udtryk som deres ætling . 
Det var denne sal , som generalen brugte til sine elskede våbenøvelser . Pillerne imellem vinduerne hang også fulde af våben : svære og lette huggerter , fleuretter i stor mængde , foruden dem , der stod henne i krogen ved døren , lange rappirer , som vare spidse og skarpe , tynde kårder med klinger som uhr-fjedre , og svære rytterpaladsker , af hvilke én , der var så stor , at en mand med almindelige 

kræfter næppe kunne svinge den , stod tæt indenfor døren . Den brugte generalen hver morgen til espadonering og de fire krydshug , inden han tog sin lektion . På en reol lå og hang der masker , handsker og plastrons i broget forvirring . * 
men den lille udsøgte samling af virkelige våben , som generalen med store omkostninger i årenes løb havde samlet , og som vare beundringsværdige ved fin damas-cering og indlagte prydelser af ædle metaller eller sjældne ved ælde og kuriøse former , hang ovre i hans eget værelse . Dér hang det lange tohåndssværd , som havde tilhørt Josias Rantzau , Palle rosenkrantz’s lange , klodsede pistoler med det store kaliber og andre mærkelige og skønne  .sager ; men hans øjesten var en lang , fin isgrå rappir med gjennemprikket parerplade , som havde tilhørt signor Salvatore fabris , Christian den fjerdes fægtemester . 
Generalens værelse var helt ovre på den anden side af den store gang og var egentlig det hyggeligste rum i hele huset med det store fyrretræs skrivebord ude på 

gulvet , henne ved vinduet . Der var mange hyggelige kroge i dette værelse ; i nogle stod højryggede , udpolstrede stole , og i én dikkede et gammelt stueuhr i mahogni kasse og med metalskive , som viste dato . I en anden helt henne ved kakkelovnen stod et tobaksbord med et platinsvamps fyrtøj , en skål med fidibusser , som Mamsel sacy lagte sirlig sammen , og et stativ med piber , både lange kridtpiber , som blev fabrikerede i selve Itzehoe , og sølvbeslagne merskumspiber , som han dog selv sjælden brugte , men som blev budt om til herrerne efter middagsbordet og ved kortspillet . 
Kakkelovnen , der ragede helt op til loftet , var et gammelt skrammel i flere åbne etager ; i den nederste blev der ved juletid lagt løgæbler , som langsomt blev gennemstegte , og som generalen nød for sin sundheds skyld —  » det giver løs mave «  , sagde han ,  » og en behagelig beneficium , «  - og i den øverste blev hans store , hvide kaffekop sat ind hver middag . Ovenpå den lille reol , der ikke indeholdt mange bøger , lå generalens fløjte i futteral , og over den hang et stort billede af Frederik 

den anden af Preussen og to små billeder : et kobberstik af Julius Cæsar og en silhouet af den berømte skuespiller Schrøder i Hamborg , som havde været generalens gode ven , og med hvem han havde tilbragt mangen en lystig aften i den rige handelsstad . 
Hver morgen gik Mamsel sacy op til generalinden med pigebørnene for at byde godmorgen . Hendes nåde sad så , vinter og sommer , tæt ved kakkelovnen i en højrygget stol , fuldtpåklædt og snørt allerede fra morgenen af ; og hun snørte sig stærkt , så stærkt , at børnene lidt kunne høre det rumle i hende , når hun trak vejret .  » Guten morgen , sacy , «  sagde hun til francaisen og bøjede hovedet .  » Guten morgen , mein kind , «  sagde hun derpå til sin datter og Kyssede hende på panden og  » Guten morgen , «  sagde hun endelig til Christine og gav hende sin store duftende hånd til Kys , thi i modsætning til generalen talte hun aldrig dansk og kunne det vel næppe engang . Hun glattede sig med spidsen af sine lange , hvide fingre ned ad kinderne og hen over den rynkede mund , og så tav 

hun . Mamsellen sagde derpå et par ord om planen for dagen , og om hvad børnene skulle lære . Så rakte generalinden hånden ud efter en af sine flakoner , som stod på bordet ved siden af hendes mælkekopper og tvebakker , og idet hun vædede sit lommetørklæde og fugtede sin pande , så’ hun efter børnene , når de gik med deres lærerinde . — 
haven var Marie-louises og Christines tumleplads . Nedad trapperne , gennem den store forstue og den brolagte gård fløj de ud i haven , så hurtig deres raske ben med de lange mammelukker , som næsten nåde til anklerne , kunne bære dem . Og så gik legen vildt omkring i den store lindealle omad nøddehækken og hen over græsset under frugttræerne til køkkenhaven . Der var tryghed og stilhed bag de høje plankeværker , som i selve Edens lunde , thi generalens have var hellig . 
Og når de dog ofte måtte ty til hjælp i en leg , i et uheld eller sligt , så fløj blot én af dem op til gården for at få fat i Jørgen Hagedorn , og de blev ved at råbe på ham , til den store halwoxne knægt fik 

lov af vagtmesteren til at hjælpe das fræulein . Så blev der først rigtig morskab i haven . Han gravede for dem , lavede huler til dem under hækken , stagede efter åkander og hiv fra træbroen ude i den store dam og kom lidt efter lidt ind i alle deres små hemmeligheder . Om efteråret måtte han op i træerne efter frugt og das fræulein stod så nedenfor og kommanderede ham ud på de yderste grene efter de kirsebær , som hun kunne se , dér hvor hun stod , men som han ikke kunne opdage deroppe . ’ så blev hun vred og råbte op til ham med blussende ansigt . Hun lignede da generalen i den grad , at Jørgen , halvt imponeret af denne lighed , krøb længere ud på grenene og udførte heltegerninger i træerne og store bedrifter oppe i aprikosespalieret , fulgt af Marie-louises sorte , beundrende øjne og Christines ængstelige blik . 
Undertiden løb de ned til diget og kravlede opad skråningen . Dér mylrede det med blå klokkeblomster og hvide margueriter imellem vantrevne ville stikkelsbærbuske med småbitte , gule bær , der aldrig blev rigtig 

modne , men dog , underlig nok , smagte dem bedre end havens bedste frugter . 
Når de så stod helt oppe på diget , varme og forpustede , fløj deres blik vidt omkring over det store landskab , som bredte sig for deres fødder . Hvor lidt de end havde set det , blev de dog hver gang ligesom forundrede over , at den store , vide verden så pludselig rulledes op for dem . Thi neustadt lå som nede i en rede bag de høje diger . Så satte de sig da i græsset deroppe , og så’ ned ad støren , der mellem Ebbe og flod lå magelig og sov som en uhyre slange . De fulgte med øjet dens bugtede løb imod vest , langt , langt ind i Ditmarskens flade egne , de kunne se kirketårnene i heiligensteden , krummendieck og i klart vejr også Wilsters slanke kirkespir , men mod nord lå der skov , som lukkede udsigten . Over floden , der vel ikke var mere end en halvhundrede alen bred , kunne de se lige ned til krempe og gluckstadt . Men så langt fløj dog sjælden deres blik . De så’ mest på de små skibe , som halede sig op ad floden og på prammene , der ladede med træ og sæd sagte gled ned ad den , og 

derfra videre helt ned til Hamborg , eller endog til Holland . 
Der var dejligt deroppe om sommeren , når vejret en sjælden gang var klart og lyst , thi det er ikke hyppigt , at vejret nogle dage i følge er godt i disse egne . Den evige vestenvind bringer Nordsøens tåger og fugtighed ind over landet , snart vælter den tykke gule havguse , som ækel gift og edder ind over de flade marker , snart stormer det , og havet dundrer da hult , vildt og drønende i det fjærne . 
Når de unge piger ikke fik lov til at færdes ude , var den store forstue deres tumleplads . Den var belagt med grå , hollandske fliser og havde kun et eneste rundbuet vindue , så at den var temmelig mørk , især oppe under loftet , hvor der fandtes en del hjortegevirer . På den ene væg fandtes en lang række simple knager , som især om vinteren var overfyldte med kavajer og pelse , og når der var selskab bugnede under vægten af ryttersurtouter , kasker og sabler . På et par blokke hang generalens stadssadler , og da pigebørnene blev ældre , også 

deres damesadler . Tilvenstre ved den brede trappe , der gik op til beboelseslejligheden , stod estandarterne og paukerne i deres futteraler . På denne trappe og i denne forsat gik legen lystig på alle måder . På den anden side lå kontoret , og ved siden af dette havde Hagedorn sit lille værelse , så det var nemt for pigebørnene at få fat i ham . Men blev spektaklet alt for voldsomt , åbnede den tykke adjutant von schæffer kontordøren og snerrede . som en arrig hund . 
» Vil i tale med mig ? «  spurgte såMarie-louise , idet hun satte armene i siden og vendte sit smukke ansigt kækt om imod ham . Men hr . von schæffer lukkede straks døren , medmindre han opdagede Jørgen .  » Hagedorn , «  vrissede han så ,  » kommen si mal hier ! «  og denne måtte da , til sin og de unge pigers sorg , forlade legen . Denne bestod som oftest i , at Marie-louise forestillede gamle vagtmester voscherow , og de to andre , util-redne heste , som hun dresserede og lod gå i longe . Det var en temmelig larmende dressur . 
Om vinteren var det atter Jørgen , som 

måtte trække dem i slæde , prøve isen på dammen og vælte sne sammen til snemænd . Han var dengang deres faktotum , deres ét og alt . 
Iii . 
Jørgen Hagedorn var nogle år ældre end pigebørnene . Han var en høj , slank knøs , der tegnede til næsten at blive for høj til at være dragon . Han var født et steds oppe i Jylland og var søn af en vagtmester i det regiment , hvorved generalen tidligere havde stået , og hvor han havde været så elsket , at et par af hans underofficerer havde fulgt ham til det nye regiment . Der knyttede sig dog en lille historie til , at han særlig beholdt Jørgen Hagedorn hos sig . 
Generalen havde , trods sit heftige sind , en måde at omgås sine undergivne på , der til sidst vandt , ham alles hjerter . Hans lune og lystighed gjorde eksercitsen og tjenesten livligere under ham end under de andre officerer , skønt han var langt mere hård og streng . Når han lod ridepisken danse 

hen over folkenes rygstykker , lagde han ikke fingrene imellem , men slog til med al den styrke , som boede i hans Armes mægtige muskler , og ved hvert slag lød der en spas , et lystigt ord og en lunefuld skæmt , som kun synderen ikke var oplagt til at more sig over . Til gengæld idømte han næsten aldrig folkene straffe . Man fortalte , at aldrig havde nogen mand ved hans eskadron eller regiment løbet spidsrod . Folkene kendte hans stærke arm , og de gruede for den , men de stolede på ham , og foretrak den langt for lovens arm , der rakte længere og ofte ramte for hele livet . 
Hans eskadron i København havde været bekendt som den smukkeste og bedst indøvede i hele garnisonen . Det var på de tider , da han levede de'r og førte det ustyrlige tav , som kun hans kæmpelegeme kunne udholde , at holmens tømmerfolk gjorde oprør for daglønnens skyld og samlede sig ved holmens bro , da herskaberne kørte til tteatret . Disse måtte køre tilbage til slottet , da de ikke kunne komme frem for mennesker , og da det ikke lykkedes politiet efter gen 

tagne forsøg , at splitte pøbelen , befalede kongen , der ikke ville lade anvende skarpe patroner , at en eskadron af hestgarden skulle rykke ud og forlangte udtrykkelig den eskadron , som generalen dengang kommanderede . Denne blev hentet fra et gilde , som han og hans omgangsven , den russiske gesandt , holdt sammen med nogle af tteatrets dansepersonale , og fik også gjort ende på tumulten , men skamslog selv fra hesten et par tømmersvende . Der blev lavet en vise derom , som kællingerne solgte på gaden . Dette bidrog også til , at han blev forsat til det jyske regiment i den lille købstad . Han rejste , men harmen og krænkelsen brændte i ham . Han skummede som et såret vildsvin og var ikke god at komme nær . 
Så hændte det en dag , at en dragon opirrede ham på skolen , og i sin mørke sindsstemning sprang han løs på ham med dragen pallask og ville hugge ham ned . Det var Jørgen Hagedorns fader , som da kastede sig imellem , holdt den stærke mand fast og reddede ham fra at gøre en ulykke . Generalen glemte aldrig vagtmesteren denne 

tjeneste , og da han drog til Itzehoe , fik han sønnen med sig og lovede at tage sig af ham . 
Jørgen så’ op til generalen som til en gud , og i mange henseender passede de mærkelig godt til hinanden . Han voksede op og udviklede sig i legemlig henseende på en måde , der gav forventning om , at han ville nå sin helt i højde og styrke , men i det indre var forskellen større . Medens generalen som et stormvejr var i stadig bevægelse , og hans sindsstemninger sprang om fra det ubændigste uvejr til det blideste stille , var den unge jyde rolig i sit væsen . Han forstod at tvinge sine følelser , sin vrede og sin sorg , såvel som sin munterhed , så at de kun sjælden kom frem til overfladen . Da han blev voksen gjorde hans stærke natur ham særlig skikket til at være generalens følgesvend , og denne kunne ikke undvære ham omkring sig . Han ansatte ham ved den eskadron , som havde kaserne i stabskvarteret , lod ham gennemgå underofficersskolen og gjorde ham i en meget ung alder til korporal . 
Tiden gik og børnene voksede til . Hendes 

nåde tilbragte stadig sit liv i sine gemakker , og familien så’ hende i almindelighed først ved middagsbordet . Ved dette udfoldede madam kinckel al sin kunst for at tilfredsstille generalens kraftige smag . Dér sad den gamle herre , altid i uniform , øverst ved bordet og gjorde honnørs med en soldatermæssig tro-hjertethed , som aflokkede Mamsel sacy den dybeste beundring ; thi han havde , når han ville , trods sit støjende væsen netop den air de seigneur , der udspringer af en sikker følelse af overlegenhed . Han førte samtalen , og anekdoter , lystige indfald og ordspil strømmede ud fra ham , medens generalinden sad stiv og udeltagende lige overfor ham . 
I hine tider var det ikke skik og brug , at børn måtte tale ved bordet eller i deres forældres nærværelse , uden at de blev spurgte , men generalen ville netop se glade mennesker omkring sig . Middagstiden var hans hviletid , og det morede ham at få børnene til at le og snakke . Hans datter havde frispas i alt , og hun benyttede sig i fuldt mål deraf . Når hendes moder engang imellem gjorde indvendinger mod den voksne 

datters friske tale og dristige kritik , der fremkaldte faderens stormende latter , rakte han sig over imod generalinden og råbte med en rungende stemme , idet han overdrev hendes døvhed , at ved hans bord var der frihed , og al anstændig tale fredlyst . Så tav hendes nåde , og Herren vedblev at rette an . Han både øste op og skar for . Han kommanderede tjeneren højrøstet , og det var vanskeligt at gøre ham tilpas , men samtidig med at han selv spiste stærkt , passede han på , at alle , selv pigebørnene , blev forsynede . Mamsel sacy så’ med begejstring på den store mand ved bordenden , og hendes følelser-steg til toppunktet , når der blev serveret fugle , og han tog hele den stegte fugl , ja selv gæs og svaner , på den store gaffel , og skar dem for i luften . 
Tre gange om året , på kongens og kronprinsens fødselsdage og mønstringsdagen , gav generalen en stor diner for sine officerer . Det var de største selskabeligheder , de unge piger tog del i ; thi de mange gange generalen havde et par ældre pensionerede officerer hos sig , vare de ikke til bords , og de aftener 

generalinden så’ nogle ældre fruer og klosterdamer hos sig , var dem ingen fornøjelse . Kun et par gange havde de været på bal i kon-kordiaforeningen , men derimod hyppigere i besøg på godser i omegnen . På grund af generalindens svagelighed levede de dog temmelig stille og ensformigt . 
Generalen havde altid travlt med sit regiment , som han omfattede med stor interesse . Mindst én gang om måneden var han i piøen og Kiel , thi i hver af disse byer lå en eskadron af regimentet . Undertiden red han , især i tidligere tider , på én dag de otte mil til Kiel fra morgen til aften , kun ledsaget af sin adjutant og en dragon med håndheste , ja og så naturligvis Hagedorn , som altid var med , medens regimentskvartermesteren kørte i generalens egen vogn . 
Uden hensyn til sine indtægter tog han sig meget af sine undergivnes vel og anvendte mange penge på sit regiment . Han klædte alle soldaterbørnene , omtrent en 30 stykker , og holdt en skolemester til dem . Det var en af Christines kæreste sysler at 

besøge denne skole og hjælpe til , også das fræulein kom der lidt , men hun inspicerede den snarere , hørte børnene i deres lektier og fortalte dem lystige historier . 
Das fræulein slægtede faderen på i et og alt . Hun var høj og slank af skabning og med et blegt ansigt , hvis fine mund alt for ofte havde et noget trodsigt træk , men når hun smilte , havde den et udtryk , som det var vanskeligt at modstå . Hun var heftig og opfarende , og helmede ikke før hun fik sin vilje . Fra barn var hun ubetænksom og frimodig som en dreng , og denne frimodighed mistede hun ikke , men den omgav den unge jomfru med en sær ynde . Erfaringen havde tidlig lært hende , at en kvinde ejer en magt i sig selv ved sin egen personlighed , men det varede længe , inden kvindens bløde længsler spirede frem hos hende , og hun havde derfor ikke brug for denne magt . 
Den lille Christine var fin og sart , gylden af lød , blød og lokkende som en ung araberinde . Hun holdt mest af at sysle med kvindelige arbejder og var sky og bly , som det sømmede 

sig unge kvinder . Das fræulein satte sig derimod dristig ud over hensyn til skik og brug . Ligesom hun på ridebanen holdt af at hjælpe sig selv i sadlen og selv dristig sprang af hesten , således elskede hun i alt at vise , at hun ikke trængte til andres hjælp . Faderens urolige blod sydede i hendes årer , og hun havde en ubetvingelig lyst til bevægelse og liv . At sprænge afsted med ham på sin halvblodshoppe Ali eller på en kraftig dragonhest , var hendes største glæde . Når de efter at have redet igennem altstadts trange gader kom ud til de åbne marker , og generalen med vældig stemme kommanderede : Marche — ma-a-arche ! lynede hendes øjne og glødede hendes kinder af fornøjelse og fryd . Men Christine bad lidt for sig , og generalen lod hende så følge efter med Hagedorn , hvilket ikke altid behagede denne , der nok havde lyst til at ride alene med den smukke pige , men som dog tørstede efter også at give sit utålmodige dyr tøjlerne . 
Marie-louises selvstændige væsen vakte selvfølgelig en vis opsigt i den lille , snevre by . Men næst efter hendes Durchlaucht var 

generalen den fornemste person og den unge dame kunne derfor som hans datter tillade sig mere end andre , og hendes små extravaganter sås desuden også i skæret af hendes ydre persons ualmindelige skønhed : man beundrede hende og glemte dem . 
Mest forargelse vakte hun hjemme i det store , hvide hus . Mamsel sacy slog lidt hænderne sammen over hendes dristige tale , og moderen opgav hende , da hun ikke kunne få hende til at finde behag i de fortørrede damer , dem hun drillede med mange kåde løjer . Ja engang havde hun endogså fået hendes højfyrstelige Durchlaucht til at ryste meget misbilligende på hovedet ved på et besøg hos hende at erklære , at det eneste som morede hende , var at høre om revolutionen i Frankrig og om general Bonaparte . 
Marie-louise tilbad Bonaparte . 
Der gik endnu en klang af frihed igennem luften fra revolutionens store år . Og selv om de fleste herhjemme i vort lille enevoldsland havde fordømt de store bevægelser og gruet tilbage for de voldsomme og skrækkelige gerninger , som de bar i følge , selv 

om samtiden , især rundt omkring i landets små indsnevrede rum og kredse , ikke havde forstået og opfattet revolutionens betydning , selv om de stræbte nok så meget imod , dønningerne af den mægtige begivenhed nåde dem dog . Det stærke lufttræk af frihed trængte ind igennem alle nok så små sprækker , opfriskede den vamle , indelukkede luft , om den end ikke helt fornyede den , jagede ud mange gamle skimlede fordomme og ideer , og selv om det gøs i gamle og unge ved den kolde , friske storm , som susede gennem stuerne , og selv om de søgte at lukke og spærre og tætte vinduer og døre , — var der dog kommen bedre luft i stuen . 
Generalen , og den kreds , han levede i , havde selvfølgelig med højlydt harme fordømt revolutionens begivenheder , men uvilkårlig og umærkelig for dem selv var deres hjerter og sind blevne åbnede for dens følger . Mange af de nye ideer' passede ypperligt for generalens åbne  « ind og store hjerte . Med iver-kastede han sig over alle de politiske nyheder , som post og aviser- bragte , og han fandt i Marie-louise en villig og ivrig til 

hører , når han debatterede tidens nyt . Medens Christine holdt hendes nåde og Mamsel sacy med selskab og enten hjalp dem med deres kunstfærdige broderier , kniplen , fileren og perlearbejder , eller læste en roman højt for dem , var tidens nyt som oftest genstanden for faders og datters samtaler på rideturene og i vinteraftnerne , når sneen lå højt , og generalen og hans datter gik op og ned i den store , flisebelagte forstue . 
Den gamle soldat undrede sig over revolutionskrigen . En krig uden en kongelig krigsherre ! En sådan hær måtte jo kunne besejres som en pøbelhob ! Men da han så’ , at han tog fejl , fattede han , skønt hans gamle kammerater rystede på hovedet , en beundring for de franske sejre , der steg til begejstring over Bonapartes bedrifter . 
Das fræulein tilbad Bonaparte , den  » lille korporal ! «  hun var imponeret af denne mand , som ved sit geni vidste at svinge sig tilvejrs . Mange af revolutionens maksimer , som allerede havde tabt deres betydning i Frankrig , fik nu først betydning for hende — særlig 

den , at dygtighed og tapperhed var vejen til alle store mål . 
» Det er en mand ! «  råbte hun begejstret oppe i skolestuen , da førstekonsulen havde sejret ved Marengo , og han stod for hende , som den , der ville knuse alle revolutionens rædsler .  » O , hvilken stærk og ædel ånd ! vær dog stolt af deres landsmand , sacy ! Tapper og klog ! Er der noget højere til i verden  ? « 
Og den lille , tynde Mamsel , som endnu læste med de voksne piger , bøjede smigret sit spinkle hoved . 
» Og nu indfører han det stolte romer-herredømme i republikken , «  vedblev Marie Louise ,  » og tænker kun på folkets vel . « 
» Men det gør jo vores kære kronprins også , «  sagde Christine . 
» Ja , det er jo kun hans pligt — - men Bonaparte har selv kæmpet sig frem og — tænk dig — de franske generaler hører ikke mere til landets gamle adel som far , -kun tapperhed giver avancement - ja Jørgen Hagedorn kan blive general i Frankrig - — 

Bonaparte ! Tænk dig ham omringet af verdens tapreste mænd ! « 
Militærstanden var hendes ét og alt . 
Da hun engang sad i mørkningen ved de brede altandøre og så’ ud over floden , spurgte Christine hende , hvad hun tænkte på . 
» Jeg ønsker , jeg var et mandfolk . « 
» Fy , «  svarede den anden ,  » har du så ringe Sans for dit køns værdighed . « 
» Å , «  sagde das fræulein ,  » hvad er det imod mandens værdighed , — å , jeg skulle nå højt i verden , hvis jeg var en mand , og så , «  tilføjede hun leende ,  » ville jeg tage dig under min beskyttelse , min lille fugl , og gifte mig med dig og være Marskalk af frankrig© og føre dig op til Bonapartes højsæde . « 
» Å , du med din Bonaparte ! « 
Iv . 
Sent på foråret kom hi' . Døse , danse-læreren fra København . Der blev så tændt lys i den ene af de store kroner i salen , og de unge piger gennemgik de forskellige 

danse ,  .den ærbare menuet og muntre engelske ture . Da Jørgen Hagedorn var halvvoksen , tog han efter generalens ordre del i disse øvelser , og gjorde det med liv og sjæl , men det faldt bort , da han blev korporal . 
Disse dansetimer kunne han aldrig senere glemme . De smukke , fine piger , glansen fra den store krone , de snart raske , snart højtidelige vendinger , sving og buk , der bragte blodet i bevægelse og dog hæmmede det ved musikkens faste takt , fik megen indflydelse på hans væsen og holdning . Når senere lyden af pir . Doses lille violin med alle de kendte melodier nåde ned til ham i gården eller på hans værelse , sukkede han længselsfuldt efter at være med . 
Men en underofficer var selvfølgelig ingen passende kavaler for generalens damer . 
Denne havde haft til hensigt at få Hagedorn ind på et militært institut , for at han kunne blive kornet , hvilket ikke var så vanskeligt . Men da Hagedorn kom tilbage fra en vinters ophold ved underofficersskolen i Rendsborg , lagde han alle studier bort . Ride og fægte var 

hans eneste lyst . Han havde gode anlæg , og da han skrev en god hånd , og generalen ikke ville slippe ham ud af øje , fik han ham også anvendt på kontoret , hvor han snart blev ligeså uundværlig , som han var generalen , hvis højre hånd han efterhånden blev både i private og tjenstlige forhold . 
Men læse — nej , det kunne Jørgen Hagedorn ikke holde ud ! Bøgerne løb sur i hans stærke hoved , nej , ud - ud på ryggen af en hest eller op på fægtesalen for i vældige kavallerihug at øve og tumle lemmer og muskler , eller tvinge og kue sit overmål af  .styrke ind i fleuretfægtningens fine kunst , — det var en fryd for Jørgen Hagedorn , 
efterhånden som de unge piger voksede til , gled han bort fra deres omgang . Tjenesten og generalen lagde beslag på ham , og deres sysler fik jo også en anden retning . Men fra legene i haven var der blevet et underligt forhold til rest . Hvor han mødte dem , og det var mange gange om dagen , enten i huset , på ridebanen eller på rideturene , talte de altid venligt til ham . Men 

ligeoverfor das fræulein nærede han nu samme respekt som for generalen selv , han betragtede sig som hendes underordnede og nærede den dybeste beundring for hendes dristighed og dygtighed i ridning . Et ord af generalens datter var ham en lov ; et ønske af hende fik ham til at flyve . Men på den tid tænkte hun ligeså lidt på  .jørgen Hagedorn som på alle andre mænd . Han var hende nødvendig , som hendes hest var hende nødvendig , og når det kom højt , var han næstefter generalen og Ali den , som hun satte højst i sin lille omgangskreds . 
Den lille Mamsel og Hagedorn snakkede oftere sammen . Mangen passiar fik de sig i den store forstue eller på rideturene , når de andre sprængte afsted . Så fik de mundeir på gang , og han blev da helt bedåret af den friske , lille kvinde med de sværmeriske brune øjne . Hun var ham kun alt for bange . Hun turde kun ride den brune vallak , og når hun skulle sætte over en grøft , ja , så forsvandt straks smil fra mund og øje . Nå , Hagedorn var for sund til at gå og drømme i ørkesløse 

elskovstanker . Da generalens hus ikke mere bragte ham leg og morskab og Dans , og da der lidt efter lidt uvilkårlig havde rejst sig en væg af hensyn mellem ham og de unge damer , søgte han glæden andre steder , hvor han fandt den . 
Itzehoe havde glæder nok . Foruden de store private haver i altstadt , som stod åbne for- publikum , og foruden de årlige markeder og gildefester , var der mange forlystelsessteder i de små skove og på de smukke udsigtssteder i byens nærhed . Ved amønen-höhe ud ad vejen til breitenburg , ved Freudenthal og ved den lybske kilde var der harmonimusik og Dans hver søndag aften . Dér søgte Hagedorn ud , og den store , raske soldat var velset , hvor han kom . Generalen forsynede ham med lommepenge , og han anvendte mange af dem på sin person . Sølvepauletten på hans skulder var altid funklende ny , og om ejet så var båndet om hans lange hårpisk , var det af silke og ikke et simpelt Barettes bånd som de andre underofficerers . De kønneste piger rødmede af glæde , når han bød dem op til en skotsk 

eller en langengelsk . Men kom han først i ånde , dansede han som et galt menneske . Bevægelsen , musikken , varmen vakte den rolige jydes livsånder , og hans beherskede væsen forsvandt i en vild jubel over at føle sig så ung , så sund og så stærk . 
Det var en junimorgen . Hr . Døse var oppe i dagligstuen og talte med damerne . Han var en høj , tynd mand med sorte bakkenbarter , som i to smalle striber strakte sig hen ad kinderne imod næsen , der havde en meget levende farve . Han var kommen for at melde sin ankomst til byen . træffe aftale og vel ikke mindst for at blive regaleret med en god frokost . 
» Ak nej , «  sagde han ,  » der er ikke megen glæde og fornøjelse i hovedstaden , der er sjælden bal paré på slottet , naturligvis : hans majestæts sygdom ! «  — han trak på skuldrene og så’ op imod loftet . 
» Er der da ingen selskaber og baller ? « 
» Ak jo , naturligvis , der er assembler på subskription og så maskerader , ikke så få , men Dans — ak ja , hvad for 

en Dans , hvad siger jeg ? — nu består et fruentimmere største hæder i at udmærke sig ved at Danse skotsk som en bosniak og valse som et møllehjul . De mangle anstand og tækkelighed , disse nymodens Danse , men naturligvis — lystig og ferm ! siger man , og på min ære , om så ikke det hele societet , når Dansen er ude , er så opkogt , med permission at sige , som kapløbere . — menuetter og kontraDanse ignorerer man ongefær aldeles . « 
» Men hr . Døse , «  sagde Marie-louise ,  » det må jo være livligt og muntert ? « 
» Livligt og muntert ? ja , naturligvis endet livligt og muntert , — men , men det er ganske ikke Dans , naturligvis . - ber de , mine damer . Musikken begynder straks : presto , presto . Chapeauen giver sin dame begge hænderne og fører hende efter en veritabel jagtmusik i on halv baglængs stilling ned ad rækken , så langt som han er i stand til i otte takter , og farer så på samme måde op igen for at falde af , «  — hr . Døse fløj ned mod spisesalsdøren og tilbage igen —  » men immer for sildigt , naturlig 

vis , «  vedblev han , da han stod stille ,  » da man vel kan fare ned , men ikke op igen og tillige falde af under otte takter , uden med yderste anstrengelse . Når tredje tur kommer , er de dansende nogle takter forbi den musik , som hører til samme , naturligvis . — så må de da af alle kræfter løbe op igen , for at indhente det forsømte — og for igen betids at kunne fare ned igen , ja , og ja — på den facon farer chapeauen afsted med sin miserable dame i denne marode lystfart . «  — 
hans tale , som han forgæves havde søgt at gøre tydelig ved mange illustrerende bevægelser , blev i samme øjeblik afbrudt ved bulder og larm inde fra den store sal . 
De tre damer sprang ind igennem spisestuen , hvor madam kinckel dækkede bord til hr . Døse .  » Hvad er det ? «  spurgte de . 
» Ach , det er ja generalen og Hagedorn , «  svarede hun og rystede på hovedet , så alle pibestrimlerne på hendes store sæt dirrede derved ,  » de agte jo immer på det desperateste — værs’go , pir . Døse ! « 
Og hr . Døse satte sig fornøjet til bords , 

medens de to unge piger gik ind i salen , hvor tumulten blev større og større . — 
med fleuretterne krydsede højt i vejret stod de to fægtere tæt op til hinanden , bryst til bryst . Hagedorn holdt med venstre hånd generalen i brystrabatten , medens denne med sin vældige røst og i fuldt raseri brølede :  » Kast mig i gulvet , Jørgen ! hører han ! I gulvet med mig , for alle Pokker ! « 
Men Hagedorn råbte i munden på ham :  » Det er jo ikke ringet , hr . General ! det er jo fægtning ! « 
» Å for tusind djævle for vås ! I gulvet med mig , hvis han kan ! «  råbte generalen ude af sig selv , men opdagede i det samme de forbavsede pigebørn . De stridende slap hinanden . 
» Han slås ikke ærlig , Jørgen — hør nu her — hør nu pigebørn — jeg støder ham over armen , og han gør paraden , men i stedet for at desarmere mig , gør han i samme moment en passade , — sådan , just sådan rent ud fortræffelig : med sin venstre fod bagved min højre , så tager han under passaden med venstre arm under min højre 

og fatter mig udi brystet , og ved et stærkt battut langs min klinge kaster han den helt til en side , — han havde mig , gode Jørgen , — og så skal han kaste mig i gulvet og vinde sin victorie fuldstændig ! Er det legeværk her ? Er jeg en gammel kælling , som man ikke kan tage fat på ? « 
» Generalen vil dog vel ikke brydes ! «  søgte Jørgen at indflette . 
» Det forstår han ikke , min gode Jørgen , har han desarmeret sin modstander , så er der kun ringet tilbage for ham , hvis han ikke i forvejen har anbragt et afgørende stød . « 
» Jeg kan ikke forstå — — «  begyndte Marie-louise . 
» Ikke forstå - vis vas , hvad forstår fruentimmer sig derpå . «  men generalen begyndte desuagtet fuld af Iver en lang forklaring , medens Hagedorn stod ganske rolig og tørte sit våde ansigt . 
Marie-louise , hvis interesse for sagen blev mere og mere vakt , forstod godt , at Hagedorn havde skånet hendes fader under fægtningen . Hun tog en af de fine fleuretter , 

og da generalen sveddryppende satte sig i en af de brede armstole , stillede hun sig spøgende i en stilling , der klædte hendes slanke skikkelse nydeligt , og sagde smilende til ham :  » Er det prima ? « 
» Å , prima , nej , min søde liebchen , «  lo han mat ,  » først må man erfare og lære legemets position , før man fanger an på hovedstykkerne . « 
» Nu skal i lære at fægte , pigebørn ! «  råbte han pludselig muntert .  » Først skal du forstå at formere en god positur og vide ret at gribe en fleuret an . « 
Og han begyndte at instruere . 
» Stil han sig dér , Jørgen ! — ja , han er perfekt nok i at fægte , «  sagde han med endnu en rest af fortrydelighed ,  » kom nu min pige . Kårdespidsen altid i en ret linie efter modstanderens bryst — henimod Jørgen . — stræk armen ud ! helt ud ! ikke tvungen , ganske naturel . Den venstre fod lige efter kårdespidsen — sådan . Sæt benet lige op og ned , som det er vokset . Så , venstre knæ bøjer du immer en liden kende — mere endnu ! Den hele korpus skal hvile derpå . 

sådan ! Så kan du ådret agere frem og tilbage med højre fod . Brava , mit barn . Så — nu underlivet en smule skrænket , — — men guds død , venstre skulder tilbage ! Helt tilbage ! «  råbte han højere ,  » så den bliver in visible for Jørgen . — så , det er godt . Er du træt ? « 
» Nej ! « 
» Det var brav . Så — peg nu herhen med svagen , med spidsen af klingen , — det var godt ! — man lægger sig gerne i kvart eller — lad passere — også i halv terz . Venstre hånd op til øret véd du nok , det er godt ! Der har du posituren ! « 
Hun lo fornøjet og sænkede fleuretten . 
» Så , «  sagde generalen ivrig ,  » nu skal du lære mensurerne — gå han kun , Hagedorn «  , og han begyndte derpå en lang forklaring med mærkelige kunstudtryk , som blev fulgt med den alvorligste opmærksomhed af Marie-louise , medens Christine kun hørte til med nysgerrighed . — 
fra den dag gav generalen hver dag sin datter en lektion i fægtning . 

da generalinden erfarede det af den indignerede sacy , blev hun meget vred . 
» Um gotteswillen , was meinst du denn doch aus dem Kinde zu ttun ! Was wird ihro Durchlaucht sagen ? «  — — 
» Ej vis vas , «  sagde generalen . 
» Was sagst du ? « 
» Ich sage vis vas ! «  brølede han , og han begyndte nu at fortælle , hvorledes alle mennesker nu til dags i de store byer gjorde gymnastik , og kom med en lang beretning om professor nachtegall i København , og om en svensker , som  » vor gode kronprins , der til alle tider har hele folkets vel indesluttet i sit ædle hjerte «  , havde protegeret og belønnet , fordi han kendte  » Hemmeligheden «  ved alle legemsøvelser -- og at fægtekunsten , denne gyldne kunst , denne adelige kunst , vel var værd at udøve for unge kvinder af ædel byrd , såvel som af unge mænd . 
Hendes nåde , som ikke forstod et ord af det hele , troede til sidst , at det var noget meget fornemt , at unge damer lærte at fægte , og da hun selv aldrig satte sin fod i den store sal , så’ hun heller ikke de dristige stillinger , 

som Marie-louise måtte indtage , medens hun udviklede sig til at blive en mester i kunsten . 
Men undertiden havde generalen ikke tid , og allerede en af de første dage sagde han til Hagedorn :  » Jørgen , kan han gå over på salen og lære das fræulein de fire hovedstykker . «  og da generalen atter næste dag tog fat , kunne Marie-louise allerede føre fleuretten i  » Prima , sekunda , tertia og quarto . « 
En dag da Hagedorn og das fræulein stod og ventede på generalen , fortalte hun ham om slaget ved Marengo , som lige havde stået , og som end mere havde udbredt førstekonsulens heltcry over hele verden . Til sidst sagde hun : 
» Er i ikke stolt af at være soldat , Hagedorn ? « 
» Jeg kender ikke andet , fræulein , og kan ikke tænke mig andet . « 
» Det er ærens stand , «  sagde hun .  » En mand , som for legemsfejl ikke kan blive soldat , fy ! «  og efter en pause tilføjede hun :  » Var jeg jer , Hagedorn , så gik jeg i krig ! Jeg gik til Bonaparte ! Dér er fremtid for 

alle tapre soldater . Far siger , at var han tyve år yngre , havde han meldt sig i Frankrig med sit gode sværd . « 
» Ja , men vi få jo nu selv krig her hjemme , siger man . «  — 
i det samme trådte generalen ind . Han greb den store huggert med sine hårede hænder , og de fire krydshug hvinede gennem luften . 
» Nå , står i og dovner her , «  råbte han , medens Hagedorn spændte en plastron om ham ,  » Ladhed svækker legemet , men arbejde styrker og giver en langvarig ungdom , siger Seneca , driveri og slemmer ! bringer tidlig alderdom . Kom nu an , Hagedorn ! «  og de begyndte at fægte , så gnisterne fløj af klingerne , medens Marie-louise stod og nød synet af den kraft og behændighed , som de to stærke mænd lagde for dagen . Hun så’ klart , at Hagedorn mere end én gang skånede generalen , men denne mærkede det ikke og triumferede , da han ved et battement slog fleuretten ud af sin modstanders hånd . Han stødte imidlertid ikke , men sagde belærende til sin datter , idet han vuggede den smidige 

klinge op og ned imod gulvet .  » Man tør ikke ved sin æres forlis , min pige , bringe sin fjende noget stød an , før han er i stand til at bruge sit gevæhr . « 
Og så tog de fat igen . Man hørte kun klingernes klirren imod hinanden , føddernes raske appeller og generalens : hot — Fia ! — opsa ! osv . 
» Ja , «  sagde han , da de holdt op , og Hagedorn gjorde sig færdig til at gå .  » Fægtekunsten lærer en i alle skræksomme tilfælde at fatte sig gesvindt og at begegne faren med mands hjerte . Ingen blødhed lige overfor modstanderen , min bedste Jørgen — man skal bringe gemyttets følelser under fornuftens strenge herredømme . — og alligevel , kinders , «  sagde han ganske alvorlig ,  » dér hvor en stærkere hånd gør os forsagte og kleinmodige , dér hører dog alligevel al fornuftens styrke op . « 
Da generalen ville begynde den daglige lektion med datteren , som var en leg for ham , sagde hun pludselig : 
» Bliver Jørgen Hagedorn aldrig officer ? « 
» Jørgen ? Han vil ikke læse , den hans kvast — nå — kom nu ! « 

» De må pardonnere mig , bedste far , men er han ikke en dygtig soldat ? « 
» Jo guds død og plage er han en brav soldat , en bedre dragon har aldrig spændt med benene over en hest , — men han fattes stadighed til læsning og har nu kun Sans for gækkeri og danselystighed . « 
» En så flink soldat måtte dog gerne have et avancement . « 
» Ser du , «  svarede generalen , der medens han talte , havde søgt at ramme en prik i væggen , men nu vendte sig om imod datteren ,  » jeg har aflagt en legemlig ed til gud , at den dreng skal komme frem i verden , og efterdi han ikke vil være officer , og såsom han har erhvervet sig stor reputation og almenyndest i regimentet , så bliver han vagtmester , når gamle Mullers kapitulation er forbi . « 
» Han skulle hellere være officer , «  sagde Marie-louise , idet hun stillede sig i positur . 
» Jeg skal tænke derpå , «  sagde generalen . — 
Hagedorn var lidt mismodig , da han gik ned ad trapperne . Tidt og mange gange be 

brejdede han sig selv , at han ikke tog fat på bøgerne , og Marie-louises ord om at søge lykke i krigen , havde også lydt i hans øre som bebrejdelser . Å , de forbandede bøger , tænkte han . Mon det virkelig var sandt , at man i den franske armée kunne vinde sine epauletter på valpladsen ? Hvad mente hun egentlig ? Han rev ærgerlig en blomst af det gamle espalier , da han gik over gården , og mødte i samme øjeblik Christine , som standsede .  » God morgen , Hagedorn , vil de ud i haven ? «  sagde hun , da han hilste ,  » der er så stille og øde . I gamle dage var der støjen nok . — kan de huske , hvor vi morede os ? «  tilføjede hun og så’ spørgende op til ham med sine klare øjne . 
» Ja , Mamsel , da var vi jo børn . « 
» Ak ja , det var vi jo . Og jeg er dog næsten ikke større end dengang . Men de er blevet høj , Hagedorn , ja og Marie-louise også ! «  hun så’ hen på den lille grønne rosenknop , han havde i hånden :  » Er der allerede knopper på roserne ? « 
Han rakte hende blomsten og sagde leende :  » Ja , men de er også kun børn endnu , de blive også snart voksne og endnu 

smukkere . «  hun vidste ikke hvorfor , men hun mærkede en rødme , som ganske varm brød op i hendes kinder , og hun blev helt forvirret . 
» Tak , «  sagde hun og gik . 
» Det er en pige , «  tænkte Hagedorn , idet han så’ efter hende , og hel fornøjet gik han ned i stalden . — 
om aftenen skrev Christine i sin dagbog : 
et henrykkende vejr i dag . Fortryllende forkynde fugle og blomster ved jubel og skønhed på en usigelig skøn maner , at det er forårsmåned . Det fylder vort hjerte med trøstefuld tak til skaberen . H . gav mig en rosenknop i dag , og vi talte længe sammen om svundne tider , eller var det kanske kort ? Læste i aften for h . N . til hun blev søvnig . Min elskede m-l . var også glad i dag — — 
det havde været en travl dag . Alt skulle bringes i orden til mønstringen , som om kort tid skulle finde sted . Efter endt hesteparade var der endelig bleven stille i gården . Kun spurvene holdt et syndigt 

spektakel , rimeligvis i oprør over at deres glæder blev forstyrrede ved at et par dragoner i hvide fouragérkitler gik omkring og fejede halm og hestegødning sammen og trillede det på hjulbøre ud i haven . 
Henne ved den hvide mur sad en halv snes dragoner og spandt hø , medens et par korporaler stod og daskede sig på støvleskafterne med deres spidsrødder . 
Hagedorn var i færd med at vaske sig ved den post , som stod udenfor hans vindue , og snakkede imellem til gamle voscherow , der sad på bænken under vinduet . 
Idet Marie-louise og den lille Mamsel gik over gangen fra generalindens værelse oppe i øverste etage , så’ de ned i gården , og Marie-louise blev stående . Hagedorn stod bukket over en spand og spulede Hals og nakke i det friske vand . Han havde bøjet sin hårpisk frem og holdt den i munden , for at den ikke skulle blive våd . Så rejste han sig , slyngede vandet hen over gården og kastede overmodig den store jernspand op i luften og greb den igen , idet han lo og sagde noget til voscherow' . 

» Men så kom dog , «  sagde Christine . 
» Han er en køn Karl , Jørgen Hagedorn ! «  sagde Marie-louise ,  » hvorfor mon han pynter sig så meget . « 
» Å , han skal vel til Dans i aften ved lybske brønd , dér er jo altid lystighed . « 
Hun havde vist ret ; thi lidt efter kom Hagedorn ud i gården i sin røde kjole . Det hvide bandoler lå stramt hen over den sorte Rabat ; han skinnede pudset og fin . 
» Skal du på lystighed , Jørgen ? «  spurgte den gamle vagtmester . Han var noget krumbøjet af alder , strabadser og gigt , men endnu sad han godt til hest og var en overordentlig streng foresat . Ingen tænder havde han i munden , hage og næse mødtes næsten over den . Når han gik ,  .satte han fødderne indad og vraltede som en and på sine krummede ben , der vare hjulede af den megen ridning . I retning af at tale dansk søgte han at følge generalens ønsker . 
» Na , skal du på Dans , lille Jurgen , «  spurgte han og så’ med sine små , skarpe øjne op igennem de buskede bryn . Hage 

dorn nikkede , idet han trak de lange rytterhandsker på . 
» Na , tag dig i agt , guter Jurgen , at du ikke menger dig i gefærlige liebschafter . So en jung’ , der slider livet op med fruentimmer og sådan mere unyttig Pagas , — ptøj ! de mindste strabatzer fælder dem : -en smule kulde gør dem forfrosne og stive , og en stærk hede døder dem . « 
» Ja , «  sagde Hagedorn spøgende ,  » gifte sig må man jo dog engang vagtmester , når man bare kan finde én med penge . « 
» Ja so ! «  sagde den gamle , som aldrig lod lejligheden slippe til at være belærende .  » Ja so , med penge ! Er det da en hestehandel at tage en kone , eller er det en sag som anbelanger det timelige og evige vel ? Man må være besynderlig forsigtig i at tage en kone , mein guter Jurgen . Egensind , dårskab og pynt er de gudinder , der itzig har forsædet hos fruentimmeret . En sur blik fra en pige trænger durch mark und Bein . Se en mal på Hansen , lille Jurgen , han er forliebt som en meerkatz’ i sin skæve kone , na — warum ? Hun liar zweitausend ttaler ! ! 

og meldorff ! Han har også giftet en gammel kone , og han er mer’ ensom i sin ægteseng end den ensomste einsiedler ved Nordpolen . Kan du erindre Berg , der kom til skvadronen i piøen , hans schwiegermutter ? Hun var den grimmigste plaudertasche i ganske Holstein , na — så levede han som en schmetterling og hans kone , den lille Amelie , levede og som en schmetterling ! Nej , mein guter Jurgen , han skal ikke gifte en gammel fruentimmer for penge . En ung blomme med gode lemmer og sunde bryster und — keene schwiegermama ! — — ja , ja , ich selbst , das ist was anders , ich habe meinen stall und so , «  tilføjede han , idet han tog tobakspungen frem :  » die Frauen sind keene pipe Tabak werth . « 
Flagedorn ville bryde af , men den gamle blev ved :  » Man kan ja immer forevende , at mænd er ongefær ikke mere besser . Na , ja de jungen Kerls , der immer er så kruset og akkomoderte som udzirede dukker , de passer jo mer’ til at være på en tteater eller hos fruentimmer end en Trup stridbare mænd at anføre . — en tarvelig liv er mere angenem 

end en blødagtig liv , guter Jurgen ; — en godt stykke oxekjød , naturlig tilberedt , var i min ungdom — — ach ja , hvad ville hr . Oberst von teckenburg vel sige , om han stod op igen og så’ ikke alene hans landsmænd , men den ganske Europa anstukken af denne kokkerase-syge . — men vi er også snart helte derefter , lille Jurgen . — — ja , og så fruentimmer i franzoseme har så mange med i Felten , akkurat som de var forpligtet ligeså mange mennesker at sætte ind i verden , som de var bange for at miste . «  det klukkede i den gamle , da han kom med denne spas , men Hagedorn lo højt og muntert , hilste på vagtmesteren og gik . 
Oppe fra gangvinduet var der et par mørke øjne , som så’ langt hen efter ham . 
» Hvad ser du efter ? «  spurgte Marie-louise ,  » dér går Hagedorn — ja , nu skal han ud at more sig . Det var morsomt at være med og danse - la , la , la , danse ja , la , la , la — «  sang hun højt og sprang let ned ad trappen med Christine . 

vi . 
En regnfuld nat kom en dragon styrtende i fuldt løb ned ad de bælgmørke gader . Han løb igennem altstadt over det krogede torv med de spidsgavlede huse , sprang over delftthorbrucke til neustadt , til højre ned ad reichenstrasse og standsede ved generalens hus , der lyste lidt i mørket . Han greb gadedørens dørhammer og slog løs , så det gav genlyd i stilheden , så tog han hjælmen af og tørte sveden af panden med trøjeærmet og dundrede atter løs , så det drønede inde i den store forstue . Skildvagten , der havde siddet og frosset i sin store , røde skilder-kappe med det blå slag , rejste sig fra afviserstenen og gjorde ham spørgsmål , men et vindue blev smækket op ovenpå og en vældig stemme brølede ned :  » Was ist los ? « 
» Melding von Herrn ritmeister von Muller : dree Mann dessertirt ! « 
» Donnerwetter ! Drej Mann ! «  råbte generalen , og hans hvide nathue forsvandt fra vinduet . Der kom lys deroppe og der blev en uro i huset , som efterhånden gik over til stort spektakel . Generalen ringede og 

råbte , og der blev smækket med dørene . Hans stemme fyldte hele huset . 
» Hagedorn ! «  råbte han ned ad trappen og løb så atter hen til vinduet og spurgte : 
» Haben si pferde mitgenommen ? « 
» Neh , hr. General , se hebben  . . . «  , men resten af ordonnansens ord tabte sig i blæsten . 
» Hagedorn ! «  brølede generalen igen ned ad trappen ,  » lad sadle op ! «  — madam kinckel fløj om med en stump tællelys i en sølvstage , medens den svære general for skjæl-dende og bandende om i værelserne og råbte på sin hest og sine klæder , så det gjaldede hen ad de brede gange . Kammertjeneren kom springende med den røde kjole og kvastestøvlerne og søgte at få fat i generalen for blot foreløbig at få håret bundet sammen i nakken . Men nede i den store forstue havde korporal Hagedorn lukket ordonnansen ind og fik en nøjagtigere melding . 
» Hvem snakker han med ? Lad ordonnansen komme op ! «  råbte generalen atter , og dragonen måtte så op og give melding , medens vandet løb ham ned over ansigtet 

fra hjælmens store uldne vulf . Han kunne næppe få ordene frem for generalen .  » Schnell ! schnell ! «  råbte denne , som trak støvlerne over de gule skindbukser , medens tjeneren bandt hans pisk . Der lød hestetrampen på gaden og generalen sprang hen til vinduet . 
» Sind si es hr. von Muller ? « 
» Jawohl . «  så gav generalen sine ordrer ud af vinduet . Desertørerne var i en båd gået nedad støren og øst på med ebben . Patrouiller skulle følge langs floden , andre blev sendt ud ad wilstermark til , og en kornet med to mand lige til gluckstadt , hestenes hove trampede larmende på den dårlige brolægning , der blev råbt og kommanderet , og til sidst sprængte generalen selv afsted med Hagedorn . Så blev der atter ro , nogle enkelte lys , som var bleven tændt i de små nabohuse , slukkedes , og mørket og stilheden rugede atter over den store hvide gård . 
Der var ikke kommet lys i generalindens værelser , som lå lidt afsides , og hun hørte jo desuden så dårligt , men i værelset ved siden af var de to unge piger vækkede af larmen . 

de var dog alt for vante til den slags støj til at blive forskrækkede eller blot forundrede ; thi generalen havde på grund af den megen desertion i regimentet givet ordre til , at han altid ville have øjeblikkelig melding om sligt for selv at kunne lede forfølgelsen . De unge piger strakte sig derfor atter blødt og mageligt i deres senge , vekslede et par søvnige ord og faldt så efter at have hørt hestenes trampen drøne hult over broerne , og dø hen i det fjærne atter i en tryg søvn . 
Men næste dag var generalen i meget slet humør . 
Desertørerne havde han ikke fået fat i , da de var sluppet bort med en hollandsk skipper ude på floden . Han var først kommet hjem hen ad morgenstunden og var kort efter redet ud igen til eksercits , thi han var ikke oplagt til at sove . Han havde mange og store bekymringer for tiden . Høsten tegnede ikke heldigt , og indtægterne fia godset havde været dårlige i de sidste år . Disse år , som i så mange henseender vare gode for landets handel , og som på 

grund af krigen mellem England og Frankrig især havde været indbringende for søstæderne i hertugdømmerne , havde kun foranlediget generalen til at gøre større udgifter . Forretningsmand var han nemlig ikke , og de som var det , forstod at benytte sig af ham . Mange lånte penge af ham , andre plagede ham med bønner om hjælp , den de næsten altid fik med en hoben skældsord , ja hug i tilgift . Så snød de ham til gengæld . En gang blev han snydt af en af sine kommissionærer i København for obligationer , der vare flere tusinder værd .  » Å fanden i vold med pengene ! «  råbte han ,  » havde jeg bare den hvidhovedede skurk i mine kløer ! « 
Så stod desuden mønstringen for døren . Huset var jo nok som alle velordnede huse , nogenlunde velforsynet , men generalen trængte til rede penge , og han havde dem ikke . 
Den hele formiddag havde han tumlet med eskadronerne ude på eksercerpladsen , råbt og brølt og skældt ud . Nu var han lige kommen af hesten og gik op og ned i sin stue og talte med Major v . Kurtz , og det ikke på nogen blid måde . 

» Det nytter dem ikke , hr . Major , der var for megen trængsel i 2den eskadron , den holdt ikke alignement ! — men kan hr . Majoren ikke se mig den ritmester v . Muller på fingrene , så skal jeg sandt for dyden selv gøre det ! — hele tiden slæbede den venstre fløj efter ved attakerne , og ved den sidste træfning prellede gud fordømme mig den samme fløj alligevel frem foran ! Er hr . Majoren tilfreds ? «  råbte han og satte sit røde , varme ansigt lige op i den andens .  » Det synes så ! Men jeg er det , Herren hjælpe mig , på ingen måde ! Det går ikke på den facon , siger jeg , hører de hr . Major , det går ikke ! « 
» Jawohl , hr . General , «  svarede den lille korthalsede Major med sammenknebne læber . 
» Og jeg beder dem her ganske gelinde , «  råbte generalen ,  » ganske gelinde om at stramme mig de landstrygere op , ellers — — nå , hvem er det ? Kom ind i djævlens skind og ben ! « 
» Det er posten , «  sagde Marie-louise , som gerne ville vide nyt og derfor selv bragte aviserne op . — generalen så’ hen på de 

små hamborgerblade og på et brev , som hun holdt i hånden . 
» Goddag , Major v . Kurtz , «  sagde hun ,  » hvorledes har de det ? «  og medens de talte sammen , rev generalen brevet op . Hele hans vrede forsvandt med ét . — 
» Nå — nå , min gode hr . Major — hvad var det nu ? «  sagde han og tilføjede med sagte stemme :  » Pardonner mig , Major v . Kurtz , man bliver så afficeret . Hør du , min ven , sig til hammerberg , at han bringer en bouteille vin herop — rhinsk ! «  råbte han efter hende .  » Jo min sjæl og salighed skal de så , kære Major . Nå , lad nu alt det være forgættet , — man forivrer sig — altid for meget blod ! « 
Kort efter genlød stuen af de to herrers lystige latter . De lo af den uheldige ritmester v . Muller , og i generalens hånd hvilede skrivelsen med den kongelige bevilling på et pengelån . 
Da han fulgte majoren ud , hørte han stemmer nedenfor . Det var bissekræmmeren , jøden Samuel , som talte med skildvagten . 

» Kom han kuns ind Samuel , så skal jeg give ham handsel ! «  råbte generalen med sin svære stemme , som han nu lod runge gennem huset for at kalde de unge piger til . Og nede i forstuen dannede sig snart en lille gruppe om jøden og generalen , som spurgte ham ud om alting . Generalen gjorde nar og skældte ham ud i spøg , men den lange , tynde handelsmand med det blege ansigt , som det ragede skæg gjorde næsten sort på kinder og hage , lod vittighedernes storm suse hen over sit hoved , han brød sig ikke derom . Mere end én gang var han blevet benyttet af generalen i pengeforlegenheder , og denne var så vist en god kunne , som han var bange for at give sig i lag med ting , der kunne smudse og plette . 
» Nå , hvad nyt , Samuel ? Er der bravt at tjene ? Sølv og guld er jo i roulance for tiden  ? « 
» Roulance ! «  svarede jøden på tysk ,  » Ak nej , excellence , dog ikke — kan man plukke hår af den skallede , excellence ? Sølv og guld findes ikke på messen mere . Nej på kistebunden ligger det . «  så pakkede han sine 

småvarer ud . Der var tøjer , fine og simple : sorte fløjls kyser og tyls sæt for tarvelige borgerkoner og tyende , kunstige blomster og fjer til damernes turbaner . Der var lærred , både wahrendorffer- og fint slots-lærred , og der var camelot , trille , olmerdug , ja fine tørklæder af ostindisk taft . Lange ruller blødt netteldug til Gardiner lå sammen med rødt multum og grønt uldent damask , som Samuel holdt i vejret sammen , idet han indbydende sagde :  » En slafrok til hans exellence ! «  i et lille rum havde han smykker : Uhre , ta-batiérer , etuier , sølv-bævernåle , flettede hår-kjæder og ringe , som han på bestilling havde ladet udføre i Hamborg , og desuden knapper og spænder , ringe til øre og fingre og alle slige  » Galanterier . «  der var parfumer for hendes nåde : eau admirable , eau de Luce , ungarsk hovedvand , eau de la sultane , sans-pareille og mange flere , ja endogså sachets aux fines herbes til at lægge imellem lintøj , og det fineste engelske pudder . 
Tungen løb på Samuel , efterhånden som han dukkede ned i den store kasse og nævnede sagerne . Generalen morede sig , og 

de unge piger lo . Om det så var tjenestepigerne , havde de vejret bissekræmmeren og stod oppe på trappen med madam kinckel , medens generalindens kammerpige havde travlt med at løbe op og ned til hendes nådes værelse for at berette om herlighederne dernede . 
Men alt imellem standsede al handel , når Samuel skulle fortælle om , hvad han havde hørt i Hamborg og Kiel om krigen og freden . 
Så hentede han ude fra vognen den firkantede læderkasse , som til sine tider var flere hundrede rigsdaler værd , og lukkede op for kniplingerne , som lå i sirlige ruller . Jødens øjne strejfede pigerne , idet han rakte de fine kniplede strimler op imod dem . Generalen var lystig af vinen og de gode efterretninger .  » Ej , her er jo et helt marked ! «  råbte han og tog en rulle efter den anden og kastede dem op til pigerne .  » Dér din sluske ! «  råbte han til stupigen .  » Hej , matchen , svøb det om brysterne ! — dér — det er til dig , julchen ! «  og pigerne lo og fangede gaverne i favnen . Men de fineste tønderske kniplinger , som den lange , blege 

mand havde i et særligt rum , kom op til hendes nåde . 
Endelig kom den svære madam kinckel ned og spurgte , om han havde noget til huset . Jo jøden havde alt . En dragon , som blev kaldt til hjalp ham endnu en kasse af vognen , og da den var åbnet , viste den en rigdom af delikatesser , som hverken generalen eller madam kinckel kunne modstå . Han tænkte kun på mønstringsmiddagen , som stod for døren , og han følte sig , som ejede han al verdens skatte . Han havde allerede skrevet til luneborg efter et vildsvinehoved ; et par bøhmiske fasaner og østers ventede han også , men skildpadde ville han ikke have , da der for nylig havde varet skildpaddegilde i foreningen  » Konkordia «  . Hvor heldigt med den Samuel der nu kom med strasburger-postej , spanske ærter , franske spidsmørkler og pruneller , trøfler , pistacier og sirupper ,  » både de Limon og capilaire «  , sagde jøden . Det var en god forretning for ham , og han havde travlt med at skrive op og at tilfredsstille husets damer og folk . Der var en hel forvirring i huset . Samuel forærede den værdige madam kinckel en lille pakke 

extrafin pyck-kongo the , da generalen var gået , og så fandt hun sig endelig foranlediget til at jage pigerne afsted til deres gerning . 
» Hagedorn ! «  lød det oppe fra generalens værelse , og madam kinckel gik hen til kontordøren , bankede på og sagde ind ad døren :  » Korporal Hagedorn , der general ! «  og pegede over skulderen med tommelfingeren . 
Jørgen satte i et Spring over et par af jødens kasser og fløj op ad trappen , men stod pludselig foran das fræulein , som var i færd med at gå ned . Da han stod dér , et trin lavere end hende , tættere ved hende end i år og dag , gav det et stik i hans hjerte . Hun så’ strålende dejlig ud : et rødt tørklæde hang let over hendes hoved og skuldre og stod skrigende grelt mod hendes altid hvide dragt . De så’ et sekund på hinanden .  » Jørgen Hagedorn «  , sagde hun smilende og rakte ham et piskebånd :  » en markedsgave ! «  — Jørgen kom helt fortumlet ind til generalen . 
Men endnu mere fortumlet blev han , da denne gav ham befaling til at samle sine bøger sammen og tage fat igen på at læse . 

der var nu ikke mere tale om at blive vagtmester . Generalen havde betænkt sig . Kornet skulle han være og op til Rendsborg eller til militærinstitutet i København .  » Nej , han er ikke for gammel . Han er langt mere ferm end alle de andre herrer kornetter ved regimentet . Hører han , Jørgen ! I morgen , den dag fanger han an , så jeg kan anmelde og forberede hans avancement hos de kommitterede herrer ved mønstringen . « 
Hagedorn lystrede . Fra sine tidligste drengeår havde han lært at bøje sig under den militære disciplin , men dens jernhånd havde ikke trykket ham hårdt , da tjenesten lå let for ham . Men nu at spærre sig inde i sit Kammer med dumme bøger , nægte sig alle glæder , den friske luft , rideturene med generalen , dansen om søndagen ved lybske brønd osv .  , det faldt ham svært . Det var første gang han mærkede , hvor skarpt og bittert afhængigheden kan smage . Das fræulein havde ret , det var bedre at komme bort og at kæmpe sig frem med sværdet i hånden , men i den holdt han nu kun det lille bånd , hun havde givet ham , og han 

kunne ikke glemme livor smuk hun havde 
været . 
Vi . 
Mønstringsdagen korn . Der var liv og uro i generalens hus , og der var liv og uro i det lille glade Itzehoe ; thi om få dage var det oxemarked . Det var en for-denne egn hel mærkværdig og smuk sommerdag , og folk strømmede ud ad vejene imod øst til mønstringspladsen . Ude på den flade eksercerplads stod det store pyntelige telt , hvor de kommitterede herrer , som aftenen i forvejen var kommen fra Rendsborg , skulle sidde og lade hver mand i regimentet passere forbi . 
Allerede tidlig om morgenen havde adjutant von schæffer skjældet og smeldet ude i gården og nede i forstuen , og de unge piger vågnede ved hestenes larm , da Paukervagten kom . De stod og kiggede frem bag trækgardinerne , da korporal Hagedorn og hans fire dragoner red af med Pauker og estandarter til eskadronerne . Disse kunne de ikke se , 

da de holdt længere nede i gaden , helt henne på torvet , men de hørte trompeternes skingren , da Hagedorn nærmede sig med hæderstegnene . Så fik de travlt med at komme i klæderne . Toilettet tog temmelig lang tid den dag . Desværre gik det ikke an at overvære højtideligheden til hest , ja det havde kostet dem møje i det hele taget at få lov til at gå derud , og de havde ikke engang en dragon med til at bære deres langshavler , da hver mand jo skulle være tilstede ved mønstringen . 
Denne forløb fortræffeligt som altid ved generalens regiment og til de kommitteredes store tilfredshed . Ingen dragon havde på generalens højtidelige spørgsmål noget at klage over . Gamle voscherow stod så rank han kunne på sine krumme ben ved mønstringsbordet og oplæste sin eskadrons mønstringsrulle , og hver mand svarede til sit navn og red strunk forbi teltet , idet han med tydelig røst nævnede sit fødested . Generalen var stolt af sit regiment , og det var med en fornøjet mine , han hilste på sine 

officerer , da han skiltes fra dem og råbte :  » Altså an revoir kl . 3 , mine herrer ! « 
Og til den tid var alt i orden i generalens hus til den store regimentsmiddag . 
Hendes nåde havde allerede tidlig ladet sig føre ned og sad i døren til spisesalen medens de dækkede , men blandede sig kun lidt i husholderskens foranstaltninger .  » Det vil blive prægtigt , deres nåde , «  sagde madam kinckel med blussende kinder og kastede et sidste blik hen over det lange bord . Generalinden lod sig så føre tilbage til den store sofa , hvor hun sad ganske stille og tavs , og duftede som en stor , men ikke smuk blomst . 
De unge damer kom ind i hvide kjoler og stillede sig straks hen i vinduet og så’ ud . 
» Marie Louise ! «  sagde hendes nåde . 
» Mutter ? « 
» Fræulein Aurelia v . Eberhard er bleven forlovet med lieutenant v . Kopperhart i Mecklenburg . 
» Nej sandelig ? « 
» Gewiss mein kind . Den ældste Magdalene 

v . Osten har skrevet mig til . «  hun sad atter tavs og glattede sig i ansigtet , så sagde hun endelig :  » Det bliver en meget velhavende familie . « 
Generalen trådte ind , rank og svær , med den hvide orden på brystet og kården ved siden , men forresten som sædvanlig — strålende fornøjet og højrøstet . 
» Nå kinders er i fornøjede og veltilfredse , hvad ? — alene to mellem alle disse dejlige adonisser 1 — tag dig i agt for schæffer , du lille Christine , han har min tro et fidelt øje til dig ! Eller baronen ! Ja han er sandt for dyden ikke nogen ueffen kabeler , når han blot ikke havde så tynde ben . — ja min gode Marie-louise nu kommer undersåtterne , så kan du spille Bonaparte med hele hans Hof , — ha , ha , ha ! — ak ja , i gamle dage — se dér kommer hr . von Muller — han er altid først til mad og drikke — ja min gode pige , «  sluttede han , idet han beundrende lod blikket glide hen over hende ,  » på et bal paré havde jeg såre gerne trådt menuetten med dig — — se , god dag hr . Ritmester , glæder mig , glæder mig — — . « 

hr . v Muller , en lille mand med så kort en Hals , at kraven nåde ham helt op i nakken og skubbede pisken opefter , havde et rødt , drabeligt og bistert ansigt . Han bukkede , og rømmede sig meget stærkt og i korte stød , der lød som kommandoråb . Kommandere kunne han for resten ikke ,- men til at drikke var han meget ferm . Lidt efter ham kom majoren , hr . v Kurtz , en lavstammet mand med et noget lapset væsen . Han var en stor bonvivant og man fortalte , at han havde grædt , da han i sin tid kom hjem fra fremmed krigstjeneste og måtte rage sin store røde moustache af ansigtet . Han læspede stærkt , når han kom med sine dristige vittigheder til damerne . Uagtet han var gift og havde flere voksne døtre , førte han et slags ungkarleliv og var meget velset både i klubben og i de borgerlige huse . 
Efterhånden fyldtes den store stue med gæster . Generalen bevægede sig på sin sikre måde , med en vis gemytlighed og dog med værdighed , fra den ene til den anden og vidste at få samtalen i gang . 
Den lille tynde regimentskvartermester , 

der havde studeret i København og var æsttetisk anlagt , førte en pæn samtale med den lille Mamsel og talte om  » den lønlige kraft , som vor fantasi besidder , og som ud gør en del af menneskets lyksalighed . « 
Ved siden af dem stod den tykke fordrukne premierlieutenant v cappelmann med sit runde barneansigt og sagde :  » Ja so ? «  med en dyb basstemme , der slet ikke passede til dette ansigt . 
» Ja , «  vedblev regimentskvartermesteren ,  » den hylder os ind i en idealsk skikkelse og hæver vor sjæl op over den legemlige verden  .  .  . « 
» Ja so ? «  sagde hr . v cappelmann , og både han og Christine så’ forventningsfulde på den lille mand , men denne tav pludselig , da Marie-louise kom hen til dem med baronen , premierlieutenant v Pahlen , en rank og smuk mand . Den høje krave sad godt om den lange Hals , men dækkede ikke det store fremspringende adamsæble . 
» Das fræulein må excusere «  , sagde baronen ,  » Hr . Generalen , der har den lykke at være min nådige fræuleins hr . Fader , er en 

perfekt Cerberus «  han talte med en pertentlig stemme , forsigtig , som om han pillede æg , men der var en smule ironi på bunden , som gjorde bange .  » Hr . Generalens hus er et veritabelt kastel . Pardonner , mein fræulein mener festung . « 
» De taler dårlig dansk , hr . Baron . « 
» Ak pardon , — også i det stykke er hr . Generalen admirable konsekvent med sit liebhaveri for sit fødelands sprog — en veritabel adelsmand , deres hr . Fader , nådige fræulein . « 
Hun smilte kun , thi hun kunne aldrig blive rigtig klog på , hvad baronen mente , men han var dog en af de få af regimentets officerer , som det var lidt morsomt at tale med . 
» Ah , wie geht’s , «  sagde baronen til et par unge herrer , som stod i en vinduesfordybning og som begge så’ lige forsvirede ud . 
Sekondlieutenant v hatten blev helt forlegen ved synet af den smukke pige . Han stod og krammede ved sit felttegn og vidste ikke noget at sige af alt det , som han ellers braldede ud med til værtshustøsene , på hvilke han ødslede de fleste af de mange penge , som 

han fik fra sine rige forældre , resten tabte han i spil til sin kammerat , den lille raske kornet v Halling , der var af simpel ekstraktion og aldrig havde penge på lommen . Kornetten yar altid glad og lystig , en forvoven knægt , lige frisk og frejdig , hvad enten han talte med en grevinde eller en bondepige , og lige fornøjet , hvad enten han sad på ryggen af en kulret hest eller lå og drev hjemme på et par rørstole med en pibe matrostobak . Det sidste var dog sjældnest , thi v hatten kunne ikke undvære ham . 
Samtalen blev livligere . Præsten , en sortsmudset blegnæbet herre , den eneste i selskabet , som bar skæg på hagen , konverserede hendes nåde . Hr . v . Muller hostede utålmodig nogle kommandostød ud over mængden , og majoren fortalte en slibrig historie til den evig glade hr . v cappelmann og nogle andre lieutenanter , medens de unge damer blev kurtiserede i en af vinduesfordybningerne . Så åbnedes døren atter , alle tav , og generalen tog med højtidelighed imod obersten , der trådte ind med de andre kommitterede herrer . 
Lidt efter blev fløjdørene til spisesalen 

lukkede op . Obersten førte på generalens opfordring hendes nåde ganske langsomt og stille ind på hendes plads , fulgt af de to unge piger , som satte sig , den lille Mamsel ved siden af generalinden og Marie Louise på den anden side af obersten . Så først slog generalen i hænderne og sagde til de andre :  » Mine herrer ! «  og alle fortøjede sig derpå ind til det rigt dækkede bord og tog plads efter deres anciennitet . 
Den ene kostelige ret blev båren ind efter den anden , og generalens gamle vine vædede de mere eller mindre kyndige ganer ; og de brave mænd lod både vinene og retterne vederfares retfærdighed , hvad enten de virkelig forstod at skatte deres sjældenhed eller blot havde overbevisningen om , at det var gode ting . 
Generalen tronede med stor værdighed for enden af bordet , og da han rejste sig og med få ord udbragte et leve for  » vor ophøjede drot og krigsherre , hans majestæt kong Christian den syvende «  , skulle man ikke tro , at det var den ville svirebroder , der undertiden holdt larmende spilleselskaber med 

sine gamle pensionerede kammerater . Han ledede tonen ved bordet i en stil , som passede til lejligheden og til hans værdighed , animerede de 'tilbageholdne og holdt igen på de voldsomme :  » De drikker ikke noget , min gode cappelmann «  , sagde han til løjtnanten , der for ottende gang tømte sit store glas med den svære pallu-sect ,  » De har måske ligesom jeg forgæves ventet en sending bremer-rheinwein . «  hr . v cappelmann turde derefter næppe røre et glas mere og kom næsten ædru fra bordet . 
Men til sidst rejste generalen sig bred og og mægtig og holdt med en stemme . der rullede hen i salen , en tale i dagens anledning . Han talte om regimentets mønstring , takkede de kommitterede , henvendte sig til de yngre og indprentede dem krigerens pligter og alvorlige stilling : — — — —  » thi krigeren er anbetroet det højeste vi kende : statens forsvar ! De medborgere , mine herrer , hvis virksomme liv på anden måde forøger statens sande styrke , er underordnede krigerens indsigter og vink . Hvor skadeligt da , hvor umoralsk altså , hvis krigeren glemmer 

at erhverve de egenskaber , der ene er i stand til at frelse disse hans undergivne , frelse fædrelandet , som krigen evigt truer , og vinde laurbærkrandsen , den krans der dufter evig skøn om heltens isse ! — jeg kender så nøje dhrr . Oberofficerer af det regiment , som jeg har den ære at kommandere , og liar ikke et øjeblik årsag til tvivl om , at enhver af dem , mine herrer og kammerater , er besjælede af den ånd — og på så sikker en grundvold udbringer jeg da her en skål for den , der i sit ædle og ophøjede hjerte indeslutter hele vort elskede fædrelands evige ve og vel ! — et leve for hans kongelige højhed , vor dyrebare kronprins ! ! « 
Efter at dernæst den kommitterede oberst , der lignede en hane , med tynd og sprukken stemme havde talt for regimentet og sagt damerne nogle artigheder , hævedes bordet . 
Jørgen Hagedorn stod i sit vindue og så’ langt efter selskaket , da dette gik over gården for at drikke kaffe i haven . Ja i aften var det hans tur at sidde stille , medens de andre morede sig . Hin ! Han så’ baronen med en blussende plet på hver kind kurti 

sere das fræulein , og han hørte hendes klare latter .  » Ja , ride kan han , trods sine pibestilke , «  tænkte han han så’ den lille Mamsel med den raske kornet v . Halling , der stod stille midt i gården med en hel klynge omkring sig , som han fortalte en lystig historie , så de alle sammen leende gik videre . Han så’ sin egen gamle general komme , svingende sin stok , munter og spøgende , med obersten på den ene side og adjutant v . Schæffer , der gik noget usikkert , på den anden . Og til sidst kom Mamsel sacy ganske alene , og madam kinckel med kaffen . 
Så forsvandt de alle inde i haven . — han kastede endnu et blik efter de hvide kjoler og så’ i tanken sig selv spasere ude i haven i det fornemme selskab med — ja med hvem ville han gå ? Med das fræulein ? — å , hun var vel alligevel for stolt til at gå med ham , selv om han nok så meget var kornet eller lieutenant . Nej , den lille søde Christine — — her afbrød han sig selv , og den store Karl satte sig hen til bøgerne . 
Men ude i haven begyndte de at tale om politik . De ældre herrer var mest 

engelsksindede og de yngre fransksindede , men alle dampede de løs på piberne med betænksomme miner . 
Lidt efter trak damerne sig tilbage . 
» Uebermorgen har vi marked og megen lystighed i staden , «  sagde baronen til generalen ,  » man tør kanske håbe at se damerne  ? « 
» Det tør man , baron , men det dependerer af pigebørnene , om de ikke er bange for det nieget janhagel og komment . « 
» Frygtagtighed plejer jeg dog ikke at være genegen til , «  sagde Marie Louise . 
» Altså på en angenem revoir , fræulein , «  sagde baronen og bukkede . 
Viii . 
Det var hen på eftermiddagen før markedsdagen . Der var ganske stille i generalens store gård , man hørte kun hestene stampe inde i staldene , og langt ovre fra neustadt lød studenes brølen , fjernt og dæmpet . 
Gamle voscherow sad i al fred og Bo på sin bænk og sendte engang imellem et spørgsmål ind af vinduet til Jørgen . 

» Jeg har kun ringe af tiden , vagtmester , «  svarede denne ,  » jeg skal over og pudse våben for generalen «  . 
» Na so , han har ringe af tiden , «  sagde den gamle og sNakkede så videre med sig selv , ganske blidt og langsomt ,  » ja so , ein høllischer Kerl , der Jurgen , ja , ja , ja , — wo ist , — Na , da bist du , «  og han fik piben frem af kjolelommen ,  » Na , — lidt fyr var godt , ja . Aber fyr mal hier und fyr mal da , — wo ist ? — Na , da bist du ! «  han fik fyrstålet og sten frem .  » Ah — puh ! — ja , der vermaledeite  .  .  . « 
Han standsede pludselig ved at se en dragon skylle sine støvler i hestenes vandtrug . Med et ryk rejste han sin krumme skikkelse og lod med rivende fart en syndflod af skældsord regne ned over synderen :  » Ha , du schweinhund , was machst du da ? Du sauertopf , ich soll der dywel , Dich was ternen , du verdammter maulaff ! Hab’ ich’s nicht gesagt und gebrullt , du lumpenesser ! Du sollst , der satan regiere deinen arme kørper , gassen laufen , . Du scheissvogel ! «  - og da 

han var nået hen til karlen , lod han ridepisken suse ned over ham , imedens han stadig skældte ud . 
Et vindue blev åbnet , og en kvindestemme råbte :  » Voscherow ! «  og endnu en gang-højere :  » Voscherow ! «  - han så’ forbavset op imod den , der råbte , og tog så’ huen af . 
» Jeg vil tale med ham vagtmester , -men straks ! «  sagde Marie-louise med smilende læber deroppe fra . Voscherow skammede dragonen ud ganske sagte i  » velvalgte «  udtryk og vraltede brummende ind i forstuen . 
Her fandt han kun Hagedorn , som sad og pudsede nogle lange klinger , både brede og tynde . - men så kom de unge piger ned ad trappen . 
» Han var nok vred , vagtmester ? « 
» Ach nein , fræulein , «  svarede han lidt krænket , --  » jeg lader mig kuns være angelegen vel at forestille den person , generalen anviser mig at spille . « 
» Det gør ham jo kun ære , voscherow . « 
» Soldaterstanden har overalt fortrinnen på ærens register , fræulein , fordi der ud-fordres so mange egenskaber , som æren for 

langer . En retskaffen krigsmand , «  vedblev vagtmesteren , der nu var inde på sin Boldgade ,  » må ja have gejst , forstand , tapperhed , dygtighed og mod og klogskab . De civile folk tabe ikke videre , om de ikke har alle sådanne egenskaber , ja man kan endog blive en lærd mand og dog mangle disse fortrin . « 
» Ja «  , sagde Marie-louise , idet hun skottede lien til Jørgen , som sad tavs og gned på det blanke stål ,  » en soldat må da også have ærgerrighed . « 
» Ærgerrighed ! Nej , bestimmt ! En soldat må have en sund legeme , en anselig højde , en god skabelon , megen fyr og dog flegma for hitzigheden at holde tilbage , og ikke mindre tålmodighed , for med standhaftighed at fordrage krigens viderværdigheder og ube-kveniheder . Ja fræulein — det er soldatens ærgerrighed ! « 
» Å , han må da . også være ærgerrig nok til at værge sin ære , «  sagde hun utålmodig . 
» Pletter på æren kan hos en soldat kuns aftoes med blod «  , sagde Hagedorn .  » De 

er som gravrust på klingen , «  tilføjede han og holdt det smukke våben frem og gned bistert løs på det . 
» Ingen Trippets , lille ven , ingen Trippets på det durchbrokne arbejde , «  sagde vagtmesteren , der holdt øje med Jørgens beskæftigelse ,  » og so må man ikke forgætte , at såsom begær efter ære og en med vrede beblandet Iver ophitzer partierne , så kommer og , at mangen en sætter livet på spil — det kommer ja på so lidet an . En bringer sin terz eller kvart lidt uskikkelig an , na ! — så ligger den anden og strækker alle fire fra sig ! « 
» Har de duelleret , voscherow ? « 
Han smilte , så at man så’ de røde gummer :  » Jeg førte den bedste pallask ved jyske dragoner , fræulein ! — — ach ja ! — nej , jeg tænkte på Major von Rantzau . Hundertmal ha’de jeg set ham gøre samme kvart , og da han duellerede med sin tilkommende Schwager og kun ville levere ham en liden blessure her i armen , så parerte den unge baron ham en terz og fik spitzen i lungen . « 
» Var det da ikke ærligt ? « 

» Ærlig ? Det var dum ! «  og han viste dem den store muskel på overarmen , som var det rette angrebspunkt i en duel , der ikke gjaldt liv og død . 
Den lille Mamsel , som havde stået et par trin oppe på trappen og hørt til , og set fra den ene til den anden , spurgte : 
» Hvad mener i da om en ret soldat , v agtmester  ? « 
» En ret soldat , mamselle , «  sagde han smørret ,  » det er en dragon af livregimentet lette ! Hvad gestalten betræffer , da har han levende øjne , en lige Hals , en bred bryst , stærke Aksel , lange arme — ja lange arme er godt — og so en mådelig mave , tynde knæ , smidige ben og fødder , der har mere sener end kød . På . Højden har man ikke so meget at se , «  her skottede han hen til den lange Jørgen —  » de stærke er bedre end de store . En flund går ja løs på Bjørn og vildbasser . Løver og tiger er ja mindre end kamele og elefanter , men dog bedre til at at kæmpes end de store kødmaskiner ! Na , vi finder ja ikke på skolen en stor og lang hest , som springer so tapper og traver som 

en af mittels størrelse , men som er mere fyrig . — Na , og de svære kyrasserer  ? Ja de kan holde en angreb , og de er gode at brække de fjendtlige glieder — men er de først i uorden , gør de ikke andet end at bedække valpladsen ! Det lette kavalleri har immer gjort bedre tjeneste i Marken . So en let dragon — vipti er han dér , og vupti er han her , og so ! Hvor er han denn so ? — verschwunden ist er ! Ha , ha , ha ! « 
De lo alle sammen . — generalen kom ud på trappen fra sit værelse . 
» Nå , her holdes nok sladrekompagni ! « 
» Nej «  , lo Marie Louise ,  » vi talte alvorligt . Voscherow lærte os , hvad en ærens mand er . Han siger , det er en let dragon . « 
» En ærens mand , «  svarede generalen ,  » er en ærlig mand og forbliver en ærlig mand , om den ganske verden end lastede ham og trak ham igennem . I det punkt er alle stærke . Æren overgår alle ting , den består ved sig selv . « 
I det samme begyndte en kirkeklokke at ringe langt nede i byen med en sær sprukken og klingende lyd . 

» Nå , «  vedblev han ,  » nu ringer det gamle Nikolaj kapel markedet ind , i morgen bliver der lystighed i byen . Skal han ud at danse , Hagedorn ? Ja børn , i vil jo danse om med eders gamle papa , — og han , vagtmester ? « 
Da de to gamle var gået og de unge damer sprang op ad trappen , råbte Marie-louise :  » Skal vi så danse i morgen , korporal ! « 
Hagedorn rejste sig med et sæt i sin fulde højde , så alle kårder og klinger raslede ned omkring ham , og så’ forbavset op efter dem , til de var forsvundne . 
Det daglige liv i en lille provinsby var i hine tider endnu mere ensformigt og indestængt end i vore dage . Byen lå stille for sig selv , langt borte fra andre byer og andre mennesker , og levede sit eget liv og tærede på sig selv . 
Itzehoe havde ganske vist en for hine tider ret god forbindelse med den store by Hamborg . Den smukke omegn indbød desuden dens beboere til glæde , og de frugtbare egne virkede også oplivende på handel og Vandel i det hele taget , men det daglige liv 

var ensformigt og kedsommeligt . Man søgte at hjælpe derpå ved mange foreninger og gildeselskaber . Klubber og laug holdt flere gange om året fester , assembléer og fugleskydninger . Men markederne , der samlede folk langvejs fra , var dog byens største begivenhed , og det store årlige oxemarked , vel det største på de tider i hele Holsten , var især en festdag for den ganske egn . 
Den lille torveplads var inddelt i gader , som vare bebyggede med en mængde telte og boder , af hvilke hver havde en lille firkantet plads foran sig , der var indhegnet med lægter , hvortil kvæget var bundet . Ejerne af boderne solgte egentlig kun drikkevarer — kramboder vare sjældne på det store kvægmarked . 
Tidlig på dagen så’ torvet med sine gamle huse ud som en lejrplads fra Wallensteins tider , thi der var strømmet så mange mennesker til , selv fra fjerne egne , at de ikke kunne huses i byen og ikke alene oxehand-lerne og kvægdriverne , men også købere vare vandrede til staden med deres familier og måtte kampere under åben himmel . 

op ad dagen tog stimlen til . Lediggængere og tilskuere forøgede folkemængden , der i bølgende masser væltede gennem de snævre gader . Bønderpiger i mærkelige dragter fra marskens forskellige egne livede op i de matte farver' . En forvirret larm : råb og piskeknald , sang og latter , dyrenes brølen og brummen stod som af en sydende kedel op fra det lille torv , flød ud igennem sidestræderne og tabte sig ud gennem byens porte . 
Men hen ad eftermiddagen sivede larmens strømme også ud gennem disse . Handelen og forretningerne tabte i Iver — i morgen var det atter en dag , om aftenen ville man more sig , og i store og små flokke drev man ud til forlystelsesstederne i skoven ved klosterkilden , hvor dansen gik , og musiken lød . 
På den tid mødte også byens finere folk for at forlyste sig ved det brogede folkeliv . 
Major v . Kurtz stod på torvet ved et skjænkebord sammen med en hel flok heste-opkjøbere og prangere , som han kendte 

fra sine indkøb til regimentet . Der var mange svære skikkelser fra marskegnen , rige tilknappede bønder , elegante hestehandlere fra kongeriget med store guldsigneter ved båret og vældige knipler i hånden , porre t-ningsmænd fra Hamborg med smalle fiffige ansigter , unge landmænd med mønt på lommen og tarvelige herremænd med deres skårne paryk og hjemmegjorte kjole . Det var gode tider , og pengene flød . 
» En schøner guter morgen , min kære madam «  , råbte Jens legård , den rige , jyske kvæghandler , som var halvfuld og ville tale tysk . 
» Guten morgen , guten morgen , soll’s ’nen schnaps sein ? « 
» Jaha , lille madam , en tår for gøgen . « 
» Nun , ja las’s gefallen . Einen pommeranz oder eine sellerie ? « 
» Hej , rundt , rundt , en tår til hele ge-selschaften ! Meine . Herren , hier ist madammens akkevit , den er ikke for den lange hvile , tror a . — aha ! «  gav han sig , da kan havde drukket ,  » den var bastant , var den ! Was sagen si , pir . Major ? « 

» Freilich , freilich ! — her er mange fulde folk . « 
» Ja leben er her ! « 
Ned ad de smalle gader kom nogle unge karle syngende arm i arm og trængte kåde alle andre til siden . 
Generalen og hans damer måtte for at lade sværmen passere springe op til den bar-halsede Mikkel lohgarver , der stod og grinte på sin høje stentrappe . — de unge damer var strålende glade over alt dette liv , og generalen nikkede fornøjet til alle sider og satte sin stok i jorden med en lystig mine . 
» God aften , god aften hr . Major ! «  sagde han velvilligt . 
Majoren rettede sig og ville gøre sig fri for sit selskab , men den tykke kielmann fra gluckstadt kom ud fra teltet og hilste på generalen , af hvem han nylig havde købt en hest . 
» Å det og , hr . General , dens stillads er gjort af træ — det knager i leddene , og mine indvolde  .  .  . « 
» Ja vel , min gode , ja vel , «  svarede 

generalen og ville gå videre , men under standsningen var majorens frue og døtre stødt til damerne , og længere fremme kom baronen og den lille kornet v Halling . Det blev et helt selskab , som nu fulgtes ad ud af de smudsige stræder , hvor luften stod tyk og tung af de mange mennesker og dyr . 
Men ude ved klosterkilden var der luft nok . Der var skov og mark og en rask vestenvind . Damerne trak pelerinerne og de flagrende langshavler sammen om skuldrene for den kølige brise og skyndte sig hen i læ under træerne og den lange bakke . Her i skoven stod også telte , men langt fra hinanden og med borde udenfor . Længere nede , fra kilden i lavningen , lød dansemusikken klingende og lokkende , men her sad pæne og ærbare borgerfamilier og spiste til aften af deres medbragte madkurve . Mændene hilste , og konerne rejste sig og nejede , da generalens selskab gik forbi . 
Henne ved andre borde flød dr ikkevarerne , og dér sang man i kor til de dampende punscheboller og holdt skåltaler , som afbrødes af skraldende latter . 

generalen gik lige forbi teltet med de varme vafler og alle lækkerierne fra chri-stiansfeldt 'hen til den gamle madam glass fra Flensborg . Ved hendes telt slog han sig til ro med Major v . Kurtz .  » Nu skal vi sandt for dyden have os en hjærtestyrkning ! «  råbte han . Men de unge holdt på at komme ned til dansen , og skønt Majorinden og Mamsel sacy mente , at man ikke skulle blande sig i populacen , fik de unge dog deres vilje . 
» Endelig har prinsessen encourageret sig til at forlade sin faste Borg , «  havde baronen sagt til Marie-louise , da de mødtes på gaden .  » En sukkende ridder tilbyder sin tjeneste og vil for evig nævne sig en lykkens gunstling . «  nu , da de gik hen under træerne , lod han tusinde smigrerier og skønne ord spille for hende . Og de lød smukt i hendes uvante øre . Men bagved gik kornetten og gjorde løjer og fortalte historier om alle folk , de mødte . Snart galede han som en hane , snart kukkede han som en gøg , uden at bryde sig om mængden , som blev talrigere , jo nærmere de kom dansen . Majorens lange pigebørn lo bag lomme- 

tørklædet , og Christine måtte stemme i med , hvor nødig hun egentlig ville . 
Da de kom til dansepladsen , gjorde folk straks plads for officererne . Disse fik fat i et par dragoner , der blev skaffet stole inde fra kildemanden , og selskabet satte sig og dannede med de brogede uniformer og de . lyse toiletter en iøjnefaldende klynge . Der blev budt biskop omkring , og der blev let og snakket . 
» Min nådige frøken har naturligvis ikke den absicht at danse ? «  sagde baronen . 
» Hvorfor ikke ? Er det ikke velanstændigt ? « 
» Min nådige frøken må excusere mig , hvad velanstændigheden anbelanger , — troede ikke at prinsesser dansede ved højlys dag , og på det bare græs . « 
» Å , , kan prinsesser danse ved vokslys , kan de vel også danse ved lys dag . — skal vi danse ? «  spurgte hun de andre . 
Men den store plads var overfyldt . Officerernes forsøg på at føre deres damer ud i de dansendes rækker mislykkedes . Vel trak man sig noget tilbage , forundret , ja smigret ved at se officererne og de fine damer tage del i glæden , men mange unge marskbønder 

med deres store svære piger veg ikke - et skridt i deres tunge , langsomme Dans . Kørnet v Halling prøvede ufortrødent både ved magt og ved skæmt at bryde plads , han svang Christine som en fjer frem i en lystig skotsk , men der blev mindre og mindre rum . Til sidst lagde de unge karle mærke dertil , og hvad der føl' var sket uvilkårligt , lod de nu foregå med vilje : de søgte på trods at hævde stedet og Dansen for dem selv . 
Jørgen Hagedorn havde drevet om i skoven til og fia dansepladsen , men selve denne havde han ikke betrådt . I dag havde han ikke lyst . Marie-louises ord fra den foregående aften lød endnu i hans øren , og den lille Mamsels lange , dvælende blik brændte ham endnu . Ville de virkelig komme , og ville de så virkelig danse med ham ? 
Han stod ved et træ og talte med en lystig kammerat . Pigerne gik forbi til Dan sen , mange kendte ham og nikkede opfordrende til ham , men han havde ingen Sans derfor . Hans kammerat havde gjort bekendt skab med en friserbonde , der havde to døtre med struttende skørter , linnede vinger på 

hovedet og sølvknapper i trøjerne .  » Ligesom Engler , «  sagde korporalen ,  » Arme har de så svære som skinker — kom med kammerat ! « 
Men i det samme så’ Jørgen officererne komme med damerne , og skjult bag mængden fulgte han deres færd . Han så’ deres mislykkede forsøg på at komme til at danse og så’ Louises høje skikkelse . Hvad var det , der gjorde hende så smuk ? Var det den ranke nakke eller den måde , hvorpå hun smilte ? Og så søgte han sin lille veninde , der strålede af glæde , medens hun førtes af den raske kornet , der forgæves søgte at bryde menneskesøens bølger . 
Nej , nej , han hørte ikke til dem . Se hvor glade og livor frit de førte sig og talte og lo . Det undrede ham især , at officererne ikke blev vrede eller ærgerlige , men tog deres uheld så let og muntert . Han følte sig simpel og plump i sammenligning med dem . Bittert vendte han sig for at gå , samtidig med at selskabet brød op . Han gik til den modsatte side for at undgå dem , men midt i en klynge stod han pludselig ansigt til ansigt med marielouise . 

han rettede sig stiv og strunk . Marie-louise gik og lo , hun var i udmærket humør , baronen var en ypperlig kavaler , og hun var gået så vidt i sin venlighed , at hun talte tysk med ham . 
Ved synet af Jørgen kastede hun et hurtigt blik fra den ene til den anden og sagde : 
» I kan vel heller ikke få jer en Dans , Hagedorn ? « 
» Jo , hvis jeg vil , fræulein . « 
Der var en så seig bestemthed i hans ord , at den irriterede baronen ,  » ’s ist gut , korporal , «  sagde han ,  » kann abtreten . « 
» Doch nicht , hr . Baron , «  sagde Marie-louise og slap hans arm . 
» Gnædiges fræulein ? « 
» Korporal Hagedorn , vil i danse med mig ? « 
Baronen blev stående som forstenet , da han så’ generalens datter bryde igennem vrimlen ved underofficerens arm , og han blev rasende , da han lidt efter så’ ham trænge ind i de dansendes rækker og med en behændig og behersket benyttelse af sin 

store person og sine overlegne kræfter feje dem til side og i sikre og bestemte trin og sving føre sin dame i dansen . Alle veg for det høje par , så at de et øjeblik næsten var det eneste på pladsen . Et par gange mødte Jørgens øjne hendes , og han syntes , de lyste med' en strålende glans , som han aldrig før havde set hos noget menneske , og om de halvåbne læber lå atter det underlige smil , der svagt lod skimte hendes tænder . 
Da dansen var ude sagde han :  » Min ærbødige tak , fræulein . « 
» Tak selv , Jørgen , «  sagde hun en smule forpustet og blev ved at smile . 
I det samme kom baronen og hilste noget stift ,  » ønsker min nådige fræulein at gelejdes til hr . Generalen , eller foretrækker de hr . Korporalen som chapeau ? « 
Hun stod et øjeblik som om hun ville give et vredt svar , men så kom det øvrige selskab hastende . De havde set  » Skandalen «  , og der lød mange : min gud ! Gott bewahr ! osv . De unge damer kastede sig over Marie-louise og officererne målte Hagedorn , der gjorde 

honnør for at gå , da kornetten gik henimod ham . Men Marie-louise brød kredsen omkring sig og gentog muntert :  » Tak for dansen , hr . Korporal ! — se det var en kavaler ! «  sagde hun drillende til de andre , da hun gik videre . 
» Ja , «  sagde kornetten ,  » galante folk er jo ikke vant til at færdes på steder , hvor kun slagsbrødre og underofficerer kan komme frem . « 
» Den monsieur Hagedorn stræber noget højt , «  sagde baronen til Marie-louise . 
» Hvorledes ? « 
» Bilder sig ind i at blive kornet . « 
» Er det så højt ? «  sagde Marie-louise , og så’ rank ned på kornetten . 
» Vejen til at nå videre , men  .  .  .  . «  de var kommet hen til generalen . Stemningen var irriteret . Kun Marie-louise gik med et smil , som om hun dansede endnu , men den lille Mamsel var ganske bleg . 
Imidlertid havde generalen tømt et par flasker vin med majoren . Han lod ikke en bekendt gå forbi , uden at han råbte ham an og sagde ham nogle venlige ord . Mange 

havde stået stille ved hans bord og fået sig en hjærtestyrkning . Han havde ladet en hel flaske vin skænke op i et krus for den gamle skrædder leberhaus , der i over ti år havde vandret som Gesell i fremmede lande og kunne fortælle en mængde morsomme historier . Hver gang han havde fortalt noget som havde fået generalen til rigtig at skoggerle , kyssede han sig selv på hånden , inden han tog det store lerkrus :  » Gruss und helsen , euer excellents ! «  sagde han så og tømte det . Han blev aldrig fuld , den lille skrædder .  » Gud straffe mig ! «  sagde generalen ,  » der er mere kraft i den gamle leberhaus’s marvpiber end i alle de andres fede lægge tilsammen . — — godmorgen , Jens legård . Nå er geschæften nu forbi ? Har lykken været kontrær ? « 
» Ja , ja for i dag , hr . General ! «  sagde den store jyde ,  » men a tage er ingen forvarsel . A tror nok , a i morgen tage er hele verdiensten på en trøjedus . A er jo ingen kramsfugl , véd generalen jo nok . « 
» Ja , ja vel . « 

» Men sikke slemmen og gjækkeri . A tror dog ej , der gik så mange laster i svang i vores ungdom , hr . General . « 
» Å hvad ! « 
» Nej , nej , nej , i min ungdom var pigelog karle rødmosede og — men vil nu generalen se alle de slattenterner og sebedejer som — sundhed , hr . General ! «  og han stak glasset ud , som blev skænket foi ham .  » Ja , «  vedblev han , idet han lagde hovedet på skrå og skelede til glasset ,  » også vinen tumles , meleres og opsminkes af kyperne , førend den kommer i glasset . « 
Men heller ikke hesteprangerens misfornøjelse havde indvirkning på den gamle herres gode lune . Han lo , så det klukkede i ham , da de kom forbi med den drukne oldermand for johannesgildet . De to håndværks-mestre , som havde ham under armen , ville have ham til at gå pænt forbi generalen , men han stod stille og famlede i luften :  » Was sagst du , klikker ? Dænisch general ? Klik , klak , schusteren skænkte , schneideren drak . — ha ja ! Da kommt ja der dischier und der Schmit und der glæ-ä-äser . — 

wo den henker wollen alle die dølle Kerls hin ? Na ! Vorwærts ! Krejs um euren alten ! Huj ! « 
Selskabet traf generalen i glimrende humør . Han ville høre , hvorledes de havde moret sig , men Marie Louise brød straks ud med en beretning om , hvorledes hun havde danset med Hagedorn , da deres egne kavalerer ikke kunne skaffe plads . 
» Er det ikke , hvad jeg siger , «  afbrød generalen hende leende ,  » den Jørgen Hagedorn er en prægtig Karl ! « 
Der blev skumlet frygteligt imellem officererne og deres damer over denne historie og især over , at selve generalen ikke havde et misbilligende ord om skandalen . 
Baronen , som var forelsket i generalens datter , svor en dyr ed på ,  » at lære hende mores «  , og den lille kornet sagde i den anledning mange slibrige ting . 
Om aftenen skrev Christine i sin dagbog : 
— — — det blev en stakket glæde , såsom al . L . var i overstadigt humeur og tog j . op til Dans i den store stimen af mennesker , imod 

hans villie og ønske , kan jeg tro , hvorover officererne følte sig pågåede , og vakte med rette megen forargelse , og hvoraf resulterede , at j . fik høre drøje ord af hans foresatte . Ak han — - ( resten blev omhyggelig strøget ud . ) 
Ix . 
1 lange tider havde rygterne om krig svirret om imellem folk , og de indviklede politiske forhold var bleven drøftet mand og mand imellem med den Iver , som kjedsommelig-heden i provinsbyerne ansporer . Bedsteborgerne havde spundet mange og lange diskussioner i klubben ved deres lange kridtpiber , om hvorledes det stod til i Europa , og hvorledes det ville gå os . Krigen måtte komme , det var vist ! Men hvem der egentlig var vor fjende , ja det kunne man ikke komme på det rene med . England stod vi jo i så nær og eng handelsforbindelse med , det kunne aldrig gå an , og Frankrig — ja den Bonaparte var jo en Pokkers Karl , og man nærede en vis respekt for ham og det blodige revolutionsland . Svenskerne , det tyve- 

pak , var vi jo vant til at have til fjender , når bare Rusland ville hjælpe os , osv . osv . I virkeligheden var man helt forvirret i politisk henseende . Men så tog endelig de politiske begivenheder fart , og man begyndte så småt at udruste hæren . 
Generalen fik endnu mere travlt  .end ellers . Også han ventede krig , og han glædede sig til den med en ynglings hele fyrighed . Mange tropper drog igennem Itzehoe og lå i kantonnement der omkring . Ja selve feltmar-skalken , prins Carl af Hessen var der en bag . Hamborg og Lubeck skulle besættes . Generalen var utålmodig over ikke at komme afsted ; han længtes efter at slippe lidt bort fra de daglige forhold , fra den svage kone og fra de evige pengeforlegenheder . — livet vinkede endnu tillokkende , trods hans høje alder . 
I det hele taget luede det af krigslyst i det store hvide hus . Marie-louise fulgte alle begivenheder med den største opmærksomhed , og det var hende , der om aftenen i dagligstuen læste aviserne højt og diskuterede ivrigt med generalen , medens de andre sad bøjet over håndarbejdet . 

Hagedorn sad i sin stue og sled i bøgerne . Til foråret skulle han til institutet i Rendsborg , havde generalen sagt . Siden hin efterårsaften i skoven var der foregået en forandring med ham , uden at han selv var sig det bevidst . Han ville fremad , han ville være officer . Hvorfor ? Jo den hån , som officererne hin aften havde vist ham , fordi han kun var underofficer , havde ansporet hansærgjerrighed . Idelig og idelig havde Marie-louise jo desuden lige fra han var dreng , talt om alt det herlige ved at avancere , talt om store mål , om ærefuld fremtid , om hæder og glans , om at overgå andre , om sejr med sværd i hånd og alt sådan noget . Nu var det vel lang tid siden , hun havde talt således , og kun af og til havde hun ladet en bemærkning falde , der tydede på , at hun ventede sig noget af ham . To eller tre gange , havde hun sagt til ham : var jeg mandfolk , gik jeg til Bonaparte . Ligeoverfor hende følte han sig som den gemene soldat , der bliver glad , når hans chef henvender et ord til ham , og dansen i skoven kunne han derfor ikke glemme . Men tænkte han 

på den lille Mamsel , flammede dei- fyrige og brændende elskovstanker op i ynglingens hede hjerte , og han knyttede hende ind i sine dristigste fremtidsdrømme . Men ofte trængte også das fræuleins blændende skikkelse sig ind i disse tanker , og når han så kom til at tænke på det underlige smil , hvormed hun undertiden så’ på liam , flimrede det for lians øjne , og han viste disse profane tanker bort , som om han havde vovet noget utilladeligt , som om han var i færd med at bryde sin pligt , forsømme sin tjeneste , forse sig mod reglementet eller begå lignende synder , der for ham stod som de værste i verden . 
Han så’ desuden kun lidt til de unge damer i denne vinter . Marie-louise var sær kølig imod ham . Selv havde han travlt både på kontoret og med bøgerne . Kun når han om morgenen gik op på salen og så’ efter , om der var fyret godt i , og varmt nok til generalen , traf han hende undertiden med en fleuret i hånden . En dag havde hun været meget munter og sagt :  » Nu får vi krig , monsieur Hagedorn , og i kan blive general , inden året er omme . «  en anden gang 

havde hun med en hård stemme og ligesom , befalende , sagt til ham :  » Korporal , vis mig en dobbelt finte i kvart ! «  og da han på sin rolige måde ville tage en fleuret , var hun pludselig gået sin vej . — det var ham især påfaldende , at hun ikke mere kaldte på ham , når hun gik over i stalden til hesten . 
En søndag formiddag , da hele familien var i kirke , og Jørgen havde staldvagt , tog han Ali ud i gården . Det havde trosset i nogle dage og sneet om natten . Den fine , tætte sne lå fodtykt og blødt over gårdens sten og over de sammenskuffede dynger . I den blikstille luft havde den lagt sig let og tyndt hen ad mure og vinduer og døre , kransede den høje vandpost og pudrede ismasserne , der som en flodguds bølgende skæg strømmede ud over vandtrugets ene ende . — Ali var ikke i flere dage bleven rørt i ridehuset , og Jørgen og voscherow ville syne den . Da den kom ud , var den kåd og smuttede fra Jørgen , der hurtig sprang hen og lukkede porten . Så jagede han efter den , så sneen stod i hvide støvskyer omkring dem , og alt imellem lokkede 

han for den , medens den stod parat på Spring og så’ på ham med sine store , blanke øjne .  » Nå , kom man hier , — nå , kom din lille gøgeunge ! «  sagde han kælende . —  » Å , din snushane ! «  råbte han leende , da den satte afsted , netop da han var lige ved den . Lige kåde og lystige tumlede de .med hinanden og legede som en dreng og en hund . Til sidst kastede Ali sig i sneen og gned sit fine skind i den kølige fugtighed ; så fik han fat på den og dængede den med sne , indtil den atter slap fra ham og i et pragtfuldt Spring satte over stentruget henimod den lukkede stalddør . Gamle voscherow , der trippede af kulde , tørte dryppen af sin kolde næsetip og gottede sig over spasen , medens Jørgen rejste sig helt hvid af sneen , blussende af varme og lysten som en dreng efter mere leg . Så opdagede han pludselig das fræulein henne i forstuedøren . Han blev helt bange og rev huen af , men hun smilte kun til ham , og det forekom ham . at hun mumlede noget om  » to store børn «  . Ærgerlig og flau gik han hen og lukkede stalddøren op for Ali og kaldte på staldvagten . 
For Christine havde han ikke så dyb 

en respekt . Tidt og mangen gang fik de sig en passiar i forstuen . Hun stod da på trappen støttet til gelænderet , medens han havde travlt med et eller andet , ellej- blot stod og drev med hænderne på ryggen og fik hende til at fortælle alt , hvad hun hørte deroppe , og som ikke ad anden vej nåde ned til ham . Å , hvor han dog længtes efter den krig ! 
Generalinden blev mere og mere svagelig , hun forlod kun sjældent sine værelser og længtes efter foråret , foi- at hun kunne komme ud til sit kære Stellau , det eneste sted , hvor hun mente , at verden var , som den burde være . Om aftenen sad Christine og læste højt for hende og Mamsel sacy ; kun engang imellem blev hun afbrudt ved at de rådførte sig med hinanden om silkens og perlernes farver . 
På en sådan stille og tyst aften blev endelig freden brudt . Egentlig kom den aldrig igen i det hvide hus i Itzehoe . 
Generalen var gået hen i klubben for at få sit parti med to gamle pensionerede officerer , oberstlieutenant v Frese og Major v . 

koppen , som boede i garnisonen . Hagedorn sad hjemme og læste , men det gik kun dårligt . Han var led og ked af Hagerups statistik , og han så’ med indædt had hen på Gasparis geografi og alle de andre dumme bøger . Blodet skummede og brusede i ham , han kunne ikke holde ud at sidde stille så længe . Der gik nogen ude i gården , stalddøren blev smækket op , og han hørte hestene stampe inde i spiltovene . Han tog atter fat , men så lød der hestetrampen . Var det vandingstid . eller var berideren igen ude på sved-fuxen  ? Han sprang op og så’ ud i den mørke gård . Men medens han stod og stirrede med panden mod ruden , så’ han pludselig klart alle de vanskeligheder , som han gik i møde . Hvad ville de have ham til officer for ? Ham — underofficerssønnen ! — og blev han så endelig kornet engang , måtte han jo dog i mange år gå med underofficers lønning ! Og hvis så generalen faldt fra ! — — nej , nej , det var dumt med al den læsning , al den snak ! Han vendte sig om og strakte sine stærke arme ud i luften , som om han ville brydes med nogen . 

oppe hos generalinden sad imidlertid Christine og læste så højt , hun kunne ; thi hendes nåde var i den senere tid bleven mere og mere tunghør . Romanen kedede hende ; nej så var dog  » Hittebarnet Emmerich «  , den de lige var bleven færdig med , meget bedre . Men mest holdt dog den lille Mamsel af Schillers digte , som hun undertiden læste for Marie-louise . Nu læste hun ganske mekanisk : 
— — — — wie der Staub am Meer erhebt sikh der nach sig jauchzende Gallier . So wie ein durch die wunde des nasehorns gereizter elefant trabet der hochmutige siger einher , und vei'wustet grimmig die friedsamen fluren des besten landes und der besten einwohner .-- 
hun hørte nogen gå ned ad trappen . Det var Marie-louise . Bare hun dog kom ind . Lidt efter hørte hun hende rumstere nede i forstuen . Nu begyndte hun at schippe dernede , hendes yndlingsfornøjelse i dårligt vejr , og medens tovet smækkede i fliserne og Marie-louise talte højt : un , deux , trois , quatre osv . , læste hun videre : 

» ----------— — ach , Prinz ! der du dein vater- 
land ehemals den begierigen rebellen entrissen , und die krone auf dem haupte deines vaters befestiget hast ; fliege wie das geschwinde Einhorn — - 
nu hørte hun hende tale med nogen dernede . - var det Hagedorn ? Hendes hjerte bævede , og medens hun lyttede til stemmerne og til den monotone tællen : un , deux osv . og tovets smækken på stenene , fortsatte hun : 
» — — — ein zurnendes schicksal verhindert deinen starken arm , ein unergrundliches schicksal ! Falle zu , trauriger schauplatz ! da liegen junglinge und rauchen in ihrem Blute — - — «   » Så blev der en pludselig larm dernede , — gadedøren blev revet op , og generalens mægtige stemme lød med en særegen klang op til dem igennem gangene : 
» Vi har krig i landet ! Der har stået et slag ved København ! «  alle strømmede til — det fløj som en ild gennem huset , og lidt efter stod generalen og fortalte oppe i hendes nådes værelse , medens folkene stod ude i gangen og lyttede til hans beretning om slaget på reden den 2den April . — 

Christines dagbog : igår kæmpede de tapre danske et herligt slag imod de forræderske og snu engellændere . Gud fader holde sin hånd over vort land og vor elskede konge og kronprins ; også takker jeg ham evindeligen , at ingen af mine kære er i krigens farefulde nærhed . - nu svinder alle vore små sorger ind til blege skygger , men ham , jeg bærer i mit hjerte , vil aldrig svinde ! 
X . 
Den store nationale begejstring , som rejste sig landet over , nåde også hertugdømmerne . En patriotisk Iver greb alle . Der skete indsamlinger til de sårede og efterladte i hver en krog af landet . Hæren blev sat på feltfod , og et stort troppekorps blev trukket sammen i Holsten . Der var et livligt militært liv i Holsten , borgerlige korps oprettedes , alt fik et militært sving , og der hørtes kun tapper og krigerisk tale . 
Marie-louise tog med hele sin naturs voldsomhed del i dette livlige røre , som for hendes vedkommende blev afbrudt ved , at livregimentet fik ordre til afmarsch til grænsen . Der havde været stort borgerforenings bal til 

indtægt for det  » almene bedste «  , men generalens familie havde ikke deltaget , da han i de dage var i Rendsborg . Dagen før af-marschen kom regimentets officerer for at tage afsked . Baronen søgte atter , som ved alle lejligheder , at nænne sig Marie-louise , men hun afviste ham køligt . 
Da han gik derfra , sagde han til kornet v Halling :  » Bedste Halling , hvad verdeckt foregår der egentlig i generalens hus ? «   » Verdeckt ? « 
» Ja , hvad vil hun , das fræulein ? Hun er ikke som andre småpiger , men mere som en prinsesse af blodet . « 
» Eller som en baronesse kanske ? « 
» Å visvas ! « 
» Det var en gemalinde , værdig baron v pablen . « 
» Siger igen visvas — og dog , det varen satisfaktion at bøje den hvide nakke . « 
» Nej , baron , den mand findes ikke her i garnisonen . Hun er generalen , sin datter . « 
Baronen trak på skulderen . 
» Jeg siger dem , baron , hun er slets ingen stridig eller hårdmundet karakter , men stærk 

er hun . Hun har generalens knokler og generalens stærke muskler . Hun fægter som en vagtmester , siger man , og rider så godt som Hagedorn . Jeg siger , hun er generalen sin datter og tænker kun på hans heste ; jeg så’ hende være med , da den oldenborgske hingst bedækte . Nej , baronen har ret , hun er oven ikke som andre pigebørn , og dog — « 
» Hum ? « 
» Der er blod i hende , — som jeg siger , hun er generalen sin datter . « 
» Skade , man ikke har et landgods . « 
» Sig et fyrstendømme , baron , «  sagde kornetten og spyttede ud over broen , som de gik hen over . 
1 stedet for den ventede krig kom våbenstilstanden , men dei- var ligeså megen uro og larm i Holsten , som om krigen virkelig stod for døren . 
Hertil mærkede generalens familje dog intet . Den levede i denne sommer , da regimentet var ved grænsen , rolig på Stellau , kun i omgang med familierne på nogle nærliggende godser . 

en dag hen på eftersommeren havde Marie-louise været i Itzehoe for at se til huset og gøre indkøb , men især havde hun haft travlt med at overhøre børnene i regimentsskolen og tale med underofficerskonerne , der altid tyede til hende , når mændene vare borte . Hun vendte tilbage med den nyhed , - at regimentet var på hjemmarsch . 
Næste dag kom pludselig Jørgen Hagedorn ridende ind i gården . Han bragte bud og besked , at generalen kom om et par dage . Jørgen blev modtaget med nådige nik af generalinden , da han kom ind i stuen . Christine mærkede rødmen , der steg op i hendes kinder og skjulte sit ansigt , men Marie-louise rakte ham sin hånd med uskrømtet glæde . Han måtte sætte sig ved frokostbordet og spise med herskabet . De kappedes om at være opmærksomme imod ham , ja Mamsel sacy lagde sin lille spinkle hånd ligesom kærtegnende på hans brede ryg , da hun gik forbi ham . Og Jørgen Hagedorn var såre glad . 
Disse kvinder , som tog en så stor plads 

i hans sjæl og hans hjerte , og som under det kedelige kantonnement havde fyldt hans tanker med en længsel , han ikke gjorde sig rede for , modtog ham jo som en ligestillet , ja som en fortrolig ven , som en Broder . Men i den forløbne tid havde han fattet dristige planer . Han havde med magt , med sin seje jyske natur tvunget alt andet til side og lagt vejen til sit mål . Men når han nu , med tanken om dette mål , lod øjet søge hen til Christine , så mødte han ikke hendes dybe , bløde blik , der ligesom undgik lians ; og hans øjne måtte da atter fra hendes fine kind , som han syntes var bleven bleg , vende tilbage til das fræulein , der høj og rank stod for ham i sin hvide dragt og spurgte ham ud på den frejdigste måde om alle detailler ved regimentet , lige fra officererne og ned til hestene . Idet han betragtede hende , besvarede han alle hendes kyndige spørgsmål med raske og livlige svar . Brun var hun bleven , solen havde farvet den hvide hud helt ned over Hals og barm . Hun talte rask og hurtig som sædvanlig , og i sin levende Iver bevægede hun 

læberne , selv når hun tav og ventede på hans svar . 
Efter at de havde spist , måtte han se til Ali . De fulgtes ad alle tre , og Marie-louise gik ind i stalden for i egen person at hente sin hest . Jørgen blev stående på den gruslagte gårdsplads og så’ efter hende . 
» Nu siger jeg først velkommen hjem , «  sagde Christine med en lille undseelig stemme ved siden af ham .  » Har i længtes hjem  ? « 
Jørgen vidste ikke , hvad han svarede , en mængde tanker klumpede sig sammen i hans hoved , javist havde han længtes ! Og netop efter hende — hende , som han nu stod ene med , og som han havde besluttet sig til at sige det — — — men alene tanken derom gjorde ham helt ulykkelig i øjeblikket . — 1 det samme kom heldigvis Marie-louise med Ali . 
Den havde kun vandtrense på , og hun holdt den med venstre hånd ved mulen , idet hun havde lagt den højre arm op over dens manke . Og den gnæggede og prustede , trippede med de tynde ben , og skabede sig , som om den var fyldt med glødende ild . Hun kælede for den og beroligede den , strøg 

sin hånd over dens blanke øjne og lod den nappe sig i fingrene med mulens bløde læber . Alt imellem fortalte hun pralende om dens bedrifter , hvor god og from den var , og om hendes ensomme rideture , som generAlinden ikke vidste noget af , og som Mamsel sacy var så vred for . Og Ali stod , som om den forstod det hele , og snusede smiskende til hendes skuldre og Hals . 
Så gik de ned i haven og kom til at tale om gamle dage , da de legede i haven i Itzehoe . Erindringerne strømmede ind over dem og druknede i sit gyldne væld alle de mellemliggende år , og de var atter to småpiger og en halvvoksen knøs , der legede i en have — men ak , kun et øjeblik ! Så stod virkeligheden der atter . 
Jørgen måtte afsted igen , han havde travlt i garnisonen . 
» Nå , og til hvilken tid skal i til Rendsborg , Hagedorn ? «  spurgte Marie-louise . 
» Jeg skal ikke til Rendsborg , fræulein . « 
» Ikke til Rendsborg ? Hvorhen da ? Hvor-når bliver i da kornet ? « 
» Jeg bliver ikke , kornet , «  svarede han 

rolig ,  » jeg bliver vagtmester nu om en måned . «  der blev en lille pause . Hun så’ på ham med læberne fast sammenknebne og med et underligt udtryk i ansigtet . 
» De ærgerrighedens drømme , «  vedblev han ,  » er jeg nu vågnet op af , fræulein . Det sømmer sig ikke for en underofficers søn at tjene som officer . Jeg kender min plads . « 
De stod oppe ved bygningen igen . Christine følte sig glad ved at høre ham tale som han gjorde , men Marie-louise gik pludselig fra dem og ned i haven . Så kom karlen med hans hest , og da han lidt efter kom travende på sin tunge hoppe forbi højen ved enden af haven , så’ han hendes hvide klædning inde imellem buskene . Han satte sin hest i skridt og hilste på hende . 
 » Hagedorn , «  sagde hun højt , og da han med et ryk parerede hesten tilføjede hun :  » Sig mig , hvem vågnede jer af de ærgerrighedens drømme ? «  han svarede ikke . 
» Var det Christine ? « 
Han vidste næppe om han løj eller talte sandt , da han svarede :  » Nej , fræulein . « 
Hun så’ ham på sin frimodige , kække 

måde lige ind i ansigtet , men da hun så’ den henrykte mine og de strålende øjne hvormed han betragtede hende , strakte hun pludselig armen ud og kommanderede med høj og skinger stemme :  » Giv agt ! Marche — a-arche ! «  — og i samme nu fløj Jørgen Hagedorn afsted i susende karriere og forsvandt i en støvsky . 
Xi . 
Generalen arbejdede fra morgen til aften inde i byen . Den daglige tjeneste var på grund af de mange tropper i Holsten , kantonnementerne osv . besværlig nok , men nu begyndte desuden den reform af hæren , som kronprinsen med energi søgte at sætte igennem . Generalen , såvel som de fleste andre officerer , der havde indlevet sig i den hvervede hærs traditioner , havde mange ærgrelser over alle de nye påfund . Hvor fordomsfri han end var i forhold til mange af sine kolleger , og trods den Iver , hvormed han havde fulgt den nationale bevægelse , kunne han dog ikke forsone sig med forandringeme , 

når de alt for meget berørte hans egen person . Da han en morgen stod og barberede sig , tog han sig pludselig om pisken i nakken og udbrød :  » Ja skal den gå , går jeg med ! « 
For at trøste sig i alle sine genvordigheder og endelig engang at tale ud af hjertet , havde han , inden familien var flyttet ind fra Stellau , bedt sine gamle kammerater , sit spilleparti fra klubben , hjem til sig . 
De gamle herrer havde sat en god middag tillivs . Major v koppen havde været ude og komplimenteret madam kinckel for den farcerede kapun og foresnøvlet hende en hel del gamle gastronomiske erindringer . En høj og svær herre var den gamle Major , næsten højere end generalen . De havde stået i hestgarden sammen , og v koppen var dengang ubetinget den smukkeste og stateligste officer på Frederik den femtes tid . Derfor blev han også i en mission sendt til det franske Hof , men under sit ophold i Paris , hvor han blev meget feteret , fik han en smitsom sygdom , hans ansigt blev skamferet , og han mistede — næsen . Så tog han sin afsked , 

begravede sig i det afsides Itzehoe og levede af sine minder fra det korte spand af tid , han havde bevæget sig i verden . 
Den lille oberstlieutenant v Frese var hans intimeste omgang og hørte tålmodig den store Major snøvle om sin ungdoms triumfer , der med årene blev flere og flere , så at han til sidst næppe kunne høre et navn , uden at det havde været båret af en dame , som havde begunstiget ham . i hine længst forsvundne tider , da han endnu havde sin kraftige ungdom og sin smukke næse . Men den lille spinkle v Frese , der var såre pertentlig i sit ydre , morede sig kun , når historierne havde et rigtig saftigt anstrøg . Han var selv uudtømmelig i anekdoter af den Art , og han havde i sin nitide bogsamling en stor del illustreret erotika , som den lille kyniker gjorde sig en glæde af at låne ud til de unge officerer . For resten hørte han til de få officerer , som havde læsning og kundskaber . Derfor skattede generalen ham , og han kendte ham desuden fra syvårskrigen som en tapper soldat og god kammerat med et uopslidelig godt humør . 

Major v Kurtz var selskabets fjerde makker . Han var tyskfødt , havde altid levet i hertugdømmerne og var vel den eneste officer , generalen talte tysk til . 
Spillepartiet var forbi , og de begav sig atter over gangen og gennem dagligværelserne til den store spisestue for at drikke punsch . Hr . v Frese trippede let foran , medens majoren slæbte sine stive ben efter sig med v Kurtz under armen . Så kom de da til sæde , og generalen tronede inderlig tilfreds ved enden af bordet . I aften glemte han alle ærgrelser . Han gav de andre gamle en beretning om alle de nye indretninger , og de rystede på hovedet ved at høre om den unge kronprins’ mærkelige ideer , der efter deres mening måtte nedsætte standen . Men generalen fyldte sin store pokal og sagde med et suk :  » Ja soldaterstanden har den skæbne at være enten foragtet eller hædret , altid uden måde , eftersom man trænger til den eller ikke , «  og idet han tømte pokalen til bunden tilføjede han harmfuldt :  » Lutter bønder til soldater ! Den ene dag ved ploven , den næste dag til parade , ha , ha , ha ! — nej , det er en agter 

dans det hele ! — jeg erindrer mig stedse med fornøjelse hr . v Seidlitz , hans skønne kyrasserregiment ved torgau , — husker du ? «  spurgte han oberstlieutenanten ,  » mestendels lutter gråhærdede karle , ansigterne brune og ligesom stegte af solen — og så førte de deres våben med en mandhaftig og skræksom mine , ja deres åsyn alene havde noget truende — horridi milites , som livius siger , ikke sandt ? «  spurgte han igen hr . v Frese . 
Men denne havde allerede tømt sit glas adskillige gange og lo ham i møde med sit glade smil . 
» Nå ja — du har ret , lad os være fornøjelige , «  vedblev generalen .  » Drik , kære brødre , bedre gammel rom får i ikke i paradiset selv . — skål Major v . Kurtz ! « 
» Gruss Dich Gott , mein zærtlicher Freund ! «  råbte majoren , der allerede glemte respekten ; og gildet tog fart . Snart vare de alle som én sjæl , og ingen modsagde den anden , snart splittedes de ad i kiv om ingen ting . Enhver af dem havde oplevet meget og kendt alt , og alle ville de fortælle . Deres rungende 

latter fyldte stuen , alt som de store glas hyppigere og hyppigere blev tømte . 
Hr . v Frese ville absolut fortælle en historie , som han havde oplevet dagen i forvejen :  »  — — — så kommer jeg på min promenade ud til munsterdorff , til traktørstedet . Ind går jeg for at hvile de gamle ben . Og hvem står dér i stuen ? En spradebasse — som sprungen ud fra skrædder Heggum i Hamborg ! Alenvide benklæder , støvler som brandspande , en kruset titusparyk og bakken-bartet helt hen til næsen . Men jeg ser straxen på ham , at han er ganske perpleks og sitrer og bæver .  » Er han syg , fatter ? «  spørger jeg , men inden jeg får spurgt — ind kommer en pigelil — det angenemmeste syn ! Ferm og frisk , siger jeg jer , alert som en lille flyvefugl — um ! «  vedblev han og kyssede fingrene ,  » en pige som en viol , med øjne som kastanjer . Nå , jeg er jo fanden verknuse mig nicht verknoten , og mens det laxeho’de står og stikker håret bag ørene og tripper og hikker af lutter benauelse , siger jeg hende en lille galanteri — hun skotter og kigger til frieren — fut ! — ud fra alkoven kommer en stor 

hellende tør kone . — ud springer karlen ad den anden dør , som havde han en petarde i rumpen .  » Hej ! «  råber den tykke madam :  » Stanto , hold på karlen ! Hej ! Pst ! « 
» Pardonner , gode Frese , «  afbrød v koppen ham med tykt mæle ,  » en liden upasselig digression : bedste Bruder , den geschichte er vel for høviske øren ? « 
» Ha , ha , ha ! «  brølede de andre . 
» Hin , høviske øren , kære Major ! Man kan liderligvis høre meget , inden ørene gå af , de sidde fastere end per eksempel høviske næser . « 
De andre stemte atter i en stor latter , men majoren blev vred og råbte op , og generalen måtte lægge sig imellem . Så blev der en almindelig råben og spektakel , så man ikke kunne høre en ørenlyd . Til sidst måtte hr . v Frese love ikke at være  » satyrisk eller spottefuld «  , og der blev drukket stort forlig , men historien ville han ikke op med igen . 
» O du altes bruderlein ! «  sagde generalen og lagde sig tungt omfavnende over den 

lille mand , —  » syng en vise , fatter ! Op med dine gamle rester og stuver ! 
» Dertil hører gammel vin ! «  snøvlede hr . v koppen ,  » send bud ned i gevølfteme , general ! Op med din gamle vin og de gamle Vers ! « 
Der blev hentet et helt batteri- gammel rhinskvin op , og den lille v Frese lagde sig tilbage i den brede stol og strakte benene fra sig . Han så’ ikke , at de sorte silkestrømper var gledne ned og åbenbarede hvide af bomuld , som han bar underneden ; han lå salig glad i stolen , klimprede på en indbildt guitar og sang med sin gamle brægende stemme til de andres fryd : 
vin er god , 
thi blod og mod 
muntres op til hjerterod . 
Hvad formår 
kupido , når 
han ej får en tår . 
Cato , Plato , Sokrates , gamle aristoteles bande ikke vinens kraft , blinke glad til Bacchi saft . 

hopsasa 
faldera 
hvor den end skal komme fra 
drikke vi 
pokaler ni , lystig skænker i 
og så sang de gamle omkvædet med , og lo fornøjede til hinanden og drak . 
Kommer her ! 
Ja kom enhver , som har smukke nymfer kær står os bi 
og skænker i tøm dem alle ni . 
Drikker med fuldt pæglemål 
dejligste hyrdindes skål ! 
Fantasi , 
melankoli , Tages fra vort kompagni ! Gid vi se 
lykken le 
til vor søde Galathe ! 

men under sidste Vers havde Major v Kurtz talt højt til generalen om tjenestesager og heste , og da omkvædet gik itu , begyndte også de andre at diskutere om nogle pikante historier , og imellem disse lød højrøstede udråb og ordene  » hårdmundet . . . en coura-gere den rakker . . . Ja elskov er somdødkjød , der immer gror ud igen  . . . . Ja ongefær  .  .  . som en dødkjød - ja vel , ja vel  .  .  . so ein subjekt «  osv . , og så kom de tre i en højrøstet samtale om gamle dage og omfavnede hinanden tæt , medens Majoren sad ensom med sin paryk i hånden og brølede , idet tårerne løb ham ned ad kinderne : 
ich schlief , da traumbte mir geliebtes kind von dir ! 
Doch Venus kanst du rahten was wir im schlafen thaten da wollest du fl  .  .  . 
I det samme blev døren revet op , og Jørgen Hagedorn trådte rask ind uden hensyn til generalen , som slap den , han havde om halsen : 

» Jørgen ! Guds død ! « 
» Hr . General - jeg har sørgeligt nyt , das fræulein  .  .  .  . «  hans stemme sank ned til en hvisken . Generalen vaklede et øjeblik , rejste sig så med et ryk , tog Jørgen under armen og gik med ham ud af døren . 
Hendes nåde generAlinden var død . Da Marie-louise samme aften var kommen ind til sin moder , sad denne stiv og strunk i sin stol med hånden om en lugteflaske på bordet , uden at røre sig , død . Kort efter havde Marie-louise kastet sig på Ali og var sprængt afsted til byen . 
Hun hørte larmen og sangen fra spisesalen , men da hun længtes efter at kaste sig i faderens arme , lod hun Hagedorn kalde . Hun ville se sin fader , men nu , da han kom , og i en tilstand  . . . . Hun satte sig i en stol med en fortvivlet mine . Generalen stod med blussende ansigt foran hende med kalvekrøset i uorden og med våde vinpletter ned af rabatten , han bredte armene ud imod hende , men lod dem atter synke og begyndte at hulke ynkeligt som et lille barn . 

da tog Jørgen Hagedorn den gamle ved armen og førte ham ud af stuen og ind i hans soveværelse . 
Lidt efter fik han de gamle herrer ved deres tjeneres hjælp bragt ned ad trapperne og afsted , dog først efter megen tumlen nede i forstuen , hvor de larmede med paukerne og lo og bandte og sang . Så blev alt tyst , og Marie-louise hørte kun det store bornholmer-uhr dikke højt og lydeligt — så højt havde hun aldrig hørt det dikke før . 
Hagedorn kom op igen . Han havde ladet par heste sadle og fik das fræulein til atter at ride ud til Stellau . De vekslede ikke et ord under dette ridt i den tågede efterårsnat . De tykke dragonheste prustede under det skarpe trav , og da de kom til Stellau , sprang hun af hesten og faldt grædende i Christines og Mamsel sacy’s arme . Jørgen hjalp til derude på alle måder , ordnede det fornødne og sad før solopgang atter ved den gamle generals seng , da . denne vågnede af sin rus . 

Xii . 
Der blev stille i det hvide hus . Uagtet generalinden kun havde levet meget lidt i sin familie og næsten intet havde været for de enkelte medlemmer af denne , mærkedes hendes død dog overalt ved den forandring , der kom i forholdene og i det daglige liv . For generalen var hendes død ikke nogen dyb sorg , hans spænstige natur rejste sig hurtig efter det røre , som den frembragte i hans indre , og han kastede sig med Iver over sine mange militære forretninger . Han begav sig kort efter på inspektionsrejser til sit regiments andre eskadroner før de store manøvrer ved Rendsborg under kronprinsens egen ledelse . Hagedorn fulgte ham overalt og var desuden på anden måde borte fra garnisonen , da han som vagtmester og berider også måtte følge remontekommissionen på dens rejser . 
Marie-louise overtog hustruens plads med en værdighed , der klædte hende såre godt , og med en alvor , der forbavsede dem alle . Hun flyttede ind i generalindens værelser ved siden af det , som hun og den lille Mamsel havde beboet . Men samtidig foregik der en mærkelig 

forandring i hendes væsen . Hendes tidligere glade frimodighed svandt hen , og da hun endogså var tavs og stille på rideturene , blev generalen , der dog ellers som en blæst for hen over livets småting , opmærksom derpå . Han spurgte ; men det ledte ikke til at han opnåede hendes fortrolighed , og resultatet blev kun , at han betroede hende sine sorger og bekymringer , ikke alene de mili tære , men også sine mange private pengefor-legenheder . 
Marie-louise foretog som følge heraf en energisk omvæltning i hele husets økonomi . Hun afskedigede flere af tjenestefolkene og indskrænkede hele husholdningen og især dens i retning af taflets glæder overdrevne luksus , dog så umærkeligt som muligt for generalen , når han var hjemme . Christine måtte opgive sine brydsomme håndarbejder og gå madam kinckel tilhånde i køkken og kjæl-der . Dette mere bevægede liv gjorde Christine godt . Det var , som om de to unge piger havde skiftet roller : nu var det den lille Mamsel , der før var sky som en hind , der var gladest , og man hørte hende hyppigere 

end nogensinde før le og nynne , medens derimod das fræulein , rank og bleg gik omkring og sørgede for husets orden , så’ efter , at alt gik som det skulle , og at intet gik tilspilde i hus og gård , have og stald . 
Men mademoiselle sacy så’ undertiden med lange prøvende blik efter den unge pige og rystede lidt på det lille spinkle hoved , så de svære buklede krøller dinglede derved . Også hun havde sine sorger , men af politisk natur , thi tiden gik , og forholdene så’ atter helt forviklede ud . Det pinte den lille franske dame , at man talte om , at hendes landsmænd ville stille sig fjendtligt til Danmark , når den fred , som nu i forholdsvis lang tid havde hersket i Europa , atter truede med at brydes . 
Når damerne efter en mere eller mindre virksom dag samledes i dagligstuen om aftenen , gik samtalen kun trægt . Marie-louise gik da stadig op og ned ad gulvet og hørte på , at der blev læst højt . Hun havde endnu sit gamle sværmeri for førstekonsulen , men talte ikke mere begejstret og ivrigt hans sag . Det var 

ligesom hun grublede over andre ting . Og når de så skiltes for at gå til ro , hørte Christine , medens hun sad beskæftiget med sin lille dagbog , som hun betroede sine tanker , hende ofte gå op og ned i sit værelse inde ved siden af . 
Ja , op og ned ad gulvet gik hun , op og ned , hele timer igennem . Og hvis den lille manisel havde set derind , ville hun være bleven forfærdet . 
Halvt afklædt gik Marie-louise derinde , hændervridende , fortvivlet . Hun græd ikke , for hun ville ikke græde . Træt og forpint støttede hun sig så til væggen og trykkede sig op ad muren , der kølede det hede blod , som brændte og bankede under den hvide hud . Så mumlede hun for sig selv og spidsede den røde mund , som om hun kyssede den tomme luft . Atter for hun op , og atter begyndte hun den rastløse gang op og ned i værelset . Hun kunne ikke få ham ud af sit sind og sine tanker , hun kunne ikke , — hun lo af sig selv , hun hånede sig selv : hun , das fræulein — og en underofficer ! Men hun kunne ikke . Men ét kunne og ville hun : 

gemme for alle andre på bunden af sit hjerte det , som hun evig frygtede for at forråde , og som hun kæmpede imod af hele sin magt . Og så strakte hun dog sine arme favnende ud i rummet og lå , da hun endelig var kommen i seng , længe og stirrede frem for sig i mørket , længe efter at den lille Mamsel , svælgende i sødmen af sin elskovs rus , havde lukket sin bog og slukket sit lys . 
Om dagen var Marie-louise ofte træt og mat . Så satte hun sig gerne ind til Christine , der havde mange blomster i sit værelse : gyldenlakker , levkøjer , aurikler , krusemynte og ambra . Om sommeren , når vinduerne stod åbne til haven , var der en bedøvende Duft , men selv om vinteren havde hun mange blomster , og Marie-louise sagde så med et suk :  » Der lugter altid af sommer hos dig , Christine . «  — 
generalen var kommen fra Rendsborg og familien var samlet i dagligstuen om aftenen . Der var hyggeligt i den mørke stue , og der duftede af potpourri ligesom i generalindens tid . Den store broncekandelabre stod midt på bordet , men Mamsel sacy og Christine 

havde desuden hver et lys med skærm ved deres sværpude , for at de kunne arbejde på deres perle- og chenillebroderi . To gamle komtesser , konventualinder fra frøkenklostret , og hendes salig nådes intimeste veninder vare i besøg og sad i de høje stole med skamler under fødderne og strikkede . 
Madam kinckel kom ind med en stor gul bakke med fine syltetøjer og et krystalglas , hvori der stod skeer . Marie-louise gik sagte op og ned ad gulvet med hænderne på ryggen . 
» Er det sandt ! «  hørte hun Christine sige og hun så’ de gamle damer lægge strikketøjet og slå hænderne sammen . 
» Hvilket ? «  spurgte hun . 
» Å gud — madam kinckel beretter nyt , som vi nødig vil spørge . « 
» Hvad er det , kinckel ? « 
» Ak ja , hvad der siges , skal siges ! Der fortælles i byen , at frøkenen på helldorf er løbet væk med kusken ! « 
» Frøken von — Amalie ? « 
» Ak ja , man er jo fra den gamle tid , « 

sagde den ene komtesse med en stor blomme i munden . 
» Fi done , at gøre sig så gemen , — det er jo utænkeligt ! «  sagde den anden gamle dame , og det ene udbrud af rædsel og afsky lød højere end det andet , da generalen trådte ind . 
Han var- i rigtig lystigt humør den aften . Han kom fra klubben , hvor han havde drukket et glas vin med de gamle kammerater , og nyheden gjorde derfor intet indtryk på ham . 
» Med kusken , siger i ? — hvordan så’ han ud ? Har han været dragon ? Kan du huske , ham , Marie-louise ? « 
» En skrækkelig skandal ! «  vedblev den ene komtesse . 
» Hvad ville Hildegard have sagt , om hun havde oplevet en slig blame for en adelig familie ? « 
» Å visvas , «  sagde generalen , som altid drillede de gamle damer ,  » det unge blod er fyrigt og vildt , ha , ha , ha ! - vi har jo også været unge , komtesse . Hvad siger ej den vise Salomo ? « 
» Ikke véd jeg , hvad den vise Salomo siger , general , men  .  .  .  . « 

» Han siger : glæd dig , yngling , og lad dit hjerte fryde sig i din ungdom , følg dets drifter og dine øjnes lyster  . . . og det må da vel også gælde for fruentimmer , véd jeg ! « 
» Det er vel næppe den rette dyd at prædike for unge pigebørn , «  sagde komtessen indigneret ,  » og med dyden for øje vil den unge frøkens højst beklagelsesværdige forældre vistnok ikke istemme  .  .  . « 
» Kanske , «  afbrød den anden komtesse hende bistert ,  » vil hr . Generalen forsvare , at en dame af stand gør sig gemen med  .  . « 
» Å , «  faldt generalen drillende ind ,  » jeg holder mig kuns til den vise Salomo : stjålet vand smager sødt ! siger han , — nå , der har vi kinckel med aftensmaden ! « 
» Fy , fy ! «  sagde damerne inderlig fortørnede og rejste sig for at gå ind i spisesalen , hvor de dog snart glemte generalens uartighed over den fine elskværdighed , han lagde for dagen som vært . Men senere hen på aftenen drøftede de ivrigt den pikante skandale og generalens frivole udtalelser . 

hen ad foråret brød krigen imellem England og Frankrig ud igen . Førstekonsulen havde længe truet England med at besætte Hannover , og gjorde nu alvor deraf . Rustningerne , som var bleven fortsatte herhjemme i de forløbne år , medens de andre lande snarere havde afvæbnet , tog endnu større fart . Og medens kronprinsen samlede et hærkorps til de årlige manøvrer ved Rendsborg , trængte en fransk arme den Hannoveranske hær helt op imod nord , ind i Lauenborg til den holstenske grændse . 
Så kom der kontraordre til livregimentet lette dragoner , og generalen , der allerede havde pakket sin koffert til manøvrerne , blev rigtig fornøjet . Han tillod ikke , at man pakkede ud igen .  » Vi skal syd på , «  sagde han ,  » vent lidt , nu går det løs mod franzoserne om kort tid ! «  Hagedorn , der havde været borte i flere måneder i Jylland og lige var kommen tilbage , måtte op og fortælle ham nyheder . Men allerede et par dage efter måtte Hagedorn afsted igen med lieutenant v cappelmann for at udskrive stykheste . 
Det svirrede om med rygter om krig ; 

nu var det franskmændene , som truede , og hen på forsommeren kom der endelig ordre til generalen om afmarsch til Lauenborg , hvor hans regiment skulle støde til et korps , som skulle bevogte grænsen . Ved afrejsen var afskeden alvorligere end ellers . Generalen indsatte jo nok med spøg og latter Marie-louise til kommandant på stedet og trøstede sacy med , at han skulle skåne hendes tapre landsmænd så meget som mulig ; men selv var han dog ikke så lidt berørt af afskeden , og skjulte sine følelser under højrøstede beklagelser over savnet af Hagedorn , der var sendt forud . 
Christine skrev i sin dagbog : 
ak , nu er de da borte fra os . Det var en bevægelig afsked . Ak , Jørgen , Jørgen ! Ømt venskab forener os , min sjæl vakler mellem Kummer og fryd , og i din fraværelse vil jeg ofte tørste efter venskabs hulde kildevæld , — kunne jeg kun skue ind i dit hjerte ! 
Nu er vi da gruMMe ene ; Med Min elskede M . L . vil jeg finde trøst i naturens yndigheder . Ak ! havde jeg dog en bevægfølende barM at udgyde Mine ångester og Min tvivl . Gud fader , se i sin nåde og holde sin hånd over deM , der færdes i krigens ville tuMMel — — — 

men der kom intet fjendtligt sammenstød imellem de danske og franske tropper , uagtet det en tid så’ truende nok ud . Den hanno-veranske hær , som var jaget ud af sit land , måtte derimod bukke under for den mægtige fjende , kapitulere og opløse sig uden sværdslag . 
Xiii . 
Et par dage efter denne begivenhed stod en ung , civilklædt mand i forstuen i generalens hus . Han havde kravestøvler på , en slag-chenille over armen og en svær ziegenhainer i hånden . Håret var ikke bundet i nakken , men faldt frit ned over kjolekraven efter den nye mode . Det var en velvoksen mand med et kønt , mørkt ansigt , men når han smilte med sin brede mund , viste han sine store tænder alt for meget , og den fik da et grådigt udtryk , som om den ville bide . 
Madam kinckel kom ned til ham , og han forklarede på tysk , at han havde bud og brev fra generalen til das fræulein . Lidt efter blev han ført op i dagligstuen , medens hans tøj blev læsset af chaisen , som holdt udenfor . 

generalen skrev blandt andet til sin datter : 
•---------------lieutn . Hugo treugott v eimcke er 
altså ongefæhr din kære salig moders søskendebarn , og vi haver at skylde ham assistance i hans malhews . Muligvis bliver han kuns få dage hos eder , da han søger lejlighed til Engelland , hvilket vel næppe kan falde besværligen , par exemple fra lønningen . Hermed må du dog ikke ben-iænge dig , min gode Marie-louise . Karlen kan vel sørge for sig selv . - — — — < 
og efter flere instruktioner sendte generalen mange gode hilsener til dem alle . 
Hr . v eimcke var lieutenant i den hanno-veranske hær . Da denne ved elbkapitula-tionen blev opløst , spredtes officererne til alle sider , og de fleste af dem søgte ad forskellige veje at komme til England , hvor der blev dannet en engelsk-hannoveransk legion . Det gjaldt for dem ikke at blive opsnappede og især at undgå de franske kapere , og hr . v eimcke henvendte sig derfor til generalen . for hvem han forestillede sig som en slægtning og bad om hans råd . — 
Marie-louise stod i dagligstuen med ryggen til vinduet og læste faderens brev endnu 

engang , da hr . v eimcke trådte ind . Solen strømmede i brede , gyldne stråler ind i stuen og lien over den unge kvinde , men den lille manisel gik og rullede de hvide Gardiner ned for dens brændende kraft og skottede imedens til den fremmede mand . 
» Jeg ønsker hr . v eimcke velkommen , «  sagde Marie-louise . 
Men da hr . v eimcke ikke forstod dansk , måtte hun gentage sit ønske på tysk , og hun tilføjede så en beklagelse over den ulykke , der havde ramt ham og hans landsmænd . 
Dette smagte ham øjensynlig ikke rigtig , thi det glubende smil , hvormed han betragtede de to unge piger , hvis skønhed i det stærke lys fuldstændig havde overvældet ham , forsvandt til dels , men kom dog igen , da han takkede og bragte hilsen fra generalen . 
» Min frøken kusine og den unge dame er måske nu den hele  » Besætning «  i hr . Generalens hus ? «  sagde han , da Marie-louise bød ham at tage plads . 
» Et moi , monsieur ! «  sagde Mamsel sacy , som han ikke havde bemærket , henne fra 

sofanichen . Han bukkede atter , ubehagelig berørt ved at høre dette franske udbrud . 
» Jeg bringer en ærbødig hilsen fra hr . Baron v Pahlen , som vel har forberedt mig på her at finde et tempel , helliget gratier og kanter — men virkeligheden , «  vedblev han med en galant bøjning ,  » er , ser jeg , alle olympens  .  .  .  . « 
» Hr . Baron v Pahlen , «  afbrød Marie-louise ham ,  » er ikke meget kendt i min faders hus , og da hr . v eimcke jo i følge min faders brev ikke vil gæste det længe , får de vel næppe lejlighed til at lære det bedre at kende end han . « 
Smilet forsvandt igen , og han ville trække sig tilbage , men Marie-louise ville vide besked om de militære begivenheder . Hun var ubarmhjærtig i sine spørgsmål , det var ligesom hun havde sat sig til mål for bestandig at forjage hans ubehagelige smil , som generede hende , og som efter hendes mening ikke passede for den , der kom som en slagen mand . De andre krympede sig da de hørte hendes skånselsløse ord , men hr . v eimcke blev ved at smile . 

» Min frøken kusine er meget streng imod mine landsmænd ; — jeg tillader mig at spørge om hensigten lige over for mig ? « 
» Ikke kan jeg forstå , at en mand overgiver sig til en fjende , og mindre endnu kan jeg forstå , at en hel arme ikke hellere kæmper til sidste mand , end kapitulerer ! « 
» Fræulein er vel næppe en helt uddannet soldat ? « 
» Det ville Bonaparte have gjort . « 
» Ah , således at forstå ! «  sagde han irriteret . — heldigvis kom madam v kinckel i det samme for at vise ham hans værelse . 
Trods den uhyggelige modtagelse slog hr . v eimcke sig dog til ro i det hvide hus . Han færdedes ude i byen det meste af dagen , men indfandt sig altid ved måltiderne og lod lidt efter lidt , som om han var hjemme . Han lagde an på at vinde damernes behag , hvor køligt de end behandlede ham , talte hver dag om at rejse og søgte i sin bevægelse over at skulle tage afsked at antage en næsten fortrolig tone . Når blodet så skød op i Marie-louises kinder , levede de andre i en stadig angest for , at hendes voldsomme heftig- 

hed , som de så godt kendte , skulle bryde løs og gøre situationen end mere ubehagelig . Men det syntes ikke at genere hr . v eimcke i mindste måde , tværtimod lod det snarere til , at det morede ham at gøre hende vred . Han flk stadig rejseforhindringer og optrådte med større og større sikkerhed , ja næsten med uforskammethed i huset . 
De unge piger spaserede en eftermiddag i haven . De følte sig meget ensomme denne sommer , tilbragte det meste af tiden hjemme og kom næsten ikke udenfor hus og have . Selv Ali blev ikke rørt , men gik på græs i det store indelukke bag haven . De kom nu fra den og gik langs med diget og talte om , hvorledes de skulle blive af med veren «  . 
Mærkelig nok blev Hagedorn næsten aldrig nævnt imellem dem . Han fyldte begges hjerter så meget , at de ikke selv lagde mærke til , at deres tunger uvilkårlig tav om ham . Når undertiden den ene af dem førte ham på tale , tav den anden og de troede da gensidig , 

at dette skyldtes mangel på interesse for ham . De var blinde for hinandens følelser , som de vare stumme . 
Men hr . v eimcke blev ivrig debatteret . Marie-louise hadede ham , først fordi han hørte til en hær , som havde overgivet sig , og dernæst fordi hans person og væsen var hende modbydelig . Christine var bange for hans lystne smil og hans galante næsvished . 
Pludselig så’ de ham komme oppe på diget . 
» Jeg løber ! «  hviskedee Christine . 
» Ja , løb du , «  svarede Marie-louise og satte sig under det store morbærtræ , der stod hel hvidt af blomster . 
» En charmant environ , «  sagde hr . v eimcke , da han var kommen ned af skrænten og kom hen til hende . 
» Ja — det falder en svært at løsrive sig fra den . « 
Han smilte med sine lange tynde læber og sagde :  » Jeg bliver dog tvunget dertil en af dagene , nu har jeg fundet god lejlighed . « 
Hun blev så glad , at hun uvilkårlig 

blev venligere imod ham . Pludselig sagde han : 
» Med permission , nådige kusine , hvorfor titulerer de mig ikke som en slægtning , men bruger hårdnakket en så fremmedagtig taleform ? Mere end den skønne environ vil jeg dog savne deres skønne åsyn og milde blik . « 
Hun så’ hvast op på ham . 
» Bitte , bitte , en kende mere mildhed med en slagen mand . Hør nu — jeg elsker dem , allerkæreste kusine , og jeg kan ikke , og vil ikke rive mig løs fra deres nærhed . «  han satte sig pludselig ned tæt ved hende , og da hun ville rejse sig , greb han hende fast om hånd og arm , og i en rivende flom af brændende ord stormede han løs med tusinde forsikringer , besværgelser , bønner og løfter om evig elskov , medens hans øjne luede af hed begær , og han spilede sin mund som et udhungret rovdyr . Men hun var ham for stærk . Med hele sit legemes styrke rev hun sig ud af hans arm og løftede hånden som for at slå ham i ansigtet , men stand 

sede og råbte idet hun stadig holdt hånden løftet : 
» De er en troløs gæst , herre ! « 
» Ak , «  sagde han smilende ,  » min lille kusine har dog vel hørt en kj ærlighedserklæring før ? « 
» Vi er færdige , hr . v eimcke , «  sagde hun kort og vendte sig for at gå . 
» Ja så ! «  tilføjede han med skærende røst ,  » Baronen havde vel altså ret i at der foregik ting i min skønne kusines hjerte , som vel var værd at udgranske . « 
 Louise svarede ikke , men gik , så hurtigt hun kunne . — da hun kom op i gården traf hun madam kinckel , som så’ noget altereret ud ; der havde været bud fra råds-herre napel med spørgsmål om , hvornår den fremmede herre rejste . Hun havde svaret , at derom vidste hun ingen besked . Men hun havde fået ud af rådstuetjeneren , at Herren var mistænkt for forsøg på ulovlig hvervning af soldater ! 
» Også det ! «  tænkte Louise . — 
de unge damer sad lidt senere ved altanen 

i den smukke sommeraften . Christine læste i en spændende roman og Marie-louise sad ude og så’ over imod syd , over den lange skibsbro ; hun kunne se et stykke af floden , der lå brunrød og lyste imellem de høje , mørke skrænter . Hun skammede sig ved nu også at have en følelse af - at være bange for hannoveren . Hvor det også var underligt af hendes fader at sende dem denne fremmede mand på halsen i men han troede jo alle mennesker , han var jo så troskyldig som et barn . Blot han dog var her ! Eller Jørgen — ja hellere Jørgen , han var så rolig , og det var hverken hun selv eller hendes fader . Og hun tænkte på , hvor ofte Jørgen havde hjulpet dem i mange vanskelige tilfælde , hvilken støtte han var for faderen og for dem alle — ak en sådan mand havde hun aldrig set mage til ! — gid han var her ! 
Hun hørte det dundre hen over broen . Var det en vogn eller en rytter ? Lidt efter kom' der én ridende op ad gaden — hun rakte sig frem : hvad , var det muligt ! Hun rejste sig , fløj ned ad trappen og rev gadedøren 

op på vid gab , i samme øjeblik som Jørgen Hagedorn svang sig af hesten . Da han vendte sig om , så’ han das fræulein komme ud imod sig med udbredte arme , som om hun ville flyve ham om halsen . I det samme besindede hun sig , men Jørgen blev ganske bleg , trak vejret dybt og sagde så ganske rolig :  » Vær kun rolig , fræulein , der er intet sket . « 
Han kom for at melde , at generalen var beordret til at møde hos prinsen i gluckstadt , men at han , inden han vendte tilbage til grænsen , ville kom hjem en dags tid . Der blev stor glæde i huset . Hagedorn måtte op for at fortælle og spise til aften , og damerne sad så i skumringen og hørte hans beretning . Uden at udtale det mindedes de alle hin dag på Stellau forrige år . Marie-louise havde glemt alle sorger for øjeblikkets lykke , og atter behandlede hun Jørgen som sin gamle legekammerat . Hun var uudtømmelig i på en sær kærtegnende måde , at skæmte med ham , fordi han mødte med kortskåret hår , da pisken i følge kgl . Ordre netop var bleven afskaffet . Generalen var bleven meget vred , fortalte Hagedorn , og både han og 

flere andre gamle officerer havde endnu ikke kunnet bekvemme sig til at efterkomme befalingen . 
Pludselig bankede det på døren . Alle så’ derhen , men ingen sagde kom ind . Hr . v eimcke trådte smilende ind med et lys i hånden og bad tusinde gange- om forladelse , fordi han forstyrrede denne  » Familiefest «   , hvortil han dog egentlig hørte med . Han ville blot erfare , om der var sket noget nyt i Lauenborg . Hr . Generalen var dog ikke bleven syg ? Medens han talte , gik han hen imod Hagedorn , som havde rejst sig . Mamsel sacy sagde :  » Det er vagtmester Hagedorn . « 
Der blev en lille pause , så sagde Jørgen :  » Hvis det er hr . Premierlieutenant v eimcke , så venter fir . Generalen ikke at træffe løjtnanten her endnu . «  løjtnanten smilede atter og • sagde , at han glædede sig til at træffe generalen en af dagene . Da madam kinckel kom ind med lys , trak begge mændene sig tilbage . 
Om aftenen sad Christine og skrev : 
o ! en lykkelig dag ! hvilken himmelsk fryd atter at skue sin bedste ven karsk og sund ved 

hjemmets Arne . Sandelig vi trængte til ham . Hr . v e . er her endnu , en malicieux personage , det inviolable gjæstevenskab holder han ej heller i agt - 
så hørte hun Marie-louise bevæge sig inde i sit værelse , o g hun gik ud på gangen for at gå ind til hende , men døren var lukket i lås . 
» Er du i seng ? «  sagde hun gennem døren . 
» Ja straks . « 
» Hvorfor lukker du af ? « 
Herpå svarede Marie-louise ikke , men sagde kun :  » Godnat , min smukke fugl . « 
Og den smukke lille fugl gik tilbage til sin dagbog og nedlagde i den alle de små krummer , som den havde pikket op af de mange romaner og digte . Men endnu længe efter at hun var i seng , hørte hun Marie-louise gå op og ned inde i sit værelse . 
Xiv . 
Næste morgen gik de unge piger ind i den store sal for at se til de mange potte 

planter , som Christine havde stillet op i gavlvinduets sol . Undertiden fik Marie-louise hende til at fægte med sig , men det havde ingen Art , og efterhånden var det faldet bort . 
Marie-louise var forpint af sjælelige sorger og i den senere tid var hun tilmed blevet op-ægget og ærgret af hr . v eimckes uhyggelige tilnærmelser og drillerier . I dag var hun dog i en gladere stemning , end hun længe havde været . Hun havde besluttet at bede Jørgen om at skaffe  » Hannoveren «  ud af huset , og hun vidste , at det så ville ske . Hun ventede nu på Hagedorn , som hun havde anmodet om at komme op på salen , for at tale med ham derom og i et lystigt lune tiggede hun Christine om at fægte med sig , medens de ventede på ham . 
De to unge piger stod med fleuretterne i hånden og lo , da døren blev åbnet , men da Marie-louise vendte sig om , fik hun øje — ikke på vagtmesteren , men på hr . v eimcke , som trådte forsigtig ind . 
» Ak jeg forstyrrer kanske de tapre amazoner ! «  sagde han ,  » Pardon , min kære kusine . « 

Christine listede sig hen til væggen , satte fleuretten og forsvandt lydløst ind i spisesalen . —  » Jeg kommer for at bede om et godt råd ; — jeg talte i går om at rejse bort fra tøn-ningen med den engelske kaper  » the aigle «  , men nu hører jeg , at den er afsejlet . Hvad gør jeg ? Jeg bliver vistnok desværre nødt til at falde min kære kusine til last endnu nogle dage , «  sagde han , idet han viste alle sine hvide tænder i et triumferende grin . 
» Jeg råder dem til snarest at rejse , «  svarede hun kort . 
» Er det et råd eller en trusel ? « 
» I må vide at forstå , at i ikke mere kan være velset i huset , og desuden . . . «   » Desuden ? « 
» I er mistænkt i byen . « 
» Man vil gerne af med mig , forstår sig , og ved alle midler — og den kønne vagtmester har måske også større ret  .  .  . « 
Marie-louise havde sat sin fleuret fra sig , og uden at tænke derover taget en af de skarpe rapirer i sin behandskede hånd ; hun bøjede den mod gulvet , så klingen våndede sig under den stærke bue 

den beskrev , men ved hans sidste ord , lod hun den rette sig med et sæt og vendte sig rank og høj om imod ham . 
» Ja pardonner mig , min smukke kusine , «  vedblev han frækt ,  » jeg blev desværre vidne til en liden scene i aftes , hvor en vis ung dame modtog sin elskede med . en så uskrømtet kærligheds fryd , at det bragte mit arme blesserede hjerte  .  .  .  . « 
» I er en fej hund ! «  råbte Marie-louise i en voldsom ophidselse ,  » fej som hele den hær , i hører til ! — angribe et fruentimmer kan i , men hverken angribe eller forsvare jer imod mænd ! Kom , kom ! «  — — råbte hun , rev en rapir ned fra væggen og kastede den i armene på ham ,  » Kom , hvis i tør ! «  og samtidig trængte hun ind på ham med flammende øjne og læberne ganske hvide af et utæmmeligt raseri . 
Han blev et øjeblik stående med våb-net i hånden , rådløs forvirret lige overfor den smukke kvinde , som han troede grebet af et pludseligt vanvid , men da hun i det samme angreb ham med det skarpe våben i hånden , måtte han , for at undgå en ulykke , sætte 

sig en garde og søge at parere hendes lynsnare angreb og stød , så hurtig han kunne . Men hun var betaget af et så mægtigt had , en så ubetvingelig tørst efter at dræbe denne mand , som i et kort øjeblik havde gjennem-skuet den hemmelighed , som hun nu i så lang tid havde gemt for alle , at hele hendes naturs voldsomhed , den , hun havde arvet efter sin fader , blev sluppen løs . — ind på ham ! Klingen i ham ! var hendes eneste tanke . — og idet hun med rasende fart trængte frem , overholdt hun med udmærket kunst alle regler , medens hendes arme modstander stadig parerende , trak sig længere og længere , hurtigere og hurtigere tilbage under beroligende og advarende udråb , indtil han til sidst , trængt op mod den store fyrretræs dør , med mange vældige eder forgæves søgte at battere hende rapiren ud af den stærke hånd . Så gjengjældte hun hans battement , og hans kårde fløj raslende hen ad gulvet , men i samme nu stod gamle voscherows lære , om hvor man i dueller anbringer sit stød , når man ikke vil dræbe , klart for Marie-louise , og med den 

hvide arm strakt ud i hele sin kraft satte hun spidsen af sit våben igennem hans overarm , så at den trængte igennem denne og langt ind i det bløde træ . 
Så rettede hun sig , slap rapiren , rev den lange fægtehandske af hånden og slængte den hen for hans fødder , og uden  .at se sig tilbage , stormede hun ud . I samme øjeblik trådte Jørgen Hagedorn ind ad gangdøren , et par sekunder for sent , men tidsnok til at hjælpe den spiddede sommerfugl . 
Xv . 
Da Marie-louise var alene på sit værelse , faldt hun helt sammen efter den voldsomme ophidselse . Hun mærkede intet omkring sig . Tankerne tumlede rundt i hendes flovede , og hun følte sig så træt , så træt . Hun sank hen i en mat sløvhed , men gennem denne følte hun en dyb og bitter harme imod sig selv . Hun vidste ikke , hvor længe hun havde ligget således , indtil hun til sidst undrede sig over , at alt var så roligt i huset . Hvor var Christine ? Og hvor var Jørgen ? Var det liam , som 

var kommet ind i salen ? Og den anden ? Var han død ? Nej , hun vidste jo , hvor hun havde stødt . Hun ville smile , men det gjorde frygtelig ondt i hendes hoved , og hun faldt hen i en lun og blød mathed , der ligesom kvægede hende . 
Senere hen hørte hun Christine komme ind og blive forbavset over at se hende ligge på sengen . Hun kunne høre på hendes tale , at hun intet vidste . Hun spurgte jo , hvor  » Hanno-veren «  var henne . Selv havde hun været ovre i altstadt med madam kinckel , og dér havde de mødt vagtmester Hagedorn . Om hun ikke kom ned til middag ? Om hun og sacy da skulle spise alene med  » Hannoveren «   ? Om hun ville have  » Koldt «  på hovedet ? osv . 
Men hun bad kun om ro , og Christine listede sig ud igen . Marie-louise forstod ikke et ord af det hele . Hvor var han bleven af ? Og hvorfor var Jørgen gået til altstadt ? — nej , hun måtte have alt at vide ! Hun ville rejse sig , men smerten i hovedet tvang hende tilbage , og hun faldt hen i en tung , dyb søvn . — 
hun vågnede ved at nogen stod bøjet 

over hende med et lys i hånden . Det var Christine , og bag hende fik hun øje på Mamsel sacy . Hun havde sovet hele dagen , og det var nu langt henne på aftenen . Hun sprang op og følte sig atter frisk og sund . 
Ja , en mærkelig følelse af frihed , lethed og glæde opfyldte hende ! Og denne blev endnu større , da de fortalte hende , at hi' , v eimcke var rejst . Plan havde blot sendt en hilsen med Jørgen Hagedorn , med hvem han havde været indelukket hele formiddagen på sit værelse , senere var de gået ud sammen til altstadt . Om eftermiddagen kom der en chaise efter hans tøj , som stod sammenpakket , og Hagedorn vendte alene tilbage med hilsen fra ham . Det var det hele . 
Da Marie-louise var bleven ene , begyndte hun sin gang frem og tilbage i værelset , men i aften var hun ikke forknyt og fortvivlet som ellers . Hun følte sig lykkelig ved at skylde ham taknemmelighed , og til sin egen forundring var hun glad og tryg ved at indse , hvor meget hun havde taget fejl . Ja . nu så’ hun det skarpt og klart : hun havde altid 

stolet på sig selv og altid troet og følt , at hun selv kunne lede sine handlinger , at hun selv kunne forsvare sig , råde sig , hjælpe sig og nu — hvor følte hun sig ikke lille og hjælpeløs uden ham ! 
Mon han var hjemme nu ? Mon han sad dernede i sit lille Kammer  ? Hun gik ud på gangen og så’ ned i den mørke gård . . Ja , lyset fra Kammeret sivede ud gennem skodderne . — og uden at tænke mere , længere eller videre , gik Marie-louise ned ad den brede trappe . Alle sov i huset . Hun hørte stilheden og tavsheden summe om sig , den sang i hendes øre , da . hun lyttede et kort sekund , men ikke et øjeblik betænkte hun sig , rask og rolig , med et lykkeligt smil på læben gik hun sikkert i mørket på de hjemlige steder henimod hans dør , lyttede et øjeblik og bankede så sagte på . 
Jørgen sad på sin seng . lænet forover , med armene støttet på sine knæ og stirrede ud for sig . — han så’ op . — det bankede igen . Han rejste sig hurtig og rev døren op . — han tumlede tilbage ved synet af hende — hende selv ! Das fræulein selv ! — 

hun gik rask ind til ham , lukkede rolig døren , rakte ham sin hånd og sagde :  » Jørgen jeg takker dem , jeg kunne ikke vente . — de kender mig jo fra barnsben , Jørgen , jeg har aldrig kunnet vente ! «  og hun smilede ømt og barnligt op til ham . 
» Nådige fræulein ! «  sagde han , -og hans stemme var ganske hviskende , han kendte den ikke selv .  » Ja , hr . v eimcke er rejst , «  — han talte hurtigt , ligesom for at blive færdig og få hende til at gå —  » Såret var ingen ting , vi forbandt det , og jeg fik ham afsted med købmand slengeriks vogn til tønningen . Han kom med megen utidig snak , — fræulein , han sender brev og bud til generalen , trusler og  .  .  .  . « 
» Hvad truer han med ? hvad truer han med ? «  spurgte hun og så’ ham leende ind i ansigtet . Han skimtede de hvide tænder under smilet , og han syntes , at der blev ganske lyst og klart i det lille halvmørke rum , men han tav , thi han kunne ikke gentage alle  » Hannoverens «  rasende ord , da han havde tvunget ham til at pakke sammen og fortrække . Han stod stum og så’ ned . 

så pludselig følte han bløde arme om sin Hals og en lille mund , som søgte hans , og som stammede og stammede hans navn , og han faldt ned for hendes fødder og bad :  » Fræulein , hvad gør i ved en arm soldat ? «  så brød ud over den fine mund alle de kærlige ord , hun vidste , og medens han knælede for hende , støttede hun hånden på hans skulder og sagde ham , hvorledes hun havde lidt og stridt og kæmpet imod , og hvor hun elskede ham og stolede på ham , og at de måtte gå bort sammen , bort fra alle , bort fra alt , ud i verden og langt , langt bort . til fremmede lande , til fremmede hære , til krig og til hæder , aldrig skilles , aldrig mere , aldrig — — og da han helt fortumlet rejste sig , kastede hun sig med hele sin elskovs lidenskab op til ham og hviskedee , medens tårerne løb ned ad hendes kinder , og dei’ dog lå et saligt lokkende smil om hendes læber :  » Tag mig , tag mig — din er jeg , ingen andens — — «  men midt i al hendes glødende tale blandede sig hans bedende og beroligende ord ; deres stemmer blandede sig i hinandens , men hans var 

stammende og vaklende , og alt som han mærkede hendes hoved på sin skulder og hendes læbers ånde mod sin Hals , og alt som varmen fra hendes unge legeme bølgede op om ham og fortumlede hans sanser og blændede hans syn , faldt hans arme tættere og tættere favnende om hende . — 
en lille larm ude i gården skræmmede ham op . Den stærke mand rystede . Han tog sig sammen med en voldsom anstrengelse , — gjorde sig løs , og gjennemisnedes i et kort nu af den ubønhørlige pligtfølelse , som siden hans bameår havde været hans eneste rettesnor , og som var bleven ét med hans blod og hans kød . Atter støj i gården , højere end før , porten blev slået op , trampen af heste og råb--------og i samme øjeblik som generalens stemme lød , var Jørgen Hagedorn en forvandlet mand ! Det var ikke alene sin general , han hørte , ikke alene respekten , der steg ned i ham , men det var hans vel-gj ørers datter , der stod for ham , bleg , stum og hvid , og som han anden gang knælede ned for og bad om tilgivelse . Så blev 

der slået et par hårde slag på vindusskodderne . 
» Skynd jer , fræulein ! — de kommer , de kommer ! «  hviskedee han , idet han sprang op og snappede nøglerne fia væggen . Og hun gik , — bleg og stum fulgte hun ham med stive , mørke blikke . — 
generalen trådte larmende ind i den mørke forstue . 
» Er det dig , mit barn ? «  sagde han lidt forundret og omfavnede hende .  » Er du endnu oppe ? Jørgen sov nok ! «  og han gik op ad trappen , idet han fortalte , at den smukke sommernat havde lokket ham og adjutant v schæffer til at ride de to mil fra gluckstadt . 
» Ingen mad , ingen mad ! «  råbte han til madam kinckel , som stak sit natkappe-hoved ud ad døren og ønskede ham velkommen hjem , helt forundret over at se Marie-louise oppe endnu . 
» Et krus vin , hvis de har , ikke andet , jeg er træt som en hund , «  sagde han og gik ind på sit værelse , hvor Marie-louise allerede stod og tændte en fidibus ved fyrtøjet . 
Men selv om generalen var træt , kom 

han dog ikke til at sove . Marie-louise blev inde hos ham . Hvad der skete den nat mellem fader og datter , véd ingen . Jørgen Hagedorn sad nede på trappen i den mørke forstue . Han hørte dem tale deroppe , det lød fjernt igennem husets tykke mure . Af og til hørte han den gamle generals . råbende , larmende stemme , og han skjalv ved at tænke sig disse to voldsomme naturer brydes i stærke følelser og lidenskaber . Langt , langt hen på natten hørte han en dør åbne sig , nogle sagte skridt ude på gangen , og alt blev stille . — 
det var næsten lyst , da Jørgen rejste sig og gik ud i gården . En gul , kold vester-havståge rugede udenfor ; klam og rå hang den over Tage og mure , han kunne næsten ikke finde staldens dør . Staldvagten for op af søvne ved havrekisten og rettede sig søvndrukken , men Jørgen gik hen til Ali , som allerede var benene , og som vrinskede hyggeligt , da den så’ ham . Så stod han længe og klappede dens fine skind og snakkede sagte med den . 
Klokken var næppe syv , da generalen 

sendte madam kinckel ned til Jørgen med ordre til , at han skulle op til ham . 
» Hvad er der i vejen med generalen , vagtmester , han er hel perpleks og konfus ? Sidder han ikke der og spiser frokost med den store Mamsel og siger ingen ting , så hun bliver helt elendig ? « 
Jørgens hjerte bankede , så han kunne høre det , da han trådte ind i generalens hyggelige stue og stod overfor den høje mand . Men hvad denne sagde til ham , da han begyndte at tale , kunne han aldrig senere erindre sig eller samle . Han stod og stirrede ind i det svære ansigt med de smukke , ubarberede træk , så’ på den lille kraftige hårbusk , som voksede ud af de faste næsebor , og kunne ikke få sine øjne bort fra den lille gule plet af æg , som generalen ikke havde fået visket bort af skjæg-stubberne på hagen . Han forstod kun , at han fik ordre til straks samme dag ,  » nu med posten kl . 9 over Rendsborg «  , at rejse til København i stedet for korporal Schmidt og melde sig til professor nachtegalls gymnastikinstitut . — han hørte generalen kalde ham 

» en brav jydekarl «  og sige mange , mange ord med sin høje , fyldige stemme , men han vidste ikke , hvad det var , og han kom først helt til sig selv , da han atter stod nede i sit lille værelse og stirrede på sit rejsepas : 
» — — — så ombedes alle og enhver , høye og Lauge , militair- og cmlbetjente , som dette måtte vorde forevist , herved respektive tjenst-og venligen at de ovenbemeldte 
vagtmester hans Jørgen Hagedorn didhen fri , sikker og uforhindret ville ladep «  . « -og repassere — — — «  osv . 
Et par timer efter var Jørgen Hagedorn på vejen uden at have fået taget afsked med andre end gamle voscherow , på hvem tårerne trillede ned i munden over de furede kinder , og som i øjeblikkets bevægelse kun kunne tale sit modersmål .  » In deine hand ist nun deine schicksal gelegt , mein armer Jurgen , «  sagde han .  » Halte dich recht , aber sej vorsichtig , — ach ja , ach ja , man soll nicht mit dem Kopf gegen die wand rennen , guter Jurgen . « 
Et par måneder efter fik han et brev fra generalen . Det var ikke langt , men fyndigt , deri stod : 

» — — — thi jeg haver aflagt en korporlig ed til Vorherre og til hans salig fader , at jeg skulle gøre ham hans lykke , min gode vagtmester , men da tiden stunder til og om få år jeg anlanger støvets år , og da jeg haver bragt i erfaring , at jomfru Thorsen bærer sand kærlighed for ham , vil jeg ikke stå til hinder for en mariage , der kan betrygge begge parters fremtids held ; thi haver jeg besluttet at bekoste denne forbindelse for hans og hendes skyld , som i mange år haver været i mit hus . Item skænker jeg hende — - — osv . » 
Ved forårstid næste år blev Jørgen Hagedorn og Christine Thorsen gifte . Generalen havde kort før solgt godset Stellau , og Marie-louise var netop dengang rejst til franzens-bad med mademoiselle sacy , som var svagelig . 

af en officersfrues papirer . 
( pastiche 1800 ) . 
Dagbog . 
Den 12 . Januar begyndte min pige med mig at spinde på 19l/a pd . Hør , som jeg havde . 
13 . hos madame Ottesen med mine børn . 
14 . drak ammitzbøllsfrakjeldkiær the her . 
17 . var min geburtsdag , så og min bryllupsdag med min kære salig mand ; var buden hos madame Ottesen , men børnene gik alene med Johanne . 
20 . spiste jeg om middagen hos stiftamtmandens . 
21 . begyndt at brodere et netteldugs tørklæde til salg . 
22 . bekom jeg 4 favne pindetræ , som 

skal koste 1 rdl . 8 sk . pr . Favn , fik noget garn fra Uldum . 
24 . skrevet til Christiansfeld efter 10 lod rødt bomuldsgarn og 1 lod tamburine til Fru mutterspach og dertil sendt 1 rdl . Var jeg hos hjelm , drak kaffe , the , samt spiste til aften . 
25 . rejste min svigerfader til byen for at besøge sin tilkommende kone , jeg besøgte ham hos krafts om morgenen kl . 5^2 , tø han rejste . Han mente ej , at jeg havde mit udkomme , hvortil jeg svarede , at jeg ikke var for god til arbejde for andre . 
27 . leveret politi-konen 2 pd . Blår at spinde . Lånt hos hjelm 1 pd . Smør . 
28 . kom gjordemoderen tilbage fra Uldum og bragte mig den glade efterretning , at min svigerinde den 25 . var kommen i barselseng og fået 2 sønner , en Geert opkaldt efter min salig mand , og en hans efter min svigerindes afdøde Broder , samt at de alle vare vel . 
31 . fået af madame Ottesen til foræring 1 pd , kaffebønner og 1 pd . Sukker Candis . 

februar . 
Den 1 . var jeg med mine børn buden hos Fru mutterspach . 
2 . fået de 2 pd . Blårgarn fra politi-konen , men som vare mådelig spundne , derfor betalt 12 sk . Var jeg til the hos madame Ottesen , Johanne var og med . 
3 . Brev fra min Broder Jacob , at han var vel installeret ved regimentet , men hvorved han er den yngste . Franko . 
5 . fik jeg af mine børns renter fra am-mitzbøll 15 rdl . , sendt samme dag 4 pd . Garn til væveren og 4 lod rødt bomuldsgarn og leveret sælgekonen det tørklæde , jeg havde brodert . 
7 . rejste i slæde med mine børn til kjeldkiær . 
8 . kommen tilbage i går og fået en kalkunsk hane og en pose svesker fra madame Ammitzbøll på Fårup for et hovedtøj , jeg skal sye hende . 
9 . var lieutn . Krabbe hos mig , min salig mands kammerat i regimentet og gode ven , skrev til Greve og grevinde sponeck , til min søster Meyer og wosemose og min svigerinde 

i København , som ( o : brevene ) lieut . Krabbe tog med sig dertil . 
11 . begyndt på at brodere på et hovedtøj til mdme Ottesen . Fået mine tørklæder fra væveren , ialt 18 , lånt 5 rdl . af mdme Ottesen . 
13 . fået 5 pd . farvet garn fra Horsens , samme dag skåret mdme Ottesens broderte kjole og hele dagen syet derpå . 
15 . drak stiftamtmandinden the hos mig og medbragte tøj til et hovedtøj , som jeg for hende skulle forfærdige . 
17 . fik jeg mdme Ottesens hovedtøj færdig . Hun gav Johanne 2 mrk . 8 sk . i drikkepenge . 
22 . fik stiftamtmandindens hovedtøj færdig , Johanne fået en mark i drikkepenge . Fået min pension , ialt 32 rdl . 3 mrk . Skrev gratulationsbrev til min svigerfader og tilkommende kone . Franko . 
25 . fået smør fra Tårup , fået byggryn fra gjødinggård , en gris og en høne fra Uldum . 
28 . var jeg til bal på sophieminde . Oberstinde krabbe blev heftig syg og kom der ikke . Vi kom ikke hjem før kl . 4‘/s om 

morgenen . Ved midnat begyndte et meget 
hårdt vejr med blæst og snefog . 
Marti i . 
Den 2 . leveret Jep postes kone 8 pd . Blår at spinde . Skrevet til min Broder i Ålborg . Betalt . 
4 . begyndte jeg at informere 2 af provstens døtre , at sye , at brodere etc . og skal have 4 mrk . månedlig for hver . Samme dag begyndt at brodere for frøken muttersspach . Vasket en hvid illystrings rund kjole og et dito skørt for frøken kås , hofdame i Horsens , derfor fået i betaling 1 rdl . 2 mrk . for kjolen og 5 mrk . for skørtet . 
7 . vare ohlgårds og pljelms små børn til the hos mig og var her stor lystighed og leg . Mdme Ottesen var og her , hun mente , jeg var mest barn af dem alle . 
9 . kom Grønlunds fra kollerup her og medbragte tøj til en kjortel til deres dattersøn , som jeg skulle sye . Samme dag fået 3 rdl . 5 mrk . 8 sk . , som jeg endnu havde til gode for mit ur . 
12 . fået et hovedtøj færdig til kjeldkiær . 

14 . var Ammitzbølls fra Tårup her ,  .drak caffe og the . 
15 . vasket et paille taftes -skjørt for frøken kås i Horsens , fået en kjole at sye til mdme stalknegt , fået en hat og et hovedtøj færdig til hende . 
17 . kom lieuten . Nissen fra Kolding og Fredericia . Var til selskab hos stiftamtmandens . Lieuten . v . N . mente , at min Broder Jacobs regiment skulle til Holsten . 
18 . kom kronprinsen med gemalinde her igennem . De spiste til middag hos stiftamtmandens . Jeg var hos mdme Ottesen . 
19 . broderet svikler i et par strømper for provstinden , fået en kjole færdig , fået 2 skør . Rug fra Uldum . 
22 . kom kronprinsen med gemalinde igen her igennem og spiste til middag hos stiftamtmandens . Samme dag kom Ammitzbølls til mig . Hun havde smør med , omtrent 8 pd . 
23 . Brev fra min Broder Jacob , at han kom her igennem med kyradsererne , som bliver her nogle dage . Fået en kjole færdig 

til mdme stalknegt . Sendt til Sølling 2 ørreder til 3 mrk . , dem at røge 10 sk . 
24 . fået mine børns klæder færdig , fået om natten min egen kåbe og kjole færdig , skønt det var helligdag . 
25 . lånt af mdme Ottesen 9 rdl . Fået en hare fra stiftamtmanden , et s .æt færdig til mdme Hansen . 
26 . kom regimentet om aftenen kl . 9 slet , og satte jeg og mange lys i vinduet , da de kom , da det var mørkt og stærk blæst . Da min Broder Jacob og ritmesteren red forbi , gik min hue løs og hele mit hår faldt ud . Min Broder kom kl . Il1/ «  , har kvarter hos Fru mutterspach . Han var stoer og stærk , mente , jeg var for bleg . 
27 . var ritmester v r . hos mig som gammel bekjendter . De blive c . 8 dage . Samme dag holdt præstens børn op at gå her i den tid . Fået af mdme Ottesen i foræring 1 pd . Caffebønner og 6 pd . Hvedemel . 
28 . rejste jeg i slæde med min Broder Jacob og hr . v r . til bal på Uldum , men da vi vare komne en halvmiil bort , måtte vi formedelst hårdt vejr og snefog vende 

tilbage . Var de hos mig om aftenen og vare vi meget glade og lystige . 
29 . Hr . v r . tog hos mig tiltakke til middag med min Broder . Om aftenen var ildebrand hos stiftamtmandens i deres lade i hø . Mdme Ottesen fløjtede med min Broder Jacobs hjælp sit guld , sølv og linned hen til mig , og selv kom hun og hendes datter til mig og blev om natten og tog guldet med sig hjem . Ritmesteren reddede stiftamtmandens 3 heste og sin hoppe . 
30 . kom hr . v r . til mig på morgenen . Han er højere end min salig mand . Samme dag fik mdme Ottesen sit sølv hjem , som min pige bragte hende . Om aftenen var selskab hos stiftamtmandens , hvor jeg og var . Hr . v r . fulgte mig til mit hjem og spøgte med mit lange hår . 
31 . var her kanefart og dog sidste dag i martii måned . Hr . v r . kørte mig , og min Broder Jacob kørte frøken v mutterspach . Vi kom først hjem efter midnat . I morgen marscherer regimentet . Jeg sov ej om natten og var meget slet . 

April . 
Den 1 . Omtrent kl . 9 på formiddagen kom de til mig og sagde farvel , medens mdrne Ottesen var hos mig . Hr . v r . sagde til mig , at hans fornavn var thuerecht . Om middagen samme dag rede de forbi mit vindue i stort slud og regn , jeg stod der med børnene . Om aftenen vare begge ( o : børnene ) med min pige hos hjelms . Gud nåde , som jeg var ene . 
3 . fået betaling af provsten for hans 2de døttres undervisning , som var 1 rdl . 2 mrk . og som begyndte igen . Syet 12 tørklæder færdig til baron Juel . 
7 . gjort afregning med hr . Sølling og beholdt han hos mig til gode 4 rdl . 2 mrk . 
5 pd . Kød à 6 sk . . . . . . .1 mk . 14 sk . 
1 pd . Tælle  . . . . . . . . . . . . . . »  - 6 — 
7 pd . Oxekjød à 5 sk .  .  . 2 — 3 — 
2 pd . Hvedemel à 10 sk . 1 — 4 — 
en ret blomkål . . . . . . . . . . . »  — 15 — 
27 . var Ammitzbølls her i byen og tog børnene hjem med i vognen til på mandag . Samme aften var stort selskab hos 

Fru v mutterspach , jeg var hos madame Ottesen . 
Breve . 
Gluckstadt . Den 3 . Marts 1801 . Velædle og velbyrdige enkefru Louise v . A . Den 1 . hujus modtog jeg deres meget venskabelige brev , som jeg hermed snarest i følge deres ønske besvarer , i det jeg ilige-måde takker dem for den beviste tillid . At de på lang tid ikke har modtaget brev fra deres hr . Broder kan jeg kun forklare af nedenstående grunde , idet han i sin øjeblikkelige mindre heldige situation ikke har villet fremtræde for dem med forklaringer . Den endnu ikke helt opklarede sag imellem deres hr . Broder og ritmester v . R . har afstedkommen megen sorg imellem regiments-officerer ; ifølge deres udtrykkelige ønske og forlangende skal jeg herved have den ære at berette dens natur og beskaffenhed . 

den 28 . Januar var regimentets officerer samlede hersteds i anledning af hans kongelige højheds cronprindsens geburtsdag , og efter dagens festlighed begav nogle sig til postgården for at afslutte dagen . Ankommen hertil ville hr . Ritmester v r . ikke begive sig op med i stuen , men ville gå hjem og ville også have de andre kammerater til at gå hjem . , hvorover deres hr . Broder lod til at blive vred og forespurgte hr . v r . , om han anså ham for et barn , hvorpå hr . v r . svarede benægtende , idet han tilføjede , at det var hans pligt som ældre kammerat at strø dydens sæd i de unges hjerter . Herover opkom en disput imellem ritmesteren og deres hr . Broder , der var i en såre opbragt tilstand , så at han for op imod hr . v r . og forglemte sig således , at han slog ham for brystet og sagde , at han ( ritm . ) ikke var den , han udgav sig for . Hr . Ritmesteren vendte sig straks om og begav sig til alles forundring hurtig bort . Det var for de tilstedeværende herrer øjensynligt , at deres hr . Broder havde søgt lejligheden til at fornærme hr . v r . , og det har derfor vakt megen forundring , at 

denne ikke har forlangt satisfaCtion for bemeldte fornærmelse . Den hele sag , som er blevet meget omdebatteret i garnisonen , står endnu hen , idet deres hr . Broder tvende dage efter , formentlig på hr . v r .’s anstiftelse , er kommandere ! til fouragemagazinet i Itzehoe , hvor han nu er . Jeg skylder sandheden at bekende , at deres hr . Broder ikke lod til at fortryde sin adfærd , men kun var kummerfuld over i disse krigens tider at komme bort fra regimentet . Hr . Ritmester v r . , uagtet han hidindtil har været i stor agt som Cavaleer og en erfaren offiCer , hvorfor hans opførsel i denne sag i høj grad må beklages , har i en senere samling af regimentets offiCerer under Major v C .’s præsidio , i hvilken der blev ham affordret forklaring i hans querelle med seCondelieutenanten og et tilsvar , hvorfor han ej havde indgivet klage over denne , der så stærkt havde forbrudt sig imod respekten , og hvorfor han ikke ved at sende denne sine seCondanter havde villet værne om sin ære og sit legeme , erklæret : 1 . at han ikke havde klaget over seCondelieutenanten , da han ikke ville føre en god ven i ulykke . 

2 . at det var en privat sag , samt at i disse alvorlige tider havde hans majestæt kongen hans palladsk behov til at værne om landets ære , så at det måtte bero med hans egen . Hermed erklærede dhrr . sig ikke at være tilfredse . Videre kan jeg ikke meddele min ærede frue . Jeg har med første lejlighed tilskrevet deres hr . Broder i Itzehoe og tilmeldt ham modtagelsen af deres ærede brev , og ifølge det i dette udtalte ønske bedet ham om snarligen at tilskrive dem . 
Jeg er med dybeste ærbødighed min frues underdanige tjener . 
Georg Siegismund v b . 
Itzehoe . Den 5 . Marts 1801 . 
Gode søster ! 
Jeg må da nu bryde det tausheds bånd , som jeg havde knyttet imellem dig og mig . Ikke ville jeg , at du skulle vide , hvorledes din Broder havde handlet , førend ærens stempel prægede hans handling . Men desværre har alt taget en for mig sørgelig vending . 

du skriver , at du nu har fået hele affairen med hr . v r . at vide , men da du taler mig så hårdeligen til , da skal du sandeligen også vide den hele sandhed . Ofte har jeg haft lyst til at sige ham min mening , men den respekt , som man nærer lige overfor foresatten og den så meget ældre holdt mig tilbage . Hin aften , da mit blod var varmt af den nydte vin , uden at jeg , hvad mine kammerater kunne bevidne , var beruset , sagde jeg ham den . Han forstod den vel og gik sin vej uden at turde forsvare sig . I den tid som er gåen , siden vi marscherede fra v . , som vel nu er 11 måneder siden , har hr . v r . hver dag haft dit navn i sin mund og med stor enthousiasme hørt om dig , ja , har hyppi-gen læst dine breve til mig . Meer end en gang har han sagt mig , at han ønskede , at du var hans brud , og at han intet mere ønskede end at være en fader for dine børn og kalde mig sin Broder Jacob . Hvad måtte jeg tro andet , end at han mente det ærligen . O ! min kære søster , hvor gerne havde jeg ikke set eder forenede i et lykkeligt hjem ! Hvor megen glæde var det ikke for mig at tænke mig dig 

fri for bekymringer for den daglige nødtørft ! Men ikke skulle det være således . I den senere tid har han holdt sig tilbage fra mig , ja hvad mener er , draget comet v schl . frem ved alle lejligheder i eskadronen og ladet sig mærke med , at han ikke agtede at gifte sig . Nej ! ikke vil jeg opregne for dig de beviser på , at han ikke mere tænkte på dig ; thi de er mange . Alt dette var ikke alene mig en skuffelse , som jeg meget vel skulle forstå at bære , men også for eskadronens officerer en kilde til moroe , da de for længst havde observeret vores ritmesters tilbøjelighed for min søster , hvilket var ligesom der blev sat plet på hende . Men o ! min elskede kære Louise ! mest mente jeg , at denne hans troeløshed i følelse måtte blive dig en skrækkelig og fornyet genstand for sorg ; thi jeg mente at have bemærket at du , som jeg fandt forknyttet af det møjsommelige flånd-arbejde , ligesom levede og igen i en opblussende kærlighed til v r . , som bedre passede for dine unge år end at sidde enke efter vor kære ! ak så tidlig salige Geert . Alle disse smertelige følelser blødte op i mig hin 

aften på gaden , da jeg syntes , han talte til mig som til en dreng , og glemte jeg min subalterne stilling og tilføjede ham en hård fornærmelse . Nu mente jeg , at han ville udfordre mig , selv hævde sig som og behandle mig som det en officer anstår , men med sand foragt har han , som er gode venner med generalen , fået mig bortskikket fra garnisonen herhid . Ikke håber jeg , du mis-skjønner mig . Thi selv om han ikke vil ud-kjæmpe denne æressag med våben i hånd , men få mig straffet med den mig tilkommende straf og min stillings forlis , skal han ikke redde sin ære derved ; thi den har jeg i min hånd . 
Da jeg ikke havde agtet at skrive dig om denne affaire , førend den var forbi , har jeg tiet , og bedrøver det mig såre meget at volde min inderlig elskede søster sorg og bekymring . Her lever jeg meget stille og har været hos ingen . Min tjeneste er på magazinet , hvor der er meget travlt . 
Hils børnene og Johanne . Iligemåde må du ej glemme at hilse hos stiftamtman 

den og Muderspachs , som vel ikke vide noget om dette . Hils også vore cousins på Uldum og dem på kjeldkær . 
Din hengivne Broder Jacob . 
Gluckstadt . Den 13 . Marts 1801 . 
Velædle og velbyrdige 
frue Louise Augusta v . A . 
Til igjensvar på deres brev af 9 . denne måned griber jeg straks pennen for at betage dem den bekymring , hvorom dette vidner . Vid da , at de kan være ganske uden frygt for deres Broder . Selv om han vil søge at påtvinge mig den af dem antydede duel og endydermere søge anledning til strid med mig , vil jeg af forskellige grunde ikke modtage fra eller sende noget cartel til deres hr . Broder , og skal jeg vel vide at undgå en sådan uden at skade hans navn og rygte som ærekær officer . Jeg beder dem tilgive , at jeg under disse urolige tider er nødt til i al skynding at affærdige disse linier og ud 

beder mig deres gunstige tilladelse til i en senere skrivelse at belyse denne for mig så vanskelige sag . 
Deres meget ærbødige Frederik Wilhelm thuerecht v r . 
*  »   « 
Gluckstadt . Den 21 . Marts 1801 . 
Min kære frue v . A . 
Tilgiv , at jeg tilskriver dem så fortroligt . Deres dem så værdige skrivelse af 17 . ds . har jeg rigtigen modtaget og takker hjerte-ligen derfor . At de aldrig har tvivlet om min ære som mand og officer var mig en stor trøst , og da der tilmed gik en så venlig og oplivende tone igennem deres brev , har den anlediget mig til at tilskrive deres Broder et brev , hvori jeg fremsætter de grunde til min handlemåde , som han ikke hidindtil har vidst at forstå . 
Mit liv tilhører mit fædreland ; først når dette ikke behøver det mere , kan jeg selv råde derover , ikke for at spilde det i en leg med en håbefuld og ædel yngling , men for 

at hengive det til opfyldelsen af et håb , som aldrig forlader mig . Jeg forbliver deres mest hengivne 
Frederik Wilhelm thuerecht v r . 
*  »   « 
Gluckstadt . Den 22 . Marts 1801 . 
Hr secondelieutenant Jacob v . A . 
Det vil kanske undre dem at modtage en skrivelse fra mig , noget som de i følge deres ganske opførsel ej bør have ventet , kuns deres ungdom , kuns deres søsters venlige breve til mig har bevæget mig til at sende dem nedenstående promemoria . Jeg gav dem fordum en ældre Broders fortrolighed og drog mig kuns tilbage en smule , da vores kammerater begyndte at omtale mine følelser for deres frue søster som anledningen til vort venskab . Deres frue søster , min gode Jacob , skal ikke blandes ind i unge officeeres desværre ofte såre letfærdige talemåder . Da den nu truende krig begyndte at anses for alvor , mente jeg ikke tiden at være god til at binde en allerede hårdt prøvet kvindes 

liv til en krigsmands ofte meget omskiftelige omstændigheder ; jeg ville derfor vente til krigens udfald enten erklærede sig for eller imod min fremtids lykke ; thi jeg er , som de ved , uden stor formue og allerede ikke hel ung mere . Hvad nu ? Hendes Broder ( hende , som jeg nødigst af alle vil skaffe sorg og bekymring ) tvinger mig ved sit utæmmelige og ungdommelige sind til at optræde imod sig med kården i hånden og kanske lade et menneskeliv komme imellem hende og mig ! hvad eller give min ære til pris for mine kammerater . Håbende på lejlighed til på finden at viise , at der ikke manglede mig mod i brystet , valgte jeg det sidste , idet jeg også mente , at tiden ville klare deres ungdommelige syn og lade dem indse deres fejl imod mig , hvis de da ikke vedblivende ville stå som den , der adskillede mig fra hende , som altid vil være min højeste jordiske lykke . Og just hun sendte mig nu sine herlige breve , hvori hun bad mig skåne hendes unge Broder . Nott hat kein gesetz , min gode Jacob , og jeg har med denne skrivelse just gjort , hvad jeg 

ikke ville gøre , jeg har for hendes skyld skrevet dem til ; den almægtige gud lede ham til at handle ret som en æresmand , og han skal da , trods det som sket er , i mig træffe sin gamle ven og foresat . 
Frederik Wilhelm thuerecht v r . 
Itzehoe . Den 27 . Marts 1801 . Kære gode søster ! 
Jeg tilmelder dig i al skynding at have modtaget dine tvende kærlige breve . Ikke vil jeg dvæle ved , med hvilke følelser jeg læste dine bedende ord , som lokkede tårer af mine øjne ; thi jeg kunne dengang ikke handle således , , som du kærligen bad . Men nu er det anderledes . Indlagte brev fra hr . v . R . vil nu forklare dig alt . Du vil forstå , med hvilke følelser jeg læste hans mandige ord . O ! hvor har jeg ikke mistaget mig i bedømmelsen af denne så ædle og herlige mand ! Hvor har jeg ikke ladet mig lede vild i min ungdoms blindhed ! I sandhed elskede Louise , alt står i dag for mig i det gladeste 

lys . Jeg har straks skrevet til v . R . og udtrykt mig for ham , samt ligeledes til majoren , som jeg meddeler at jeg nu skriftligen havde givet ritmester v r . Satisfaction , hvilket han vil sige regimentets officerer . Hvad vil du , at jeg mere skal gøre ? En anden behagelig nyhed kan jeg melde dig , nemligen : at jeg er afgåen fra magazintjenesten og forflyttet til livregimentet lette dragoner hersteds , den 23 . ds . Jeg meldte mig desårsag straks til generalmajoren , som modtog mig venligen og bad mig spise hos sig samme dag . Han tog mig om skulderen , da jeg gik , og sagde : i skal have et varmt sind , hr . v a . , det kan komme til gode imod fjenden , som vi nu går tilmodes , men må tvinges vel i fredens tid . Da jeg kom hjem , lå det lyksalige brev fra den ædle v r . til mig , min , din og dine børns fremtids lykke ! Man fortæller , at der i dag er kommen marschsordre til grændsen , og at kampen vil stå om Hamburg ; kun en sorg vil følge mig : at jeg ikke skal kæmpe under v r .’s commando , hvorom han og jeg fordum så hyppigen have 

talet . Nu adieu min gode søster for denne gang , du skal snart høre mere fra mig . 
Din Broder Jacob . 
Major Frederik Wilhelm thuerecht von r . og Louise Augusta von a . , enke efter premierlieutenant Geert von s . , blev ægteviede i Uldum sognekirke den 3 . August 1802 . 



fra vore dage . 



den gamle kaptajn . 
Det var en Marschdag under de store kantonnementsøvelser , en rigtig kedelig , grå og ensformig septembermorgen . Mandskabet stillede til afMarsch kl . 6 . Træerne dryppede af væde og fugtighed , skønt det ikke regnede . Lidt efter lidt samledes kompagniet , folkene kom Marscherende i hold , eftersom de havde været indkvarterede til . Der var allerede samlet nogle udenfor kaptajnens kvarter , de sad ned ved siden af vejen med fødderne i grøften , geværet imellem benene og besværede af den tunge tornyster , der til sidst tvang dem til at søge en bekvemmere stilling ved , at de støttede sig på den ene arm . Nogle stod i klynger og småsludrede ganske stille , pattende på den stumpede pibe ; en enkelt røg cigar . Folkene var endnu noget anstrengte fra den foregående dags lange Marsch , i dag blev 

den lige så lang eller længere , men det vidste de ikke . Nattekvarteret havde gjort dem godt , og samtalen drejede sig kun om , hvorledes de havde haft det om natten , og hvor lang marschen skulle være den dag . De fleste havde ligget i halm i bøndernes lader , mange havde trosset i den kolde høstnat , men maden havde været god . 
» Det var en farlig flink mand , den gård-mand «  , sagde en lille firskåren fyr med tykke kinder og livlige øjne .  » Nå og punsch fik vi da , fanden vælte mig , li’egodt . « 
» Jamen han havde også været soldat , 97 . « 
» Ja hvad så , folk kan også være flinke uden det «  , sagde en stor gårdmandssøn med et bredt , fregnet ansigt ,  » I skulle s’gu se , når i kom på vor egn , så kom i ikke til at nøjes med svinefjerene , for der er da klæ’er nok . Hvordan går det med fødderne , 15 ? « 
» Det er rent skidt , «  svarede 15 , som sad på kanten af  . Grøften og havde fået støvler og strømper af , så at man så’ de røde , opsvulmede fødder , hvorpå kun tæerne vare hvide og farveløse som på et lig . 

næsten alle havde de større eller mindre læsioner på fødderne , som de nu til morgen havde indsmurt i fedt og så med stort besvær fået ned i de jærnhårde støvler der i nattens løb var tørrede stive efter gårsdagens sved og fugtighed . 
Det var ligesom morgenen stillied dæmpede soldaternes tale , der ellers kunne være højrøstet nok , men nu døde hen i en resigneret snakken om deres stakkels fødder . Det var endnu ikke helt lyst . Der lå en grå og trist , men ganske tynd tåge over de oppløjede marker , som var brune af fugtighed og så’ ud som lutter tørvejord ; kun på brakmarkerne drev duggen og væden ned ad de korte , afgnavede græsstrå . Kvæget var taget ind , og der var ganske stille , kun nogle gulspurve og finker vimsede omkring imellem buskene på landvejshegnet . Så hørte man snakken og taktfaste lyd på den hårde vej af flere troppe , som kom til samlingspladsen , nogle sang endogså en bekendt lystig Melodi . De rå og skraldende stemmer lød dobbelt højt i stilheden . Men der var intet humør i folkene , de vidste , at de havde 

en lang dag for sig uden andet mål end at nå et andet sted hen , hvor de kunne få søvn og mad , for næste dag igen at mar-schere . Enkelte søgte at bralre lidt op med vittigheder , men selv de sædvanlige spasmagere var trevne . 
Tiden nærmede sig . Underbefalingsmæn-dene samlede deres korporalskaber- der blev råbt  » træd an ! «  langsomt og sindig rejste de sig så og stillede sig ind i geleddet . 
» 35 , 36 , 37 ! «  blev der råbt ,  » hvor er 37 ? « 
» Her ! « 
» Nå hvorfor svarer de ikke , for satan , 38 , 39 — hvor er korporal Madsens korporalskab  ? « 
» Det er ikke kommet endnu . « 
» Da må det s’gu snart være her , «  sagde stabssergenten og rodede efter sit ur , idet han tog blyanten i munden .  » Hvad er det for en , dér kommer ? « 
» Det er 59 , hr . Stabssergent , han har hul på benene . « 
Nr . 59 kom nede på vejen i en skyndsom , stærkt haltende galop ; hver gang han 

satte foden på jorden , trak han den atter til sig med et ryk . Da han nåde hen til kompagniet , meldte han sig til stabssergenten med et mislykket plumpt forsøg på at skuldre geværet smukt . Sveden trillede i dråber ned ad den lange , klodsede Karls blege ansigt .  » Jæ melder mæ , hr . Stabssergent , «  sagde han forknyt . 
» Er fødderne dårlige ? « 
» Javel , hr . Stabssergent ! «  svarede han , og hans smalle blålige læber bævrede af lyst til at græde , men han betvang sin trang dertil og lod geværet glide ned ved foden . Underofficeren sendte ham et langt , prøvende blik og sagde i en sagte og jævn tone  » træd ind ! « 
Kompagniet var samlet . Den lange premierlieutenant var kommen og havde overtaget det , korporal Madsen var kommen med sine folk og var bleven skældt ud , 15 havde fået støvlerne på , og 59 var også i geleddet . 
Det var nu lidt klarere i luften og det grå var i østlig retning bleven lidt gulligt . Folkene frøs i den rå morgen , efterhånden som den varme , de havde fået i kroppen ved den lille Marsch fra kvarteret til stillings 

pladsen , forlod dem . De skuttede sig , og medens de stod og ventede , snakkende sagte og trevent med hinanden , sank de sammen i krumme knæ med bøjet ryg og ludende hoveder som gamle heste . Delingsførerne gik om og talte med dem . 
» Formér kompagni i «  lød pludselig pre-mierlieutenantens skingre stemme , alle for sammen , rettede sig og stivede sig op . Geledderne bølgede lidt ud og ind , indtil de stod stille . 
» Geværpå —skulder ! «  — klisk , klask . —  » Se til - højre ! «  det varkaptainen , der kom . Der blev atter taget ved foden . Han talte noget med løjtnanten og stabssergenten , kaldte så korporal Madsen frem og sprang over grøften ind på Marken , noget bort fra folkene . De længtes kun efter at komme afsted , men stod dog og lyttede efter , hvad kaptajnen sagde til korporalen . Tør og hård lød hans stemme , ordene nåde dem ikke . Korporalen stod stiv med skuldret gevær og så’ sin chef ind i ansigtet ; så trådte han af og gik tilbage til sin plads , noget bleg omkring næsen og synlig slukøret . Han havde 

fået ordre til at følge efter kompagniet med 59 , der ikke kunne vinde med , og melde sig med ham til lægevognen , når han mødte denne på vejen . 
Endelig var man færdig . Geværremmen blev spændt lang og geværet hængt om halsen . —  » Tænd piberne , folk , «  sagde kapi-tainen , der selv havde fået ild på sin cigarstump .  » Vi har et godt stykke vej i dag — ikke så'langt som i går , «  og han skottede hen til premierlieutenanten . Der blev en pludren og snakken i geledderne , medens folkene fik piberne frem , lånte tobak og tændte hos hverandre . 
» Ret ! AfMarsch til højre , med sektioner højre sving — — lige ud ! Blæs , spillemand ! «  — og Marschen begyndte . Hornblæseren blæste den bekendte gamle Marsch , der mindede dem om hjemturene fra felttjenesteøvelserne ved garnisonen , fødderne tog takt efter den , og der var trit i hele kompagniet . De stive lemmer fik atter nogen bøjelighed . Det var næsten en behagelighed at komme i gang og få varme i kroppen . Hornet lød ganske rask , de vante bevægelser fra Marschen de 

foregående dage , både med fødderne og armene kom igen af sig selv . De fleste svingede med den ene arm efter benenes bevægelse og holdt med den anden i remmen over brystet eller om kolbehalsen . Der kom liv i ansigterne og stærkere farve i de brune kinder , talen blev højere , og de sendte store røgskyer til vejrs . 
Nogle små køtere styrtede gøende og hylende ud af et lille husmandshus , hvor i nogle piger i snavsede arbejdsklæder stod og grinede . 
Vejen var noget smal til sektionerne , hvorved disse kom lidt i uorden , men der var rask gang i benene , og da spillemanden holdt op , begyndte de at synge nogle stumper af bekendte knejpesange ; men det blev ikke til noget , marschen var også for hurtig og vejen for dårlig . 
Det blev mere og mere klart i vejret , tågen gik bort , sank ned i jorden eller opløstes i luften . En varm og dog frisk ånde sænkede sig over jorden , og her inde på den smalle bivej imellem skovene var luften kølig og mild , og den fugtige em , som steg op af de 

våde , pløjede marker , af tørveskærene og ud fra skovene , gjorde den let og forfriskende . 
» Nej , lad os vente , til vi kommer på landevejen , så skal vi ha’ en rigtig en , «  sagde den lille tykke bondekarl . 
» Ja , når bare du selv vil lukke kæft , 97 , «  råbte en , og så blev der noget skænderi og noget grin i sektionen , der nåde helt ned til de små i fjerde deling . Det lød som en ensformig pludren , i hvilken enkelte stemmer skar igennem , og alt imellem blev der sunget foran . 
» Satan , hvor vi har hastværk , «  sagde en fløjmand , som vejen dårlig havde plads til , og som hvert øjeblik gik halvt nede på grøftekanten .  » Hvad tid skal vi møde bataillonen ? « 
» I Vejlby , «  sagde en . 
» Næ i hejlstrup ! «  råbte en anden . 
» Hvor ligger det ? « 
» Fanden véd det , men vi har tre mil . « 
» Så er vi s’gu sent på det . « 
» Det passer kapitajnen nok , vi er ikke kommet for sent endnu , nej men 4de kompagni i går , det var en slem en — — « 

marschen gik vel hurtig . Der var temmelig dybe hjulspor på bivejen , fødderne , som igen var bleven varme , begyndte at mindes ømheden fra i går , og de sattes mere og mere forsigtig til jorden . Trittet var for længst holdt op . Piberne var røgne ud , sladderen , som stadig drejede sig om ingen ting , døsede hen , kolonnen marscherede til sidst i temmelig tavshed på den vanskelige vej , og man hørte kun en ed en gang imellem og lyden af et par stykker , som hist og her holdt en samtale vedlige . 
Landet blev tarveligere , mere ubeboet , og skovene forsvandt . Fladere og fladere , mere og mere mager og mindre dyrket strakte egnen sig foran kolonnen og tabte sig i det fjærne i lyngbevoksede højder . Men folkene , som i deres stædige vane altid gik og så’ ned på vejen , havde ikke øje for landskabets kraftige farver , der fra den sorte , pløjede jord og de mørkegrønne skove gik over i brakmarkernes kedelige vissengrønne . Kun enkelte så’ det . Løjtnanten med de lange , tynde ben i de alt for vide støvleskafter lod sine unge sværmeriske øjne følge landskabet i dets 

vekslen . Han gik foran , ved siden af kaptajnen , som kun havde øje for sit kort . — 
et par timer senere var kompagniet ved chausseen . Der blev gjort et kort holdt , og da der atter blev trådt an , var der plads nok for sektionerne . Den brede vej gav mere luft i rækkerne , den jævne vej gav også fødderne mere plads . Folkene syntes , det var helt dejligt nu , sveden tørtes af ansigterne , føddernes begyndende ømhed blev glemt , og samtalen blev mere højrøstet . 
En halv snes mænd og børn , som allerede i frastand havde opdaget kolonnen , havde samlet sig på vejen , og da der ikke i mangfoldige år havde været soldater på egnen , var det en storartet begivenhed for dem . Spillemanden truttede sin sædvanlige Melodi , og da han ikke havde mere luft og spyt — thi de sidste toner var mere spyt end toner — faldt folkene i med sang , ret taktfuldt i begyndelsen , men efterhånden imellem hinanden , fædrelandssange foran og bagved og  » Gine , du dejlige mø «  i midten . Der var virkelig lystighed og liv en halv times tid . Så holdt sangen lidt efter lidt op . Vejen var nederdrægtig 

hård , fødderne begyndte at brænde , og de spidse skærver , som hist og her stod op af jorden , voldte pinefulde smerter . Kun en enkelt stemme vedblev at synge : 
» To piger , de ganger sig ned til en sø  » For inderlig at tale med hinanden  .  .  . 
En af disse uendelige viser , som leve på bønderKarles og bønderpigers læber . Det varden lille føre Karl med de runde kinder , som havde været så rask straks på morgenen . Med en træhård og gennemtrængende stemme sang han den lange , sørgelige sang om den rige og fattige pige , som begge to elskede den samme Karl , og om , hvorledes denne vakler mellem sand elskov og glimrende rigdom . 
Sangen lød over hele kolonnen , og folkene faldt til ro i en langsommere gang til sangens slæbende Melodi . Og lige så lang som sangen lå den lange , uendelige chaussé foran dem . Løjtnanten foran så’ den som en hvidgrå stribe smallere og smallere bore sig ind i den ukendte egn foran . Træ ved træ på siden af vejen , tykke , trøstesløse piletræer , der rakte deres amputerede grene 

lige i vejret op imod himlen , som nu var bleven klar og hvidblå , op imod den stærke septembersol , som sendte sine hede stråler ned over deres næsten bladløse kviste . 
Hver mand i kolonnen svedte , og mange begyndte at lamme på benene og at træde på siden af foden . De stirrede ned på den grå vej eller på formandens tornyster , feltflaske , brødpose og spade , der var lige så grå af støv — intet blik til siden af vejen . Trætheden kom . Enhver tænkte kun på sig selv , på fødderne , som det brændte og skar i , på remmene , som kneb over skuldrene , på tørsten , som pinte , —  » for satan , skal vi ikke snart ha’ hvil ! « 
De sløve hjærner arbejdede ikke , og over det hele lød kun den ufortrødne klarinetstemme : 
» Ja , rigdom det er en gave udaf gud ,  » Men fattigdom , det er en belø—ø-ning  .  .  . 
Langt fremme på vejen sås nogle sorte punkter . Kapitajnen tog sit ur frem . Man var ved det sted , hvor bataillonen skulle formeres . 
For det uvante øje ser alle soldater så 

ens ud i deres ensartede uniform , at de ikke er til at skelne fra hinanden , men folkene selv og deres befalingsmænd kan ikke forstå dette . Selv bagfra kender de hinanden , hver enkelt på hans holdning , hans bevægelser og hans gang . Men under Marschen forsvinder alle særegenheder , og soldaterne ligner da hverandre i en aldeles forbavsende grad . I kolonnen forsvinder den enkelte i det fast sammensluttede hele . Selv ansigtstrækkene få efter en lang , trættende Marsch det samme sløve , tomme , hængende udtryk , og alle gør de samme mekaniske bevægelser med kroppen og benene . Men lad der komme en forandring i forholdene , så brydes trolddommen . 
Man nænnede sig mødestedet , og dagens lange hvil . Hovederne løftedes , og øjnene hævedes fra den stenede vej eller formandens ryg og sendte lange , målende blik fremefter . Der blev røre og snakken i geledderne , man glemte de ømme fødder , tørsten og trætheden og svælgede allerede i tanken om at strække sig på jorden med den åbne brødpose og marketenderens kølige øl . Med fordoblet kraft sang den utrættelige forsanger 

om den stakkels unge pige , der så’ sin kærlighed forsmået , uagtet hun både havde  » Gods og guld «  , men ingen havde mere øre for hendes afskedsord til den unge Karl , som valgte sig en fattig brud : 
» Og elsker du mig ej , ja så vil jeg gerne dø  « og svæve til min fader udi him-m-len . 
Han blev overdøvet af kraftige stemmer , som istemte  » Den tapre landsoldat «  . Det skulle dog vises de andre kompagnier , at  » 3dje kompagni er et rask kompagni «  *} , at man ikke var en eneste smule træt , og at man i det hele taget var nogle allerhelvedes karle . 
Adjutanten kom ridende kompagniet i møde på sin kluntede hest . Det knaldede på den hårde vej under dens brede , støvhvide hove . Kaptajnen rakte ham gemytlig og glad hånden , da han vendte om og fulgte med , men da han derpå gav kaptajnen en ordre , blev denne stående et øjeblik , undertrykte en ed og så’ fortrædelig og ærgerlig ud . Kompagniet nåde op i højde med ba- 
* ) teksten til 3 . Kompagnie kjendingssignal . 

taillonens andre afdelinger , der stod opmarsche-rede under gevær på en stubmark til venstre af vejen . Sangen holdt op , og uden kommando svingedes der ind på Marken efter kaptajnen . Folkene nikkede til deres bekendte , idet de gik forbi , men da kompagniet var kommet på plads og havde taget ved foden , var der lutter forbavselse over , at den ventede hvil ikke kom ; de trætteste stod og støttede sig til deres gevær , ingen måtte sætte sig . Foran fronten holdt bataillons-chefen , officererne stod i en halvkreds omkring ham . 
» Jeg fik i aftes et brev fra afskediget kaptajn d . , som ejert—gård , der ligger knap en halv mil herfra . Han opfordrer mig til at holde hvil ved hans gård og indbyder både mandskabet og os til frokost . Jeg synes , at vi burde modtage denne smukke indbydelse , og jeg har i den overbevisning , at de , mine herrer , er enige med mig , sendt bud til ham , at vi kommer . «  — 
der blev en lille pause . 
» Folkene er noget trætte , «  sagde kap 

tajnen ved 3dje ,  » vi har allerede haft en lang Marsch . « 
» Å , en halv mil mere eller mindre før et langt hvil har vel ikke så meget at sige . «   » En halv mil mindre har ikke så lidt at sige , hr . Oberst , «  sagde en af de andre kompagnichefer smilende ,  » og en halv mil mere har mere at sige . «  — chefen svarede ikke . 
» Ja , skal vi til frokost , er det bedst at komme afsted , folkene er sultne , og står de længer , så falder de , «  fortsatte den samme officer , stadig smilende , idet han svingede med sin pince-nez i en bred , sort lidse . 
Chefen , som var noget ked af , at hans forslag ikke syntes at vinde bifald , lod officererne træde af , idet han sagde :  » Jeg tør næsten svare dem for , at de ikke vil fortryde det hvil , «  og han kommanderede :  » Former bataillon ! «   » Endelig ! «  tænkte mandskabet . Men i få ord meddelte oberstlieutenanten dem , at han på deres vegne havde lovet at holde det lange hvil ved t—gård .  » Det ligger kun en Fjerdingvej herfra . — i vil dér finde mad og drikke i overflødighed . Det er en gammel veltjent officer , som vil gøre sig den for 

nøjelse , at traktere jer . Lad os få en rask Marsch dertil . « 
Han vendte sin hest , lod den sætte over grøften og red , fulgt af adjutanten , i skridt ned ad vejen . Det var en svær skuffelse i første øjeblik . Temmelig højrøstet lød nogle mishagsytringer . Enkelte trådte ud af geleddet og sagde , at de kunne ikke mere . Der blev kommanderet med meget høje stemmer , da sektionerne svingede ud , og kompagni efter kompagni atter rykkede over på chausseen . Kaptajnen ved 3dje kompagni stod tilbage og havde travlt med en fem , seks mand , som havde trukket støvlerne af . 
» Ja , i må se at vinde med , i skal med til hvilepladsen , — ja vel , sergent Hansen , — nå , lad mig se , fy for satan , — ja , 32 må køre med marketenderen og jul med . Hvordan går det , jul ? « 
» Jeg har det sådan med klemme over maven , og så får jeg hvert øjeblik hjærte-vandet op i halsen , «  svarede en lang hulbrystet snedkersvend ,  » men når tornysteren ikke var , så  .  .  .  . « 

» Nå , ja så læg den op hos marketenderen . « 
» Marketenderen er kørt , hr . Kaptajn . « 
» Så følger de efter med disse folk , sergent Hansen , og lader ingen blive tilbage hører de — lige ud ad landevejen , til de træffer os . « 
Og så løb han efter sit kompagni , som allerede var et godt  .stykke fremme . 
Det var allerede højt oppe på formiddagen . Solen skinnede klar og varm , men det var stadig blikstille . Der var grumme varmt inde i kolonnen . En fed og trannet lugt af de store støvler , en stram damp af det halvvåde kirsej og en væmmelig dunst af sved og dårlig tobak stod tæt og fast i geledderne . Vejen støvede ikke meget , men varmen fra den gennembagte stengrund steg op , og heden fra den klare , lyse himmel sænkede sig ned , og alt dette dannede tilsammen en ubeskrivelig atmosfære , der fyldte kolonnernes rækker og besværliggjorde åndedrættet . 
Det var næsten utænkeligt , at der inde på Marken , kun få skridt herfra — f . Eks . nede på 

engen henne ved det skyggefulde gærde , hvor den opskræmte ko løb rundt i sit tøjr — var frisk og ren luft , måske kløverduft , og der — ved gud ! — der er vand ! En å kom frem under vejen , en frisk og klar og ilsom å , frisk vand , frisk vand for arme , tørre , gispende ganer . Det var ikke til at modstå , ingen magt — blot hånden ned — blot — og en mand sprang ud af geleddet , smed sig ned på maven ved åens bred , øjne og mund rakte ned imod vandet i voldsomt begær — så greb en hånd ham i nakken . 
Kaptajnen var nået frem til queuen af sit kompagni :  » Ja jeg skal lære ham , hvor tør i vove , hvad numer har de ? Nå så det er dem , de slubbert — og de vil drikke for hele kompagniet ? De vil drikke , og vi andre må tørste . Notér ham , oversergent , vi skal nok huske ham . «  — fyren var flov og skuffet . Havde han bare fået drukket , brød han sig ikke om at blive noteret . Kompagnichefen , som havde talt med en af harme brudt stemme , gik frem langs rækkerne og sagde hist og her et par opmuntrende ord , men folkene 

var ikke modtagelige og så’ ikke op . Han blev stående og lod dem passere forbi og gik bag ved sit kompagni for bedre at kunne passe på . 
Mange af folkene marscherede ikke , men humpede , og for dem var hvert skridt ligesom et stik af knive . Hos nogle var det støvlens folder omkring anklen , som havde gnavet et hul , og ved hver bevægelse åd Folden sig ind i såret . Flos andre var det en fold eller et hul på strømpen , som voldte ulidelige smerter , og så dertil heden , bepakningen , tørsten , trætheden . Kaptajnens ord havde lydt over hele kompagniet . De syntes alle , at han havde ret , at det var en skam af 57 , som ville  » drikke for hele kompagniet «  , men de havde alle lyst til at gøre det samme . Der herskede en dump tavshed , de hørte kun fodslagene mod jorden og den ensformige raslen når sabelbajonetter og spader slog mod hinanden . I deres fortumlede hoveder hængte enhver anden lyd sig fast , så at de ikke kunne blive den kvit ; i takt med marschen lød det :  » drikke for hele kompagniet «  ,  » drikke for he — — å gid vi dog for satan 

snart skulle have hvil «  . En enkelt mand måtte træde ud på grund af næseblod . Han satte sig ned på grøftekanten , medens hans sektionsfører stod ved siden af ham ; der var endnu dem , som , idet de marscherede forbi , tilkastede ham et par spottende bemærkninger . 
Så — endelig ! Foran , oppe på bakken , sås i den flade egn en lille skov eller have , og imellem træerne skimtedes en hvid bygning og nogle store kornstakke .  » Der er gården ! «  råbtes der rundt omkring . 
Hvem var da denne gårde ejer , hvem var denne mand , som man tog så meget hensyn til , for hvis skyld hvilen blev udsat , og som havde lyst til at traktere en hel bataillon ? De ældre blandt befalingsmændene kendte godt hans navn , der havde en klang i sig , især fra 1848—50 . Oberstlieutenanten havde kendt ham nøje og havde nu på marschen fortalt om ham . En udmærket og anerkendt officer , soldat med liv og sjæl , som trods sin dygtighed var falden foi' aldersgrænsen . Knækket og brudt havde han trukket sig tilbage på landet til en gård , som han 

havde købt sig . Ugift og ensom levede han nu et virksomt liv som landmand . Det var hans levnedsløb . 
Oberstlieutenanten og adjutanten var redne i forvejen og holdt nu oppe ved gårdens indkørsel til venstre af chausseen , da bataillonen kom marscherende . Der blev givet ordre til kompagnicheferne , og geværerne blev satte sammen i en lille lund . Folkene tog bepakningen af og lagde den bag ved geværpyramiderne . På den anden side af vejen var dei- en stor af træer omringet plads . På enkelte borde og i græsset stod her store kurve og brede planker med smørrebrød og hvedebrød — marketenderens hele beholdning var købt op for det tilfælde , at gårdens egne madvarer ikke kunne slå til . Her lå også øltræerne , og et par vældige brygger-kjedler med dampende kaffe blev bårne ned . Alt var ordnet med omhu og parat . I stilhed førtes folkene ind på pladsen , og først da der efter en kort instruktion om , hvorledes de skulle forsyne sig , blev kommanderet :  » Træd af — hvilen varer i nogle timer ! «  vågnede de op . 

Havde der hidtil hersket tavshed , så brød nu , da det længe ønskede og hedt eftertragtede øjeblik endelig kom , livet og bevægelsen ustandselig frem . Først blev den brændende tørre Hals læsket med så store masser af vand og øl , som hver i trængselen kunne overkomme . Her var intet at betale , alle Havde altså lige vilkår . De drak , så sveden sprang end stærkere frem af alle porer , så agtede de først på maden . Kort efter lå de alle udstrakte på den bløde jord , forfriskede , glade , tyggende og snakkende , forbavsede over det velvære , hvormed hvilen og næringsmidlerne fyldte deres kraftige , unge legemer . 
Den lange Marsch var , om ikke glemt , så dog efter nogle øjeblikkes forløb gleden tilbage i et andet lys , halvt som en overstået nød , halvt som en udført bedrift . Mere og mere gik snakken løs under ivrige tilråb og udråb fra alle kanter om maden og øllet og kraftige anerkendelse )- af den budte gæstfrihed . 
Og værten selv . En høj , svær skikkelse , tung og stærk af bygning i en kort jagtfrakke 

knappet lige op til halsen ; det høje , sorte halsbind mindede endnu om den gamle soldat . Et vældigt , isgråt skæg bredte sig over hans bryst . Da tropperne rykkede ind på hans grund , havde han stået halvt skjult bag et træ og ladet dem paradere forbi sig . Da de trådte af til hvil , gav han endnu i en langsom og rolig tone nogle ordrer til en flok bønderkoner , og et par yngre mænd , der så’ ud som forvaltere . Officererne blev forestillede for ham , og han takkede dem , fordi de ville holde hvil hos ham , og bød dem hen til et bord , hvor der var dækket for dem . Selv satte han sig ikke hos dem , men gik om mellem folkene , hjalp dem og anviste dem fødevarer . Mest dvælede han ved de mange , som havde trukket støvler og strømper af , og som endnu , medens de spiste , søgte at lindre smerterne i deres søndersprængte fødder . Men modløsheden var næsten forsvunden  ; kun enkelte sad og stønnede , medens de holdt deres hudløse fødder , der så’ ud som nyslagtet kød , i deres hænder . Hos sådanne stod den gamle mand og gav rolig og gemytlig sine råd , som om det var en 

hverdagssag . Han gik hen til lægen , dejlige var kommen kørende og var i færd med at stå af sin vogn , forestillede sig og sagde :  » Her er mange dårlige fødder ! « 
Lægen trak på skulderen .  » Folkene bliver ved .at være dumme og vil ikke af med deres brøndgraver-støvler . « 
» Jeg kan lade en del køre , hvis oberstlieutenanten giver lov , der er jo kun tre Fjerdingvej til kvartererne . Kender de til at bruge valle til- hudløse fødder . — å , Nielsen , lad hente nogen valle i mælkekjælderen . « 
Han fik de dårligste af folkene samlede og fik lægen til at se dem efter straks , skønt denne kastede lange blikke til officerernes frokostbord . 
Da sulten var- stillet , strakte man sig hen ad jorden og lå nu og nød livet . Mange sov straks , de fleste blundede halvt , mætte , hvilende , nydende . Enkelte grupper førte endnu en livlig passiar , men der var dog næsten ganske stille på den kønne , kølige plet , man hørte myggene summe og nogle fugle svirre i træerne og længere borte nogle krager skrige op . — den var borte nu , dagens 

træthed , lidelserne var glemte , den brændende so] , de værkende fødder . Halvt i drømme svævede tankerne viden om : det var dog ikke så galt at være soldat , et raskt liv — og så varede det jo denne gang kun en måned ; når man blot ikke blev syg og kom på sygehuset og måtte ligge der længe og alene og måske dø langt borte fra dem derhjemme — og dér hagede tankerne sig så i almindelighed fast — hvis de da havde et hjem . 
Den gamle gik endnu omkring , stille og tavs , som en fader imellem sovende børn eller som en læge på hospitalet . Da han havde været pladsen rundt , satte han sig hen til oberstlieutenanten , som endnu sad ved bordet , og dér fik han nu munden på gled . Flan fortalte om sin store , bitre skuffelse , da man  » smed ham bort «  , om sine drengeår som kadet , om sin militære ær-gjerrighed , sin deltagelse i krigene og sine store forhåbninger — det var aldrig faldet ham ind , at man ikke havde brug for ham , lige til den sidste dag havde han været sikker på , at man ville  » redde «  ham . I en rolig og resigneret tone fortalte han alt dette . 

officererne var imidlertid komne til og havde sluttet sig om ham , noget betagne af de lidelser og skuffelser , som lød til dem igennem hans ord . Oberstlieutenanten så’ på sit ur . 
» Jeg klager ikke , mine herrer «  , vedblev den gamle ,  » De misforstå !’ mig , hvis de tror det ; bedre mænd end jeg har set frugten af deres liv forspildt og lever nu i usle og sørgelige kår , jeg har det jo godt , «  — og han kastede et blik rundt om sig , —  » men det er godt for os soldater , — for soldater , mener jeg , thi jeg er det jo ikke mere — at mindes om , at den historie med marskalkstaven i tornystret ikke hører hjemme i vor tid . — ja , tiden er nok omme , hr . Oberstlieutenant , jeg takker de herrer for deres besøg ! «  han klinkede med dem , og de tømte deres glas til bunden . 
En skærende piben vækkede folkene af deres ro og averterede dem om at gøre sig færdige til opbrud . De sovende rejste hovedet og så’ sig fortumlede om med halvblinde øjne , indtil de pludselig besindede sig og sprang op . Der blev en travlhed med at få knapperne 

knappede og med at få støvlerne på de ømme ben , — ynkelige miner og drøje eder . 
» Det er s’gu da li’egodt godt , at vi kommer afsted , for nu var jeg lige ved at kede mig , «  sagde forsangeren , den tykke 97 , hvis fødder var i et blodigt sår , men som under ingen omstændigheder ville  .på syge-vognen . 
» Træd an ! « 
Efternølerne kom i et hinkende løb hen til pladsen på den anden side indkjørsels-vejen , hvor geværerne var satte sammen . Bataillonschefen og den gamle kaptajn stod på vejen og så’ til . 
» Hr . Oberstlieutenant , «  sagde den gamle pludselig ,  » må jeg sige et par ord til deres folk , inden de rykker til gevær . « 
Bataillonschefen tog høflig til huen . — — 
så skete noget mærkeligt . Den store skikkelse vendte sig om imod folkene , som var i ivrigt røre , og travl bevægelse med at tage oppakningen på , og som masede med remme og spænder — han opløftede sin stemme , en vældig drønende dommedagsstemme , og kommanderede : 

» Bataillon ! « 
Som ved et trylleslag så' alle op , da det mægtige gjald slog ned i dem , de slap uvilkårlig deres sager , et par soldater , som endnu var i løb , stod pludselig stille , og da i samme nu den samme røst kommanderede  :  » Ret ! «  ramte det hver mand i bataillonen med ét slag , så hver uvilkårlig stod rettet , med øjnene frem imod den høje mand . Hælene samlede og hænderne strakte ned ad buxesøm-mene . Aldrig havde de hørt en sådan kommando . Der var en lydløs stilhed , — henne ved marketendervognen ramlede en kurv med flasker sammen — så dobbelt stilhed . 
Urokkelig stod den gamle et par sekunder ligesom selv forstenet ved sin stemmes magt og dens følger , ligesom ventende på noget , der måtte ske , og ansigt til ansigt med en strømmende vrimmel af gamle erindringer . — da mærkede han , at sindsbevægelsen ville tage magten fra ham , mærkede gråden krybende i halsen og tårernes hede i øjnene , og med en voldsom kraft tog han sig sammen , ligesom sank gråden i sig , rettede sig i samme 

øjeblik rank og ret og råbte :  » Leve kongen og vort fædreland ! « 
Og næppe var hans umådelige stemmes klang død hen i skoven , før folkene løstes af fortryllelsen og besvarede den med drønende hurraer , i hvilke der i øjeblikket mere lå en hyldest af den gamle officer end patriotisk begejstring . — 
kompagnicheferne kommanderede  » Til gevær ! «  , og den gamle kaptajn vendte sig om til oberstlieutenanten og sagde i en tone , som skulle være spøgende , men med et uendelig vemodigt smil :  » Så fik jeg dog kommanderet en bataillon engang . «  — 
kort efter passerede de sidste af tropperne forbi ham , hilsende og takkende med muntre hurraer . Efter det lange , kvægende hvil var de atter parate til nye anstrengelser , kun enkelte var gået ind på at køre forud til kvartererne . Hornene skingrede , de forskelligste sange skraldede op , og en tyk , blå tobaksrøg fanede hen over kolonnen , som langs med skovgjærdet rykkede forbi gården over en . Markvej til landevejen . Lidt efter 

lidt gled de mange lyde sammen i en ubestemt tummel , der tabte sig mere og mere . 
På pladsen , hvor den gamle stod , var der dobbelt tyst og ensomt . Nogle karle gik og samlede flasker op af det nedtrådte græs , som var overstrøet med madpapirer . Så vendte han sig om og gik ind i sit hus . 

på kasernen . 
Næj mi’ go’e Slawter , så’en må do it sæje — do må it’ vær’ so kålhøgen å tefreds mæ dæ’ sæl’ — der æ’ e’ wismand i gammel daw’ å han hå sawt , te jen skal  it’ wær tefreds , før jen æ’ i si’ Graw . Do goer po Vorherres walsi’ned jorderige , så’en som kaptænen søl å ål’ dæ anner beskikked’ befålingsmænd wår din unnerdani’ — næj , wi æ it din’ unnerdani’ — næj , wi æ’ din’ kam’råter som do hår din’ pligt’ imo’ — å mæ vos’ skal  do’ del’ wondt å godt å di’ sidst’ skærw . « 
» Prækesluder «  , afbrød slagteren skolelæreren . 
» Ja «  , vedblev denne ,  » du skal ikke få mig til at stille min munds vejr , så længe ikke pusten er fra mit legeme . A skal 

snakke ud af min ganske magt til dig — ja a vil sandelig , og a vil vitterlig for dig sige , at i så måde som du begegner 87 , kan du ikke forsvare det for din gud og for dine medmennesker . « 
Det var på 1ste delings belægningsstue skolelæreren talte . Et højt langt rum med hvide kalkede vægge , hvorpå der var anbragt hylder og knager , der var overfyldte med beklædningsgenstande . Knage ved knage hang våbenfrakker og bukser i samme ensformige orden ved siden af hinanden , sammenrullede for at tage så ringe plads som muligt , med vrangen udad , for at støvet ikke skulle sætte sig fast i det gamle , slidte , grove tøj . På hylderne stod kasser og støvler , alt i samme regelmæssige orden . Det høje vindue , gennem hvilket en kold septembersol sendte sit skærende lys , vendte ud til kasernegården , og i værelsets modsatte ende var døren . På begge sidevæggene stod sengene med hovedgærdet ind mod væggen , så at der var en bred gang i midten . 
Henne på en seng ved vinduet sad skolelæreren og nød sin tales strøm . Det 

var en jysk seminarist . Med begge hænder foldede om det ene knæ rokkede han lidt frem og tilbage , han havde tabt tøflen af det ben , han holdt omfattet , men han agtede ikke derpå . Han var en tynd fyr med et mørkt grovt fuldskæg , der var lige afskåret over munden , hans ansigtstræk var udviskede og flove , og i øjnene stod altid et fromt og stille udtryk . Han talte ravjysk med en anstrengt stemme og snurrede på alle de hårde bogstaver på en kraftig måde , der ikke passede til hans ubetydelige ydre . 
Slagteren , som hans tales væld gik ud over , var en stærk modsætning til den tynde skolelærer . Det var en ualmindelig kraftig bygget soldat , bred og muskuløs . Hans røde Flud var blegbrun af små , lyse fregner , og bag i nakken lå den i trinde folder , blegrøde som en regnorms hud , isprængt© med små-bitte revner  .og lyse , næsten hvide hår . Især hen over den stumpede næse og over de runde , sanselige læber lå der bælter af fregner , der strakte sig op om øjnene , der var små og farveløse , og som under den posede hud så’ arrige hen på kammeraten . 

» Ja , min gode Slagter , nu skal du sandt for dyden høre et sandhedens ord . Det har nu de andre taget i betænkning , at a skulle snakke et bitte korn med dig og a skyder ikke min pligts kald fra mig — næ mæn om a gør . « 
» Sludder og vrøvl har vi nok a’ «  , sagde slagteren , der stod og børstede sine støvler , medens han havde sat pudsekassen på sin seng , der var lige overfor skolelærerens . 
» Ja , du siger sludder og vrøvl , men sig mig nu og — er ukvemsord en mands mund værdige ? — nej , min gode Slagter , — de er ikke en mands mund værdige , nej , nej , nej ! — det er manden værdigt at tage i beskyttelse de svage og enkerne og de faderløse — og gør du det ? Nej , det gør du ikke . « 
Da skolelæreren kom med det om de faderløse , så’ den tredje soldat i stuen , der stod henne ved døren lænet over sin seng , beundrende hen på ham . Det var den stærke Sofus , en stor , sortsmudset Karl med et godmodigt udtryk i et bredt , fladt ansigt , øjnene var rare og livlige , men brynene var voksede helt sammen oven over dem . 

» Hvad gjorde du nu ved fløjmanden i dag ved hvilen ? «  vedblev skolelæreren .  » Kunne du lade ham æde sit hvedebrød i fred og ro ? Nej du kunne ikke — du kunne ikke lade ham æde sit brød i fred og ro — du smak det op i hans ansigt , gjorde du , og gned ham med den guds gave , så maden blev helt udmaset i hans ansigt . — fløjmanden har ikke ståendes eller gåendes fred for dig , din hånd er over ham til enhver tid . « 
» Ja jeg skal  fan’en flække mæ’ gi’ ham fred og ro den  .  .  . « 
» Næj næj , næj næj Slagter , «  sagde nu Sofus ,  » la’ dæ’ nu være godt mæ’ dæj å fløjmanden , han har jo ingenting gort dæj . « 
» Hva rager det dæj 83 ? « 
» Dæ rager mæj som de andre kammerater på stuen . Vi ve’ jo nok , der æ no’et tøseri imellem jer , men vi ve’ ha’ fred , forstoer du — å har jæ’ én gang ikke ku’ stoet mæ imod dæ , så ka’ vi jo prøv’ en anden gang te’ . « 
I samme øjeblik blev der taget hårdt i dørlåsen , og da døren gik op , råbte Sofus 

» Ret ! «  og de sprang alle tre hen ved fodenden af deres senge , hvor de rettede sig . 
» Er underkorporal Larsen her ? « 
» Næj , hr . Skersant . « 
» Hvor er han henne ? « 
» Han æ’ vist gåen op te premierløjtnanten etter nattegn . « 
» Ja jeg skal  gi’ ham nattegn , «  sagde sergent strunck og ville gå igen efter at have kastet et skarpt blik omkring sig . —  » Hva’ saten er det «  , sagde han , idet han opdagede slagterens pudsekasse .  » Pudser de på stuen ? Ja jeg skal  — « 
» Jæ ville op til premærløjnanten . « 
» Nå og så gøre sig fin først , han sku’ vel også ha’nattegn , hvad  ? Nej , Slagter , der bli’er ingen steg af den agurk . Tror de de skal  pudse på stuen , når hele pudseloftet står og venter på dem , næ , de ka’ tro nej , — altid er der vrøvl med dem . «  — den lille mand bevægede hovedet på den ganske korte Hals med stor ivrighed , medens det store , smudsiggule overskæg gik op og ned .  » Ja , de tror nu , de kan gøre , hvad de vil — men nattegn , nej min salighed , min 

lille ven , det skal  jeg sørge for - pudse på stuen ! — nå det manglede kuns ! « 
Idet han ville gå ud af stuen , kom en tre , fire lange karle for at gå ind .  » Nå , vil i ind eller ud ? «  spurgte han , da de blev stående med hånden til huen og så’ ned på ham . De gik forbi ham , men den sidste blev stående og sagde :  » Jæ melder hr . Sker-santen , a’ jeg har fåen nattegn til klokken 12 . « 
» Nå , skal  han nu også på dansebo’ , 87  ? - ja , de har vel fået lov af slagteren , «  tilføjede han med et bidsk smil , idet han gik . 
87 — fløjmanden — var en urimelig lang og tynd , dårlig bygget Karl , han bar sit lille rødhårede hoved på en lang , fremrakt Hals og holdt sig forover , med armene hængende ned foran sig . Det så ud som om han i lang tid havde levet i et rum , hvor han ikke kunne stå oprejst , og nu ligesom var bange for eller afvænt med at strække sig i sin fulde højde . Hans ansigt var derimod ret kønt og havde et godlidende udtryk , øjnene dvælede længe og forsigtig ved det , han så’ på , men hans langsomme blik var godt og troskyldigt ; kun når det ængste 

ligt hvilede på slagterens store person , og det gjorde det næsten altid , når de var sammen , blev det hårdt og koldt . 
Lige fra den første dag , de var mødte som rekrutter , havde fløjmanden været genstand for den stærke og føre Slagters drillerier . Han var jo kejtet og klodset og havde ondt ved at lære både geværgrel ) og gymnastik . At be-falingsmændene pukkede på ham , og kammeraterne lo ad ham — det kunne han finde sig i , men at slagteren ville være morsom på hans bekostning og benytte sig af hans kejtethed til letvundne triumfer , det harmede ham dybt . Hvor han hadede den store , grove slagtertamp ! Hvad hjalp det , at han passede sine ting og holdt sig for sig selv , slagteren fandt ham altid og trak ham altid frem , aldrig havde han ro . Han gjorde sig en glæde af at pudse sine ting , så de skinnede , men den velbørstede våbenfrakke med de blanke knapper tog sig ikke ud på hans lange , ledeløse krop . Når slagteren derimod fik frakken på sine brede skuldre , så sluttede den fast oppe om hans lyserøde nakke og viste , en Samsons ryg , der så’ ud til med lethed at kunne 

løfte kasernens mægtige porte af deres hængsler , og når han så satte huen på snur på sit hvidgule hoved og gik ned ad gaden , var denne næppe bred nok for hans styrke og vælde . Den stakkels fløjmand misundte ham , hadede ham og led under hans overmodige tyranni . Hvad hjalp det , at kammeraterne lidt var på hans parti — hans slot , den stærke Sofus , havde en gang for hans skyld fået sig en banket trøje - det gjorde kun slagteren mere kry . 
I den senere tid var det bleven rent galt . I almindelighed omtaler soldaterne ikke til hinanden , hvor de færdes udenfor kasernen , det beholder de for sig selv og for en enkelt fortrolig . Men hvorledes det nu var gået til eller ikke , hele kompagniet vidste , at slagteren og fløjmanden begge ville være kæreste med den samme pige . Fløjmanden , som et halvt Års tid , før han skulle være soldat , var kommen til byen og i tjeneste hos en grosserer , havde dér gjort bekendtskab med pigen , uden at han dog var bleven kæreste med hende . Så havde slagteren mødt dem i Frederiksberg have og havde for at gøre 

» Sjov «  med fløjmanden trængt sig på dem . og gjort løjer med pigen , hvilket endte med at han syntes godt om hende og blev det stakkels offers medbejler . En . rædselsfuld , ubarmhjærtig , sejersstrålende medbejler . Siden den tid havde han drillet og pint ham på alle måder . Han puffede og skubbede ham , slog ham maden ud af hånden , når han spiste , tilsmudsede hans sager , når han pudsede , og hvad der var værst , han belejrede med hårdnakkethed den skønne fæstning og vidste at forpurre alle den elskovsfulde fløjmands besøg hos hende . 
Nu gjaldt også dennes blik , da han trådte ind i stuen , allerførst den skrækkelige Slagter . Et forskræmt og undskyldende blik , et hundeblik , og han stak halen endnu mere imellem benene , da Slagteren gik lige henimod ham og satte sit fregnede ansigt op i hans :  » Nå , så du har fåen nattegn , du bavian , men nu skal  jeg si’e dig et ord så godt som ti , — ser du , nu har skersanten skrævet mig for den pudsekasse , så er det vel også bedst , at du bli’er hjemme i aften , så ska' vi to holde morskab sammen — for jeg véd jo nok , hvor du skal hen . « 

» Jæ’ har fåen udgangsteta'else af premær-løjtnanten . « 
» Jæ’ har fåen udgangsteta’else «  — vrængede slagteren ,  » men du har ikke fåen den a’ mig , min fine ven «  , og så slog han i sengens fodstykke ,  » og hvis du bare forsøjer på  .  .  . « 
» Nå nå nå , «  sagde en af karlene ,  » la - det nu være godt , «  og nogle af de andre begyndte også at mumle og brumme i skjæg-get , og skolelæreren hævede sin stemme :  » Ja hør nu , do Slawter , noer jen Grawer e’ Graw for anner , fa  .  .  . « 
» Ja vel , ja vel skolemester , å slu’er har vi nok a’ , — hvad rager fløjmanden jer ? « 
Folkene havde imidlertid samlet deres tøj sammen til pudsning . Nogle kom med deres geværer , andre havde kastet lædertøjet over skulderen og var belæssede med torny-stere , støvler og pudsekasser og stod parate til at forlade stuen , men ventede på at høre , hvad det ville blive til ; der var noget i luften som tydede på , at der ville ske noget . De fleste kastede vrede blik til slagteren , og kun en enkelt , den mindste i delingen , en bleg 

fyr , sad og grinte i skægget , et tyndt flosset skæg . 
» Rub i nu a’ mæ’ jer , — hvad  står i og glor på ? «  råbte slagteren ; men pludselig råbte den stærke Sofus : 
» Hov kammerater — sku’ vi ikke en gang prøve a’ gi’ den storsnu’ede Slagter en lille bænketur , han ku’ vist træng’ te’et . « 
Der blev et voldsomt røre . Sofus rev med et ryk et tæppe af en af sengene og styrtede ind på slagteren for at kaste det over hovedet på ham , de andre smed deres sager fra sig og sprang frem med store , fremstrakte næver og krumme fingre for at gribe ham . Der blev en skraben og slæben med fødderne , men ingen sagde et ord , kun slagteren skreg nogle udfordrende ord , da kredsen om ham blev mindre og mindre , og han brændende rød , og blank i ansigtet af sved søgte at holde dem fra sig . Grinebideren sad alene og gned sine håndflader imod hinanden , og den rødhårede fløjmand var ligbleg . Da den stærke Sofus så sprang op på en seng , for at få tæppet om hovedet på den kæmpestærke Karl , gav denne et vildt brøl fra sig , 

og fløjmanden sprang i sin sjæleangest ud på gangen og råbte :  » de sla’r han ! Desla’r han ihjel ! « 
» Holdt ! «  råbte i det samme en stærk 
stemme , som de alle kendte , henne i døren . Det var premierlieutenanten . 
En lydløs stilhed fulgte , og et vældigt  » Træd an «  bragte hver mand hen til enden af sin seng . 
» Er der slagsmål her ? «  sagde den høje mand med en meget dyb , næsten hul stemme . Henne i den åbne dør kom et par underofficerer til syne .  » Hvem er den visiterende underofficer ? « 
» Her ! «  sagde sergent strunck med hånden til huen . 
» Her er ikke ro på stuen , sergent . Vil de sørge for det ! «  han så’ omkring sig . Han havde storskårne , barske træk , især en stor kødfuld næse , som man uvilkårlig fæstede blikket på , når man talte med ham , et langt , lyst overskæg hang ned over munden og dækkede den helt , så at man ikke kunne se dens udtryk , derfor opdagede soldaterne undertiden til deres forbavselse , at den alvorlige 

mand , der altid så’ på dem med så rolige , næsten bedrøvede , grå øjne , havde et stort skælmsk smil skjult under skægget . Han gik et slag op igennem stuen hen imod vinduet . 
» Hvad er der i vejen , Slagter ? «  spurgte han , da han så’ dennes ophidsede , fregnede ansigt , men inden han fik svar , sagde han højt :  » Kan i holde fred , «  og med hævet stemme tilføjede han :  » Træd an til pudsning . « 
Folkene greb i lynsnar fart deres sager og strømmede ud af døren , hvor de forenede sig med kompagniets andre soldater , der larmende og trampende med de sinkebeslåede støvler hurtig forsvandt op af de snavsede jærnbelagte trappetrin i de øvre etager , hvor pudseloftet lå . 
» Sergent strunk , «  sagde premierlieutenanten ,  » luk de vinduer op , man kvæles jo her . — Elvad var det for vrøvl , her var ? « 
» Det er slagteren og 87 , som ikke kan holde fred , hr . Premierlieutenant . « 
» 87 ? Fløjmanden ? Å fanden heller — det var jo ham , der kom ud på gangen . 

nej , han gør skam ingen fortræd , — men slagteren , ja det er en farlig Karl ; han kan måske bruges til underkorporal , men de mener jo , han er en gris . Ja , nattegn skal han ikke have i aften , det har jeg jo sagt dem . «  — så gik han . 
» Hæ — se det spektakel skal der nu ikke gøres noget ved , «  sagde sergenten til en af de andre underofficerer , da de gik op ad trapperne .  » Jeg tror nu , den Slagter slår en eller anden ihjel , inden vi bliver af med ham . « 
Det var bleven aften . Kasernens smalle gange stod tomme . De sparsomme gasblus brændte stift og koldt i den ramme og sure lugt , denne stereotype kasernelugt , der er ligesom sammenpresset af belægningsstuens Dunster og madskabsstuens lugt af gammelt rugbrød og andre spisevarer . Inde på samlingsstuen sad et par mand og spillede sjavs . med højrøstede udbrud og hårde slag i bordet , et par andre sad halvsovende og pattede på deres piber , medens de så’ til , og en enkelt læste halvhøjt i en gammel , fedtet bog . En gang imellem kom én springende op ad trapperne med en 

pakke under armen , og idet han rask gik ned ad gangen og åbnede døren til stuen , hørte man stemmerne bralre lydelig ud over gangenes stilhed , indtil de et øjeblik efter kvaltes bag den lukkede dør . 
Klokken nærmede sig ti , retrætens ubarm-hjærtige tid . Dagen ville snart være omme . Den store bygning , der havde ligget hen som et stort , livløst dyr , gik der nu  » levende «  i . Ud og ind , op og ned sprang og løb de mange blankknappede fyre for hver at finde sin celle , sin rede , sin seng . På den brede gang nede i stuen , hvor trapperne stødte sammen ved døren ud til gården , stod grinebideren og så’ på de soldater , der vendte hjem . Han havde et stort tørklæde bundet om hovedet , og hans hoyne kind viste , at han var bytte for en slem tandpine . Så kom slagteren op ad trappen .  » Hvad står du der for , ørfeldt ? «  spurgte han . 
» Ok «  — sagde han ,  » jeg har en gruelig fæl tandpine , jeg ka’ ikke få ro for jagen og pine . « 
» Er du ikke på brandvagt ? « 
» Jon , gu’ æ jæ’ på brandvagt , men jæ’ 

har fåen lov te’ a hent’ mæ en skrå , men jæ’ har ingen . « 
» Vil du ha’ en ? « 
» Ja vel væ’ jæ’ dæ . Du fik da ikke nattægn i dav , Slagter . « 
» Nej , det sku’ nu ikke så være , «  svarede slagteren med et mørkt blik ,  » men ku’ jæ’ ramme ham , fløjmanden , med et par ordentlige på kæften , så sku’ jeg li’e godt være fornøjet . «  etter en lille pause fortsatte han hviskende .  » Jæ har tænkt , at du  .  .  . «  og hans stemme blev lavere og lavere . Deres samtale blev lidt forstyrret af soldaterne , som gik forbi . Nogle af dem tilråbte slagteren et par drillende ord , som til deres forbavselse ikke blev besvaret med trusler og skældsord . 
» Er du nu også vis på , han ikke er kommen hjem ? — ja , nu skal jeg sige dig , hvordan — og det skal du ikke komme til at fortryde , «  og slagteren hviskedee videre . Kort efter gik den anden ned til brandvagten ved den store port , idet han trods sin tandpine grinte i sit flossede skæg . 
Lidt efter smældede retrætens messingtoner ude i gården og sloges frem og tilbage 

imellem de høje mure , indtil de ligesom steg til vejrs fra den dybe stenbrønd op imod den blinkende efterårshimmel . Slagteren gik stille og skummel op på stuen . 
Kort efter var der roligt overalt . Der blev mørkere på gangene , nogle underofficerer gik om og visiterede , lukkede dørene op og lod dem stå åbne , medens de så’ efter , hvem der manglede . Oppe på 1ste delings belægningsstue var der livlig snakken , men efterhånden , som de kom i seng , blev der mere stille og til sidst hørte man kun et par sidekammerater , som lå og småsludrede . De halvsovende blev endnu en gang vækkede af sergent strunck , der rev døren op på sin larmende måde og lyste omkring med sin lygte for at notere sig numrene på de tomme senge . 
» Nå , de er nok ikke på galejen i aften , hr . von Slagter , «  sagde han og lyste ham ind i det fregnede ansigt . 
Slagteren skar tænder , men tav , som han havde tiet hele aftenen , brummede som et såret dyr og smed sit store legeme om på den anden side . 

sergenten gik med sin lygte . Et ringe lys fra gasblusset på gangen kastedes igennem ruden over døren hen over loftet . Lidt efter lidt bredte en stærkt beklumret luft af de mange sovende mennesker og de trannede , gjennemsvedte støvler sig i rummet . De store , sunde karle trak vejret tungt , snorkende , pustende , stønnende . 
Så rejste slagteren sig op i sengen , halede bukser og frakke frem under tæppet , trak ganske sagte tøjet på og sneg sig forsigtig og med krummet ryg op på hosesokker og hen til døren , åbnede den med et jævnt tryk og forsvandt . 
Da klokken var lidt over elleve , kom fløjmanden ind ad kaserneporten . Gården lå øde og sort , det blæste hårdt og råt , men her var læ af de høje mure , kun fløj en gang imellem halm og støv og papirstumper op i stilheden og hvirvlede sig fra det ene hjørne op i en drejende Dans , til det atter faldt til ro i et andet . Han gik som sædvanlig med sit ludende , forknytte hoved fremefter , det så' ikke ud , som om han havde været ude at more sig den aften , og 

da han kom ind i gangen , så’ han sig håbløs omkring , gik så langsomt op ad trappen og ind på stuen , hvor han i mørket begyndte at klæde sig af . 
Inden han var færdig , åbnedes døren igen , og grinebideren stak sit indsvøbte hoved ind og sagde :  » 87 ! Du skal  komm’ nør te’ vagtkommedøren . Du har gi’et fejl nattegn . « 
» Har jeg ? « 
» Ja gu’ har du dæ’ . Dæ’ si’er han da . Kom nu bare , «  og så løb han . 
Fløjmanden tog tålmodig tøjet på igen og gik ned .  » Sikke no’et sludder , »  tænkte han , da han trak i den store dør for at komme ud i gården igen . Blæsten stemte imod , som om det var en stærk mand , der holdt på den , han satte skulderen til og op gik den , — men i samme øjeblik , — var det den svære dør eller var det en arm , — krum og bøjet , som strakt ud blev stiv og hård som stål — der ramte ham i ansigtet ; brusken i næsen knasede , og blodet sprudlede frem , idet han gik bagover uden en lyd . 
Skildvagten , der gik frem og tilbage henne ved porten , stod stille — hvad var det  ? Nej , 
il 

alt var tyst , og så gad han ikke gå ud i den skumle gård , men blev i sin lune krog . 
Noget efter vågnede den stærke Sofus ved , at nogen rørte ved ham , og han så’ da sin slot , fløjmanden , ligge over sin seng og ryste . 
» Hva’ er ’et , fløjmand ? «  — han stønnede og gav sig . —  » Er du fuld ? « ’ 
» Næj , næj , næj — jeg har sla’et mæ’ så fælt , «  og han gav nu en forvirrende forklaring om kasernegården og nattegnet og blæsten og slag og blod og de hårde sten osv . , alt imedens den lange Karl hulkede og græd højt . De fleste soldater vedblev at sove en rigtig soldatersøvn , men flere vågnede op og sad oprejste i sengene med søvndrukne , spørgende miner .  » Hva’ er’et ? «  sagde de .  » Er han svirendes  ? « 
» Dæ' æ ikke nonet , sov i bare , «  sagde den stærke Sofus , idet han stod op og hjalp ham tilrette og tyssede på ham som på et barn , fik klæderne af ham og fik ham i seng . Fløjmanden blev ved at give sig , men mere sagte . Soldaterne faldt atter i ro , og kun de 

to blev ved at hviske .  » Hva' har jeg dog gort , å gud , å gud , hvad  har jeg døv gort , «  stønnede fløjmanden . 
» Læg du dæj nu bare ner , «  hviskedee Sofus ,  » dæ’ æ natuliigvis slagteren , som har sla’et dæj , men vi skal  den onde vælte mæ’ nok få krammet på ham , ka’ du tro . « 
» Næj , næj , næj , å gud , å gud , «  blev den anden ved , medens han snøftede og snusede og tørrede blodet mere ud i ansigtet . 
» Bry’ du dig nu bare om ingen ting , lille fløjmand , du skal  ikke bry’dig om nouet , «  og han trøstede og beroligede ham på alle måder . 
» Å næj , å næj , «  snøftede fløjmanden ,  » han har sla’et mæj næsen i smadder , dæ’ værker helt op i panden , jæ’ bli’er aldrig menneske mere , — hvad  sku’ også Marie tale mæ’ han for . « 
» Ti nu stille , lille fløjmand , å gi’e dæj te’freds , — vent lidt , skal  du se , hvad  jæ’ har , «  — og han gik , stadig i bar skjorte og på bare ben , hen til sit tøj bag ved sengen , hvor han ledte op af sin bukselomme noget , der var indsvøbt i et stykke smudsigt , halvt hen-smuldret papir . 

» Se her , «  sagde han og puttede ham noget klistret noget , helt mørkt af fnug fra lommen , i munden .  » Hva’ er’et ? «  sagde den anden og suttede på det . 
» Dæ’ æ’ et Bolser , dæ’ æ’ sku’ godt , — dæ’ kradser , hvad  — dæ’ æ’ ingefært nere fra makketutten . « 
» Å gud , hvad  skal  dæ’ bli’e til , «  begyndte fløjmanden igen , pattende på sit bolscher ,  » jæ’ ka’ ikke mere , næj , næj , næj ! « 
Men den stærke Sofus vedblev at tysse på ham med beroligende , troskyldige ord , indtil han endelig faldt hen , og rystende af kulde listede hans kammerat sig så over i sin seng igen . 
» Nå , så de har haft næseblod , «  sagde sergenten næste morgen , da han stod ved den blodige seng ,  » ja den er go’ nok , den kan vi jo melde premierlieutenanten . «  fløjmanden så’ efter ham med et langt , ængsteligt blik , da han gik . 
» Næj , du skal  melde slagteren , fløjmand , «  sagde kammeraterne , da de var ene ,  » dæ’ æ naturligvis slagteren , som har sla’et dæj . « 

» Jæ la’ i min seng kl . 10 , «  sagde slagteren . 
» A mo i so mode bewidne , a’ slawteren lo i seng , «  sagde skolelæreren ,  » men æ do sla’et , bette fløjmand , så meld i guds navn . « 
» Du skal  melde ham , du skal  melde ham , «  råbte de fra alle sider . Fløjmanden følte på sin hovne næse og så’ med sit lange blik hen på slagteren , som rolig hev tornystret over skulderen .  » Meld a’ helvede te , «  sagde han ,  » skal  jæ’ ka’ske ha’skyld for , han æ svirendes og sla’er sit rø’kålsho’de imo’ muren ? «  og han skred stor og mægtig ud ad døren for at tage sit gevær . 
» Meld ham te’ premærlieutenanten , «  sagde den stærke Sofus ,  » Du får ellers aldrig fred for ham . « 
» Træd an ! »  lød det igennem gangene , og de skyndte sig alle sammen afsted , idet de med tornystrene stødte imod hinanden og mod alle hjørner . 
Premierlieutenanten stod allerede nede i gården . Han talte med sergent strunck , medens stabssergenten så’ efter , om alle var tilstede . 

» 87 ! «  råbte premierlieutenanten . 
» Her ! »  svarede denne med spæd stemme og trådte frem , idet han skuldrede sit gevær . 
» Hvor har de fået den næse fra ? « 
Han fortalte om døren og blæsten . 
» Nå , og der er ingen , som har slået dem ? « 
» Næj — jæ’ tror ’et ikke . « 
» Hm — træd ind ! « 
» Du skal melde ham , «  sagde de i geled . det bagved ham , da han trådte ind . Og medens kompagniet med hårde taktfaste trin Marscherede ud af porten og ned ad gaden , blev de ved at sige det til ham , og medens hornene blæste den gamle Marsch , syntes han , de trompetede det samme i hans øren : 
du skal melde ha-ham , 
du skal melde ham , 
du skal melde ha—ham , du skal melde ham , ham , ham , ham osv . 
Men fløjmanden meldte ham ikke . 
Da premierlieutenanten kom hjem fra felttjenesteøvelsen en halv times tid før mandskabet , så’ han en pige i kasernegården , der ligesom ventede på nogen . Han lagde 

mærke til hende , thi hun så’ godt ud . En brun waterproof sad stramt om hendes lille fyldige figur , ansigtet var rødt og hvidt i stærke farver , og under den brune stråhat så’ han ind i et par kønne friske øjne , da han gik forbi hende . 
» Venter de på nogen , lille jomfru ? «  spurgte han med sin dybe stemme . 
» Ja , «  sagde hun frejdig ,  » på en af 4de kompagni . « 
» Kompagniet kommer straks . Hvad nummer har han ? « 
» 87 . « 
» Nå , fløjmanden , «  sagde løjtnanten , nysgerrig ,  » og hvad vil de ham ? « 
» Å ikke no’et . « 
» Er han deres kæreste ? « 
» Næ , dæ’ æ han re’nok ikke . « 
» Men slagteren da ? « 
» Je’ har  . slets ingen forlovet , «  sagde hun .  » Dæ’ æ’ nok deres eget kompagni , «  tilføjede hun , idet hun viste et smilehul i den venstre kind og en række prægtige tænder . 
» Hør , «  sagde han stadig lige alvorlig ,  » vil 

de ikke gå lidt indenfor , her er ikke godt at stå , og jeg vil gerne tale med dem . « 
» Nåda — næ’ dæ’ ve’ je’ re’nok ikke , — je’ æ’ ikke a’ den slags . « 
» Så kan de lade være «  , sagde han ærgerlig ,  » men det er for deres egen skyld . Jeg vil tale med dem om den soldat , som de venter på , og som blev slået til blods , da han kom hjem i går aftes . « 
» Er kristen ? «  sagde hun forskrækket . 
» Kom de kun ganske rolig , de behøver kun at gå ind her på gangen . «  hun fulgte ham nu straks , og da de var komne ind på hans værelse , lod han hende sætte sig ned , men selv gik han straks , uden at tage sabel og hue af , hen og tændte sig en mægtig lang pibe tobak . 
» Nå , lille pige , «  dampede han løs ,  » fortæl mig så , hvad de véd om 87 . « 
» Gud , je’ ve’ såmænd ikke no’et , «  begyndte hun , men lidt efter lidt kom det hele . Flan havde besøgt hende i går aftes , og de havde stået på trappen og talt sammen over en time , for fruen var nu altid så urimelig imod besøg , og så havde han da 

fortalt hende så meget og ville give hende en forlovelsesring , men hun ville nu slet ingen kæreste have , for det var så tvungent , men brøndstrup — slagteren — ville også give hende en ring , men den ville hun nu slet ikke have , og så var da kristen til sidst gået fra hende i går i bedrøvelse , og det syntes hun var så sørgeligt , og hun havde slet ikke kunnet sove , og nu ville hun bare sige , at han kunne godt komme på søndag eftermiddag og gå med ud til Thorups , for det var hendes tur til at gå ud . 
» Ja , det er nu meget godt alt sammen , jomfru , men jeg synes , at når de slet ingen kæreste vil have , så skulle de hellere lade soldaterne være . — ja , ja , ja , «  vedblev han , da hun så’ skarpt hen på ham ,  » bliv nu ikke straks fornærmet , jeg véd jo nok , at det er soldaterne , som ikke kan lade dem være — men når de slet ikke vil forlove dem , så er det jo dog bedst at lade dem begge to løbe . 
» Je’ æ' en ordentlig pige , hr . Officer , dæ’ ve’ je’ bare la’ dem vide . « 
» Det tror jeg , de er , og jeg synes derfor 

også , at de gør ret i at sørge for , at soldaterne ikke slår hinanden fordærvet for deres skyld . « 
» Å — de fjolser . « 
» Ja , det liar de ret i . Nå , altså lader vi begge fyrene vide , at de slet ikke vil have nogen af dem til kæreste , og de spaserer så ikke med 87 på søndag . Skal vi være enige om det . « 
Hun svarede ikke straks , men stod noget forlegen .  » Jamen «  — sagde hun til sidst . Han så’ på hende gennem en 'tobakssky .  » Jamen hvad skal  je’ så gøre mæ’ ringen ? « 
» Hvilken ring ? « 
» Rasmussens ring . « 
» Hvem er Rasmussen ? « 
» Det er min forrige kæreste . « 
» Nå , sådan . Pi vor er han henne ? « 
» Gud , det ve’ je’ såmænd ikke . Det va’ en rigtig laban , var’et . Han va’ skoma’er . Men han bestilte aldrig det gud la’r skabe dagen lang end at forsålle sine egne sko , som han dansede i smadder om aftningen . Det ku’ jo dog ikke bli’ til no’et . « 
» Nå , og så slog de op ? « 

» Ja det ve’ gud je’ gor’e , og ringen ha’de han sat , je’ har såmænd sæl’ løst den ind . « 
» Og nu vil de nok alligevel helst have en anvendelse for den . — ja , «  sagde han , og det store , rare smil skinnede igennem hans store mustache ,  » Fløjmanden vil de ikke have , slagteren vil de heller ikke have — og jeg kan desværre ikke tilbyde mig , da jeg allerede har været forlovet i seks år . « 
» Jamen — kristen er alli’evel sådan en pæn Karl , — når han ikke va’ sådan et fæ . « 
» Hør nu , lille jomfru , «  afbrød han hende hurtig , da man i det samme hørte bygelhor-nenes Marsch nede i gården .  » De er et skrækkelig lille vrøvlehoved . Gå de nu blot her ud på gangen , så skal kristen komme ned til dem om lidt , — men bliv nu bare ikke bange for hans næse . « 
Da folkene af 1ste deling kom slentrende ind på belægningsstuen , svedte og trætte , med støvler og klæder støvede og smudsige , snakkende og sludrende , blev der en pludselig stilhed , da premierlieutenanten drejede om 

ad gangen og gik ind til dem .  » 87 ! «  råbte han ,  » gå ned på gangen udenfor mit værelse , der er nogen , som venter på dem . «  — da han var gået , lukkede han døren efter ham . 
» Der er sket et overfald iaftes på en af eders kammerater , «  sagde han ,  » det kan vi ikke have her på kasernen ; som soldater er i alle lige og ens — og bliver ens behandlede . I skal så også behandle hinanden ens . Ingen sølle fyr skal lide under en andens kådhed . Jeg siger jer nu , at hvis jeg ikke inden en time får at vide , hvem der har givet fløjmanden den blodige snude i går — så vil hele stuen , og han med , blive meldt til kaptajnen . « 
Det bankede på døren .  » Kom ! «  råbte han ærgerlig . Det var fløjmanden , som allerede kom igen . Hans næse var rød og hoven , men hovedet var næsten helt rejst i vejret , og hans langsomme øjne så’ ualmindelig livlig omkring i stuen . Da han tog hånden til huen , så’ slagteren , at der blinkede en stor , bred , forgyldt ring på fingeren . 
» Nå , 87 , er de allerede dér . — nu 

spørger jeg dem for sidste gang : hvem slog dem så iaftes ? « 
» Jæ’ ve’ gerne be’ hr . Præmærleute-nanten , om den sag må bli’ glemt , jæ’ har ikke lidt no’en ska’e . « 
Men det var for meget for slagteren . Han så’ , at slaget var tabt , og trådte nu frem , rettede sin vældige krop og lagde hånden til huen med en fortrinlig militær anstand :  » Dæ’ va’ mæj , der slo’ han , hr . Præmærlieutenant . « 
» Nå , og hvorfor slog de ham ? « 
» Ja — nu æ’ der ikke no’et mere at sla’ han for . « 
» Nå , «  sagde premierlieutenanten efter en lille pause ,  » så lad sagen da være endt , siden 87 beder derom , men , «  tilføjede han højt og næsten hidsig ,  » Fred på stuen , det råder jeg jer til ! « 
Der var ganske tyst , da løjtnanten var gået , kun grinebideren sad på sin seng og fniste , idet han gned sine fugtige hænder imod hinanden . Slagteren gav sig til at pusle henne i en mørk krog , hvor han havde sit 

tøj , og skolelæreren brød endelig tavsheden ved at begynde en lang moralsk tale , der dog straks blev afbrudt af den stærke Sofus med et velment :  » Ja luk du nu kæft , skolemester ! « 

lille Jens . 
Der var røre i hørslev by . Endelig varden længe ventede indkvartering kommen . Kompagniet var troppet af udenfor byen , og mandskabet søgte nu i små hobe at finde deres kvarterer . Det lettede svært , at skolebørnene på furerskyttens anmodning havde fået fri fra skolen , nu tjente de små som vejvisere for de trætte og svedte soldater ; thi det gjaldt for disse at finde den nærmeste vej til deres kvarterer . Især for dem , der skulle til udflyttergårdene , var det vigtigt ikke at gå et skridt mere end nødvendigt . Ved smedien i byens udkant og lidt længere oppe ved købmanden stod nogle bønder og betragtede de kommende . Soldaterne spurgte i forbigående om , hvor Per Nielsen boede , om det var vejen til Lars Sørensens enke osv . , og de viste dem vejen med stor interesse 

og diskuterede bag efter , om det ikke havde været nemmere at gå til kristen rytters hus over engen , end ad stien bag kjøbman-dens havehegn . Der var i dette øjeblik mange folk og rigtigt liv i landsbyen . Nogle af soldaterne gik rask til for at nå kvarteret , andre drev langsomt af , snakkede med alle , de mødte , og søgte at gøre indtryk ved at træde flot og rask op , enkelte blev stående udenfor købmanden og fik sig en bajer og en sludder med bønderne . De havde åbenbart haft en lang Marsch og trængte til ro , derfor forsvandt også hobene snart i gårdene eller ad sidevejene , og kun nogle stakler kom humpende bagefter på de ømme fødder . En af dem havde fået støvler og strømper af og gik på de bare røde fødder i vejens bløde , dybe støv og fløjtede . Hans glade ansigt var blankt af sved , og da han kom til købmanden , sang han op i vilden  » Sky . Vel meget havde han drukket i forvejen , og han standsede nu gladelig hos kammeraterne , som allerede læskede deres tørst .  » La’ mæ to en bajer ! «  råbte han .  » Godau , godau «  sagde han til bønderne , men så kom kap 

tajnen ridende :  » Nu må i ikke stå her og drikke , «  sagde han alvorlig ,  » afsted med jer og søg jeres kvarterer , «  og da folkene var komne på vej igen , forsvandt også han i retning af sognefogdens gule gård . Landsbygaden lå atter øde og kedelig som ellers , man skulle ikke tro , at byens indvånerantal pludselig var blevet fordoblet . 
Men inde i gårdene sporedes det desmere ; dér var røre nok . Hos Lars Christensens tumlede en halv snes soldater omkring . Tornystrene og lædertøjet , som var helt gråt af støv , lå omkring på arbejdsvogne og andre redskaber , og folkene var i færd med at trække af våbenfrakkerne henne ved vandtruget .  » Manden «  havde vist dem ind i loen , livor der var godt fyldt med ren og frisk halm . 
» Ja ha’de i ikke væ’t så manne , ku’ i ha’ fåen klæ’er også , «  sagde han ,  » men kom nu ing å spis , når i ka’ . « 
» Ja vel , å tak «  , svaredes der ,  » dæ æ’ mejet godt altsammens , vi skal  bare ha’ lidt a’ skidtet a’ vos . « 
De bredte frakkerne ud over hestegangens 

Stang eller hængte dem over udhusenes døre , men geværerne lagde de forsigtig ind i loen . Så gik det løs med en vasken og skrubben henne ved truget ; men der var dem , som efter at have drukket dygtig af posten , satte sig hen og giode længe , inden de rørte sig . 
Efter en halv times tid var de fleste dog lidt i orden . De havde fået de hvide lærredstrøjer på og så’ helt rene og nette ud , men fødderne var det ilde med . Støvlerne blev trukket af med stor forsigtighed og hængt op til Tørring , så blev der lånt træsko af manden eller af karlen , hvis de ikke havde deres gamle gymnastiksko med , og så kom konen ud og sagde :  » Væsgo å kom ing å spis . « 
» Godau «  , sagde den ene efter den anden stilfærdig , da de kom ind i stuen , og tog huen af . —  » Godau å velkommen , — sid ner . «  —  » Tak «  , svarede de og tog plads ved det lange folkebord . 
Manden havde i dagens anledning en grå frakke på , og hans hår var sirlig redt frem over ørene , han følte sig svært stor over for disse mange små sultne fyre , som var 

henvist til hans gæstfrihed , og som med synlig forventning og vellyst indsnusede den varme , fede , brankede lugt , der fyldte stuen . 
» Var dæ en hoer Mars i Dau ? «  spurgte manden for at afbryde stilheden . 
» Næ i goer var den mejet vær’e «  , svarede en , og der faldt endnu et par bemærkninger , indtil konen og en pige trådte ind med et par store fade med risvælling . 
» Godau å velkommen «  og soldaternes  » mange tak «  lød imellem hinanden . —  » Væsgo å spis , «  sagde hun , og så begyndte måltidet . 
Ikke med glubsk og grådig Iver , men med ro og tavshed blev der langet til fadene og skeerne blev slikkede pænt rene for hver gang , de kom ud af munden til et nyt , solidt og sejt angreb . Manden stod og så’ til og søgte at holde en smule konversation i gang om , hvor de var fra , og hvor de skulle hen , og deslige , men først da fadene var tomme , kom tungen lidt på gled . Så kom det stegte flæsk , og medens det blev spist , herskede der en ubrydelig tavshed , kun afbrudt af et par ord , når ølkanden gik rundt , 

og af gaflernes og knivenes klinken mod tallerknerne . Ved slutningen af måltidet blev livligheden ikke større , der var varmt i stuen , madosen var tyk , og trætheden begyndte at melde sig . Men en af folkene , en lille , spids fyr , en væversvend , syntes dog , i følge sin større dannelse og finere opdragelse , at han burde sige nogle anerkendende ord om levemåden , og bemærkede , da mætheden begyndte at indfinde sig , at det vistnok var gode jorder deromkring . 
» Å ja såmænd , «  sagde manden ,  » de’ku’ være vær’e , «  og han tilføjede så noget om de dårlige priser , hvortil karlene føjede bemærkninger om forholdene i deres  » Hjemstande «  , som lod til at forbavse gårdmanden en hel del . Men forlegenheden blev først helt brudt , da en spasmager imellem dem , der havde stukket brød til hunden , som stegelugten lokkede til , sagde :  » Ja du tigger , du hund , jægte om po markerne ka’ du og hegen æ du alirenvel , — næj , ve du hold’ din kaje , sul for du itt’ , ka’ du itt’ hør’ a priserne æ’ så smo . «  så lo de alle sammen , og der blev almindelig snakken og latter . Konen , som 

havde stået henne ved døren under den sidste del af måltidet med armene støttede mod lænderne , lo med sammenklemte læber og rystede på hovedet med en beundrende mine , som om hun var i tteatret . Så rejste de sig , efterhånden som de vare færdige , rakte hånden , sagde mange tak og gik ud i gården . 
En kold luft slog dem i møde , da de kom ud . Under dagens lange Marsch havde de været varme og svedte , nu mærkede de først septemberdagens kølighed , og da de gik ud over gården , mætte og fornøjede over den gode beværtning og den rare vært , gjorde kulden og trætheden lemmerne stive og sanserne slappe . Den hårde , ubetvingelige trang til middagssøvnen meldte sig , det var allerede langt hen på eftermiddagen , langhalmen vinkede inde i laden — og snart efter herskede atter den sædvanlige landlige ro over hus og gård . Alt sov . Hunden raslede lidt med sin lænke , en høne kaglede henne på møddingen  , en rige kom engang imellem ud og trådte hårdt med sine træsko og gjorde lidt larm med nogle bøtter 

og spande , alt imedens hun skottede hen til ladedøren , hvorfra et samlet kor af sund snorken lød ud til hende — for resten tavshed og søvn . — 
nr . 257 Jens Jensen var den første soldat , som var færdig med sin middagssøvn i kvarteret hos gårdmand Lars Christensen . Han rejste sig op i halmen og så’ sig om . Kammeraterne lå endnu begravede i strøelsen , så . han kun hist og her kunne skimte et hoved , en arm eller en strømpesok , som stak frem . Han tænkte først på at putte sig ned igen , men da han ikke vidste , hvad klokken var , og korn til at tænke på sit gevær og sit tøj , som endnu ikke var pudset , væltede han sig ud og rejste sig . Han fik fat i sin frakke , kiggede på uret , som han havde puttet i brystlommen for ikke at tabe det i halmen og så’ da , at klokken var tre . Så tog han fat på sine ting . 
Først ledte han sin viskestok , som var kunstfærdigt mærket med hans forbogstaver , ud af bunken , tog blå ? frem af tornystret og gav sig til at trække geværet ud henne ved vandtruget . Det var smudsigt af støv og 

smørelse ; men han rensede det med megen omhu , så’ det efter overalt , gned det med klude og stak efter i alle krogene med en lille pind , indtil det var fint og rent , ikke et støvgran i løbet , ikke et fnug på låse-delene . Dertil fløjtede han en del lystige meningsløse melodier og tog så fat på sit lædertøj . 
Det var en køn Karl , den lille Jens Jensen . Tæt og kraftig var han bygget , bred over brystet og smækker om hofterne . Et par prægtige brune øjne med et roligt , troskyldigt blik , brun i huden som en sydlænding , og smilte han , viste han en række sunde tænder og et par smilehuller , der passede godt til øjnene , og som gav ham et helt barnligt og uskyldigt udtryk . Han var nordsjællænder og søn af en fattig enke , som havde holdt ham strengt , og da han kun kendte orden og renlighed fra hjemmet , var han en af kompagniets flinkeste folk . Men han vidste da også , hvad han var værd . Han var forfængelig af sin person . Der var ingen i garnisonen , som ved paraden om søndagen var pudset som han , og når han gik 

sig en tur om eftermiddagen , var han strunk og stram i tøjet , ren og fin uden og inden , børstet og pillet , knapperne som spejlglas . At han ikke deltog i de andre kammeraters udskejelser , kom for en stor del af , at han var afholdsmand . Det havde moderen også lært ham . Hun havde for et par år siden meldt ham ind i en forening , og da hun så’ , at han ubrødelig holdt sit løfte aldrig at smage spiritus , lod hun ham forlods udskrive til soldat . Da var han kun 19 år . Hun mente , at nu kunne han nok modstå alle soldaterlivets fristelser , senere ville det blive vanskeligere . Jens havde bestået prøven , nu var han snart 20 år , og om en måneds tid skulle han hjemsendes og have tjeneste hos manden , hos hvem . Moderen var indsidder . 
Da Jens stod henne ved vognporten og bankede sin frakke med en kæp , kom pigen ud af huset og gik over gården . Han så’ hende kun bag fra , men sænkede dog kæppen et øjeblik og så’ efter hende , i det han sagde :  » Hun var fæl høj . «  så tog han fat igen , og da de andre , lidt søvndrukne , kom ud af loen for at begynde , var han næsten færdig . 

han tændte sin pibe og satte sig hen og så’ på dem . Arbejdet gik under megen snakken og pludren ; dagens begivenheder blev drøftede , marschen , vejen og vejret . En havde noget at klage over en korporal , som havde  » sjekeneret «  ham , men havde dog ikke stor lyst til at følge de andres indtrængende råd om at melde ham .  » Dæ skal  du heller itt’ 84 , «  sagde Jens , hvilket irriterede et par stykker i høj grad ; den lille væver blev grov og der opstod nu et langt ordskifte , der endte med , at Jens godmodig sagde : 
» Luk nu kæft , væver , så skal  jeg puds din livrem . « 
» Ja dæ ka du savtens , men så ve’ jeg gi’ en bajer hos høkeren , «  sagde væveren ,  » for nu skal  vi da ner å ha’ vos en ordenlig Ole vante etter al dæ slid , — hvad  57  ? « 
» Næj , «  sagde Jens ,  » jeg ve itt’ mæ . « 
» Du æ’ da også æ’ farlig kraj’ ) , du skal  al ti’ bravere” ) å være så not*” ) . « 
» 57 ka’ itt’ drik’ øl «  , sagde en anden ,  » han æ fa’en æ’e mæ’ itt’ vænt fra på-tåren enno , «  — og så kom der flere spottegloser 
* ) kreatur . ** ) være stor på det . *** ) akkurat . 

over Jens , der sad rolig med piben i munden og gned på væverens livrem . 
Han brød sig ellers ikke om deres drilleri , men i aften havde han dog nok lyst til at følge med de andre , da han ikke vidste , hvor han skulle gøre af sig selv . Da de så havde tøjet på og gik ud af gården , fulgte han med , men da de drejede ned ad gaden til købmanden og en af dem sagde :  » Kom nu , 57 , å sæt en prøve po’et , «  blev han pludselig fast , drejede til venstre og sagde bestemt :  » Næj , jæ’ æ’ itt’ a’ den kopi . « * ) 
» Nå , itt’ så høvsig** ) , dit hundeho’de , «  råbte én af flokken , og så lo de andre , idet de skiltes fra ham . 
Det havde aldrig før knebet så meget for Jens at lade være med at gå med kammeraterne som denne aften , da han alene gik den modsatte vej . Men han vidste , at han ikke kunne slippe for at drikke , når han fulgte dem , — nej , nej , han ville ikke . Den anden dag havde 93 været fuld og skulle i brummen , når de kom hjem . Det var dog grueligt med alle de straffe . Men det var 
♦ ) slags , beskaffenhed . ** ) hidsig . 

dog ligegodt kedeligt at gå lier på den bare mark . Hvad ville mor også lade ham sværge så dyrt for ? Hør , hvor de sang og skrålte nede i byen , — grin og kommers var der , det var han vis på , især når den lange uldhandler fra 1ste deling var med .  » Det æ’ døv en farlig Karl til at pudserere , man sku’ ikke tro , han var ve’ sin’ fem sind , når han er ræitig over end* ) — — her æ* itt’ så morsomt «  , tænkte han . 
Han så’ sig om på de ensomme marker , . hvor der herskede den store stilhed , som netop er så påfaldende , når det stunder mod aften . Han gik ind over grøften på en mark og fulgte et højt gærde med levende pilehegn , så at han fik solen på ryggen . På den anden side af dette , noget lavere end stubjorden , hvor han gik , lå en stor mark med efterslet af kløver , og tæt ved hegnet græssede en række køer , som en gang imellem brølede efter at blive malkede . Han følte sig alene og forknyt , den sunde og stærke fyr som han var . Det var ikke langt fra , at han var ved at græde , nu da han var alene ; 
* ) være over ende d . e . overgiven , kåd . 

før havde han været arrig , nu følte han sig bittert forurettet . Nu morede de sig , de andre , og her gik han og gloede ligesom køerne , de dumme bæster . Han bandede nogle voldsomme eder med halv grædefærdig stemme . Man behøvede jo da heller ikke at blive fuld , fordi man drak en bajer med gode venner , hvad skulle det også til , alt det vrøvl med at være afholdsmand ? — ja , lovet det havde han jo nu så sikkert , og så var det dog bedre at lade være , og blive væk fra det drikkerads . Uagtet han ubevidst havde en stærk følelse af det offer , moderen havde forlangt af ham , en følelse , som i øjeblikket gjorde ham vred på hende , uden at han selv rigtig forstod hvorfor , blev han dog til sidst , da gråden havde sat sig , og ederne havde lettet ham , atter rolig . Træt i sindet gik han så videre i den smukke aften hen over den grønne , fugtige mark og tænkte på sin pæne , bekymrede mor og på de sidste ord , hun havde sagt til ham :  » La' bare vær’ og drik spiritus , så hytter du dæ nok , lille Jens . « 
» Go’ kvæll , «  sagde en stemme på den 

anden side gærdet . Der sad en pige og malkede . Jens blev stående og sagde god aften . Efter en lille pause sagde pigen igen :  » Hvart går ni så har dags ? « 
» Hva’ si’er du ? « 
» Kan du ikke forstå svenska ? « 
» Æ’ du svensk ? « 
» Ja—ha , det kan du væl høra ? «  sagde hun og så’ op imod ham , men solen stak hende i øjnene , og så skyggede hun med armen , så at han kun kunne se en stor , frisk mund med hvide , smilende tænder — så bøjede hun atter hovedet og malkede videre . 
» Hvor æ’ du da fra ? « 
» Jag ær från billeberga vid landskrona . « 
» Dæ’ æ’ dæjligt vær i aften , «  sagde Jens , som ikke vidste , hvad han skulle sige , og lidt efter tilføjede han :  » hvor tjener du her i byen ? « 
» Kan du gissa  ? « 
» Hva’ ? « 
» Å , hvad du ar dum , soldat . « 
» Ja , «  svarede Jens betuttet ,  » jæ’ ka’ itt’forsto’ detsprov , dæ’ æ’ jo itt’ så nemt a’ falde i * ) , 
* ) nemme , forstå . 

— dæ’ æ’ da itt’ no’et a’ bli’ vie’ for . «  han ville til at gå . 
» Har du så bråttom ? Jag ar ikke ond alls , fastæn jag stæller mig så . « 
Hun havde rejst sig op , og Jens så’ nu , at det var den høje pige , han havde set i gården . Han kunne ikke få øjnene fra hende . Høj var hun og rank , højere end han , en lys , proper kjole lå tæt over de stærke  .skuldre og den runde barm , og under det svenske hovedklæde så’ han et ansigt , som , om ikke smukt , dog lokkede ham underlig , blegt og noget fregnet , som det var ; især det store , glade smil med de hvide tænder fik ham til at blive stående . 
» Nå så dæ’ æ’ dæj , som æ’ ve’ la’s Christensens . Du ser elles itt’ ud som en malk’-pi’e fra vos a’ . « 
» Nej , de svenska flickorne ar ikke så’en slarfviga latkroppar som de danska . Piva’ heter du , far min ? « 
» Jæ’ hedder Jens — ja du har vel æ’ ræjtig svensk navn . « 
» Næj alis ikke , jag heter Karin . — hvar-føre spatserer du har så ensam , og hvar ar 

de andra karlar ? Skal der ikke vara dans i afton hos krøgaren ? «  hun så’ stadig smilende på ham og ligesom fortryllede ham med det fremmede sprog , som han forstod og dog ikke forstod . Den lyse skikkelse med det leende ansigt og ikke mindst det renlige som var udbredt over hende , var for ham noget nyt — en åbenbaring , som forvirrede ham . 
» Jæ’ ve’ itt’ nouet om de andre Kate , «  svarede han ,  » men dæ’ ka’ jæ’ si’e , a’ danse , dæ’ ka’ jæ’ itt’ , å drikke mæ’ fuld , dæ’ gør jæ’ itt’ — ja å så gek jæ’ her ing po’ Marken over risningen* ) for a’ se po’krajet « 
» Ja så . Du dansar ikke och du drickar ikke — det ar mycke bra . ; — liar ær så många drængar , som h varje afton går på krogen och så suppar de undan , så at de glømmer hele strunten , 'ja och - « 
» Har du ka’ske en kjærest’ imellem dem , Karen ? «  — han søgte at sige det spøgende , men hans stemme var ham selv fremmed . 
» Næ men ! «  — lo hun —  » så det viii du 

genia ha reda på , nej , nej , min gosse «  - og hendes lystige latter kildrede ham helt ind i sjælen ,  » du låter bli’ , det , — jag år ledsen af kærlek , ser du , riktigt genomledsen till på køpet . — ja i fjol ; — men nu , — ikke skall du tala om kærlek , lille jøns , — så ger jag dig på kæftamentet , ser du , så att du skall få leta efter hufvudet dit i åtta runde dagar . Det ær sækert det «  — og så satte hun et smilende bistert ansigt op , der gjorde den stakkels lille Jens rent underlig . 
» Dæ’ æ’ farlig hvad  du æ’ snomild* ) , jæ’ skal  undres på , om dæ’ har sin re’lighe’ mæ’ dæ’ du dér si’er «  — — 
» Kors før tusan i våld , «  afbrød hun ham ,  » jag glømmer , jag ær ute att mjølka korna . — Viii du hjelpa ? « 
Hidtil havde han ligget op ad gærdet , medens hun stod på den anden side , hvor Marken lå lavere , nu sprang han med en dygtig voltigørs sikre kast over gærdet , hvilket vakte pigens beundring . 

» Det var bra , lille jøns , «  sagde hun , da han stod foran hende . — ja vist var hun større end han , det ærgrede ham lidt , men idet han tog de store spande uden åget , sagde han : 
» Ja , æ’ jæ’ itt’ stor , så ka’ jæ’ don nok magte disse tiere , — en lille å vouen , æ’ bæ’er end æ’ stor å donen . « 
» Ja , nu far du ikke gå , førr an jag mjølkat slutt . « 
Og Jens tænkte ikke på at gå . Karin malkede og snakkede , medens han bar hendes spande , og han forstod hende bedre og bedre . Han fortalte hende om de andre kammerater , om sit hjem og sin mor og om livet i garnisonen — alt hvad hun ville vide og mere til . Hun fortalte ham også en del , hvoraf han kun forstod det halve , ikke så meget om sig selv , som om folkene og karlene i byen , som var nogle rigtige  » slarfvar all’ i hop «  . De blev bedre og bedre venner . Hun var så fuld af løjer og skæmt , og hendes frejdige og dristige optræden tog helt vejret fra den sindige Jens , hendes klingende sprog og latter og hendes store , smilende tænder og øjne blændede hans syn . Det blev en 

temmelig lang malkning , til sidst endte hun med at sige : 
» Ja , det ær sant altsammans , fast jag ikke ar som de andra , — men tig nu lite gran , så skall jag sjunga . «  og medens han stod og slugte det store pigebarn med øjnene , sad hun og malkede og sang med en ganske lav stemme et lille Vers , der endte med de ord-  » Ja den , som ingens kærlek far , han kan så gerna do . « 
» Hvor har du læst den , den æ’ fa’en æ’e mæ’ go’ . « 
» Jag har hørt den hemma , jag kan jo alls ikke læsa . « 
» Dæ’ va’ satan , ka’ du ikke læse , hvor gammel æ’ du da , æ’ du itt’ konfemert ? « 
» Jag ær tjuge två år nu i høstes , — ikke ær jag fyllt riktigt , men ikke langt ifrån — en gammal piga , «  sagde hun leende . 
Han forstod ikke , om hun var yngre eller ældre end han :  » Pyt «  sagde han ,  » Du æ’ s’gu itt’ gammel , jæ’ æ’ tyve oer nu te’ jul . « 
» Ack mit lilla pjus , «  sagde hun med en stemme , der kælede for ham som for et lille 

barn . Han havde lagt sig ned i græsset og så’ hende op i øjnene . 
» Næ’ hold nu op mæ’ din’ manne gjøge-ord , å si’ mæ , har du itt’ gøet te’ læsning no’en tid . « 
» Nej , far min og mor min kunne ikke læsa sjelf och så blef det før sent , — men vet du hvad jag kan ? — kyssa kan jag , «  og så lo hun ganske sagte og klappede hans unge , dunede kind . Jens så’ intet mere , han lukkede øjnene og ventede , at den store friske mund nu skulle komme . Men så lo hun og sagde højt : 
» Ja , det ær sækert , her ar en flicka , som ikke kan læsa och en kar’ , som ikke har skægg . — nu mæste vi hem . «  hun sprang op , og helt fortumlet fulgte Jens hende . 
Det begyndte at blive mørkt medens de gik tilbage til vejen langs gærdet . Solen var lige gået ned , og alle farver gik bort med den , klar og sort lagde en kold tone sig over de grønne marker , kun himlens lys var let og sart . Han trak vognen med den store spand for hende , medens han stadig talte , og i en bønlige tone sagde hende kønne ting . 

» Åh lappri , «  svarede hun . Men da de kunne se gården , blev hun stående og sagde :  » Hvad sæger du nu , om jag er blefven kar ? « 
» Ka’ du itt’ mødes mæ’ me’ etter der æ’ blæst , hvad  Karen ? «  hviskedee han . 
» Hvar skola vi træffas — — — nej du kan komma till mig på mit rum , du lille kæra jøns , så kan vi tales vid , — det ær synd , att du skall vare ensam , nær de andre supper , «  og så lo hun igen ; de smukke tænder lyste i mørket , da hun sagde ham nøjere besked . Og så gik hun idet hun nynnede :  » Ja den , som ingens karlek får , den kan så gema do . 
Jens stod et øjeblik stille , så tumlede han hen ad vejen som en beskjænket mand , fuld af elskov , beruset af pigesmil , drukken af kvindetale .  » Jæ’ æ’ jo hel konkelfus* ) , «  sagde han og smilte salig . For hans syn stod stadig den store , lyse , leende pigeskikkelse , han drøftede ikke med sig selv , om han var forelsket eller sligt , hvem hun var , og om hun var en ordentlig pige , — han følte kun , at han higede og længtes efter hende . 
Da han kom ind i gården , hørte han 
* ) konfus . 

latter og højrøstet tale inde i folkestuen . Der lod til at have været lystigt henne hos købmanden . Han gik over i loen , hvor der kun brændte en sørgmodig lygte , lagde sig hen i halmen , og ventede .  » Så hørte han endelig døren blive slået op ovre i huset , stemmerne lød højere , og den ene efter den anden kom ind og lavede sig til for natten , alt imedens talen gik lydelig imellem dem . Han følte sig stolt og fornem overfor dem . Det var koldt udenfor ; folkene spændte kapperne af og tog dem på , puttede sig så ned i halmen og baltrede sig omkring og stjal halm fra hinanden , som om de aldrig havde kendt til træthed . Mon Jens lod dem tage al ting fra sig uden at bryde sig derom ; han frøs ikke , han brændte over hele kroppen . 
Lidt efter lidt blev der ro . Kort efter lød det smukke , klangfulde retrætesignal ude på landsbygaden , det smældede ud i den kølige efterårsaften , livlig og flot , hvem kunne dog sove på dette signals kommando  ? — Jens ikke , det kaldte ham jo netop til årvågent liv . Han rejste sig halvt op , men så lød der hurtige skridt ; det var den lille væver , 

som havde forsinket sig .  » Sover i ? «  spurgte han forpustet ,  » jeg mødte s’gu premeerløgt-nanten på vejen , men han lo’ mæ løve — nå i sover nok , i hundetampe , «  — hva fa'en her æ’ jo ingen halm , «  snakkede han og søgte at komme til ro , men kom derved til at træde på de andre , som vågnede og skældte ud , så der blev uro i hele halmbunken . 
Jens skjalv af utålmodighed . Endelig mente han , de sov . Han rejste sig atter , drog frakken af og listede sig forsigtig op , forsigtig for ikke i mørket at røre ved nogen . Skønt han havde lagt sig yderst , var der dog en , som brummede højt — — så stod han ude i gården . 
Han vidste på en prik , hvor Karins Kammer var , han skulle ind gennem bryggerset , og døren stod åben , havde hun sagt . Den stod på klem . Han blev våd igennem sine lærredssko inde på det drivende stengulv , men han mærkede det ikke . Der var flere døre inde i bryggerset , han kunne skimte dem , men han havde på følelsen , hvilken der var hendes ; ganske sagte rørte han ved den , og den åbnede sig . Der 

var mørkt derinde , og en varm , lidt muggen luft . Han kunne høre den sovendes åndedræt .  » Karen , «  hviskedee han , men der blev ikke svaret . Han var våd af sved , og dog gyste det ham koldt ned fra isse til hæl , tungen var tør og tyk , — med rystende hænder fik han sine tændstikker frem og søgte at stryge en af , den knækkede , en ny , den fængede og gjorde lyst , han slog blikket op , og dér — lige for ham lå den store Karen i en bred , grov seng og sov . Det lyse hår lå purret omkring hendes blege ansigt , nattrøjen var gleden til side , og hendes prægtige barm lå blændende for lille Jens’ øjne . Tændstikken kastede hans skygge kæmpestor hen over det lave loft og de mørke vægge — så var den brændt ud . Med en ny kaldte han atter hastig det strålende billede frem , og da den lange glødende del af denne også var ved at falde ned på sengen og forinden blussede højt op , vågnede pigen , missede med øjnene blændet af skæret , smilte med sit lokkende smil og sagde :  » Akta dig før elden , lille jøns . « 
Så gik tændstikken ud . 

Annette . 
Tårup præstegårds have havde mange gamle frugttræer med korte stammer , hvorfra der til alle sider bredte sig tykke grene , der i høsten bar megen og god frugt ; der var endvidere mange simple roser og gammeldags blomster oppe ved fluset og tværs igennem haven på begge led gik smalle gange , som var tykt indhegnede af høje lavendler , der netop nu stod i blomst , og hvis matte blå farve og kælne Duft lokkede summende bier til . Et par store lunde skyggede over nogle gamle , hvide bænke udenfor havedøren . -en skøn sommerdag åbnedes denne dør , og ud af den trådte en ung husarofficer , idet han talte ind i stuen : 
» Næ , nej — ellers tak , hr . Pastor , jeg vil sætte mig lidt ud i haven , ingen ulejlighed 

for min skyld . «  han satte sig på en af bænkene og dampede på sin cigar . 
» Nå , så er jeg da så vidt , «  tænkte han og så’ sig omkring ;  » her ser s’gu morsomt ud . « 
Eskadronen var bleven indkvarteret på den nærliggende herregård , men hans deling lå i landsbyen , og han selv havde selvfølgelig fået kvarter i præstegården . Han havde siddet og talt med præsten og fruen , men samtalen iiavde været træg , skønt de godmodige folk havde søgt at lempe deres væsen og indrette samtalen efter deres gæsts formentlige smag . 
» Nu sidder de andre naturligvis og ryger deres cigar til kaffen i en flot veranda , «  tænkte han ,  » der er naturligvis damer , smukke damer — det er der altid på gårdene . — det er for resten rare folk her , men jeg keder dem nok . «  han strakte sig på bænken og tog huen af sit hoved . Han lå mageligt henstrakt på den hårde bænk , og imellem hvert drag af præstens tarvelige cigar indåndede han med velbehag den fine Duft af lavendlerne . Rimeligvis iiavde hans 

tanker samme fine blomsterduft , thi et tankeløst og sorgløst smil gød lys over hans smukke ansigt . Så strøg han sit lille van dyck’ske overskæg med en kort munter latter og sprang op . Han gik med hænderne i lommen længere ned i den slet holdte have . Ja , tilgroet og forsømt var den , buskene voksede , som de ville , og strittede forpjuskede til alle  .sider ,  .stikkelsbærrene slog helt sammen over den smalle gang og daskede løjtnanten over de lange , snævre støvleskafter , da han trængte igennem den , græsset voksede i uredte totter på de små , skæve plæner , og der trivedes fandens mælkebøtter og andet ukrudt i gange og bede . Langt nede stod der nogle efterårsplanter , georginer og asters , og ventede på deres tid til at give lidt liv i de forfaldne omstændigheder . 
Høj og slank , med lange ridestøvler op ad de smækre , lyseblå ben , gik løjtnanten om i de tarvelige omgivelser ; alene hans holdning og det lille , blonde hoved gjorde ham elegant , og solen , som ubarmhjærtig oplyste havens skrøbeligheder , glimrede i de glatte , blonde hår med den ulastelige 

skilning helt ned til den solbrændte nakke , og skinnede blændende på hans blå trøjes hvide broderier . 
» Her er i grunden udmærket brillant , «  tænkte han ,  »  .  .  .  . men forbandet ensomt , «  mente han lidt efter , da han var nået ned til gærdet og så’ ud over markerne .  » Her er vist godt med høns til september , «  og han nynnede en lystig Melodi , der lokkede ham til ved en bestemt takt at gøre et lille spænstigt Spring , som bragte hælene sammen og sporerne til at klirre . Så var hans tålmodighed forbi .  » Nej , det er s’gu ikke til at holde ud , jeg må ned til Bella , «  og han gik rask op imod huset for at søge ud til hesten . 
» Bom bommelom , bom bom , bom bo —  «  , han standsede sin nynnen og sagtnede sin gang ; thi en ung pige kom ham i møde oppe fra huset- han rettede sig hilsende . 
» Det er måske husets datter ? «  spurgte han . 
Hun gjorde indtryk af at være forvirret og ligesom ængstelig for ham , og medens de 

talte om den gamle have og andre ligegyldige ting , så’ hun næppe op på ham . Men lidt efter lidt blev hun dog friere . 
» Lige seksten år , «  havde præsten sagt . —  » Det er jo en nydelig lille konfirmand , «  tænkte husaren og følte sig næsten skuffet ved , at hun havde lang kjole . Men hvor var hun dog køn . Hun havde et kulsort hår , der lå tykt og glat over panden ; megen farve i kinderne havde hun ikke , men solen og luften tilsammen havde givet hendes hud en mat , ligesom gylden teint , der var såre smuk , og som fremhævede den meget røde mund og hendes mørke øjnes indfatning . Næppe udviklet og udvokset endnu gjorde hun indtryk af at være yngre , end hun var , og og han følte sig med sine 24 år som en adstadig , ældre herre lige overfor hende .  » Et mesterværk af ungdom , «  tænkte han ,  » et kært barn «  — men den værdige rolle passede ikke længe til hans glade natur . 
» Det er dog Pokker til have , de har , lille frøken , «  sagde han rask . 
» Ja , far vil ikke tage en havekarl , og 

jeg tror også , han holder mest af den sådan . « 
» Den er morsom i al sin uryddelighed . Den er brillant til at lege skjul i . « 
» Ja , dertil bruger vi den også . «   » Hvem ? « 
» Å , hvem der kommer ; det er ikke mange — jeg har nogle veninder her i nærheden — ja , og så mine fættere , når de kommer i ferierne , de går på Sorø . Så leger vi . « 
» Kommer de ikke hos grevens ? « 
» Jeg har været der én gang . « 
» Mine kammerater boer der . « 
» Så ? Ja , så . er de vel ked af at bo hos os ? « 
Han svarede med en let kompliment og fortsatte samtalen halvt med ligegyldighed , halvt med overbærenhed , som når man taler med børn . 
Og hun . Hun havde ikke skyndt sig hjem fra skolelærerens Emma ; hun havde tænkt sig , at der var kommet , en gammel kaptajn derhjemme , og hvad kom i det hele taget denne indkvartering hende ved . Hun 

havde så meget andet at gøre , mange små pligter uden betydning , mange små fornøjelser uden fordringer . Så var hun kommen ind i haven . Ved det første blik af den smukke , unge mand blev hun aldeles betagen . Der var han jo — prinsen . Prinsen , der i al sin pragt kom for at hente prinsessen . Det var Drost Peder Hessel selv i blanke ridestøvler , det var sir Rochester i husaruniform , det var et sextenårs pigebarns alle mulige fantastiske , dejlige helte , forenede i én person — og denne person stod nu dér , rank og skøn og skinnende lyseblå i hendes faders gamle tilgroede have . Elvert ord , han sagde , var en talmudisk visdom , hver bevægelse af ham en bedrift , og hun selv en stakkels lille , sorthåret landsbypige ,' — og så denne samtale ! O ve , o vok , o spot og skam , så , dum , så dum , så grim hun var ! Og hun gik fra ham ind ad havedøren . 
Præsten sad på en af bænkene og røg sin pibe ved siden af lieutenantens felthue . Løjtnanten selv havde en lille fornemmelse af , at han havde gjort et godt indtryk , og hvor ubetydelig han end anså sin lille erobring 

for at være , lokkede det dog hele hans naturlige glade sind frem . Han satte sig hos præsten , en noget træt og langsom mand , og lod munden løbe i ungdommelig lyst til at meddele sig . 
» Nej — er de student ? «  sagde præsten . 
» Ja vel er jeg student . « 
» Det var da morsomt , ja ser man det . I min tid var det at være student og officer noget meget sjældent , undtagen lige efter den første krig , så gik der jo mange studenter med , som senere blev i tjenesten . I gamle dage var der jo oven i købet noget fjendtligt imellem de to stænder . « 
» Ja , men nu er det forbi , heldigvis , skønt himlen skal vide , at jeg ikke bryder mig det mindste om at være student . « 
» Men officer da ? « 
» Ja , hr . Pastor , det kan de nu ikke forstå — , «  og han gav en lang , ivrig udvikling af herlighederne ved det militære liv , idet han snakkede løs med en livlighed og munterhed , der rev præsten med sig . Da fruen kom frem i havedøren , sagde han : 

» Ja , Susanne , her sidder vi — og ved du hvad , jeg tror næsten , at jeg fortryder , jeg ikke er bleven ryttergeneral . « 
» Å , «  svarede hun ,  » det havde du såmænd aldrig duet til . « 
Hun havde været optagen af , at huset skulle vise sig fra sin bedste side , og var nu , da hun kom for at hente dem til middagsbordet , noget varm og anstrengt . Hun blev synlig fornøjet , da hun traf gæsten og sin ellers træge mand i en så oprømt 'stemning . 
» Skal vi spise ! «  råbte den unge mand .  » Og jeg er endnu i ridestøvler ! Om forladelse , jeg skal straks være der . Lars ! Lars ! «  hørte de ham lidt efter råbe ude i gården . 
» En rigtig flink , ung fyr , «  sagde præsten ;  » men hvad skal vi more ham med ? « 
» Ja , hvad véd jeg ? «  sagde fruen og vendte sin svære figur om imod manden ,  » spiller han ikke l’hombre ? « 
» Det kan jo hændes — skønt sådan om sommeren — og det er fuldmåne i aften . « 
» Ja , og véd du hvad , Didriksen kan vi da heller ikke byde det fine menneske at spille med . « 

» Ja , da spiller han skam godt nok . «   » Nå , og så skal løjtnanten tabe sine penge . « 
» Nej , nej — Annette finder måske nok på noget . « 
» Å det barn ! « 
Der var livligere ved præstens middagsbord , end der havde været i lang tid . Løjtnanten havde en yppperlig appetit og talte og bevægede sig så fordringsløst og hjemligt , at den skyhed , man havde næret for ham , næsten aldeles forsvandt . Annette sad i begyndelsen ganske stille og så’ sig helt fremmed omkring ; hun følte sig , som om hun var på et fremmed sted , langt borte fra det liv , havde hun levet før , ja endnu i Morges . Men medens han spiste og talte og fik den tunge fader og ordknappe moder på gled , lykkedes det hende at finde sig til rette . Han gav sig ikke meget af med hende , mest talte han med præsten om jagt . Når hun rakte ham noget , nikkede han fortrolig med et tak . En gang i samtalens løb spurgte han endogså , hvomår hun var konfirmeret , og i et tone 

fald , som . om han ikke rigtig vidste , om hun var det . 
Han fortalte om sin hest og om at ride . 
» Stærke ben og stærke hænder må man have , «  sagde han .  » De fleste damer har forresten mærkværdig stærke hænder , hvor små de end er , — nej , se engang «  — sagde han pludselig ,  » hvilke prægtige hænder frøken Annette har , de er som  .  .  . jeg mener , «  afbrød han sig selv ,  » De har vist også lyst til at komme til hest ? « 
» Å ja , men jeg må nu lade mig nøje mod at køre , «  svarede hun . Hans smigrende ord gjorde hende mere fri , og hun følte sig ikke stødt ved hans fortrolige tone . Hun bøjede sig ind under hans protegerende måde , alt , hvad han sagde og gjorde , var hende ikke alene nyt og godt , men stort , henrivende , mirakuløst . Hun foreslog , at de skulle køre en tur og vise ham omegnen . 
» Ja , men jeg vil køre , «  råbte han og svang armen som med en firspandspisk . 
» Men kan de også ? «  spurgte fruen . 
» Jeg — en rytter ! « 
» Gud bevares . « 

» Sagde jeg ikke nok , at Annette fandt på . noget . Måske kan jeg så blive kørt over til Herløv , «  sagde præsten ,  » og mens jeg er inde hos provsten , kan de køre over til skoven . Så kan vi komme hjem til the . « 
Efter bordet stod præstens køretøj for døren , en jagtvogn og et par velplejede arbejdsheste . Annette , der plejede at køre for sin fader , sad foran med løjtnanten — præsten bagved ; han røg cigar i dag i stedet for rejsepiben og hørte med velbehag på lieute-nantens anerkendende udtalelser om de  » gode «  heste . Og denne tog tømmerne med en mine , som om han skulle køre et par fuldblodshingste , kastede sin lige tændte cigar og forsøgte et knald med den gamle pisk . Annette sad , som om hun kørte med solens glødende forspand , strålende , som svævede hun i ætteren . 
» Det mangler blot , at jeg skulle møde dem alle sammen oppe fra gården , «  tænkte løjtnanten ,  » så fik de da noget at le af . Hvad ville jeg også være kusk for med disse ralliker , det var bedre , om barnet kørte dem , hvis hun virkelig kan . « 

da de kom til Herløv , steg præsten af , og nu satte Annette sig på kuskepladsen for at køre løjtnanten over til skoven . Hun ville vise sin kunst og var ivrig , der kom mere farve i hendes kinder og flere smil om hendes mund . —  » Hvor hun dog er sød «  , tænkte han , da hun satte de hvide tænder i underlæben , idet hun tog et kunstfærdigt , langt sving om ad en sidevej . 
» Hør , de kører virkelig brillant . « 
» Ja gør jeg ikke , «  sagde hun smilende . 
» At de har kræfter til at holde de hårde tømmer og  .  .  . « 
» De vælige heste , «  fortsatte hun alvorlig .  » Nu gør de nok nar ad mig . « 
Jeg , nej jeg forsikrer dem — hvor falder det dem ind . ? « 
» Å jeg véd ikke , «  — men efter en lille pause fortsatte hun ,  » hvor kan de være så fornøjet hjemme hos os ? De må jo være vant til ganske andre ting end al vor tarvelighed . « 
» Å ja , men netop derfor . Jeg synes præstegården er brillant , «  — han holdt meget af det ord —  » og jeg vil gerne være rar imod alle . Jeg vil også gerne have , at deres 

forældre skal se , at husarofficerer også kan være flinke fyre , nå ja — og så er jeg foi-resten altid fornøjet . « 
Og de fortsatte samtalen mest med spørgsmål fra hans side og fortællen fra hendes , om hendes daglige liv , og hvorledes hun morede sig hos sin tante , der ville have , hun skulle tage eksamen . 
» Ih gud bevares , dertil er de jo meget for ung . « 
» Ja men først om nogle år , og jeg har for resten heller ikke lyst . Det skulle da være for at komme til København , «  — og medens de kørte langsomt igennem skoven og vognen ganske blødt fulgte de dybe hjulspor og knasede de tørre kviste , blev han ligesom lullet hen i en ro , der måske ville have endt med en slummer , hvis hun ikke hvert øjeblik havde vendt sit lille glade ansigt om imod ham , medens hun talte . 
» Tag dem i agt for den stub — læg enden af tømmerne tilbage i orden , «  sagde han belærende ,  » man skal aldrig køre med én hånd «  — og han rettede på hende med en mine , som var han en ældre Broder , og som 

om han ville sige : Pas hestene og ti stille . Det gjorde hun , men hendes blod var i livlig bevægelse . 
» Her er kønt i vor lille skov ? «  sagde hun lidt efter . 
» Ja rigtig net , — hvor hører den til ? «   » Det er grevens . « 
» Så ? «  — og han spurgte hende ud om den grevelige familje , indtil hun sagde , at det vistnok var på tide at hente præsten . 
» Nå , der kommer jo min herskabsvogn , «  sagde præsten , da de rullede ind i gården , og præsenterede løjtnanten for provsten , der var en lille bitte mand med langt , hvidt hår . 
» Nå , i dag har du fået en rigtig kavalér at køre for , «  sagde denne ,  » ja , hr . Lieutenant , vi har ikke meget at byde her på landet . Hvor kan det være , de ikke er oppe på gården ? «  —  » Nå ja , ja , «  vedblev han , da han havde fået forklaringen ,  » Tjenesten frem for alt , og de skal jo også bort igen i morgen tidlig , hører jeg , og så længe kan de vel nok more dem med gamle folk og børn . « 
Så kørte de hjem . Annette var forstemt . 

hun kørte hestene i tavshed , men hun var ked af at blive behandlet som barn af dem alle , især af ham , og dog — han måtte gerne alligevel . Han , som hun med hvert øjeblik beundrede mere og mere , og især den lette sikkerhed , der trods hans livlighed gav sig til kende i hans legemes som i hans tales bevægelser . Hun fulgte ubevidst med sine mørke øjne de hvide broderier på hans ryg og ned ad hans ben , og hun var helt fortryllet af det sorgløse smil under hans kække overskæg . Hun lovede sig selv at være mere voksen , mere dame resten af aftenen . Men det .slog hele tiden fejl . Når samtalen kom ind i en mere fornuftig gænge , svarede han hende halvt drillende , undertiden slet ikke , og da de efter at have drukket the gik ud i haven , foreslog han hende straks at lege skjul . Han var fuldstændig som hjemme , og som han hørte til familien , påstod , at han kunne lege lige så godt som hendes kættere , skoledrengene , gav hende råd om , hvorledes hun skulle sætte sit mægtige hår , ville absolut have præstefolkene til at synge , 

og talte om sin afrejse næste morgen med spøgende , vemodig galgenhumor . 
» Hvor han dog er barnagtig , «  tænkte hun og hun tog mod til sig og sagde ham det en gang , da de alene gik ned igennem lavendelbuskene . 
» Ja gudskelov , «  svarede han ,  » sådan går det altid , de voksne vil gerne være børn , og børn vil absolut være voksne . « 
Hun fik gråden i halsen . Kun én gang — og hun glemte det aldrig siden — var han den , hun ville , han skulle være . De var nået ned til havegærdet og stod og så’ ud over markerne , som nu lå stille og vidtud-strakte , rødligt belyste af månen , som netop stod op ; så opdagede hun , at han stod og betragtede hende , og i samme øjeblik sagde han :  » Hvor de er smuk , frøken Annette , i den belysning . « 
Og hun svarede med et smil og en betoning , som var en voksen dames :  » Ak ja , i den belysning er al ting kønt . I morgen har vi måske dårligt vejr , og så er al ting grimt . « 

» Ja i morgen — så er jeg borte , «  sagde han ,  » er der ikke et digt , der siger : 
jeg spænder min spore og griber min hat , - 
Annette , jeg siger dig vel tusende godnat . « * ) 
hun blev greben af en så pludselig lyksalig følelse ved at høre disse ord i hans mund , at det næsten svimlede for hende , et væld af sarte elskovstanker gennemstrømmede hendes unge sjæl , og hun så’ på ham med strålende øjne , idet hun med en blød og dæmpet stemme svarede :  » Godnat ! «  og gik . 
» Hvad gik der af pigebarnet , «  tænkte han , idet han gik efter hende . 
Han hørte hende sige godnat til forældrene . Klokken var næppe ti , men det lod til at være sengetid i præstegården . 
» Ja , nu må de vel være træt , hr . Lieutenant , og vi er tidlig på færde her på landet , både aften og morgen , «  sagde præsten . 
Han takkede for deres venlighed imod ham ,  » i morgen tidlig er der vel næppe tid dertil , så jeg ser dem vel næppe mere . « 
» Jo , vi er alle sammen oppe — jeg vil 
* ) Chr . Winther . 

skam se dem ride bort i spidsen for deres husarer . « 
» Jeg tror min sandten , at pastoren har fået interesse for rytteriet . « 
» Jeg er bleven rigtig glad over at se , hvilke elskværdige unge mænd der kan stikke i det pæne tøj . « 
» Mange tak , — troede de ikke det ? « 
Præsten svarede ikke , men rakte ham hånden til godnat .  » Bevar de deres gode humør , min unge ven , — hvis jeg kender dem ret , vil de sove lige så sundt i nat , som de har levet i dag . « 
Så skiltes de alle og gik til ro . — 
Annette sad ved det åbne vindue i sit værelse oppe i gavlen . Denne dag havde bragt en hel omvæltning i hendes liv . Endelig var han kommen , som hun havde ventet , hun syntes i mange , mange år . Ja i næsten to år . Hun havde levet så dumt , så tomt hidtil . Lige så smuk og sund som varm og heftig , havde hun før elsket alt og alle omkring sig . Ofte havde hun i de varme aftener bredt armene ud i den lune sommerluft for ligesom at favne — hvilket ? Hun vidste det 

ikke selv . Men nu var pludselig en virkelig mand , ung og skøn , sprungen frem for hende i de dagligdags , hjemlige omgivelser , hvor hun kun var vant til at se sine fættere , skoledrengene , Didriksen , skolelæreren , og når det kom højt , dennes søn , en fladbrystet student , eller den gamle rare Greve . Men hvor ganske anderledes havde hun tænkt sig , det skulle komme . 
Hun lukkede vinduet , tændte sit lys og så’ sig om i sit lille Kammer . Ja , også det var hende ligesom fremmed . Hun var så træt , hun ville sove , for tidlig næste morgen at være oppe og sige ham farvel . Og medens hun klædte sig af og drog sin lange natkjole på , rystede hun på sit lille , fine hoved og smilte halvt . Hun vidste godt , at hun var smuk , og at hun var en voksen pige — hun forstod ham ikke . 
Hvor det gjorde godt at ligge udstrakt i den lille seng .  » Nu vil jeg sove , «  tænkte hun og vendte sig om imod lyset , der stod på bordet udenfor sengen . Hun plejede at ligge og stirre ind i det , indtil hun mærkede søvnen komme . Men i aften kom den ikke . 

hvilken varme det også var , hun kastede det lette tæppe halvt af sig og lå igen og stirrede og tænkte . 
» Hvis han nu syntes godt .om mig , — men hvorfor var han dog så underlig imod mig og så glad ? «  — hun længtes efter at se ham igen , hun undredes ved tanken om , at han nu sov under samme tag , og at hun skulle tale med ham næste dag ,  » det bliver nok godt vejr , «  mente hun . 
Så begyndte en stor spyflue at summe og brumme og forstyrre hende i drømmerierne . Hun så’ efter den og lagde sig til rette igen , men den snurrede og knurrede , og til sidst fløj den imod væggen med et bums , — så tav den . Hun lagde begge armene under hovedet med hænderne borede ind i det tunge hår , og dristigere og dristigere fløj fantasierne afsted med hende , stadig svævende omkring den slanke , lyseblå skikkelse . 
» Nej , nu bliver den for gal , «  sagde hun halvhøjt , da den store flue atter summede løs , snart oppe ved det lave loft , og så to , tre gange omkring lyset , indtil den surrende sejlede tværs igennem værelset . Hun slog 

tæppet til side , rejste sig op og så’ efter den . Så sprang hun ud af sengen . Hun måtte have den ud af stuen , ellers kom hun jo aldrig til at sove . Hun lukkede vinduet op , og nu begyndte jagten efter det lille sorte uhyre . Hun fløj efter den på hurtige ben , så den lange natkjole flagrede efter hende ; fluen fik ikke ro nogetsteds , men ud af vinduet ville den ikke . Op i de højeste kroge satte den sig og kravlede der langsomt om på væggen , som om intet var i vejen , så listede hun sig sagte og forsigtig efter den og søgte ved et dristigt Spring op i sengen eller på en stol at få ram på den med lommetørklædet , men forgæves , fluen summede spottende over i det modsatte hjørne . Så blev hun rigtig vred og ærgerlig . Jagten blev vild . Hun for afsted med blussende kinder , og de små , hvide fødder klaskede på gulvet . Håret faldt ud og hindrede hendes bevægelser , men ivrigere og ivrigere fløj hun efter sin drillende fjende , idet hun satte hele sit unge legemes behændighed ind på at fange sit vildt . Så væltede hun en stol . Larmen forskrækkede hende , hun stod pludselig 

stille , og i samme øjeblik lød moderens stemme nede på trappen : 
» Annette , hvad er der i vejen ? « 
» Å , det er en flue , som ikke vil lade mig sove , og jeg kan ikke få den ud af vinduet . « 
Sluk lyset , barn . « 
» Lyset ? « 
» Ja , så hører du den ikke . Det er sent . « 
Moderen gik . Annette kastede endnu et fjendtligt blik hen efter fluen , men den havde gjort sig usynlig , og hun lukkede vinduet . Da hun atter samlede håret op , studsede hun ved at se sit varme ansigt i spejlet , og hun mærkede nu , hvor hed og forpustet hun var . Sengen var dejlig kølig . Å hvor hun var træt . Nu sov han vistnok dernede . Mon han havde hørt spektaklet oppe hos hende ? — og i morgen rejste han . Skulle hun så aldrig , aldrig mere se ham igen ? Hun så’ på sine hænder , som lå så trætte ovenpå det tynde tæppe .  » Hvis hænder var det , han havde tænkt på , da han sagde det om mine , da vi spiste ? Blot hun kunne have rørt ved ham engang , «  - og hun tænkte på hans 

smækre , solbrændte nakke , medens hun med en blød bevægelse af hænderne strøg hen i luften , så at ærmet faldt helt ned til albuen . — hun slukkede lyset , og så kom søvnen , ungdommens stille , stærke søvn med mange drømme . 
Imidlertid sov løjtnanten endnu ikke nede i gæsteværelset . Efter at have været ude i stalden og set til Bella og sagt Lars besked , gik han nu og puslede om . Det var ikke muligt at gå i seng klokken ti . Han pakkede sin koffert , der skulle afleveres til bagagekarren ganske tidlig . Så tændte han en cigar og satte sig hen i sofaen og nynnede .  » Det var minsæl ikke nogen synderlig morsom dag «  — og han faldt hen i tanker , som åbenbart var langt , langt borte fra den gamle præstegård . Pludselig sprang han op .  » Men jeg kan jo skrive til Vilhelm , så kan han få svar på sit vrøvl og den hele historie . «  han fik skrivemappen op igen og satte sig til rette . Lidt efter rejste han sig og smed frakken , så skrev han videre med stor Iver . 

kære Vilhelm ! 
Tak for dit brev , som for resten irriterede mig alvorlig . Jeg sidder her i Tårup præstegård efter at have marscheret fire mil og derefter været elskværdig imod den ganske præstefamilie resten af dagen . Jeg véd ikke rigtig , hvad der har været værst , skønt jeg tror det første . Bella er nemlig rent tosset på denne tur og tér sig rent djævlebrændt hele dagen . Ikke at der er noget i vejen med hende , men hun egner sig nu engang mere til parade end til marschture . Blot jeg havde din tykke hoppe til i morgen , skønt vi ikke skal videre langt , så kunne du få dig en trav på Bella ud ad strandvejen . Nå — men det var ikke herom , jeg ville tale . Du gør i dit brev en forblommet bemærkning om et sammenstød , jeg har haft med Krogh ; han må altså have sagt dig noget , men jeg vil nu , at du skal vide det hele . Sagen med Krogh er den . For 14 dage siden — ja nu på lørdag er det 14 dage — var han og jeg i Helsingør , hvor vi skulle til middag hos kærs , og vi gik da om formiddagen ud til Marienlyst for at gå i 

vandet og spise frokost . Lige da vi går ind på anstalten , kom Elisabeth og de to frøkner kær kørende i den lille brougham , også for at bade . Det var jo umådelig morsomt , og vi bad dem da spise frokost sammen med os efter badet , og efter lang passiar lod de da vognen køre hjem . Elisabeth var henrivende , hun har aldrig været så brillant som den dag . Det er ikke sandt , — hun er slet ikke skabt foi’ balsale og selskaber , her ude i den friske luft var hun endnu smukkere end ellers og så lystig som en lærke . Du gør dig ingen ide om , kammerat , hvor jeg befandt mig vel , vi sad ude på verandaen . Det var et dejligt vejr , lunt og let , og dér sad vi unge mennesker i glimrende humør , sunde og glade , og duftende af søvand , det var , som om jeg aldrig havde været så ren i sind og skind som den den formiddag . Dagen endte lige så fornøjelig hjemme hos kærs . Men nu kommer scenen . Om aftenen siger Krogh til mig , da vi gik hjem , at Elisabeth var koket , og han tillod sig at anføre eksempler . Herregud du — hun havde , medens vi sad ved bordet om formiddagen , sagt , at vandet 

var meget saltere end ved Klampenborg , og at huden var ganske salt , når man smagte på den , og hun rakte mig så sin lille hånd og sagde : smag . Jeg kyssede så den lille hå”d , kan du begribe . Hans eksempler var alle af den slags . Ethvert udbrud af glæde og af hendes forkærlighed for mig var for ham — koketteri . Jeg blev rasende og brugte stærke udtryk , ja jeg indrømmer , at jeg var nær ved at forgribe mig på ham , men vi blev hurtig forsonede , da jeg alvorlig sagde ham , hvad jeg nu siger dig , at jeg ikke har kendt eller kender nogen kvinde , som mere egner sig til at være gift med en rask Husar end hun , og jeg véd , at hun mener dét samme selv . Desværre — nå , derom en anden gang . Ak du — lad være at plage mig med dine moraliserende breve om ungdom , fremtid , udsigter osv . — det er synd imod mig . Når jeg i denne tid rider hen ad vejen i de smukke egne , i spidsen for mine skikkelige karle , når den kolde morgenluft vifter mig om ørene og afkøler den varme em af hestens øvede og uddunstninger , den som altid virker så inciterende og hidsende på en rigtig rytter , 

— så er det med tanken om hende , som om jeg red ud i den vide , onde verden for at — nå ja , sludder og vrøvl , jeg bliver nok poetisk , og du ler ad mig . Onde verden , sagde jeg , ja ond , men dejlig . Selv her i denne kedelige præstegård har jeg befundet mig vel . Datteren , en nydelig lille Backfisch , vil om nogle år være en dejlighed , tror jeg , men måske er det mig , som i min glæde finder også hende smuk og sød og — himlen forlade mig — næsten kær i mig . Vær rolig du , jeg sætter ikke fluer i hovedet på nogen , når jeg lever med tanken om  » hende «  i mit sind . . . . . . . . . . 
Bella stod og trippede ude i gården og tyggede og gumlede på stangen , så flager af fedt , hvidt skum stænkede ned over bringen .  » Nå , dit hundeho’de , «  sagde Lars , som havde Mas nok med at holde både den og sin egen ,  » ka’ do sto’ 1 — æh ! — se , ja jæ’ skal  gnabbe * ) dæj . « 
Da løjtnanten inde i sit værelse 
* ) klø . 

spændte sablen om livet , så’ han , at Annette allerede var oppe og gik ude i haven . Ja , smuk var hun , fin og nydelig , i en mørkegrå , stram kjole og et broget tørklæde , som lå løst om Hals og skuldre . 
Han tog en hjertelig og frejdig afsked med præsten og fruen , takkede for gæstfrihed og god behandling , han havde sovet  » brilliant «  , og nu var klokken mange .  » Men hvor er Annette ? «  sagde moderen . 
» Ja , hun er såmænd oppe . Jeg har set hende i haven , «  sagde han , idet han gik derud . 
Med slæbende sabel og klingende sporer gik han let og hurtig hen imod hende , og allerede noget fra hende råbte han højt og muntert :  » God morgen og farvel , min lille veninde , tak for køreturen i går , lev nu vel , og når  .  .  . «  — han bøjede sig mere og mere ned over hende , — ville han kysse hende som et barn , ligesom han talte til hende  ? 
Hun rejste sig pludselig rank og høj i vejret , så’ ham hid i øjnene med et besynderligt udtryk , sagde kort og næsten 

hårdt : farvel ! og gik hurtig ind . — han blev ganske rød i hovedet og stammede nogle famlende ord .  » Hvad fanden , « ' tænkte han ,  » det var jo en voksen dame ! «  han sagde ganske distræt endnu en gang farvel til præsten , og idet han red ud af gården med Lars efter sig , gentog han stadig for sig selv :  » Hvad fanden , det var jo virkelig en voksen pige . « 
Annette stod langt nede i haven og så’ ud over markerne . Hans farvel havde skåret hende i hjertet , men alligevel slog det lille hjerte ømt og bange for ham ; hun syntes , hun havde oplevet noget stort , noget betagende skønt og dog sørgeligt , som hun aldrig kunne glemme , og uvilkårlig nynnede hun på en lille selvlavet Melodi : 
» Jeg spænder min spore , jeg gribe )' min hat  .  .  . « 


Første kapitel 
i Dannebrogsgade ligger der , mellem andre , en stor arbejderkaserne . Det er et vældigt bygningskompleks , en hel lille by med alle hånde næringsdrivende , lige fra pantelåner til spåkone . Selv en jordemoder findes der også , og hun er ikke den af dem , der gør de dårligste forretninger . 
Bygningerne er grå og skidne og de fleste af gangvinduernes ruder itu . Der vrimler af børn på trapperne og af væggetøj i salonerne . 
I forhuset boede i maj måned 1895 en moden dame , der kaldte sig : sangdirektrice Fru Schwalbe . 
Hun sad en smuk formiddag — skoven stod alt i knop , og nede på gaden råbte driftige handelskoner med de første rejer — ved pianoet i sit efter omstændighederne luksuriøst 

udstyrede modtagelsesværelse , der om natten gjorde tjeneste som sovegemak . Hun var iført en af tidens tand noget afgnavet sort silkekjole , under hvilken nu og da spidserne af et par rødbrune plydses morgensko kom til syne . Over pianoet , der med hæse smertensbrøl våndede sig under fruens ringbesatte fingre , hang portræter af en fed gentleman , omgiven af en læderfarvet laurbærkrans med hvide og røde bånd . Det var det vellignende kontrafej af fruens for tidligt afgangne ægteherre . 
Ved siden af pianoet stod en ung pige , , iført et grumset æggegult overstykke . Hun havde lagt hatten fra sig på en stol og sang , med skingrende røst : 
en mand , som er til hest , je’ lider aller bedst — 
jaj 1 — for guds skyld ikke je’ , rettede fruen , idet hun rystede på hovedet og så med et smerteligt udtryk op til den saligt hensovede . 
En mand , som er til hest , jaj lider aller bedst , thi denne kække flugt , den tage er sig ud så 

saj , rettede fruen . 
— tage er sig ud så smukt , og fører tanken hid på fordums riddertid , da ridderen — — • 
ja , det er godt , afbrød fruen . Stemme er der jo ikke meget af , men det går vel . 
Jeg er noget hés i dag , forklarede pigebarnet og gjorde et forsøg på at hoste . 
Javist så . Er de forlovet ? 
Ikke sådan videre . Han er kuns i mure-lære endnu . 
Væn dem af med at sige kuns . Det hedder kun . 
Så siger vi det . Jeg er lige glad . 
Har de kostumer ? 
Næ—æ . 
Jeg har én , som de vist kan passe . Når vi er begyndt at synge , kan de købe den af mig . 
Er den fiks ? 
Den er gul med rød besætning . Jeg tror , den vil klæde dem , når den bliver lagt ind i ryggen . Kostumestrømper og sko må de selv sørge for . 

må jeg . Det er den værste , for jeg ejer ikke et rødt øre . 
Kan mureren ikke hjælpe dem ? 
Han •— pyt ! han kniber med at klare sig selv . 
Og de kender ingen andre herrer ? 
Pigebarnet tænkte sig om . 
Den eneste skulle være en urtekræmmer , sagde hun ; — men han er gift — og madamen passer på som en igle . 
Ja , ja , de kan jo se ad . Hvis ikke , må jeg lægge ud for dem . De kan komme herop på torsdag og underskrive kontrakten . 
Kan den skære med et lille forskud ? spurgte pigebarnet undselig . 
Ikke før de har underskrevet kontrakten . — lad mig se , hvad skal vi kalde dem . — de hedder Marie Andersen , ikke  ? 
Pigebarnet nikkede fornærmet . 
Hvad siger de om — lad mig se — Mary artont for eksempel . 
Det kan jeg vist ikke huske . 
Snak om en ting . Det vænner de dem snart til . Kom nu herop på torsdag og se i mellemtiden , hvad de kan gøre ved urtekræmmeren . Men vær forsigtig . De ved , at 

jeg kun vil have anstændige damer i mit selskab . 
Så — ! 
Frøkenen var vred og knappede med heftige bevægelser overstykket om sig . 
1 det samme ringede entréklokken . 
Det er vist en af de andre damer , sagde Fru Schwalbe og gik ud for at lukke op . Den nydøbte rakte gesvindt tunge og fulgte efter ud i entréen . 
God dag , frøken delamange . Værs’god at komme ind . Ah ! Damerne kender hinanden , ser jeg . 
Fra anselse , sagde frøken delamange og blinkede til frøken artont , født Andersen . 
Nå ! Farvel , lille frøken artont . Husk så på torsdag . 
Fru Schwalbe nikkede moderligt i retning af det æggegule overstykke , der forsvandt ned ad trapperne , og lukkede derpå døren . 
Kender de noget til den små artont ? spurgte hun sin ny gæst , der var huskendt og gik foran ind i stuen . 
Ikke andet end som , at hun render med gud og hvermand , svarede frøkenen . — det er hun bekendt for . 

der er vel ikke noget med politiet  ? spurgte eru Schwalbe bekymret . 
Nej — det tror jeg ikke — endnu ikke . 
Nå , gud ske lov . Hun er ikke ilde ; jeg tror , hun vil tage sig ud på en tribune . 
Figur er der da ikke meget af , sagde frøken delamange , idet hun rettede sig i hofterne og skød brystet frem . 
Nej , men hun er jo også kun ung endnu . Hun er af den slags , mange herrer synes om . 
Pyt ! 
Frøken delamange stak foragteligt næsen i vejret og slog med nakken , så at blomsterne på hendes hat nikkede smilende til alle sider . 
De kan ikke lide hende , det var jo kedeligt , sukkede Fru Schwalbe og så sørgmodigt op til sin dybtsavnede . 
Gud jo ! det er en af mine bedste veninder . Vi har boet i hus sammen i over to måneder . 
Nå gudskelov ! udbrød fruen lettet . Jeg troede , at der ellers var noget i vejen mellem dem . 
Hvad skulle det være ? spurgte frøken delamange spids . 

ja , det ved jeg ikke . Der er jo noget til , som hedder mandfolk , svarede fruen og blinkede til sin begrædte . 
Nå ! det må jeg sige . — hun ! 
Ja , ja , misforstå mig ikke forkert , skyndte Fru Schwalbe sig at sige . — jeg tror ved gud ikke , at hun kan stikke dem ud nogen steder . 
Det manglede blot . 
Ja ikke sandt . Ha ! ha ! ha ! — nå , nu skal jeg komme med pen og blæk , så kan vi underskrive kontrakten med det samme . 
Ti minutter senere var frøken Gabrielle delamange , født Jensine Madsen , lovformelig engageret til for et tidsrum af to måneder og med part i udbyttet at optræde ved Fru Schwalbes sangerindeselskab , der i den tilstundende sommer skulle give forestillinger i  » Den klingende lyre «  på dyrehavsbakken . 

andet kapitel 
pintsen kom , og skoven stod klædt i grønt fra inderst til yderst . 
Grøn var den fine særk af det blødeste Mos , prydet med kniplinger af bregner og hjertegræs , grøn det kokette underskørt af hyldens og tjørnens duftende blade , grøn den svulmende robe af bøgens skæreste silke , kantet med egens og f'yrrens dybere dunkle kunstbroderi . 
Og den pyntede skønjomfru lo af livslyst og ungdomsmod og slog himlens blå parasol op over sit hoved . Bølgerne i stranden nærmede sig knælende for at kysse hendes fod og lærken hang højt oppe i den soldirrende luft og sang hendes pris i jublende triller og toner . 
Puh ! 
Oppe på bakken var der støv , hede og 

masende trængsel . Karusselierne gik rundt , udråberne skreg sig øjnene halvt ud af hovedet , lirekasserne skrattede , bliktrompeterne hvinede , en enlig violin blandede sine kvækkende toner i det smukke kor , kraftprøvernes visere fo’r raslende til vejrs , en gammel kælling sang snøvlende til akkompagnement af en guitar og sin gemals brændevinshoste visen om  » Hjalmar og Hulda «  og over det hele lød den store trommes bom ! Bom ! Bom ! som en fjern kanonade . 
Oppe over den bølgende mængde vuggede sig dovent de røde og blå gasballoner som kæmpemæssige vindrueklaser . Af og til rev én sig løs og steg stoltelig til vejrs , højere og højere , til den sprang og faldt ned som en ubrugelig violet klat . Røgen fra de interimistiske køkkener og ildsteder steg lige op i luften som slanke hvidblå vaser , og de røde dannebrogsflag med det lappede kors hang slapt og selvopgivende på deres Stang , hvis forgyldte spids eller kugle blinkede i solen . 
I sangerindepavillonen  » Den klingende lyre «  var der halvmørke , trods den gnistrende eftermiddagssol udenfor . Straks man trådte ind ad den af en guldtresset Cerberus bevogtede 

dør , standsede blikket ved et hav af rygge , der havde besat hver stol i lokalet . Der var brede siagterrygge , lidt slankere dame-rygge , melerede cyklistrygge , grå Jens kjeldsen-rygge , lyseblå husar- og garderrygge og hist og her en fedtskinnende sort opvarterryg , der med et forbindtligt buk bøjede sig for drikkeskillingen . Over alle disse rygge tonede fra en tribune i baggrunden af lokalet et ubestemmeligt virvar af røde , blå og grønne farver frem , ud af hvilket hævede sig en knaldende gul fane , der ved nærmere eftersyn viste sig at være identisk med den just optrædende kunstnerindes kostumenederdel . Hun var bemalet for krigsstien med en blegrød sminke , der gav hende lighed med en legemsstor dukke . Med afrundede håndbevægelser , der mindede om en svømmers  » Træden vande «  sang hun en skingrende vise , som blev akkompagneret af en tyndhåret gentleman , der sad ved et klaver og regelmæssig som et urværk vendte det blegfede ansigt med de svømmende øjne og det lille sorte overskæg fra noderne ud mod publikum . 
Længst tilbage på tribunen bag de aktive 

damers kreds , sad Fru Schwalbe i sort silkemajestæt og med rose i håret . Hun slog takten med den ene fod og trådte ørentvister ihjel med den anden . 
Der vrimlede af ørentvister i  » Den klingende lyre «  . De faldt ned fra loftet , snart i de optrædende damers frisure , hvorfra de bevidstløse trillede ned på tribunen og blev besørgede over i en forhåbentlig bedre verden af fruens støvlesål , snart i gæsternes øl . På den bag tribunen værende væg hang , smukt indrammet af danske og svenske flag og med friske bøgegrene stukket ind i den læderfarvede laurbærkrans , salig Schwalbes pluskæbede kontrafej . 
Sangen var til ende og en i spinatgrønt shirting klædt kollega af den gule fane begav sig med  » Tallerknen «  i hånden ned blandt publikum . Et selskab af damer og herrer , der sad længst nede ved udgangen rejste sig ilfærdigt og fortrak ud i det frie , fulgt af de på tribunen siddende damers misbilligende blikke og hånlige bemærkninger . Pianisten tog en ugudelig slurk af et ølkrus , der stod ved hans fødder , og Fru Schwalbe foldede 

hænderne over sin lille runde mave og åbnede munden til en blid gaben . 
Imidlertid blev den gule fane komplimenteret af en veludhalet ung mand , der sad nærmest ved tribunen . Han udmærkede sig ved et træt smil og et par uhyre øren , der stod ud fra hovedet som hankene på en antik urne . På hovedet havde han en lille brun hat og om halsen en flip , der var så bred som et drænrør . 
Måske en smule smallere , men det var i hvert fald ikke meget . 
Da den spinatgrønne kom hen imod ham , tog han et kronestykke op af vestelommen , lod det et øjeblik funkle imellem tommel- og pegefingeren og kastede det derpå på tallerkenen . Den spinatgrønne ville  » give igen «  , men han erklærede med et træt skuldertræk , at det kunne  » være det samme «  . Han vendte sig derpå fra den blændede spinatgrønne og optog den afbrudte konversation . 
Skal det være et glas ét eller andet , frøken . 
Tak , en bajer . 
Hin ! lød det fra Fru Schwalbe . 

nej , jeg mener et lille glas portvin eller Sherry , skyndte den gule sig at sige . 
S’gerne . — pst , opvarter ! 
Herren ønsker —  ? 
En halv portvin , men lidt villig , hvad  . 
Opvarteren forsvandt og den unge mand tog fat på en frisk . 
Hvad er deres navn , frøken ? 
Jeg hedder Mary artont . 
Det er mig en glæde at — — 
han fik ikke tid til nøjere at udvikle år-sagen til sin glæde . En ung fyr med hatten i nakken og en fortygget cigarstump i mundvigen var trådt hen til tribunen og skubbede ublidt den anden til side- 
halløj ! hvad skal det sige ? 
Det skal sige , at den dame dér er min f’lovede . Nu ved de det kanske . 
Deres forlovede ! 
Ja netop . Her er ikke noget at gøre for leverherrer . Forsvind ! 
Sæt dem ned , frøken artont , lød Fru Schwalbes myndige røst fra tribunens baggrund . 
Den gule f'ane alias frøken Mary artont , 

født Andersen , trak sig uvillig tilbage til sin stol . 
Er det mureren ? spurgte fruen sagte . 
Ja . 
Fru Schwalbe rystede bekymret på hovedet . J næste nu lød et vældigt klask og den veludhalede unge mand vendte benene i vejret over en stol . Opvarteren satte bakken med port vinsflasken fra sig på tribunen og ilede sin spendable kunne til hjælp . Mureren blev efter alle kunstens regler ekspederet udenfor og gik resten af dagen rundt med en ulidelig hovedpine som følge af et mægtigt nakkedrag , der i kampens hede var faldet af . Oppe på tribunen sad frøken Mary med lommetørklædet for øjnene og lod sig kun med møje trøste . 
Den veludhalede unge mand børstede støvet af sig , lo forvildet til alle sider , rettede 
en bule ud i sin hat og forlangte med høj 
røst , medens benene rystede under ham , en 
absintt . Den fik han og flere til . Da han 
efter et par timers forløb skulle betale gildet , manglede han et par kroner i summen og måtte lade sit ur blive i pant hos opvarteren . 

ved midnatstid spaserede Fru Schwalbe med sit selskab ad Ordrup jagtvej til det fælles logi , der var indrettet i et lille bondehus . Halvmånen stod lavt over de Ordrup . Enge , og træernes blade så ud som om de var klippet ud af sort papir . Fra en gård i det fjerne lød en hunds hæse glam og langt borte den tumlende lyd af en vogn . Ellers var alt stille og tyst , kun den skrabende lyd af vejsandets knirken under de gåendes fødder hørtes , og inde fra markerne langs grøftekanten lød græshoppernes pibende , klapprende nattekoncert . 
To af damerne , frøken Mary og en lille trivelig blondine , der lød navnet fraulein Helene — hun var nemlig fra Amager og havde med usigelig besvær indstuderet to tyske viser — var novicer i faget . De gik arm i arm bag de øvrige og havde i en hviskende tone meget at betro hinanden . Pludselig brødes nattens stilhed af en skingrende latterduet . 
Fru Schwalbe vendte sig halvt og sagde velvilligt : 
det lader til , at vores to nybegyndere er tilfredse med debytten . 

de klarede sig sgu helt — hik ! stolt , indrømmede pianisten , der var trekvartfuld og støttede sig til sin forlovede , frøken dela-manges arm . 
Denne gjorde en forbitret bevægelse og pianisten udstødte et smertensbrøl . 
Hvad er der i vejen ? spurgte hans ud-kårede i en deltagende tone . 
Hva’ fan’en ! Du nappede jo . Hva’ fan’en napper du for ? 
Jeg ! spurgte frøken delamange uskyldig . 
Ja — du . Hva’ fan’en — det skal jeg meget — hik ! have mig fra — hik 1 
det bedste er , lød Fru Schwalbes moderlige røst , at vi har gjort gode forretninger . Jeg er nær ved at tro , at der kan blive 5 — 6 kroner på part . Hvad siger de til det , mine damer . 
Det er sgu meget godt , lød det enstemmige svar . 
Ja , det skulle jeg mene . At tjene penge er yndigt , især når man tjener dem på en anstændig måde . — jeg ved ikke , skal vi gøre op , når vi kommer hjem eller vente til i morgen ? 
Hellere i aften , foreslog pianisten . Vi 

deler pengene hver — hik ! — aften , det er det — hik ! — bedste . 
Gudbevares ! for min skyld ingen allarm , sagde fruen krænket . — jeg har s’mæn ikke i sinde at trække procenter af dem . 
Der indtrådte en trykkende pause , som kun afbrødes af pianistens hikken . Derpå sagde den lyshårede fræulein Helene : 
undskyld , Fru Schwalbe . Har vi drikkevarer hjemme ? 
Ja , vi har , lille Helene , lød svaret . — bajere , ikke andet . 
Så gi’er jeg en omgang , når vi kommer hjem . 
Bravo i lød det fra pianisten . 
Ser de , lille Helene , forklarede Fru Schwalbe . — det er ikke meningen , at nogen af damerne skal traktere på os andre . Hver betaler sit , det er mit valgsprog . På den anden side , når de endelig vil , så er det bedre at bruge pengene dertil end som at smide dem hen til mandfolk og — murerdrenge . Det kan de for resten også tage dem af , lille artont . 
Den sidst tiltalte så hurtigt og kampberedt op . 

det bliver vel min sag , hvad jeg bruger dem til , svarede hun . 
Meget vel , men det er min sag at påse , at vi ikke får den slags sjener i lokalet som i dag . Hvis de vil have , at deres murer skal komme i pavillonen må han opføre sig ordentligt . Det kan de hilse ham fra mig af og sige . 
Frøken Mary ville tage til genmæle , men Fru Schwalbe afbrød hende . 
Ja , ja , det er godt — det er godt . Nu ved de det og kan sige ham besked . — — her er det , vi bor , mine damer . Tag dem i agt for grøften , sådan — denne vej . Det er dog et vidunderligt dejligt vejr i aften , synes de ikke ? 
Flokken drejede ind ad lågen til en lille kålhave , som omgav en forfalden bindingsværkshytte og vejen lå i det svage månelys , ensom og øde , forladt af guder og mennesker . 
I 

tredje kapitel 
nogle dage senere , en stille varm juni formiddag gik frøken Mary op gennem skoven . 
Hun havde dagen i forvejen fået brev fra mureren med bøn om at låne ham ti kroner . Frøken Mary , der var glad over at kunne vise sin ven en tjeneste , lånte to kroner af fræulein Helene — resten havde hun selv — og var nu på vej til jernbanestationen med pengene . Hun gik langsomt og smøgede med værdighed en cigar . 
Solstrålerne kastede guldstrejf over den smalle sti , hun fulgte . Jordbunden var fugtig endnu efter morgenregn , og sorte snegle , der så ud som om de vare børstede med blank-sværte , strakte de fede kroppe i slimet velvære . Hun pirrede til dem med sin parasol og morede sig over at se dem rulle sig sam 

men . Langt borte , hinsides den hvide støvede chaussé , hvor hvert skridt af den lille dreng , der just gik forbi , var som en nysen i en fyldt askeskuffe , skinnede underskovens gule og lysegrønne farver frem imellem mørke bøgestammer og slanke hvidspættede birketræer . 
Hun nød ubevidst og med alle sanser den friske kølighed , skovbundens krydrede Duft og den næppe mærkelige luftning , der strøg ind under de høje træer . Hendes næsebor udvidede sig og øjnene strålede under de sorte buede bryn , der skyldte en brændt prop deres ulastelige tegning . 
Ved en omdrejning af stien fik hun øje på en ung herre , der sad hensunken i dybe tanker på en bænk . Hun lod cigaren falde og rettede hurtigt på sin frisure . Derpå nærmede hun sig med kækt løftet hoved og nikkende hattefjer den interessante fremmede . 
Denne , en ung bleg fyr med mørke øjne og et lille sort overskæg , så nysgerrig op på hende . Hun besvarede hans blik og smilede let . Den unge mand tog overrasket sin hat af . 

god morgen ! bød hun imødekommende . 
God morgen , frøken ! — alt så tidlig på færde . 
Hun var allerede lidt forbi , men vendte sig hurtig om mod ham . 
Kalder de det tidlig ? — det er såm’n mere end jeg gør . 
Virkelig . — har de ikke lyst til at tage plads et øjeblik ? 
Jo , lad gå . 
Hun satte sig , slog parasollen ned og så smilende på ham . 
Mit navn er Petersen , sagde han med en let bøjning imod hende . 
Mit er Mary artont . 
Det glæder mig . Frøkenen bor måske et steds herude — ? 
Ja , på jagtvejen . 
Ah ! 
Jeg skal nemlig sige dem . Jeg optræder . 
Ej , ej ! hvor da ? 
I  » Lyren «  . Jeg er chansonette . 
Nej , virkelig . 
Jo , det er lige , hvad jeg er . — de skulle se ind til os . 
Det skal være mig en fornøjelse . 

hør ! vil de gøre mig en tjeneste ? 
Ti for én , frøken . 
Så skal de lade som om de kommer for min skyld . Det ærgrer de andre damer . 
Gør det — ? 
Ja morderlig . De kan ligefrem ikke tåle , at en herre ser til mig . 
Så —  ? 
Vil de komme ind i aften  ? 
Jeg skal se ad . 
Lad det være bestemt , hva ! 
Ja , siden det er dem . 
Tak ! De er sød . Jeg kunne fristes til at kysse dem . 
Det skulle de virkelig gøre . 
Nej , lad det vente . Vi kender jo kun hverandre så lidt endnu . 
Så lader vi det vente , sagde han resigneret . 
Å skidt ! De kan for resten godt få et Kys , hvis de vil have et . 
Jeg siger så mange tak . 
To rar læber spidsedes og mødtes . Den unge mand strøg sit overskæg , frøken Mary lo . 
Der er fler , hvor det kom fra , sagde hun skælmsk . 

jeg siger ikke nej , svarede den unge mand galant og lagde armen om hendes liv . 
Nej , lad være . Nu må jeg gå . Går de med ? 
Hvorhen ? 
Jeg skal ned på stationen med et brev . 
Til forloveden  ? spurgte han med et inkvisitorisk blik . 
Med koldt blod fornægtede frøken Mary sin murer . 
Jeg er skam ikke forlovet , sagde hun . — der er vist ingen , der vil have mig , føjede hun til med et udfordrende blik til sin sidemand . 
Å — ål 
nå , nu må jeg gå . — gud ! jeg har sat her alt for længe . 
Frøken Mary rejste sig og satte sin hat til rette . Den unge mand så op . 
Har de travlt ? spurgte han . 
Å , ikke så meget . — noget . 
Har de tid — og lyst vel at mærke — til at spise frokost med mig ? 
Jo , hvorfor ikke , svarede hun hurtigt . Hvor skal vi spise den frokost ? 

hvor de selv vil . Et hyggeligt sted , hvor man får god mad og kan have det for os selv . Hvad siger de om bellevue ? 
Det er udmærket . — jeg vil have kylling og postejer . Kan jeg få det ? 
Alt , hvad de ønsker . 
Og østers , — østers ikke at forglemme . 
Der er vist ingen østers at få nu , sagde den unge mand i en beklagende tone , idet han rejste sig . 
Ikke ! — det var kedeligt . Jeg holder så meget af østers , det er jeg vant til at få . 
Sandheden var , at den små frøken Mary endnu aldrig havde smagt en østers . Det var ikke den slags delikatesser , menuen bød på i det skomager andersenske hjem i Saxo-gade . 
Den unge mand trak beklagende på skuldrene . 
Der er jo andre gode sager efter årstiden , bemærkede han trøstende . 
Nå skidt ! det er også lige meget . Skal vi så gå ? 
Ja , lad os det . 
Hør ! jeg spænder i forvejen ned på stationen med det brev , så mødes vi . 

må jeg se udskriften på brevet , bad han . 
Det kunne de li’e , hvad  . — nej , det er til min mor , det er ikke værd , at de får hendes adresse — foreløbig . 
Er det virkelig til deres mor ? 
Ja , hvem skulle det vel ellers være . Hun er enke efter en grosserer og bor på Vesterbro . Mere får de ikke at vide . 
Ja ,' ja da . Så må jeg nøjes dermed . 
Det er lige , hvad de må . — nå , så farvel så længe . Så mødes vi på bellevue . Jeg spørger bare efter hr . Petersen . 
Petersen 1 gentog han overrasket . Fattende sig hurtigt vedblev han : 
javist ja . Spørg de blot efter Petersen . Jeg skal nok være der . 
De hedder vel slet ikke Petersen , når alt kommer til alt , sagde hun mistroisk . 
Måske ikke , smilte han . — det kan vi imidlertid tale om siden . Skynd dem nu blot at få det brev afleveret . 
Ved de , hvad jeg tror , sagde frøken Mary og slog parasollen op over sit runde katte-killingansigt med opstoppernæsen og de spillende øjne . — jeg tror , at de er en rigtig Jon . — farvel så længe . 

hun kneb det ene øje sammen og gik hurtigt i forvejen , idet hun ikke forsømte at løfte kjolen så højt op , at et stykke af den runde læg kom til syne . Den unge mand så efter hende og gjorde et kummerligt forsøg på at sno sit overskæg ud i en for øjet synlig spids , hvilket først lykkedes ham et par år senere . 

fjerde kapitel 
henad eftermiddagen begyndte det at regne og da aftenen kom var veje og stier en bundløs grød uden et eneste oplivende smørhul at skue . 
Trær og buske stod dryppende af væde . Der faldt dryp i dryp fra hvert blad , mærkeligt var det , at det grønne ikke regnede af . Men naturen bruger nu en gang vaskeægte farver . 
En kold vind drev skyerne af sted som en flok drenge på flugt for en politibetjent . De faldt over hverandre , rejste sig igen og stormede videre . Træernes toppe duvede som sejlere på en oprørt sø , det hviskedee og raslede i løvet , og fuglene sad forpjuskede og sørgmodige , parvis trykkede tæt op til hinanden og frøs om tæerne på de kolde , våde grene . 

men nedenunder i det opblødte ælte mavede fede regnorme sig frem og troede , at de var i himmerig . 
I  » Den klingende lyre «  var der trist , koldt og uhyggeligt . Petroleumslamperne osede i trækvinden , der strøg gennem de utætte vægge . Ørentvisterne faldt kraftløse og forkomne ned fra loftet og udåndede med et fugtigt smæld under Fru Schwalbes adrætte støvle-sål . 
Pianisten havde fået snue og nøs i løbet af en halv time fire partiturer og et halvfyldt toddyglas ned på gulvet . Det sidstes lækre indhold forsvandt i klaveret , der , at dømme efter de lyde , det i nogen tid derefter udsendte , havde fået den kvægende væske i vrangstruben . Damerne sad indhyllede i regnslag og overstykker , med gåsehud på den nedringede Hals og armene . Opvarterne gik sørgmodige om og pillede sig i deres respektive næser . 
Klokken var hen ad ni og frøken Mary spejdede utålmodig efter sin ny bekendt fra om formiddagen . Hun havde ved frokosten fået at vide , at hans rette navn var Holger gyldenstand , at han var søn af en fabrikant , og rekonvalescent . 

hvad det sidste var , vidste hun ikke , men af hans flotte traktement og vel-spækkede pengepung formodede hun , at han måtte tjene godt derved . 
Hun havde i løbet af dagen pralet en del af sin fine erobring og var rasende over , at han ikke for længe siden havde indfundet sig . Hendes kolleger , der først på aftenen havde været optændte af den ærligste misundelse , var begyndt at rømme sig spottende og smile forstående til hinanden . Selv Fru Schwalbe viste tegn til utålmodighed ; hun så gang efter anden på en generende måde på sit ur og rystede beklagende på hovedet . 
Nå , lille artont , sagde hun endelig , idet hun stak uret indenfor bæltet og knipsede en ørentvist fra sit sorte silkeskød ned på gulvet , hvor den et øjeblik efter var en uformelig brun plamase ; —- nu synes jeg nok , det var på tide , han kunne komme . 
Frøken Mary bed sig forbitret i underlæben og svarede ikke . 
Hvordan er det , spurgte frøken delamange med et højt smil . — skulle han ikke være her klokken otte ? 
Jo , med en flot buket , oplyste den blonde 

fraiilein Helene og gned sine arme for at få varme i dem . 
Meget længselsfuld lader han ikke til at være , sagde en slank dame med blåfrossen næse og sværmeriske øjne . 
Pas dem selv . Hvad rager det dem ! brød frøken Mary ud og sendte den slanke dame et forbitret blik . 
Rolig her , mine damer , formanede Fru Schwalbe . — husk , de er på tribunen . — man skal aldrig stole på en herres løfter i den retning , vedblev hun , henvendt til frøken Mary i en belærende tone . — de er nogle abekatte alle sammen — uden én , og han er død , føjede hun til med et vemodigt blik til laurbærkransen , der omsluttede den salige hr . Schwalbes træk . 
Hvad døde han egentlig af ? spurgte frøken Mary næsvist . 
Det kommer ikke dem ved , svarede fruen heftigt . — jeg ved nok , man siger , det var di-lerium , men det er den sorteste løgn . Han var en gentelmand . 
Ja gud ! — hvem siger vel andet , fniste frøken Mary . — man skulle næsten tro , at 

de har ikke noget at tro , hvad det an-belanger , råbte fruen . — min afdøde mand var alt for god til at de skal tage ham i deres-simple mund . 
Hvad vil det sige  ? Det kan de selv være , råbte frøken Mary fnysende arrig . 
Heldigvis lød i dette øjeblik sporeklirren og højrøstede stemmer udenfor . Et selskab , bestående af to husarsergenter og tre civile herrer trådte ind i pavillonen og tog plads om et bord oppe ved tribunen . Den ene af de civile herrer forlangte med høj røst  » Øl over hele linien . « 
Vil i drikke et glas med , pi’er ? spurgte han , idet han lænede sig ind over tribunen og kneb frøken delamange i hendes velformede læg . 
Den således udmærkede sparkede koket ud efter ham , blinkede advarende i retning af pianisten , der i samme øjeblik han så de fremmede , havde slået tangenterne an til en trangbrystet indtogsmarsch , og sagde : 
hvad er den a’ , Moses . Gi’er du ikke andet end øl i aften 1 
hr . Moses — i parenttes bemærket en tykmavet værtshusholder af det reneste danske 

vand — Moses var et kælenavn — snoede overskæget og så sig om , stolt over at være så godt kendt og skattet . 
1 det samme begyndte damen med den blå-frosne næse at synge : 
Moses han har flest moneter , højdi , døjdi døj ! 
Han kan køre i kareter , højdi , døjdi , døj ! 
Om hans penge er der snakken , højdi , døjdi , døj ! 
Han er alles ven på bakken højdi , døjdi — — 
opvarter ! to flasker pommery , brølede Moses og slog begejstret i bordet . 
Hurra for Moses ! skreg damerne i kor og pianisten sluttede sig til ovationen med en kalveknæet touche . 
La’ vos være fri for mere optræden , udbrød Moses med en flot håndbevægelse . — her er to kroner til tallerkningen . Tillader de , Fru Schwalbe , at damerne tager plads heinere og drikker et glas ? De selv natyrligvis med , føjede han højmodig til og gjorde en indbydende bevægelse . 

jeg ved ikke rigtigt om det går an , sagde fruen ubestemt . 
Å skidt ! i et vejr som desse her . Der kommer sgu ikke en kat . 
Nå , lad gå , men kun et eneste lille glas , sagde den føjelige Fru Schwalbe og rejste sig . 
Damerne udstødte et jubelskrig og pianisten gned sig tilfreds i hænderne . 
Dét skal gøre godt at få tuden dyppet i noget ordentligt , mumlede han hen for sig selv . Han tændte en fugtig stump cigar , der lå på klaveret og sluttede sig til selskabet . 

femte kapitel 
gildet tog sin begyndelse under iagttagelse af alle konventionelle former . Moses , der havde taget hatten af og sit mest alvorsfulde ansigt på , præsenterede sine ledsagere for damerne . 
Sjersant Jensen af husarerne . 
Dybe hovedbøjninger rundt om . 
Sjersant riiler af husarerne . 
Flere hovedbøjninger . 
Kunstmaler Olsen . 
Damerne hilste venligt på hr . Olsen . 
Fabrikant toftedal . 
Også hr . Toftedal , en grumset udseende gentleman med sørgerandede negle og dito flip , fik sin anerkendende hovedbøjning . 
Mig selv behøver jeg vel ikke at præsentere ? spurgte Moses . 
Stormende jubel hilste den skælmske Moses . 

han nedlod sig på en stol og slog armen om frøken delamanges fulde midie . Pianisten nikkede opmuntrende til ham , og opvarteren satte to flasker champagne på bordet . Snart perlede den gule drik i glassene og opvarteren noterede tallet to på sin manchet . 
Vores forældres børns skål , foreslog Moses . 
Skålen blev modtaget med akklamation . Fabrikanten tog en håndfuld cigarer op af lommen og strøede dem ud over bordet . De var af hans eget fabrikat , sorte som sod og bløde som røgede sild . 
Ægte Brasil , sagde han . — havanadæks . 
Damerne tændte hver sin cigar og stemningen steg hurtigt . Da der var gået en lille times tid var de to flasker blevne til fire og de fire til otte , af hvilke de to sidste måtte lånes i pavillonen ved siden af . Røgen fra cigarerne steg op under loftet , hvor den dovent væltede sig mod udgangen for derpå gennem det i gavlen anbragte lufthul at bugte sig ud i mørket som en uhyre , grå slange . 
Lamperne lyste døsigt og den tomme tribune gabede mørk og dyb som en vældig kælderhals , fra hvis baggrund salig Schwalbes 

træk i spøgelseagtig hvidhed skuede ned over det glade selskab . 
Hver af herrerne havde udvalgt sig sin dame , som han gjorde kur til på en måde , der ikke efterlod nogentvivi . Selv Fru Schwalbe fandt sig i stridens hede i — dog ikke uden smertelige sideblikke til den spøgelseagtige hensovede — at være genstand for underjordiske —• rettere underbordiske — angreb fra pianistens side , der til det almene bedste havde overladt sin forlovede til hr . Moses’ spendable godtbefindende . Den værdige tangentforskrækker havde fået røde pletter på panden og kinderne , hans små snogeøjne skinnede som glasperler og han stak det ene  » Bæger «  ud efter det andet , uden småligt hensyn til , om det var hans eget eller en andens . 
Kunstmaleren , der havde været udenfor et øjeblik , kom nu ind . Han rystede regnvandet af sin bredskyggede bulehat og satte den på fraiilein Helenes blonde lokker . 
Nu skal jeg synge en vise , råbte han . Først et glas , så et Kys — han Kyssede frati-lein Helene på den buttede Hals — og så én på guitaren . Det er kunstens sønners manér , 

sang han og sprang op på tribunen , hvor ørentvisterne forskrækkede for til alle sider . 
Bravo Olsen ! udbrød Moses . Med en til situationen passende andagt vendte han sig til de øvrige og sagde : 
nu skal 1 baresten høre . Der er sangstemme dér , kan i tro- 
ja , til at spise klipfisk med , mumlede den misundelige fabrikant . 
Pas du bare dig selv , toftedal . Du med din pebernøddestemme kunne s’mænd ikke en gang få arrangement ved balletten . 
Silentio , mine damer og herrer , råbte kunstmaleren og gjorde et par greb på sin stok . 
Derpå sang han : 
vor tid er ikke meget værd , det hele knap en styver , derfor til vore fædres færd min tanke ofte flyver . 
Da var der ulv og bjørne end da var der mø’r , men også mænd og om hver stodder dinglede en sitre ved lænd . 
Da drog borgherren strunk på jagt , lod trælle så og pløje , 

imens hans frue , vel ved magt , baldyred’ ham en trøje . 
Han beded’ hjort i skov og krat og greb hver aften bæg’ret fat , og ægtesengen knagede hver eneste nat . 
Vor tid er ikke meget værd , det hele knap en styver , man går ej mere i herrefærd , kun præker , praler , lyver . 
Dog , druen har end rest af blod og tøsens blik gi’er knøsen mod . Ja , verden er alligevel så temmelig god . 
En mægtig jubel hilste sangeren , der bukkede og svang stokken over sit hoved . Han sprang ned af tribunen , men snublede i springet og faldt så uheldig , at han sprængte det ene bukseben over knæet . Den beundrende jubel blev til en homerisk latter , som nær havde pådraget Moses det af hans omgivelser længe ventede slagtilfælde . Han blev himmelblå i ansigtet og hvæsede som en tigerkat . Frøken delamange måtte dunke ham i ryggen , medens hun lo og lo , indtil de  » eneste to «  forlorne tænder , hun havde , faldt ned i hendes skød . Så lo hun ikke mere . Det gjorde til 

gengæld de øvrige , selv den salige hr . Schwalbe trak munden op til et bredt smil , der ligesom gled ud over rammen , hvor det tabte sig i den læderfarvede laurbærkrans . Således så det i hvert fald ud i det usikkre , flimrende lampelys . 
Kunstmalereren sad ærgerlig på en stol og hæftede revnen i benklæderne sammen med knappenåle . 
Under alt dette var en ung herre , iført en gul regnfrakke , trådt ind i pavillonen . Han blev stående ved indgangen og så på det glade selskab . En opvarter , der bukkende dansede hen imod ham , henledede frøken Marys opmærksomhed på hendes forsinkede tilbeders ankomst . 
Hun sad ved siden af sergent riiler , der havde lagt armen om hendes liv og var i den syvende lyseblå himmel . Et øjeblik betænkte hun sig , derpå stod hun hastig op og gik hen imod indgangen . En gul snip af en regnfrakke forsvandt i det samme ud af døren og opvarteren kom hende i møde med en buket roser , som den fremmede  » He’re «  havde pålagt ham at overrække frøken artont . 
Den unge dame ilede , greben af en sørgelig anelse , hen til døren . 

Holger ! kaldte hun . — Holger ! 
Men ingen Holger svarede hende . Den åbne plads foran pavillonen var tom , en enlig lygte kastede sit søvnige skær ud i det af regnen furede mørke og over den opblødte jord med de våde , strittende græstotter . Blæsten for raslende gennem træernes løv og en strid regnbyge slog hende ind i ansigtet . 
Gysende trak hun sig indenfor og indtog med et suk sin plads ved sergent riilers side . Den lyseblå kriger snoede sit overskæg og lagde , som han den næste morgen betroede sin kammerat ,  » Schenklerne rigtig til «  . Fabrikanten holdt en rørende tale om en lille femårssøster , han en gang som dreng havde mistet , og endte med at kalde opvarteren en tyveknægt og  » Galan «  , fordi han ikke ville føje ham i at klippe den ene halvdel af sit overskæg af . Derpå slog han i bordet , stak en håndfuld cigarer ned på frøken delamanges barm og spurgte Moses , om det var meningen , at de  » skulle sitte hér og tørste rent ihjel «  . 
Da klokken nærmede sig elleve , var  » Den klingende lyre «  skuepladsen for en animeret fest . Man lo , sang og kyssedes i flæng . 

damerne gik fra arm til arm , medens champagnen flød på bordet og i gule strømme dryppede ned på det snavsede gulv . Pianisten var sørgelig tilredt , han sad hikkende på sin stol og gjorde forgæves forsøg på at tænde sin cigar i den optyggede ende . Fru Schwalbe havde kiltret sin kjole op og dansede kankan med fabrikanten , der sprang om som en indiansk medicinmand og stødte borde og stole omkuld . Udmattet sank hun ned på en stol og knipsede efter den saligt hensovede , hendes øjne svømmede og hun rakte svingiende ud efter et glas , som hun tømte til sidste dråbe . 
Moses sad , veltilfreds med sit værk , på kanten af et bord og lo , så at hans mave rystede . 
Nu kan det være nok for i aften , sagde han . — lad mig få regningen , Feddersen . 
Petersen — opvarteren — nærmede sig smilende og pegede på sin manchet . 
Det er ialt tolv flasker champagne , hr . Moses . Tolv gange tolv kroner er ét hundrede og fire og halvtreds . — stemmer det ikke , hr . Moses  ? 
Det gør ’et vel nok . 
Moses tog sin tegnebog frem af en ind 

vendig vestelomme , og talte en del Sedler op på bordet . 
Et hundrede og fire og halvtreds , siger de . — værs’god ! seks kroner til dem selv . Er de tilfreds dermed ? 
Ja , mange tak , hr . Moses . 
Sig mig , vedblev Moses , idet han stak tegnebogen i lommen .  :— hvor er egentlig mou-ritsen henne ? 
Mouritsen var ejer af pavillonen  » Den klingende lyre «  og drev selv beværtningen samme steds . 
Han er tage en til byen i det dårlige regnvejr , forklarede opvarteren . — han troede ikke , at der kom no’en gæster i aften . 
Nå , sig til ham , at jeg har været her og køft tolv flasker skum . — de kan sige , at jeg synes snart det var på tiden , han lå vejen om ad , hvor jeg bor . 
Det skal jeg , hr . Moses . Det skal jeg , sagde Petersen bukkende . 
Moses nikkede velvilligt og lod opvarteren hjælpe sig frakken på . Oppe på tribunen var frøken delamange i færd med at berede et leje for natten til pianisten , der sad på sin stol og snorkede som et fjernt tordenvejr . 

han er for fuld til at gå hjem , det skind , sagde hun . — det er også ugudeligt , som han bælger i sig . 
Så tager de med til København , ikke , hviskedee fabrikanten . — vi har vogn holdendes . 
Nej , det tør jeg ikke , svarede frøkenen , — men de kan jo følge mig hjem , hvis de har lyst . 
Det er en fandens til vej i sådan et vejr , indvendte fabrikanten betænkelig . 
Gud ! De kan såm’n så godt blive fri , sagde frøkenen og slog med nakken . 
Fabrikanten spyttede foragtelig ned ad sit kravebryst og vendte frøken delamange ryggen . 

et kvarters tid senere så frøken Mary artont , der ved sergent rillers arm trådte ud af pavillonen  » Den klingende lyre «  , i nogen afstand foran dem i mørket en gul regnfrakke , til hvilken et gråt overstykke fortroligt lænede sig . En rasende mistanke steg op i hendes sind og hun forstærkede sin gang , medens sergenten gled og bandede det glatte føre . Hun genkendte det grå overstykke , som tilhørende en af nabopavillonens damer , oven i købet den yngste og kønneste af dem . Skulle den troløse tilbeder virkelig — —1 
vent et øjeblik , jeg kommer straks , sagde hun til sergenten og slap hans arm . Gennem søle og sjap for hun af sted efter parret og nåde det , just som hr . Gyldenstand jun . — thi det var ganske rigtigt ham —- lagde armen om det grå overstykke for at føre dets ejer- 

inde over en mere end almindelig ondartet passage på den opblødte vej . 
Å , undskyld ! sagde frøken Mary , og strøg lige op ad den gule regnfrakke og så sin ny bekendt fra om formiddagen ind i ansigtet . 
Hvad Pokker ! — er det dem — dig ? udbrød han overrasket og slap det grå overstykke . 
Ja , det kan du vel se . — hvad skal det betyde , at du følges med den dame ? 
Hvad det skal betyde , gentog han langsomt . — det skal naturligvis betyde , at når jeg kommer og ser dig i så behageligt selskab , så — — 
^skal vi gå eller skal vi ikke ? spurgte det grå overstykke utålmodigt . 
Værs’god , gå de bare , sagde frøken Mary heftigt . — den herre følger med mig . 
Det er vel noget , han selv bestemmer , lød det spidse svar . 
Frøken Mary hævede hånden for at varme sin rivalindes øren , men den unge mand lagde sig imellem . 
De må undskylde , frøken , sagde han , henvendt til det grå overstykke . — jeg vidste ikke — tænkte ikke----------en ældre forplig 

tigelse , hin ! — stammede han og tog sin hat af . 
Nå sådan ! — ja , rejs de ad helvede til . 
Det grå overstykke vendte sig krænket bort . Frøken Mary klyngede sig til sin genvundne erobring . 
Kom , lad os skynde os . — der er én bag efter mig . 
I det samme lød sergent riilers røst gennem mørket . 
Mary ! — Mary for satan ! — hvor fanden er hun bleven af ? 
Lyden af klirrende sporer kom nærmere . Frøken Mary trak sin ledsager med ind imellem to telte . 
Lad ham gå forbi , hviskedee hun . — her kan han ikke se os . 
Bandende og pustende trampede sergenten ned ad den skrånende vej , hvor afdækkede trærødder lagde angler for fødderne og det fede , klæbrige ælte slog sammen om støvlerne . Frøken Mary kiggede forsigtigt frem og så ham stå stille udenfor et beværtningstelt , fra hvilket klirren af flasker og glas og en hæs mandsstemmes sang lød ud i mørket . 
Da de nogle minutter senere listede sig 

forbi den åbne dør , så de ham sidde i en lav hestehårssofa med en tyk opvartningspige om livet . For bordenden sad en halvgammel gøgler , skaldet og rynket , med - et listigt blik i øjet og det gråsprængte overskæg kækt strøget op mod de brune kinder . Det var ham , som sang . 
Frøken Mary og hendes ledsager gav sig ikke tid til at høre på visen . Det kan derfor måske interessere dem at læse den her . 
Visen 
i hungernland er godt at bo , dér går hver mand med sprukne sko , hans bolig er et hundehul , hans hat foruden pul . 
Han lever højt ved muldent brød og prises smukt , når han er død , for gudsfrygt og for nøjsomhed af en hr . Pater fed . 
O ja ! o ja ! o ja i hal hal 
o ja i hal ha i hal hal 
thi pateren i hungernland han lider ingen nød på stand . 
I hungernland er rart , min tro , der er min viv en skiden so , og kinderbørnene de små er skurvede og grå . 

og vokser op en glut så trind med fyldig barm og rund om kind , så får hun næste år en dreng i herremandens seng . 
O ja ! o ja ! o ja ! ha ! ha ! o ja ! ha ! ha ! ha ! ha ! 
Thi herremænd i hungernland har altid første ret på stand . 
I hungernland der vil jeg bo , dér malker pateren min ko , dér høster herremand mit korn og gi’er mig tjørn og torn . Dér klipper jøderne mit får , dér bygger lusen i mit hår , dér æder jeg mit muldne brød og ønsker helst mig død . 
O ja ! o ja ! o ja ! ha ! hal o ja ! ha ! hal ha ! ha ! 
Thi den , der dør i hungernland han har det allerbedst på stand . 

syvende kapitel 
næste formiddag mødtes de og spiste frokost sammen . 
Som en slags dessert forærede han hende sit fotografi . Hun lovede til gengæld at betænke ham med sit og de skiltes , efter at han med hånd og mund havde lovet hende , at komme op i pavillonen om aftenen og  » være rigtig sød «  . 
Aftenen kom og gik , men ingen hr . Gyldenstand jun . viste sig . Frøken Mary svælgede i hævngerrige følelser og lod sig ved midnats-tide  » på trods «  følge hjem af en såre spraglet klædt ung mand , hvis hat ufravigeligt gik ud over hovedet på hende , hver gang han forsøgte at kysse hende . Da hun kom ind på sit værelse , som hun delte med fræulein Helene , satte hun sig på kanten af sin seng , tog foto 

grafit frem og stak med en knappenål dets ene øje ud . 
Også den følgende aften ventede hun forgæves , hvad der havde til følge , at fotografiets andet øje gik samme vej som det første . Hun kastede det stakkels blindede kontrafej i en bordskuffe og gik til sengs med sjælen opfyldt af ville hævntanker mod den troløse original . 
Om morgenen bragte postbudet hende et brev . Hun åbnede det og drog et dybt , lettende suk . Det var underskrevet : din Holger . 
Han meddelte hende , at han havde været utilpas , men nu var i bedring og senest den næste dags aften ville aflægge hende og  » Den klingende lyre «  et besøg . Da hun med besvær havde stavet sig igennem brevet , tog hun fotografiet frem og forsøgte med bagsiden af en teske at gengive det stakkels mishandlede ansigt synet , hvad der til dels lykkedes hende for det ene øjes vedkommende , medens det andet , trods alle anstrengelser , var uhjælpelig tabt og med sit døde , stirrende blik betragtede hende på en hypnotiserende måde . 

op ad formiddagen tog hun med toget til København for at besøge mureren , der var arbejdsløs . Han lå endnu i sengen , da hun kom og hans venstre øje strålede i alle regnbuens farver . Frøken Mary var grædefærdig , da hun så ham . I dette øjeblik var ethvert minde om den fine tilbeder som blæst bort og hendes hjerte opfyldt af kærlighed til den krølhårede slagsbroder , der lå i den lagenløse seng og nød livet gennem en snorkende shagpibe . 
Hvordan har du dog fået det ? udbrød hun . — er du ble’en overfalden ? 
Overfalden , drævede han . — næ , det var i et regelært sla’smål . Du kan tage e gift på , at jeg pyntede han . 
Gjorde du . — hvem var det ? 
Å , det var bare han , Peter Jørgensen , du ved . Vi kom fra en snask . 
Var det i aftes ? 
Næ — i forgårs — ved tolvtiden , sådan ongefær . 
Frøken Mary gøs . Det var den samme stund og time , da hun stak fotografiets venstre øje ud . Skulle det mon være en straf af skæbnen — ? 

har du ellers i sinde at gi’e frokost ? spurgte mureren . — jeg ejer ikke et rødt øre . 
Fik du ikke de ti kroner ? 
Jo , men de er — pst ! — væk som en reje . Jeg slog dem på snuden den selvsamme dag og det uden at nyse , tilstod den letsindige murer . 
Nå ja , jeg kan såm’n godt gi’e en smule frokost . Her er to kroner . 
Stik selv ned og køb ind . Du kan tage en spegesild og noget sylte — og en snaps — — og et par bajere , råbte han efter hende ud af døren . 
Hun nikkede og forsvandt . Lidt efter kom hun tilbage med de begærede delikatesser plus en dåse sardiner . Smør og brød fandtes i murerens klædeskab — det var for den sags skyld også det eneste , der fandtes i det — og med god appetit holdt de måltid sammen . 
Da det var til ende , ville hun , i mangel af en serviet , tørre fingrene af i sit lommetørklæde . Hun trak det op af kjolelommen , men uheldigvis fulgte brevet fra  » Din Holger «  med og faldt på gulvet . Hun havde , uden at 

tænke derover , stukket det i lommen , da hun gik hjemme fra . 
Murerens uskadte øje opdagede det i samme nu , det berørte gulvet . 
Hvad er det for et brev ? spurgte han i en truende tone . 
Det er ikke noget brev , svarede frøken Mary forvirret og stak skyndsomst det ubelejlige dokument i lommen . — det er blot et par ord fra en af damerne derude . 
Hid med det . Lad mig se det . 
Nej , det ved gud . Det kan ikke interessere dig . 
Nå sådan . Du spiller komedie med mig — med andre ord , brølede mureren og sprang ud af sengen . 
Jeg skriger , hvis du slår . Det vil jeg sige dig , råbte frøken Mary og retirerede bag bordet . 
Skrig fanden i vold . — du vil altså ikke lade mig se det brev . 
Det er ikke noget brev . 
Svub ! faldt murerens hånd imod frøken mary’s kind , så at pudderet stod som en hvid sky ud i værelset . Hun greb en halv 

tømt flaske på bordet , svingede den i luften og fik under denne manøvre det ene kjoleærme fyldt af øl . 
Grinende af raseri dansede hun rundt på gulvet og rystede ærmet . Mureren greb fat i hende og rev med magt brevet op af kjolelommen . 
Nå , det er ikke noget brev , brølede han , da han fik øje på frimærket . 
Frøken Mary greb sin hat og parasol , rev døren op og var i næste nu ude på gangen . 
Det skal du få betalt , din sjover , din labant , din infamede — — — 
her undslap der hendes læber et udtryk , som absolut ikke ville pynte i nærværende sandfærdige beretning . 
Hvad siger du , fnøs mureren og for i sin korte skjorte efter hende ud på gangen . 
Men frøken Mary var ham for let til bens . Da han pustende og rasende vendte om på trappeafsatsen , stod hun en etage nedenunder og brugte mund . En damé åbnede nysgerrig sin dør , men for med et skrig tilbage ved synet af den letklædte murer . 

denne samlede skjorten om sig , bøjede sig ud over gelænderet og råbte : 
din forbandede mæfmke . Jeg skal komme ud og lave ballade for dig i pavillonen . 
Efter denne heroiske trusel gik han ind i sin Borg og smældede døren i efter sig . 

ottende kapitel 
r røken Mary satte hatten på hovedet — så godt det lod sig gøre uden spejl og hattenåle — de sidste havde hun i skyndingen glemt på murerens servantebord — — slog parasollen op og gik ud på gaden . 
Hun var oprørt , rasende , og hendes ene kind brændte som ild . Mureren havde ikke lagt fingrene imellem . 
Hun badede ham og kunne med koldt blod have kradset øjnene ud på ham . 
Det var dog for galt . At give sig til at klø løs på hende straks efter , at hun havde trakteret med frokost . Fy for fanden ! 
Hun spyttede arrigt og svang parasollen over sit hoved . 
Nej , så var rigtignok den unge gyldenstand 

en anderledes fyr . Hun var vis på , at han aldrig ville røre hende med så meget som en lillefinger , om hun så spillede fandango med ham lige for hans næse — . 
— det var også uheldigt , at mureren skulle få det brev at se . Havde hun blot ladet det blive hjemme , så var der ingen ballade sket , og de kunne ha'e haft det så rart med hinanden . 
Det var også den idiot til gyldenstands skyld . Han kunne jo være kommen selv i stedet for at skrive . — nej , det er sandt 1 han var jo syg . 
Frøken Mary snøftede foragteligt og tilkastede en bagerkusk , der rullede forbi på sin buk , et koket blik . 
Gid Pokker havde ham og hans sygdom . — så var alligevel mureren en anderledes gut . Han var nok lidt for rap i vendingen til at lade fingrene flyve , men herregud i sådan var jo nu mandfolkene en gang . 1 alt fald dem , der var noget ved . 
Hun drog et dybt suk og hendes bryst hævede sig . 
— det var godt nok med sådan en som 

gyldenstand til at komme i pavillonen og spille fjols . Måtte hun så alligevel be’ om mureren . — var det ikke for skams skyld kunne hun fristes til at gå tilbage og blive  » go’e venner «  med ham igen . Når alt kom til alt var det pænt af ham , at han havde nøjedes med at give hende en  » Flad «  i stedet for et blåt øje . Det kunne han ligeså godt have gjort . Det havde han i alt fald gjort før , men det var naturligvis af hensyn til , at hun skulle optræde , at han havde ladet være dermed — — . 
Frøken Mary stod stille et øjeblik for at overveje . Hun var ikke langt fra at være rørt over murerens hensynsfuldhed , der havde givet sig så smukt et udslag . 
Nej 1 — hun rystede på hovedet og gik videre . — det var dog vist ikke værd at gå tilbage til ham . Nu havde han naturligvis lige læst brevet og var knusende gal i hovedet over , at en herre havde skrevet til hende . — pyt ! hun ville blæse dem alle sammen et stykke , ville hun . Bare hun kunne træffe en eller anden Jon , der ville gi’e noget ud . Hun længtes ligefrem efter at komme på sjov — . 

frøken Mary drejede om gadehjørnet og gik langsomt ind ad Vesterbrogade . Himlen var blå , formiddagssolen skinnede som purt guld , og de høje huse kastede , blålige skygger hen over den kridhvide asfalt . Træerne langs passagen stod friske og grønne og en klynge bybudes hvide trøjer skinnede i solen som sejlene i en fjern flotille . De herrers røde næser var vimplerne . 
Hun var bleven tørstig og tog plads udenfor en kafé . Opvarteren kom slentrende med en verdensmands nonchalance . Han var skeløjet , men man har jo også skeløjede verdens-mænd . Han slentrede ind og hentede et glas øl , som han satte foran hende . Det kostede tolv øre og hun gav verdensmanden fem og tyve øre i drikkepenge . Han nikkede beskyttende til tak og kneb det  » lige «  øje til , hvad der gav ham et i høj grad distingveret udseende . 
En halv times tid senere sad hun , lystigt pokulerende og passiarende , sammen ved et bord med to apoplektisk udseende kreaturprangere . Hun havde taget hatten af og smøgede med velbehag en cigar . Foran dem 

stod en halvtømt flaske svensk punsch og bordet svømmede af tændstikker og cigaraske . 
Pludselig blev hun tavs og trykkede sig op i krogen . Ude på det brede solbeskinnede fortov gik mureren forbi . Hans oprindelig brune hat var ræverød og benklæderne så flossede i kanten som en tordensky . 
En heftig vrede steg op i hende mod de apoplektisk udseende hædersmænd , der ubekymret dampede på cigarerne og gloede dumt frem for sig med de udstående kalveøjne . Derude gik den , hun holdt mest af i hele verden , dårligt klædt , ubarberet , uden en skilling i lommen , medens de to ædedolke ved hendes side pustede af forstoppelse , skinnede af nybarbering over hele  » Kuglen «  og havde tegnebøgerne fuldt stoppede af knittrende hundredkronesedler . 
Dyb medynk med den lurvede slagsbroder der ude opfyldte hendes sind og gik over til en heftig længsel efter at tale med ham , dele med ham af sin overflod — hun var endnu i besiddelse af to blanke tokroner og nogen småmønt — og slutte fred og forsoning 

med ham . Uden at sige et ord , rejste hun sig og tog ilsomt sin hat på . 
Hva’ ! skal  di gue , frøken ? spurgte den ene af prangerne forbavset . 
Ja , jeg må gå nu . Jeg skal et sted hen — . 
Ded va’ elle’s ikke meningen , brummede den anden og så misbilligende på sin kammerat . 
Næ , ded var’et s’gu’tte , indrømmede denne . 
Jeg kommer tilbage om et kvarters tid , sagde frøken Mary , idet hun rakte hånden frem til farvel . 
Di gø’ fan’en , gø’ di , lød det i enstemmigt kor fra de to skuffede hæders-mænd . 
Ja , jeg kan såm’n så godt blive borte , svarede hun . Farvel og tak for i dag . 
1 en fart var hun ude på fortovet . Ingen murer var at se hverken fjernt eller nær . Om asfalten pludselig havde åbnet sig og opslugt ham med hud og hår og hat , kunne han ikke være mere sporløst forsvunden . 
I et yderst travrigt humør gik hun hen til klampenborgstationen og var en times tid senere i det fælles logis på Ordrup jagtvej , 

hvor Fru Schwalbe i nattrøje og med pa-pilotter i pandehåret var i færd med at lave frikasé og stod bøjet over den dampende gryde med en tilrøget træpibe i munden . 

niende kapitel 
aftenen kom og gik uden store begivenheder for „ Den klingende lyre « s vedkommende . Damerne  » skreg «  efter tur og en jævn middelhøst af tiører lønnede deres anstrengelser . 
Frøken Mary var nervøs og ængstelig . Hun ventede murerens besøg , som — det var hun vis på — ikke ville gøre hans trusel til skamme . 
Men ikke så meget som skyggen af en murer lod sig se . 

tiende kapitel 
hen på natten blæste det op til en gevaltig brandstorm . 
Fru Schwalbe vågnede ved , at et vældigt ryk fik den skrøbelige Rønne til at vakle . Et øjeblik efter lød en hæs fløjten fra kakkelovnen . Stormen havde sat munden til skorstenspiben og agerede skomagerdreng . 
En sky af gammel Aske stod ud i værelset . Stormen tog munden fra skorstenen og gjorde et — heldigvis — mislykket forsøg på at rive stråtaget af . Ærgerlig over at have overvurderet sine kræfter , greb den hytten i skuldrene — om man så må sige — og rystede den som en peberbøsse . Et par døre sprang op og et svalende vindpust gik ind mellem Fru Schwalbes over- og underdyne , hvor det blev stikkende i hendes ene knæ . 

det er dog et frygteligt vejr , udbrød hun halvhøjt og svøbte dynerne om sig . 
En gyselig tuden svarede hende udenfor vinduet . Stormen havde forvandlet sig til en stor sort hund , der viste tænder af den smalle stribe måne , som af og til kom til syne . 
Hun lukkede øjnene og forsøgte af sove fra det hele . Det fløjtede , hvislede , tudede og brølede derude som om tusinde tigerdyr på en gang styrtede sig imod huset . Når hun åbnede øjnene kunne hun i det svage måneskær se sorte forrevne skyer fare af sted over himlen og poplerne langs vejkanten , der bukkede og bukkede som en flok opvartere på rad når en  » god «  gæst viser sig i lokalet . 
Langt om længe gled hun sagtelig ind i søvnens arme . 
Næste dags formiddag kl . halvtolv skinnede solen lystigt , og en lille hvidhåret , solbrændt dreng bankede på døren til det Fru schwal-be’ske pensionat på Ordrup jagtvej . 
Fru Schwalbe , der var  » Morgenmand «  — damerne og pianisten sov endnu — gik ud og lukkede op . Den lille hvidhårede dreng 

strøg sin kasket af og bad om at komme til at tale med frøken tong . 
Er det frøken artont , du mener , min lille ven ? spurgte fruen venligt . 
Ja . — der står en herre henne på vejen og vil gerne tale med hinner . 
Fru Schwalbe rakte Hals ud af døren , men kunne intet opdage for de grønne buske , som omgav huset . 
Er det en fin herre ? spurgte hun . 
Ja , han er i gule sko — og hansker — og — og strivret stråhat , forklarede drengen begejstret . 
Nå , det er han . Ja , nu skal jeg sige det til frøken artont . 
Jeg skulle snakke med hende selv , udbrød drengen grædefærdig . 
Så kom med , din lille gris , men tør fødderne af på måtten først . 
Drengen sparede ikke sine nøgne fødder . Lidt efter stod han ved frøken Marys seng , hvor den unge dame , pustende af varme , lå under den grove , stribede overdyne og drømte om mureren . 
Hun fo’r søvndrukken op , da Fru Schwalbe med skingrende røst nævnede hendes navn . 

drengen vred sin kasket sammen i en lang tarm og gentog sin beretning om den ude på vejen ventende herre . 
Sig til ham , at jeg kommer om et øjeblik , svarede frøken Mary og gjorde mine til at springe ud af sengen . 
Drengen blev stående og så på hende . 
Vil du komme af sted med dig , din lille gavtyv , lo hun . — her er ikke noget for dig at kigge efter . 
Drengen skyndte sig ud af værelset . 1 den mørke gang løb han foden imod frøken delamanges af jernhårde vidier flettede rejsekuffert og kom hinkende og haltende ud på vejen , hvor hr . Gyldenstand jun . ventede på ham . 
Nå , hvad sagde hun ? 
Hu — hun kommer straks . Hu — hun er ved at stå op , snøftede den lille fyr , idet han stod på ét ben og gned de smertende tæer på den anden fod med sin kasket . 
Hvad er der i vejen , dreng . Har du trådt noget op i foden ? 
Nej , det var bare — min fod , hu—uh ! 
En blank tiøre lagde et svalende plaster på hans kvaler og et øjeblik efter sprang 

han , fløjtende i vilden sky , ind over Marken , hvor tusinder af  » Fandens mælkebøtter «  skinnede i det grønne græs og langt borte flød sammen til et udstrakt gult tæppe . 
En halv times tid senere gik frøken Mary og hendes unge tilbeder op gennem skoven . 
Frøken Mary pludrede lystigt løs , fortalte om sine kollegers pikante eventyr og skånede ingens , selv ikke sin  » bedste veninde «  fræulein Helenes gode navn og rygte . Hun selv var , efter dette , en enlig hvid due imellem en flok særdeles forpjuskede krager . 
Hendes ledsager hørte adspredt på hende . Pludselig spurgte han . 
Har du tænkt noget på mig i disse dage ? 
Frøken Mary smilte skælmsk . 
Det kunne du li’e , sagde hun . 
Svar mig oprigtigt . — har du længtes efter mig , holder du en smule af mig ? 
Ja , myrderiig , lo hun og gav ham med albuen et puf i siden . 
Han sukkede og slap hendes arm . Frøken Mary vendte hovedet til siden og rakte tunge af en grøn gren . Nogle sekunder gik hen i tavshed , derpå tog hun ham under armen og trykkede sig kælent ind til ham . 


du kan da nok forstå , at jeg godt kan lide dig , hviskedee hun indsmigrende . — ellers gik jeg vel ikke med dig her . 
Man kan jo nok følges ad gennem skoven , svarede han bittert , uden at der derfor------------- 
jamen , af den slags er jeg ikke , forsikrede hun . — når jeg følges med en herre , så er det fordi at — — 
fordi at — ? gentog han . 
Naturligvis fordi jeg godt kan lide ham . Ellers ville jeg jo være en slem taske . 
Han tav . 
Tror du , jeg er det ? blev hun ved og så ham smilende ind i ansigtet . 
Tror du , at jeg i så fald ville have skrevet til dig og sendt bud efter dig i dag ? spurgte han . 
Det ved jeg såm’n ikke , svarede hun . 
Jamen det ved jeg . — jeg har tænkt en del over vort gensidige forhold i disse dage , mens jeg har ligget syg . 
Det var pænt af dig ; — men hør , hvor skal vi egentlig hen  ? 
Hen at få noget frokost , tænker jeg svarede han ærgerligt . 
Nå , det var dejligt . — jeg synes for 

resten , at du er sådan en tørvetriller i dag . 
Så—å . 
Ja , det ved gud . Her går du og snakker alvorligt og gør mig helt bange . Hvad er det for et forhold , du taler om ? 
Å — ingen ting . Det er aldrig værd at tale om . 
Nej , det synes jeg heller ikke . Du er min ven , og jeg er din — ja , hvad skal vi egentlig kalde det — ? 
Vi kan jo sige veninde , foreslog han tvært . 
Godt , så siger vi det . — skal du ikke have et  » Nyss «  af din veninde i dag ? 
Jo , det skulle jeg vel helst , svarede han . 
Du bryder dig måske ikke om det — ? spurgte hun i en skarp tone . 
Visvas ! tyssede han , idet han lagde armen om hendes liv og trak hende ind til sig . 
Hun strittede imod . 
Du skal ikke genere dig , sagde hun . — vi kan godt gå hver sin vej , hvis du har lyst . Mig er det lige meget . 
Lad os nu ikke være uvenner , bad han . Har jeg fornærmet dig så — — 

ja , du har . Jeg finder mig ikke i , at du spiller Cerberus , 
hvabe’ — — jeg Cerberus ! udbrød den unge mand forbavset . 
Ja , du ved godt , hvad jeg mener . Er du ked af mig , så er jeg det også af dig — og lad os så bare være fri . — færdig med dig . 
Brrr ! 
Den unge mand rystede fortvivlet på hovedet og mumlede nogle ord om en  » nydelig logik «  . 
Ja , dér ser du selv , udbrød frøken Mary heftigt . — du kalder mig en nydelig logik . — du bruger ligefrem skældsord imod mig . 
Jamen , er du da gal , brølede han . — logik ! Logik ! hvad fanden er det for noget sludder ? 
Ja , det ved jeg ikke . — jeg er også lige glad . Farvel . 
Hun vendte ham ryggen med et sving , der fik blomsterne på hendes hat til at nikke henrykt til alle sider . Hurtigt var han henne hos hende og stak sin arm ind under hendes . 
Lad os nu blot ikke skabe os , sagde han . Jeg har uret og du ret , er du så fornøjet ? 

jeg er såm’n lige glad , svarede hun knibsk . 
Og skal vi så gå ned på bellevue og få noget frokost  ? 
Ja , det kan vi jo godt , hvis det kan more dig . 
Du skal få en stor flot buket i aften , som du aldrig har haft mage til , fristede han . 
Pyt ! Du kommer jo aldrig om aftenerne . Du er nok ikke godt gal . 
1 aften skal jeg komme kl . otte og blive der hele aftenen . 
Og ikke se med så meget som et halvt øje ti ! nogen af de andre damer — ? 
Nej , det lover jeg . 
Så er du ved gud en svend alligevel og skal ha’ et Kys , enten du vil eller ej . 
Hun slog armene om hans Hals og kyssede ham . En lille hund fo’r bjæffende imod dem fra det nærliggende skovløberhus . 
Hold kæft , hund , lød en stemme fra huset . — ka’ du’tte la’ den dame og herre kysses i fred , hvad  . 
Frøken Mary så indigneret ud . 
Gud ! sikke noget rak , der er til , udbrød hun med høj røst , der var beregnet på at skulle høres på den modsatte side af ris 

hækken , hvor den også vakte et knurrende ekko . 
Hendes ledsager tyssede på hende . 
For guds skyld ! ingen spektakler , advarede han . 
Spektakler — pyt ! det manglede blot ! Man har vel lov til at være her i skoven . 
Selvfølgeligt ! bryd dig blot ikke om det . Lad os nu se at komme ned på bellevue og få den frokost . 
Endnu dæmpet knurrende lod hun sig føre bort fra det farlige sted . 

ellevte kapitel 
på den mennesketomme terrasse ud imod vandet spiste de frokost . Der var friskt og køligt under det store solsejl . 
Foran dem strakte sig det blå sund , der endnu ikke ganske var faldet til ro efter stormen . Langt ude i syd blinkede den brede vandflade som flydende sølv , mod nord trådte hveens gule lerskrænter skarpt frem mod den mørkeblå himmel . En mængde fiskerbåde duvede og nejede galant for hverandre og helt inde under Tycho Brahes 0 trak en damper sin sorte røgstribe efter sig i luften . Man skælnede tydeligt skorstenens røde mavebælte , den hvide kommandobro og masterne med de sorte barduner og vanter . 
Nogle hundrede alen ude fra strandbredden , ind over hvilken en tynd vandflage med små mellemrum slikkede , svang tre-fire måger sig 

som hvide blink i solen og kastede hurtigt ilende skygger over vandet — — 
opvarteren , der betjente dem , varen ung , køn fyr med lyst hår og en flot moustache , som han yndede at dreje på , når han med bakken balancerende på den ene hånds fingerspidser svingede i en bue udenom parret og tilkastede den unge dame morderiske blikke . Han var med rette kendt blandt sine standsfæller under det smigrende nom de guerre : hjerteknuseren . 
Hr . Gyldenstand jun . sad hensunken i beskuelsen af det livlige sceneri , der oprulledes for ham af den store maskinmester naturens hånd . Frøken Mary havde derunder god lejlighed til at besvare  » Hjerteknuseren « s ømme blikke med at knibe det ene øje til og smile opmuntrende til ham bag sin kavallers ryg .  » Hjerteknuseren «  blev derover så begejstret , at han vovede en drejning med hovedet imod huset , der skulle betyde så meget som  : 
følg med . Jeg har noget at betro dem . 
Frøken Mary nikkede svagt . Lidt efter rejste hun sig og bad sin bordfælle undskylde , at hun forlod ham et øjeblik . Han så smilende op og fulgte hende med øjnene , da hun gik 

tværs over terrassen og forsvandt i den halvmørke restaurationsbygning . 
En halv snes minutter gik og den unge mand begyndte at vise tegn på utålmodighed . Han ringede efter opvarteren for at bestille kaffe , men ingen opvarter lod sig se . Ærgerlig og , sandt at sige , en smule urolig , rejste han sig og gik ind i restaurationen . 
Fra et sideværelse hørte han dæmpede stemmer , af hvilke den ene forekom ham at være frøken Marys . Med et rask greb åbnede han døren og så —  » Hjerteknuseren «  med armen om den unge dames liv . 
Et par sekunder stod de tre personer i det interessante drama målløse overfor hverandre .  » Hjerteknuseren «  slap frøken Mary som om han havde brændt sig , og hun for sit vedkommende havde for et øjeblik mistet hele sin rådsnarhed og dristige åndsnærværelse . Pludselig opslog hr . Gyldenstand jun . en høj latter og vendte de befippede to ryggen . 
I samme nu var frøken Marys åndsevner atter i fuld vigueur . Hun tilhviskedee den lam-slåede hjerteknuser et par ord og fløj efter sin krænkede tilbeder . 
Holger ! udbrød hun . 

han vendte sig om og bukkede spottende . De ønsker , frøken ? 
Holger , du må ikke tro , at------------------ 
at hvad ? 
At jeg har noget at gøre med kellneren — sådan — du ved . 
Den unge mand blev hvidere i ansigtet end flippen han havde på* og hans øjne funklede af raseri . 
Jeg ved , at du er en forbandet taske , hviskedee han hæst . 
Holger ! Du tager fejl . — det er min Broder . 
Løgn ! 
Jeg forsikrer dig for , at det er sandt , hvad jeg siger . — — ved guld ! 
Der dæmrede i frøken Marys lille hjerne en uklar forestilling om , at hun ved at sige : ved gud ! på en løgn ville nedkalde en skrækkelig straffedom over sit hoved . Hun hjalp sig derfor i påkommende tilfælde med det , udtalt på en egen måde , på det nærmeste enslydende : ved guld ! 
* forfatteren beder visse vaskekoner notere sig dette faktum . 

din Broder , siger du . — meget vel , man kan jo spørge ham ad . 
Hr . Gyldenstand jun . gik hen imod  » Hjerteknuseren «  , der blev grøn i ansigtet og gjorde et forgæves forsøg på at knibe ud . 
Nej , vent lidt . Sig mig , i hvilket forhold står de til den dame der ? 
Det — det er min søster , stammede fyren , hvis knæ slog imod hinanden . 
Virkelig ! — tør jeg spørge , hvad hedder de ? 
Jeg ! — jeg ! hvad jeg hedder , stønnede den ulykkelige med et blik , der var vildt af rædsel . 
Javist så . Deres efternavn . Hurtigt ! 
Han hedder naturligvis----------------- 
som et lyn vendte hr . Gyldenstand jun . sig om mod frøken Mary . 
Stille ! ikke et ord ! skreg han . 
Christiansen , sukkede  » Hjerteknuseren «  tilintetgjort 
Christiansen ! ah — ja så . De er altså højst halvsøskende . Såvidt jeg ved , hedder de Mary artont . 
Det er mit artistnavn , svarede frøken 

Mary hurtigt . I virkeligheden hedder jeg Mary Christiansen . 
Se , se ! 
Hr . Gyldenstand jun . fløjtede en lang tone og vendte sig derpå til  » Hjerteknuseren «  . 
Det kunne more mig at få at vide , hvem deres forældre-------- 
undskyld ! — det ringede — undskyld ! 
De bliver hér , tordnede hr . Gyldenstand jun . 
Jeg be’r undskylde ! — det må være gæster . — undskyld ! 
Væk var den usalige  » Hjerteknuser «  som et åndesyn . Da han var vel ude af døren , gav han sig selv et ordentligt ørefigen og svor i sit stille sind på , at det skulle være  » sidste gang «  . 
— frøken Mary nærmede sig tøvende sin rasende othello og tog hans arm . 
Tror du mig virkelig ikke ? spurgte hun med et så ærligt udtryk , som hun kunne lægge i sit runde ansigt . 
Nej , jeg gør ikke , svarede han kort . 
Så kan du ved gud lade være . Nu er jeg snart ked af dine urimeligheder . 
Det var frøken Marys sidste trumf , hun 

spillede ud . Hun vidste , at nu var der kun én udvej tilbage , den at føre krigen over i fjendens land og spille den fornærmede uskyldighed . 
Med en mine som en krænket Lucretia så hun på den unge mand . 
Nu skal de virkelig have tak , sagde hun . Det manglede blot , at jeg skulle lade mig behandle som en tøs af dem . De kan tro nej . Hertil og ikke videre . Det er ved gud i himlen den stiveste . 
Jamen , for Pokker i indvendte han . Hvad vil du da have , jeg skal tro . 
Jeg vil først og fremmest have , du skal tro , hvad jeg siger . Jeg er ingen løgnerinde og når jeg siger en ting , så — fy for fanden ! — nej . 
Du kan da ikke forlange , sagde han i en betydelig mere spagfærdig tone , at jeg rolig skal se på , at en opvarter — — 
du hører jo , at han er min Broder , råbte hun og stampede i gulvet . 
Det er nok muligt . Derfor behøver han ikke at stå med dig om livet og kysse dig . 
Nå , ikke det . — har du måske aldrig 

kysset din Broder — eller hvad jeg ville sige : din søster ? 
Jo , det har jeg  .vel nok , men — — 
nå , der ser du selv . — hvad skulle der så være i vejen for , at jeg kysser min Broder —  ? 
Nej , hvis han er din Broder , sagde han forsigtigt . 
Det hører du jo , han er . Det har jeg fortalt dig tit nok . 
Det har du unægtelig . For resten så han — din Broder — ikke ud til at have videre rent mel i posen . Det var det , der gjorde mig mistænksom . 
Han ! — å , det skind . Hvad ret har sådan en sølle opvarter overfor en gæst — ? 
Han har da i alt fald ret til at sige sit navn . 
Det gjorde han også . Han gentog flere gange , at han var min Broder , men du var jo så rasende , at du siet ingen ting ville høre . 
Ganske vist , indrømmede hr . Gyldenstand jun . — det er sgu heller ikke så morsomt at komme og se — når man ikke aner spor om , at det er din Broder , skyndte han sig at 

tilføje , da han så et utålmodigt blink i den unge dames øjne . 
Ja , nu har vi vel talt nok derom , sagde hun , idet hun trådte hen foran et spejl for at rette på sin påklædning , der under de sidste bevægede scener var kommen en del i uorden . 
Jeg kan ikke glemme , at du har en Broder , som er opvarter her , bemærkede han . 
Ikke ! — skammer det dig måske ? 
Nej — men , — du er altså født Christiansen  ? 
Ja naturligvis , vil du måske se min døbeseddel ? 
Næ—æ . 
Nå , ikke dog . Det kan du ellers godt få lov til . Uheldigvis har jeg den ikke hos mig . 
Du kan jo tage den med i aften , foreslog han . 
Hun kastede nakken tilbage og så ham ind i øjnene . 
Hør nu —i udbrød hun . 
Nej , vist ej , skyndte han sig at sige . — selvfølgelig tror jeg dig . Det manglede blot , at — at — — . 

ja , det synes jeg også . 
Skal vi så gå ud og drikke kaffe  ? — vi kan nok trænge til noget at styrke os på ovenpå den historie . 
Hun tjattede ham spøgende over kinden med sit lommetørklæde . 
Halvtossede rad , bemærkede hun i en overbærende tone . 
Han sukkede dybt . 
Lidt efter kom en fremmed/ opvarter ud til dem på terrassen og bad herskabet undskylde , at han havde overtaget sin kollegas — numer tre’s — funktioner . Numer tre var pludselig bleven  » dålig «  og havde måttet tage hjem og  » ligge sig «  . 
Han vil ikke chikanere dig , nu , da han ved , at du ved , at jeg er hans søster , forklarede frøken Mary og skænkede sig et glas grøn chartreuse . 

tolvte kapitel 
skøn jomfru vandrer på lette fod , med smil om læben og kind som blod , ad skovens portal , hvor luften er sval i skygge af grønne kroner . 
Hør ! Fuglene kvidrer af fulde bryst , og kilden nynner med dæmpet røst sin ensomme sang med rislende klang i sølverklingende toner . 
Skøn jomfru stander ved kildens rand , da træder frem der en riddersmand med fjer i sin hat , to øjne som nat og smilende læber røde . 
Han hilser med snille og høvisk mod : skøn jomfru ! træt er din spæde fod , du hvile dig her ved småkilden nær i græsset , det fløjelsbløde . 

hr . Ridder ! ej tør jeg hvile her og ej den småkilde sidde nær , 
i lade mig gå , alt skyggerne grå slår bro over kildens vover . 
Vist ej , du hulde , så hør mit ord , jeg lykken frister ved grønne bord , som engen har bredt og solguden spredt sit blinkende guld hen over . 
• da lo skøn jomfru : forsigtig vær , hvo ved , hvad sker , om i kommer nær , husk , elvermands brud er fager og prud , men hulhed i ryggen gaber . 
Og var du hans brud og med slig skavank , din barm er fuld og din midje slank , jeg vover det spil i fald , at du vil , og vinder , om end jeg taber . 
Fluks sprang guldskilling på grønne bord , sødt dufted’ dugstænkt hver urt i jord , og spillet gik fort , ti ) solen gik bort og månen skinned’ på Enge , samt tusind blinkende stjerner mindst ; da tog hr . Ridderen glad sin gevinst 

i natlige stund af jomfruens mund , der kyssed’ så varmt og længe . 
Frøken Mary stavede sig med besvær gennem ovenstående Vers . Hun havde ønsket sig en ny vise , og hr . Gyldenstand jun . havde i den anledning klemt sin muse . Det var som fod i hose . 
Han sad ved hendes side på den ensomme skovbænk under et mægtigt mørkegrønt kastanietræ . Han ridsede med sin stok i den bløde grusjord og søgte at give sig et ligegyldigt udseende , men de stjålne sideblikke til hans læsende naboerske forrådte digterens spænding efter at høre sin dom , og hjertet bankede i hans bryst som en spætte . 
Frøken Mary lod papiret synke og skød foragtelig underlæben frem . 
Nå ! — hvad synes du om den ? 
Spørgsmålet lød koldt , ligegyldigt — næsten lidt ironisk — samtidig med , at blodet for et øjeblik stod stille i den unge mands årer . 
Å jo . 

med andre ord : du synes , at det er noget rigtigt juks — ikke — ? 
Når du endelig vil vide det , svarede hun , så havde je re’nok troet , at du kunne skrive en vise med anderledes slag i . — den er jo ikke en gang på stregen . 
Skal den absolut være på stregen ? spurgte han . 
Ja . Du ved nok , hvad jeg mener . Det skal være sådan noget om kærlighed — og storken — og en stor dreng på otte og et halvt pund . — det er sådan noget publikum vil have . 
Så — ? 
Det ved gud , det er . — dette her — 
hun viftede foragteligt med papiret i luften og trak mundvigerne ned . Digteren lænede sig tilbage på bænken og så op i det grønne løv , hvor hvide blomster sad som julelys på de brede grene . 
For resten , vedblev hun i en medlidende tone , er visen såm’n meget godt digtet — sådan . Det var synd at sige andet . 
Å , jeg be’r , sagde han sarkastisk . 

hun rettede sig og ethvert stænk af medlidenhed var som blæst bort . 
Lad os nu blot være fri for at skabe dig , udbrød hun . — det manglede bare — at spille fornærmet fordi du får sandheden at vide . — det er en dårlig vise , forstår du ! — noget rigtigt skidt , at du ved det . 
Bravo ! Bravo ! 
For resten , vedblev hun ophidset , hvis det er meningen , at du er af den slags , der laver fest for enhver bagatel , så er det jo bedst , at vi går hver sin vej . 
Han så hurtigt og kamplysten op . 
Jeg skal den vej , sagde han og pegede til venstre . 
Rejs fanden i vold ! 
1 næste nu var hun et godt stykke henne ad den smalle skovsti . Den i sine helligste følelser krænkede digteryngling blev siddende og så frem for sig med et uhyre bestemt blik . 
Pludselig vendte frøken Mary om og kom tilbage imod ham . Hovedet var unaturligt løftet , og blomsterne på hendes hat dirrede som i glad spænding . 

dér , udbrød hun , idet hun med en hånlig mine kastede det til en uformelig Klump sammenkrøllede digterværk i hovedet på ham , — dér har du dit skidt . 
Tak 1 sagde han meget høfligt . 
Skal jeg sige dig en ting , vedblev hun , og hendes øjne gnistrede af raseri som en fangen mårs . — hvis du tror , dit fjols , at kelneren nede på bellevue er min Broder , så tage er du fejl . Han er ikke mere min Broder end som du er det . 
Tak for oplysningen , svarede han i en forbindtlig tone . 
Hun var ude af sig selv , og det så et øjeblik ud som om hun ville fare løs på ham . Imidlertid betvang hun sig så meget , at hun nøjedes med at spytte foragteligt et par gange foran ham på jorden . Han trak fødderne til sig og så fornemt op mod den blå himmel . 
Ved du , hvad jeg vil ? hvæsede hun . — jeg vil — blæse dig et stykke . 
Hun spyttede endnu en gang og gik hurtigt sin vej . Denne gang vendte hun ikke tilbage . 

han drejede hovedet og så efter hende så længe det hvide bluseliv var synligt gennem den lysegrønne underskov . Derpå drog han et suk helt nede fra støvlerne og hen-sank i dybe sørgmodige betragtninger . 

trettende kapitel 
i tre dage herefter sås de ikke . 
På den tredje dags aften kom han ind i pavillonen og tog plads tæt indenfor indgangen . Hun bemærkede ham øjeblikkelig og rødmede af bevægelse under det tykke lag sminke og pudder , der bedækkede hendes kinder . 
Hun havde for længe siden fortrudt sin opførsel imod ham . Ikke af nogen ædlere bevæggrund end den for hende fuldt ud fyldestgørende , at hun med ham gik glip af megen god mad og et bekendtskab , der vakte kollegernes misundelse og der igennem deres agtelse for hende . Hvad er i alle livets forhold agtelse andet end mere eller mindre vel maskeret misundelse ? 
Hvad ham angår havde han i de forløbne dage mandeligen ført sin stolthed og sunde fornuft i ilden mod sin lyst til at opsøge 

hende og  » gøre det godt igen «  . Han følte , at han trods alt , elskede hende , men han ville rive kærligheden til hende ud at sit hjerte . Det skyldte han sig selv og sin værdighed som mand . 
Hans værdighed som mand hindrede dog ikke , at han den anden dags aften greb sig i at kysse hendes fotografi , som hun en aften havde foræret ham . Det var brækket på midten , gammelt , smudsigt og smagte afskyeligt . Han skyllede munden med en slurk vand og besluttede at kapitulere . 
Tidligt den næste morgen skrev han et ydmygt brev til hende , i hvilket han lovede bod og bedring . Da det var forsvundet i brevkassen , fik han skrupler og ventede i tre stive klokketimer på den solhede , støvede landevej for at formå postbudet , der korn for at tømme kassen , til at udlevere sig brevet . 
Han rev det i tusinde stykker , idet han lo bittert over sin egen pjaltethed . Postbudet gik sin vej med et forundret udtryk udbredt over hele sin person . 
Da vor unge mand kom hjem , sad familien ved frokostbordet . Han undskyldte sig med manglende appetit og begav sig op på sit 

værelse . Hans moder , en myndig udseende dame med firedobbelt hage , rystede bekymret på hovedet og gav sig i lag med den tredje halve hummer . Hun var ligeså rød som en af dem og en komplet modsætning til sin mand fabrikanten , der var lille og gul og fuldstændig forsvandt bag et par blinkende guldbriller . 
Det udmærkede ægtepars eneste søn — de havde foruden ham kun to døtre , af hvilke den ene var gift — og er det endnu — den andeti pukkelrygget , hvilket heller ikke har fortaget sig siden — tilbragte dagen med at fatte den ene mere faste beslutning end den anden , der alle gik ud på , at han ikke — ikke for nogen pris ville forsøge en tilnærmelse til den troløse Mary . Da aftenen drog frem og træernes skygger blev længere og længere , indtil de til sidst krøb helt ud i vandet , hvor de blev borte , forlod han det fædrene hjem for at gå sig en tur i skoven . En time senere befandt han sig i pavillonen  » Den klingende lyre «  , hvor han , som sagt , tog plads lige indenfor døren og kvægede sig ved et glas lunkent sodavand . 
Frøken Marys bryst svulmede af stolt 

triumf , men hendes blik var koldt og hendes stemme fast , da hun med skingrende røst sang en vise , der i hvert fald havde den fordel frem for hr . Gyldenstand jun .s poem , at den ikke alene var på , men et godt stykke ud over den i forrige kapitel omtalte  » Streg «  . 
To stærkt overkørte gentlemen , der sad med albuerne på tribunen og benene strakte ud fra sig , skogrede i vilden sky over tekstens tvetydigheder . Pianisten klimprede mekanisk akkompagnementet til visen , han hikkede en gang imellem og de små sorte rotteøjne var melankolsk hæftede på en pragtfuld koloreret whiskyplakat , der hang over klaveret . Fru Schwalbe sad i fedtglinsende silkeskrud og holdt udkig efter ørentvister . 
Da visen var endt , stod frøken delamange frem og sang en bævrende romance om sit fjerne hjem ( i Saksogade ) og dets dæmrende orangelunde . De to gentlemen gabede som krokodiller . Frøkenen holdt krænket op midt i det andet Vers og mumlede noget til sin sidedame om at  » kaste Perler for svinebæster «  . Sidedamen nikkede indrømmende og gav frøken Mary et adviserende puf i siden . Det var nemlig denne dames tur til 

at gå ned i  » Lokalet «  og indsamle de begejstrede tilhøreres tiører og tinknapper . 
Blodet steg hr . Gyldenstand jun . op i kinderne , da frøken Mary kom hen imod ham . 
God aften , sagde hun . 
Han nikkede bevæget og tog med skælvende hånd et kronestykke frem . 
Nej tak 1 udbrød hun . — af dem vil jeg ingen penge have . 
Dybt rørt over så megen uegennyttighed stak han sin krone i lommen igen . 
Hvorledes har du det ? hviskedee han . 
Tak , — godt — og de ? 
Han sukkede . 
Jeg ville blot sige dem , vedblev hun , at kelneren på bellevue alligevel er min Broder . Jeg løj i forgårs , da jeg sagde , at han ikke var det . 
Det var i forforgårs , rettede hr . Gyldenstand jun . sørgmodigt . 
Nå ja , men jeg vil ikke have , at de skal tro , jeg er sådan en . Derfor siger jeg det til dem . 
Mary , bad han indtrængende , — skal vi 

glemme den kedelige historie og være venner igen ? 
Frøken Mary rystede på hovedet , og hendes blik var blidt sørgmodigt . 
Hvad kan det nytte , sagde hun . De tror mig jo ikke , de — — 
sig du , bad han . 
Du regner mig jo kun for en tøs alligevel — og det er jeg ikke , føjede hun til i en tone af krænket uskyld , som fik adskillige små-djævle i helvede til at istemme en forstående skoggerlatter . 
Nej , det ved jeg , forsikrede han . — det er mig , som er et fæ , et asen . — vil du tilgive mig ? 
Vil du love mig aldrig mere at skabe dig sådan —  ? 
Han nikkede . Hans hjerte var for fuldt til , at han kunne svare . 
Godt 1 så er vi venner igen . Hvis du bryder dig om det , kan du jo følge mig hjem i aften . 
Om jeg gør — 1 
så er det for resten bedst , at du alligevel stikker mig den krone — for' de andre damers skyld , ikke for min egen , føjede hun hurtigt til . 

naturligvis . 
Hun forlod ham med et nik . Oppe på tribunen bøjede den blonde fraiilein Helene sig over sin venindes stol og hviskedee : 
fik du ham god igen ? 
Selvfølgeligt , svarede frøken Mary i samme toneart , medens hun sendte et smilende blik ned til genstanden for den deltagende forespørgsel . — sådan et fjols kan man jo nok ordne . 
Det manglede sgu bare , indrømmede fraii-lein Helene og lod smægtende sine lyseblå øjne hvile på den mest spendable af de to overkørte gentlemen . 

fjortende kapitel 
på bellevue kom de ikke mere . Det populære etablissements navn blev end ikke nævnet mellem dem . 
Et par dage efter  » den store forsoningsfest , «  som han i et anfald af galgenhumor havde betegnet dagen på sin kalender , overrakte frøken Mary ham med triumferende mine et stykke smudsigt papir og bad ham læse det . Han foldede det ud og så , at det var en konfirmationsattest . 
Nej , sagde han ædelmodig , idet han rakte hende papiret tilbage ; — jeg bryder mig ikke om at læse den . 
Du skal , påstod hun . — jeg vil have det . 
Han nikkede tilfreds og foldede for anden gang papiret ud . 
Det var en konfirmationsattest for Mary 

Constance Christiansen , datter af  » Grossere «  Carl Christiansen og hustru Fortuna Flora Isidora Christiansen . Med et overlegent smil nød frøken Mary sin triumf . 
Den er vel ligeså god som en døbeseddel  ? spurgte hun . 
Han så alvorligt frem for sig og sukkede dybt . Navnet Christiansen , der forekom tre gange på attesten , var skrevet med en uøvet kvindehånd ovenpå de kun dårligt udraderede rester af et andet navn . Det samme var tilfældet med ordet  » Grossere «  . 
Indrømmer du så , at du er et fæ ? vedblev hun . 
Han sukkede endnu en gang og rakte hende papiret . 
Ja , svarede han , jeg indrømmer , at jeg er et fæ . 
Og at du har taget fejl af mig . 
Ja , svarede han , det har jeg . 
Det er godt . Så skal du også have et Kys . 
Hun tog ham om halsen og kyssede ham . Med en underlig flov smag i munden vendte han sig halvt bort fra hende og rettede på sit slips . 

frøken Mary var henrykt over , at hendes påfund med at forandre navnene på konfirmationsattesten var , som hun troede , lykkedes så godt . Hun havde tilbragt flere timer af den foregående dag med at forøve det nette lille falskneri , i hvilket den blonde frau-lein Helene var hendes trofaste og i høj grad interesserede medskyldige . 
Der er i de fleste kvinder stof til alle hånde . 
For den unge mand var opdagelsen af hans elskedes lille genistreg et hårdt slag . For det første røbede den en i en betænkelig grad uudviklet retsbevidsthed og for det andet — hvad der var ulige mere krænkende for ham — afgav den et tydeligt bevis på , at han hin dag på  » Bellevue « s terrasse havde været i sin fuldeste ret til at nære mistro imod den så pludseligt opdukkede  » Broder «  . 
Men samtidig med at vrede og sorg opfyldte ham , dæmrede der en mild rørelse i hans sind , rørelsen over , at hun for hans skyld havde betrådt falsknerbanen — sammen med en følelse af medlidenhed med hendes uformuenhed til at udføre det pågældende falskneri . Alene hendes måde at stave ordet 

» Grosserer «  på , hensatte ham i en egen blød stemning , der næsten fortrængte tanken om , at han var bleven skændigt forrådt . Han smilte vemodig hen for sig og følte en pludselig trang til at tage den unge forbryderske om halsen og beskyttende lægge hendes hoved op til sit bryst . 
Imidlertid gjorde han det ikke . Han var , trods alt , kun et mandfolk , oven i købet et ungt , forfængeligt mandfolk , der var bleven såret på sit ømmeste punkt . Han gjorde , hvad de fleste mandfolk ville have gjort i hans sted , nemlig et kejtet forsøg på et påskud til at fjerne sig . Frøken Mary så forbavset på ham og tilbød at følge ham et stykke på  .vej . Han afslog det , han var pludselig kommen i tanker om , at han havde travlt , at det ville være nødvendigt at gå stærkt til , stærkere end hun kunne følge ham .-----------farvel . 
Ser jeg dig i aften ? råbte frøken Mary efter ham , da han allerede var et stykke borte . 
Jeg ved ikke , det kan være — måske . 
Ja gu’bevares ! Mig er det såm’n lige fedt , lød den unge dames krænkede diskant efter ham . 
Han får af sted i stormskridt , indtil han 

var udenfor sin troløse elskedes synsvidde . Dér drejede han over grøften ind i skoven , hvor han resten af dagen vadede rundt i raslende løv , hensunken snart i blidt vemodige , snart vildt harmfnysende betragtninger , der kostede mangen en nikkende gul  » Fandens mælkebøtte «  dens uskyldige hoved . 

femtende kapitel 
den synkende sol så vor unge mand sætte kursen imod dyrehavsbakken , hvis mangeartede lyde trængte ud til alle sider i den grønne skov som en kæmpemæssig bisværms flittige summen . 
Han havde fattet en afgørende beslutning . Det stod hans to og tyve Års hjerte klart , at han , trods alt , elskede den unge pige og aldrig kunne blive lykkelig undtagen ved hendes side . Nuvel i der var da kun et at gøre , nemlig at forlove sig  » rigtigt «  med hende . Hun skulle forsage kunstens af fristelser opfyldte vej og bo pænt og anstændigt hos sin moder , hvad enten denne nu var  » Grossere « -enke eller noget andet . Det vigtigste var , at hun var en villiestærk og forstandig kvinde , der kunne vogte hans  » ville fugl «  for ham , indtil han om et 

Års tid eller to kunne hjemføre  » Fuglen «  som sin hustru . 
Af sine rigelige lommepenge ville han betale den elskedes ophold ; hun skulle lære sprog og musik , og selv ville han ved alvorlige belærende samtaler bidrage til at uddanne hendes ånd . Han glædede sig allerede til de hyggelige aftener , de i den tilstundende vinter skulle tilbringe med hinanden . 
Og imidlertid ville han arbejde ihærdigt ( på faderens kontor , hvor han brugtes til at udfærdige fragtbreve og skrive uden på konvoluter ) , så at han , i løbet af et Års tid , højst to , kunne byde hende et hyggeligt og sorgfrit hjem , hvor hun skulle være den gode , lykkebringende fé og husmoder — — 
med et ironisk grin i sit røde runde ansigt gik solen ned . I vest bredte den svindende dag purpur for nattens dronning , der kom agende i sin blåsorte karm med tindrende stjerner som diamanter i håret . 
Fra pavillonen  » Den klingende lyre «  lød skrigende sang , råb , latter og skrattende pianomusik ud i den friske , kølige aftenluft . Han trådte ind , og opvarter Petersen kom ham , venskabeligt smilende , i møde , medens 

han svang sin serviet med en verdensmands anstand . 
Om søgnedagene til klokken fire flikkede Petersen støvler i en fugtig bagstue i Pilestræde . På dette tidspunkt rejste han sig fra den trebenede stol , satte frisuren op med bajersk øl og tog til skovs for at betjene  » Den klingende lyre « s gæster . 
De ønsker hr . — —  ? 
Sodavand og Kognak , rekvirerede hr . Gyldenstand jun . 
• s’gerne . 
Petersen gik over til buffet’en , idet han i forbigående blinkede til frøken Mary , der var urolig og nervøs over at befinde sig ansigt til ansigt med mureren , som sammen med to ligesindede havde taget plads helt oppe ved tribunen . 
Den vakkre ungersvend , hvis venstre øje endnu var garneret af en stemningsfuld mørkeblå halvmåne , så barsk og ubønhørlig ud som selve skæbnen . Af og til sendte han et truende blik op ti ! Frøken Mary , der smilte febrilsk tilbage og glattede unødigt tit og længe på den gule nederdel . 
De to ligesindede holdt øje med deres 

staldbroder og sugede i dyster tavshed på vældige cigarrør . Frøken delamange smilte ondskabsfuldt , og Fru Schwalbe gav for en gangs skyld ørentvisterne årsag til at tro , at der var indtrådt en fredningsperiode for dem . 
Hr . Gyldenstand jun . havde , da Petersen kom med Kognak og sodavand , kradset nogle linier op på et visitkort . Han bøjede kortet sammen og bad den bukkende bagstuebeboer fra Pilestræde om at bringe det op til frøken artont . 
Petersen lovede det . Han manøvrerede så behændigt imellem borde og stole , at det lykkedes ham , ubemærket , som han troede , at stikke billetten i frøken Marys i beredskab holdte hånd . 
1 samme øjeblik havde mureren hende om håndledet . De to ligesindede rejste sig , den ene af dem knipsede sin hat bag i nakken og væltede uden at sige et ord to borde . 
Frøken Mary skreg og slog mureren i ansigtet med den frie hånd , så hans næse sprang op at bløde . Han tog et ryk i hende , så at hun med et Spring befandt sig nede på gulvet . Den før fremhævede af de ligesindede 

greb , stadig uden at sige et ord , en bag ham siddende sagesløs mand i frakkekraven og drak ham en frygtelig skalle . Den tredje af det smukke kløverblad sled som en rasende for at brække det ene ben af stolen , han havde siddet på . 
Frøken Mary udstødte høje hvin og stred som en løvinde for billetten , som hun endnu holdt inden i sin knyttede hånd . Opvarterne ilede til fra alle sider , og hr . Gyldenstand jun . rejste sig for at komme sin betrængte elskede til hjælp . 
Heldigvis trådte i dette øjeblik sergenterne Jensen og riiler ind i pavillonen . I næste nu var de midt i håndgemænget . Han , der var ved at brække stolen i stykker , fik et dunk i nakken , så at han fløj forover og slog sig en svær skramme over næsen mod tribunens kant . Sergent riiler greb mureren i struben og klemte næsten al vejret ud af den unge galgenknebel , der hvæsede som en kat og slap sit greb i frøken Marys arm . Den tredje af selskabet var allerede på vej ud af pavillonen , ført af to håndfaste opvartere . Hans hat sad helt nede over ørene 

og en vældig flænge gabede i hans tærnede jakke . 
Hr . Gyldenstand jun . var sprunget til og holdt frøken Mary om livet . Hans ben rystede under ham . Hvad den unge dame angår , var hun fra barnsben vant til at færdes på steder , hvor der var  » Vafler i luften «  og tog derfor Tingen med betydelig større ro end hendes bedre vante tilbeder . 
Da mureren blev  » kantet «  ud af sergenten og den i slige sager forfarne bagstuebeboer , vendte hun sig med funklende blikke mod den unge mand . 
Det er også din skyld , sagde hun rasende . 
Min skyld ! 
Ja , hvad fanden skulle det til at skrive til mig —  ? 
Jamen ! — du gode gud ! Hvem kunne ane , at den fyr — at han — 
det er min Broder , idiot — . 
Din Broder ! — han også — — ! 
Hun vendte ham ryggen og steg op på tribunen , hvor hun blev modtaget med en bekymret hovedrysten af Fru Schwalbe , af de andre damer med den agtelse , som hendes 

andel i de nys forefaldne begivenheder berettigede hende til . 
Hr . Gyldenstand jun . forlod tavs og med rynkede bryn pavillonen  » Den klingende lyre «  . 

sekstende kapitel 
mureren havde holdt sit løfte , og frøken Mary drog efter flere dages angstfuld venten atter vejret frit . 
Da sergent riiler vendte tilbage og fortalte , at han havde antvortet mureren i den stedlige tykmavede retfærdigheds hænder , følte hun , at hun hadede den brave sergent . Og da en times tid senere det hartad utrolige rygte bredte sig , at mureren havde spændt ben for den tykmavede retfærdighed og derpå var løben sin vej , svulmede hendes hjerte af begejstring og kærlighed , samtidig med at bekymringen folden krølhårede galgenfugl opfyldte hendes sind . 
Hun så ham flakke venneløs og forfulgt om i skoven og ønskede , at hun var hos ham for at trøste ham og dele hans lod . Havde hun vidst , at han i samme stund og time 

lystigt drejede sig i en  » Forkert «  på den dertil indrettede estrade vis å vis  » Den klingende lyre «  ville hendes følelser rimeligvis have taget en lidt afvigende retning . 
Hr . Gyldenstand jun . skænkede hun ikke en tanke . Hun havde læst af hans visitkort , at han ønskede at tale med  . hende , da han havde højst vigtige ting at sige hende . Med et foragteligt pyt ! rev hun kortet i så mange stykker som hendes fingre kunne bestride . 
Ikke desto mindre var det med en følelse af tilfredshed , at hun ved ellevetiden så ham dukke frem nede ved indgangen . Når alt kom til alt kunne hun jo godt høre , hvad det var for vigtige ting , han havde at betro hende . Mureren var rimeligvis for længst inde i København , såfremt han da ikke var bleven  » hugget «  — så ham kunne det jo ikke skade . 
Med et nik betydede hun hr . Gyldenstand jun , at han skulle vente på hende udenfor pavillonen . Den hjertegrebne unge mand stak et stort glas Kognak ud og indtog sin post . 
Natten var grå og stille , uden måne , med svagt lysende stjerner . Ikke et vindpust rørte sig , træernes blade stod stille og sorte 

mod den grå himmel . Langt inde i den tavse skov gurglede en enlig nattergal halsen med en smæltende trille . 
Rundt om fra boderne og teltene skød søvnige lysstråler ud over  » Gadens «  grå sand med de strittende græsoaser . Dæmpede stemmer lød hist og her , blandet med den fattige klirren af sølv- og kobbermønt . Det var dagens udbytte , som blev fordelt efter rang og kvalifikationer . 
På grøftekanten ved vejen , der som en lang grå stribe gled fra  » Den røde port «  ud i sommernattens halvmørke , hvor den skød op over en lav bakkekam , gjorde et vældigt hop til den næste bakke og forsvandt , sad mureren og den ene af de ligesindede . 
Mureren var oprørt og udstødte ville trusler . Den ligesindede gjorde forgæves , åbenbart ikke helt ud velmente forsøg på at berolige ham . 
Du ved , hvod’n jeg er , fernandt , lød murerens hæse røst . — du ved , jeg er det fredeligste menneske i verden , men — 
ja , det ved jeg , Anton . Det er lige , hvad du er . 
Der er kun en ting , jeg ikke vil tåle 

ikke for guld . — det er , når no’en ikke kan la’e min f’lovede gå i fred . Det er og krænke mig på min ære . 
Ja , det er’et , men — ne — 
så springer blodet , fernandt . Lige på minuten . 
» Fernandt «  nikkede . 
Så er blodet mig en læskedrik . — så er jeg lige glad , om så at — 
ja , det er du , Anton . Det ved jeg . 
Er du min ven , fernandt — eller er du ikke ? 
Det spør du om , Anton , lød  » Fernandts «  svar i en krænket tone . 
Du er min ven , det ved jeg . Derfor må du heller ikke trætte mig imod i det punkt . 
Du skal alligevel tage e dig i agt , Anton . Du har kittet en hel del i eftermiddags . 
Det kan nok være , fernandt , men fordi jeg har en streg på , derfor skal ingen komme og trampe på min ære . 
Sla’ ham i hvert fald ikke til blods , bad  » Fernandt «  i en tone af omsorgsfuld bekymring . — når blodet ikke flyder , bliver det højst en tyveka’l 
det er ikke godt at sige forud , hvor ham 

meren falder , svarede mureren mørkt . — det er li’esom det træffer sig . 
Det er’et jo nok , men du sku’ alligevel passe på , Anton . 
Det skal jeg , fernandt , det lover jeg dig . 
Det kan jeg li’e dig for , Anton . Husk på , at du har været på grisen før i dag . 
Fan’en i vold med det . Man er vel ikke fra i går , vel  ? 
Nej , jeg ved jo nok , at du er vant til at bevæge dig i verdens riger , indrømmede  » Fernandt «  beundrende . 
Der kommer de , udbrød mureren og pegede på to mennesker , der kom til syne nede på vejen . 
Tror du , det er dem — ? 
Ja , jeg kender tøsens havelock . Jeg har været med til at stampe den no’en gange . 
Nå ja , god lykke , kam’rat . Jeg bli’er her bag ved træet . Pas på , at han ikke ser dig , ellers spænder han . 
Vær du bare rolig , fernandt . Jeg skal nok — — 
vejen lå stille og øde . Fra  » Den røde port «  kom frøken Mary og hr . Gyldenstand gående . 

jeg tror ikke , den går , Holger , sagde frøken Mary . — det er ikke såd’n at blive løst fra sin kontrakt , når man først er gået ind på den . 
Lad det blive min sag , svarede den unge mand utålmodig . — hovedsagen er , om du vil ud af det eller ej — . 
Tror du , det er for min fornøjelses skyld , jeg synger ? spurgte frøken Mary i en krænket tone . 
Det ved jeg ikke . Jeg ved kun , at det er en- væmmelig sjofel levevej , som ingen anstændig pige — 
jeg for min part har ikke noget at skamme mig for , indvendte frøken Mary rask . — der er ingen , der kan sige mig noget på — — . 
Den unge mand tav . Frøken Mary vedblev  : 
du taler om at hjælpe mig med opholdet . — hvor meget har du tænkt dig om måneden  ? 
Hr . Gyldenstand jun . gjorde en bevægelse , som om han sank sit adamsæble . 
Jeg betaler , hvad dit ophold koster , svarede han . 
Ja , det er godt nok , men jeg må da have 

noget bestemt at gå efter . Meningen er jo med andre ord , at du vil holde mig . 
Nej , gu’ er det ej , svor den unge mand . 
Gu' er det så . 
For fanden ! nej . Meningen er , at jeg vil have dig i anstændige omgivelser — bort fra hele denne redelighed . 
Du vil måske gifte mig — ? lo hun . 
Ja , svarede han efter et øjebliks betænkning . Han slog armen om hendes liv og trykkede hende ind til sig . 
— et råb hørtes , derpå lyden af et slag , et brøl , et hvin og en frygtelig hvæsen og prusten . En mørk skikkelse var sprunget over grøften og havde kastet sig over hr . Gyldenstand jun . 
Frøken Mary stod et øjeblik som forstenet . Hun kastede et blik på de to , der  . væltede sig i støvet for hendes fod og løb derpå sin vej , skrigende som om hun havde en kniv i ryggen . 
Efter hende , fernandt , lød det fra den kæmpende Klump . 
En fyr sprang frem fra et træ og satte af sted efter frøken Mary . Fra et hus i nærheden lød en opskræmmet hunds rasende gøen . 

i et par hurtige Spring nåde  » Fernandt «  den rædselsslagne unge dame , der skreg og slog om sig med sin parasol . 
Hold kæft , tøs ! Skal vi have hele nabolaget på halsen , hvad  ? 
Han slår ham ihjel , jamrede frøken Mary og gjorde et forsøg på at rive sig løs . 
Hva’ fan’en rager det dig ? lød det trøstende svar . 
Hun tav betuttet . Pustende efter løbeturen lyttede de begge efter støjen fra de kæmpende . Pludselig så de en af dem springe op og komme løbende hen imod dem . Den anden blev liggende på valen . 
Det var mureren , som kom . Han var blodig i ansigtet . Hans ene jakkeærme var revet løs og hang kun fast ved skuiderstykket med et par tråde . 
Af sted , hviskedee han . — der er folk nede på vejen . 
Gud , Anton 1 at du kunne gøre det , jamrede frøken Mary . 
Kæft 1 — kom . 
Mureren greb hende i armen og af sted gik det i fuld firspring over grøften og et stykke mark , der adskilte dem fra en lille 

lund . I dens tætte mørke gjorde de holdt og stirrede over mod vejen , hvor en klynge mennesker havde omringet den bevidstløse hr . Gyldenstand jun . 
Indignerede udråb lød , en af selskabet fik kvalme , en anden råbte på vand og en tredje på politi . Oppe i det tætte løvværk , der hang ud over vejen , vågnede et par fugle og begyndte at drøfte Tingen . 
Nu er det bedst , vi stejler a’ , hviskedee mureren til sin ven . Der er ingen , der lægger mærke til os . 
Hvad vej — ? spurgte vennen i samme dæmpede tone . 
Ad en sidevej til strandvejen , svarede mureren . — du hummer dig hjem og lader som ingen ting , henvendte han sig i en truende tone til frøken Mary . Hvis jeg bliver hugget , ved jeg , at det er din skyld , og så skal jeg sla’ hovedet i smadder på dig . 
Frøken Mary vendte sig lydig for at gå . 
Bi lidt . Har du no’en syle hos dig ? 
Hun rakte ham nogle småpenge , som han knurrende stak i lommen . 1 krumbøjet stilling listede de to smukke fyre over markerne og forsvandt i den usikre sommernatsdis . 

frøken Mary fløj med forvildede miner og flagrende overstykke ad den Fru schwalbe’ske wigwam til . Hun rev tøjet af , sparkede skoene hen ad gulvet og sprang i seng . 
Da det øvrige selskab et kvarters tid senere kom hjem , sov hun trygt , begravet til næsen under den stribede dyne . 

syttende kapitel 
to dage senere blev mureren anholdt . 
Han kæmpede til det yderste for sin frihed , hvad en af de imod ham udsendte politibetjente dybt måtte beklage med tabet af sin ene bakkenbart . 
Betjenten , der blev vild af smerte over den uforudsete skalpering , greb til sin stav og lammede murerens arm med et slag , der ville kunne have bedøvet en tyr . 
Så måtte den hylende , frådende ungersvend give tabt . Han blev læsset på en trækkevogn og kørt til arresten . Først efter mange og lange forhør , der afsluttedes med et halvt Års ophold på statens bekostning i det kendte pensionat på Vridsløselille mark , slap han fri igen . 
Hvad hans rival og modstander hin skæbnesvangre 

nat angår , da lå den unge mand i en hel måned syg af en hidsig hjernebetændelse , under hvilken han i sine feberdelirier snart kæmpede med frygtelige drager for at befri prinsessen af det forheksede slot , snart nød et lykkeligt ægteskabs idyl i en indbildt ung hustrus arme . 
Lægen kom og gik med betænkelige miner og skævtsiddende pincenez på den magre næse , og patientens moder mistede på tre uger over tyve pund af sit huld . 
. Heldigvis indvandt hun , da han langt om længe begyndte at komme sig , forholdsvis hurtigt de tyve pund , plus to å tre , der kunne betragtes som en Art rente af kapitalen . 
Det blev en dårlig sæson for det Fru schwalbe’ske selskab . Det pekuniære udbytte af damernes virksomhed på tribunen var kun ringe og humøret derefter . Fru Schwalbes grå hår tiltog i en foruroligende grad , hun var bleven hel stikkelhåret og måtte sværte lokkerne ved- tindingerne . 
Mangen aften sang de for ørentvisterne alene . Et held var det , at sergenterne riiler og Jensen i spidsen for en flok gode venner usædvanlig ofte  » slog halen i vejret «  den 

sommer . Det hjalp , om end kun i forsvindende grad , på den slunkne kasse . 
Mouritzen havde endnu ikke haft råd til at aflægge  » Moses «  det forventede genbesøg , hvoraf følgen var , at den sidstnævnte hædersmand vel i ny og næ indfandt sig i  » Den klingende lyre «  men kun for i fornærmet tilbagetrukkenhed at stikke et glas øl under vesten og lægge den traditionelle tiøre på tallerknen . Til gengæld nød  » Den klingende lyre « s nabo , der bar navnet  » Skovpaulunet «  , ofte godt af  » Moses’ «  kendte flothed , når han var ude  » og se sig lidt om «  . Værten i  » Paulunet «  vidste nemlig bedre end Mouritzen , hvad der passede sig imellem forretningsfolk og tog aldrig til København uden at  » lade skorstenen ryge «  for kortere eller længere tid i  » Moses’ «  hyggelige lille hjørnestue . 
Murerens skæbne havde forvoldt frøken Mary megen Kummer . Hun havde måttet møde til forhør og under dette forsøgt efter fattig evne at hjælpe på murerens sager , hvad der indbragte hende en så forsvarlig overhaling af dommeren , at hun i måneder derefter mindedes den med gysen og hjertebanken . Sergent riiler havde gjort sit bedste 

for at trøste hende , hvad der også lykkedes ham i nogen tid , indtil han en aften kom for skade at betegne en fælles bekendt som  » Salatflaben «  . Det mindede hende om  » Salatfadet «  , i hvilket hendes elskede murer just i samme tid gjorde sine ensomme ture fra og til vestre fængsel — og rev såret op på ny . Hun lod den forbavsede sergent vide , at hun ville  » blæse ham en lang Marsch «  . Sergenten fik heraf den fejlagtige tro , at der bestod et intimere forhold imellem hende og  » Salatflaben «  , en-tro , der indbragte den intetanende  » Salatflab «  et monumentalt blåt øje — og den nidkære sergent fem dages mørk arrest for slagsmål og drukkenskab . 
Under alt dette gik juli måned til ende . Træernes blade hang støvede og indskrumpne som tørstige tunger , og spyfluerne lagde sig ud og fik mave . En af de sidste dage i måneden blev mureren transporteret  » derud «  . Frøken Mary græd , da hun læste det i aviserne og lovede sig selv i sit stille sind at forblive ham evig tro , et løfte , hun yderligere beseglede med en dobbelt knude på sit lommetørklæde . 
Om aftenen lod hun sig , sammen med den blonde fræulein Helene bortføre til København 

af to unge herrer . Da det var så sent på sæsonen , tog Fru Schwalbe det ikke  » så nøje «  , men indskrænkede sig til at ryste på hovedet , da hendes to protegéer næste dag viste sig i det fælles logis på Ordrup jagtvej . 
Dette lille afbræk i den evige troskab blev ikke det eneste under murerens seks måneders pønitense på Vridsløselille mark . 
Som en af forfatterens gode venner en gang sagde : 
kvinden er måske nok vort intelligenteste husdyr , men må jeg alligevel bede om min hund . — kom her , Tyras og hils på den herre . 

attende kapitel 
det natlige overfald og de i forbindelse med det stående omstændigheder lå i lang tid hen i en uvis dunkelhed i hr . Gyldenstand jun .s af sygdommen svækkede hjerne . 
Først lidt efter lidt dæmrede det for ham , og konturerne af de forskellige optrin hin aften trådte skarpere og skarpere frem i hans erindring . Indtil han endelig en skøn morgen vågnede , klar i hovedet og med fuld bevidsthed om det forefaldne . 
Han følte ingen vrede mod uslingen , der havde overfaldet ham . Ej heller fik tanken om stridens genstand — den mørkøjede frøken Mary — hans hjerte til at slå stærkere . Det , han følte for hende nu , var kun en medlidende nysgerrighed , der angik hendes nuværende leben og færden . Han mindedes , 

at hun den pågældende aften havde udgivet fyren , der ville vriste billetten ud af hendes hånd , for sin Broder . — hendes Broder , javist ! 
Han smilte svagt og drog et let suk . Solen skinnede lystigt , og en frisk morgenbrise fik det grønne løv udenfor hans vindue til at bevæge sig , medens fuglene kvidrede og lo på de vippende grene . 
Nej , nu var det forbi . Han ville skrive til hende og spørge , om han på en eller anden måde kunne være hende til nytte og hjælp . Når det var besørget , ville hun for stedse være slettet ud af hans liv , og hvem der til sidst løb af med hende , var ham så ligegyldigt som — som — — 
en blid morgenskraber gjorde en foreløbig ende på hans betragtninger . Om eftermiddagen afgik brevet til frøken Mary , og svaret på det lod ikke længe vente på sig . 
Hun skrev : 
kære vend 1 
jeg er meget bedrøvet fordig at du har været syg . Da jeg igge har hørt noget fra dig i så lang tid . Du spørger om jeg 

trænger til noget . Ja , kære vend , vis du vil , kan du sende mig ti kroner vi har haft en sløj sæsong og nu er det jo snardt forbi . 
Vendlig hilsen fra din hengivne 
Merri artong . 
E . S . 
Du må igge tro , at jeg kente den sjover der overtalt dig . Jeg har aldrig set ham for mine øjne . 
Din 
Merri a . 
Hr . Gyldenstand jun . så på brevet og på en stor blækklat , der var slikket ud over papiret . Derpå rystede han på hovedet og drog et umådeligt langt suk . 
Næste dag var frøken Mary artont tyve kroner rigere og gav i den anledning et større sold , der endnu mindes med respekt og agtelse af deltagerne . 

epilog 
der kom en lille flittig hest trippende ud ad strandvejen . 
Den flittige lille hests ben gik som trommestikker , dens øren stod ret i vejret og øjnene skinnede . Den var forspændt ' .en slags gig og kørtes af en yngre gentleman med lysegrå hat , grønspættet slips , en lynende falsk diamant på højre hånds lillefinger og et mægtigt merskums cigarrør i munden . 
Ved hans side sad et ungt kvindemenneske , pluskæbet , sminket og pyntet i alle nationers farver . Øjenbrynene var trukne op med tusch , og en blå sten skinnede i hver øreflip . Hun så fornemt ned på den gemene hob , der fyldte spaserestien og de talrige cyklister , der som smidige ål snoede sig imellem og forbi drosker og char å banc’er — og lod nonchalant 

den røde parasol — en kogt hummer ville synes bleg ved siden af den — hvile over skulderen . 
Solen brændte , og støvet løb som rullende småskyer bag efter vognene . Imellem villaer og træer sås nu og da det blå sund med skinnende sejl og Sverrigs kyst i gullig solskinsdis i det fjerne . 
Menneskestrømmen gik ad traverbanen til , hvor der skulle være brydekamp . En udenlandsk bryder — champion of the moon — havde udfordret Bech Olsen . Did hen styrede også den flittige lille hest , glad prustende , sine fjed . 
Kæmperne asede og svedte , og al publikum stod på tæerne og så til . Damen med den røde parasol trængte sig frem i forreste række , hendes øjne skinnede og brystet hævede sig . Hendes ledsager havde slået sig ned udenfor restaurant’en og tilbød enhver , der havde lyst ,  » en daler på Bech «  . 
Undskyld — —1 
å , jeg be’r , frøken . 
Damen med den røde parasol var i sin begejstring og sin Iver for at nå frem i første række kommen til at træde en ung herre 

over foden . Den unge herre vendte sig galant bukkende om mod hende . 
Hva’ fan’en ! — det er jo —1 
nej , hvad ser jeg ! — Mary — frøken artont ! 
Damen med den røde parasol , alias frøken Mary artont , født Andersen , så sig hurtigt om for at erfare , om Herren med merskums-røret og den lysegrå hat var i nærheden . Derpå smilte hun venligt til hr . Gyldenstand jun . 
Det var sgu dog morsomt . Hvo’d’n har de det ? 
Jo tak , godt . Og de — ? 
Som de ser . Ho’edet op og benene ner . — det er for resten længe siden , vi to så hverandre sidst . 
Det er lige tre år siden i disse dage . 
Næ ! — hvor dog tiden går . Er de bleven gift ? 
Endnu ikke . Er de —  ? 
Det er li’esom man tage er det . Det kan man for resten godt kalde det . 
Nå sådan . Så synger de vel ikke mere — ? 
Nej , nu synger jeg ikke mere . De tider 

er forbi — og fanden i vold med det hele , føjede hun til og gjorde et udfald bagud med sin parasol , der nær havde kostet en opmærksom tilskuer til brydekampen hans ene øje . 
Ja , ja da . Det glæder mig at have hilst på dem , sagde hr . Gyldenstand jun . og rakte hånden frem . 
Mig i lige måde . Farvel . 
Hun gav hans hånd et kraftigt tryk og de skiltes . Et vældigt jubelråb lød i det samme gennem luften . Bech Olsen havde vippet sin modstander om på ryggen , og den hidtil uovervundne  » Champion of the moon «  lå magtesløs under vor feterede nationalhelts vældige kødmasse . 
Ende . 


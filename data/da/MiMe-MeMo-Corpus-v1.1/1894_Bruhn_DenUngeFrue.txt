Hvor det bredte sig — og hvor det groede 
— det forbandede ukrudt ! — 
man kunne næsten høre med hvilken 
fart , det skød op af jorden i det velsignede 
grødevejr . 
Som skinnende guld lyste fandens mælkebøtter 
over hele den højadelige løventhalske 
græsplæne , og tidslerne stak i vejret med 
knejsende sikkerhed og strakte de gråbrune , 
skarpkantede blade op mod den sollyse himmel . 
— ja , om det så var de små jomfruelighvide 
gåseurter , var de brudt gennem det 
hegn , kulturen en gang havde sat for dem , 
og havde taget jorden i besiddelse ; — den 
bløde , varme muldjord , der i sit skød nærede 
det spirende liv med samme moderømhed 
enten det skyldte rose eller tidsel sit ophav . 
Gamle Anders havemand støttede sig 

på sin spade og kastede et langt , håbløst 
blik ud over den blomstrende plæne . 
Hans liv var gledet hen i en mangeårig 
kamp for at holde ukrudtet borte fra 
de løventhalske enemærker . Han havde som 
en trofast , udholdende tjener sat hele sin 
kraft ind på dette arbejde ; men nu — på 
hans gamle dage — var det nær ved at gro 
ham over hovedet . Det var til at fortvivle 
over , — hvad skulle det dog blive til ? — 
det var ikke som i salig kammerherrens 
tid ; — da var der flugt og fart i al ting 
på løvegården . Den gang var arbejdskraften 
billig og tyendet kendte det som en 
hellig pligt at være herskabet lydigt og 
underdanigt . 
Uden knurren åd arbejderen i de tider 
sin grove , tarvelige kost i sit ansigts sved . 
— aldrig var der tale om ret eller uret , 
som nu i den sidste tid , hvor det forfærdelige 
kunne ske , at folket , — den menige 
mand , — kom og krævede sine menneskerettigheder 
respekterede lige så fuldt ud som 
herskabets ! — bestemt fritid såvel som 
arbejdstid , og intet arbejde uden kontant 
betaling — hed det al tid nu . 
Cj 

og det var netop med kontanterne , 
det kneb så svært her på løvegården ; 
det vidste ingen bedre end gamle Anders . 
Han rystede på hovedet , drog et dybt 
suk , spyttede i hænderne og tog så igen 
resigneret fat på spaden . 
Hvad nyttede det , at han sørgede ? — 
hans gamle , rystende hænder manglede jo 
kraft til at holde det uvejr borte , der nærmede 
sig løvegården . 
Han så jo , hvorledes Klinte og tidsel 
bredte sig ud over de slet dyrkede marker 
— lige så vel som her i parken . År 
efter år blev høsten dårligere ; de sidste 
løventhalere havde aldeles mistet evnen til 
at gøre sig jorden underdanig . 
Gamle Anders hang med liv og sjæl , 
med en trofast naturs hele ensidighed ved 
løvegården og den slægt , der i mere end 
hundrede år havde besiddet den . 
1 åringer havde han følt det som en 
personlig lidelse , hver gang der blev solgt 
et stykke jord fra gården eller taget en 
ny prioritet op i den . 
Han havde tænkt og spekuleret i det 
uendelige på at tinde et middel , der kunne 

bringe gårdens drift i samklang med tidens 
fordringer . Men til alle de ny indretninger , 
som landbruget nu fordrede , skulle der 
penge  .  .  . mange penge , — og hvor skulle 
de komme fra . 
Gårdens indtægter forslog langtfra til 
at tilfredsstille den nuværende ejers fornødenheder , 
langt mindre til at sætte gården 
i en ny og bedre drift . 
Junker Mogens , ( som han endnu af 
gammel vane kaldtes der på egnen ) , var 
det sidste mandlige skud af en gammel tysk 
adelsslægt , der under Kristian den sjette blev 
indkaldt til Danmark . Hans stamfædre havde 
ligesom stamfædrene for de andre tyske 
adelsfamilier , der på den tid oversvømmede 
Danmark , begyndt deres løbebane her under 
glimrende vilkår og havde indtaget fremragende 
stillinger i landet . 
Endnu i begyndelsen af det nittende 
århundrede var familien rig og anset , men 
efter at kammerherren  ,junker mogens’ bedstefader 
ved sin dødelige afgang fra denne verden 
havde set sig nødsaget til at nedlægge sit 
myndige herredømme over løvegården , var 

det med rivende fart gået ned ad bakke 
med familiens velstand . 
Kammerjunker Mogens løventhai havde 
i en alder af tredive år overtaget gården 
så påhæftet med gæld , at der ikke kunne 
blive salt til et æg til ham , når hver kreditor 
tog sit . 
Ikke desto mindre lykkedes det ham dog 
endnu et par år at fortsætte det lystige 
liv , han hidtil havde ført i hovedstaden ; 
men i de sidste år havde han , efter at 
have taget sin afsked som lieutenant i 
garden , opholdt sig på løvegården for 
selv at overtage godsets drift , hed det sig . 
Da han kom hjem , afskedigede han 
straks forvalteren og mejersken , fordi der 
skulle spares på folkeholdet , — og kvægbesætningen 
blev yderligere udtyndet , fordi 
der skulle skaffes penge til de allermest 
påtrængende udgifter . Da disse bedrifter 
var udførte , stod imidlertid alt stille igen . 
Ingen tog sig mere af landbruget på 
gården . Folkene udførte deres arbejde 
planløst og uordenligt . Høsten , der kun var 
dårlig i sig selv , kom for sent i hus og 
blev derved aldeles ødelagt . 

ligeså lystigt kammerjunkeren før havde 
levet , lige så stille gled hans liv hen her 
på løvegården . 
Han var bleven sky og indesluttet , holdt 
ikke omgang med nogen af egnens familier 
og talte næsten aldrig til andre af gårdens 
folk end gamle Anders havemand . 
I kammerjunkerens barndom havde 
Anders været hans intimeste ven og fortrolige , 
og noget af dette venskab havde 
holdt sig gennem årene . 
For kort tid siden havde Junker Mogens , 
da han en dag tilfældig mødte Anders i haven , 
i samtalens løb betroet ham , at det nu stod 
så galt fat med hans affærer , at der var 
al sandsynlighed for , at hans ejendomme 
om kort tid ville komme under hammeren . 
Han havde fortalt det ganske roligt og 
tilføjet , at det måtte nu komme , som det 
ville , han havde jo altid den udvej at skyde 
sig en kugle for panden . Han ville naturligvis 
ikke overleve at se løventhaiernes 
gamle slægt vige for den første den bedste 
Hansen , Petersen , eller hvad det plebejiske 
ukrudt nu måtte hedde , der for penge kunne 
købe den sidste løventhaiers fædrenehjem . 

denne sørgelige meddelelse var det , som 
i den sidste tid havde berøvet Anders søvn 
og madlyst . Det var også det , som i dag 
gjorde hans arbejde tungt og håbløst . 
Hvad skulle det blive til ? — hvad skulle 
det blive til ? — det var omkvædet på alle 
hans tanker . 
Skulle de fremmede , — folk der ude 
fra , — komme og tage hans unge herres 
ejendom ? — 
nej , nej ! — det kunne ikke ske , Vorherre 
levede endnu  . . . . 
» Halløj , Anders ! Her er noget for dig 
at studere på , om du ellers har glarøjnene 
med dig her ude . « 
Anders vendte sig hurtig mod den retning , 
hvor lyden kom fra . 
Blodet skød op i kinderne , og der gled 
et glad , lyst smil hen over det gamle , rynkede 
ansigt , da han så postbudet , som stak 
et brev ind til ham gennem en åbning i 
tjørnehækken . 
Nå endelig , endelig kom svaret . 
Da postbudet var gået , smed Anders 
sig i græsset og åbnede brevet . 

kære fa'er ! 
Jeg kan her ved lade jer vide , at så 
vel Ole Mortensen som vore børn og jeg 
selv er ved god helsen , og vi håber at 
spørge det samme fra jer , kære far ! 
Ligeledes skal jeg sige jer , at vor hingst , 
den røde Baldur , fik første præmie ved dyrskuet 
i Frederiksborg . Af nyheder ved jeg 
ellers ingen . 
Hvad det nu anbelanger med de penge , 
i skrev om , så har jeg haft en hård nød 
at knække med vor far , hver gang jeg 
har snakket om det til ham . 
Pengene har vi jo ; men Ole , der ellers 
er den skikkeligste og hjælpsomste mand , 
solen kan skinne på , han kan nu ikke for 
sin død fordrage det adelige rak , som han 
kalder dem på løvegården . 
Han kan aldrig glemme , at de er af 
dem , der i fordums dage torterede bondestanden 
som umælende bæstier og behandlede 
dem , som om de havde været jordens 
værste ukrudt . 
Ja , se det siger nu Ole al tid , og så 
kan han heller ikke lide , at i , kære , gamle 
fa’er , går og slider jer op på løvegården 

som en simpel arbejdsmand , mens her står 
en opredt seng og alt , hvad vort hus formår , 
om i kom til os og levede jeres sidste 
dage her i fred og ro . 
Nå ! Mens jeg ingen vegne kom med 
Ole , når jeg snakkede om pengene , fik Maren 
Lisbeth tingene i orden . 
Den tøs kan nu gå ind og ud ad sin 
fa’er med store træsko på , som man siger . 
Der er sat ti tusend kroner ud for hende 
til medgift ; dem har hun nu fået sin far 
snakket for , at han skal låne jer . Du må 
selv ordne det med lånet , og sikkerhed 
forstår sig , — for med junkeren vil vor 
fa’er intet have at skaffe . 
Og så siger han , at da det er Maren 
Lisbeths velfærd , han betroer dig , så sørger 
du som ærlig mand for , at hvad der er erhvervet 
ved flid og sparsommelighed , at 
det ikke bliver forødt i frådseri og lediggang . 

Maren Lisbeth rejser i morgen over til 
dig med pengene , hun har nu sat sig i 
hovedet , at hun selv vil til Fyen for at se 
til sin gamle bedstefa’er . 
Ja , det er et stolt stvkke pigebarn , kan 
1  »  o 7 

du tro , og så oplært hun er , sikke smør 
hun kan lave , og sikken hun kan udlægge 
sin tale for os , siden hun har været ude 
blandt folk , ja , du vil glæde dig , når du 
hører det . 
Nu kun flittige og kærlige hilsener fra 
din trofaste og hengivne datter 
Karen Margrethe Andersdatter . 
Gamle Anders foldede hænderne . 
» Vorherre ske tak ! og vende alt til det 
gode , «  mumlede han mellem de skælvende 
læber . 
Junker Mogens og Maren Lisbeth ! — 
det kæreste for ham her i verden . 
Nu skulle hun komme og bringe lykke 
til gården . 
Og han — gamle Anders — den ringe 
tjener , var måske udset til som et redskab 
i Herrens hånd at bringe hjælpen . 
Anders havemand krammede forlegent 
sin hat mellem hænderne og stirrede ufravendt 
på sine hosesokker . 

han kunne ikke rigtig finde ord for 
det , han ville sige til junkeren . 
Nu da han stod her midt i den store 
havesal med al dens forslidte pragt , tabte 
han rent modet til at komme frem med sit 
tilbud . 
Endelig så han med et hjælpeløst blik 
op til familieportrætterne på væggene . — 
men alle disse fornemme herrer og dejlige 
damer , der skuede ned på ham med deres 
kolde , døde smil , gjorde ham endnu mere 
beklemt om hjertet . 
Så standsede hans blik til sidst ved det 
store billede af kammerherren ,  » salig kammerherren «  , 
der hang over Junker Mogens skrivebord . 

det hjalp . 
Han syntes , kammerherren smilede til 
ham med det samme brede , venlige smil 
som den gang , da han for 50 år siden 
gav ham bestillingen som gartner på løvegården . 

» Hold tjørn og tidsel ude og værn om 
jorden til dit herskabs gavn , «  havde han 
den gang sagt . 
Hvor Anders i dette øjeblik huskede 

ordene . — de fik en ny og stor betydning 
for ham . 
» Jeg har gjort mig så dristig at komme 
her op , hr . Kammerjunker , «  sagde Anders 
hurtigt .  » Jeg tror , jeg ved råd , så vi kan 
klare tingene denne gang og så måske 
få frist til at afvente bedre tider . 
Jeg har penge , mange penge , som jeg 
kan låne dem , om de bare vil tage derimod , 
kære unge herre ! « 
Kammerjunkeren stirrede forbavset på 
Anders . 
» Hvad er det for noget forbandet sludder , 
du der kommer med ! — plager fanden 
dig ! — hvor Pokker skulle du have fået 
penge fra ?  . . . . Penge ! Hvad kalder du for 
mange penge ? — « 
» 10 ,000 kroner , hr . Kammerjunker . « 
» Hvor skulle du få dem fra ? — og 
hvad skulle det for resten forslå til en så 
bundløs gæld som min  ? « 
» Pengene har jeg ærlig og redelig lånt 
af Maren Lisbeth , og Maren Lisbeth siger 
selv , at om der blev taget ordentlig fat både 
på mejeriet og avlingen her på gården , 

så kunne der blive noget stort ud af det — 
det kunne smide noget ordentlig af sig . « 
» Maren Lisbeth ? — hvad er det for en 
velhavende visdomsugle , der har siddet på 
dit tag og fyldt dit hoved med alle de 
galehustanker ? « 
Kammerjunkeren brast pludselig i en 
høj , skurrende latter . 
» Maren Lisbeth ! — ja , lad os få fat 
på hende , du gamle ; det må være Pokker 
til tøs . « 
Anders rettede sig . 
Han følte det som noget krænkende , at 
kammerjunkeren talte i en sådan tone om 
hende . 
Hans lille , lyse , gode pige , der var 
kommet til ham ligesom en solstråle midt 
i al den mørke , tunge stilhed , der hvilede 
over dette sted og alle dets beboere , — 
hende skulle der ikke gøres nar af . 
» Maren Lisbeth er mit barnebarn , «  sagde 
han med selvfølelse :  » Hun er datter af Karen 
Margrethe , hende , der blev gift både til 
gård og velstand der ovre på Sjælland , 
som kammerjunkeren nok husker . Hun gik 

ind til en stolt ejendom og en god mand , 
fattig tøs som hun var den gang . 
Og det vil jeg sige , — hendes datter , 
Maren Lisbeth , som kammerjunkeren nu ler 
af , hun er både honnet og vel opdragen 
til al slags , både fint og groft , kan jeg sige 
dem . — vil de selv se og snakke med hende , 
nu hun er her , skal de høre , at hun kan 
svare for sig så pænt og fornuftigt , at det 
ikke ville gøre nogen fin dame til skamme . « 
» Nå , nå , gamle ! «  sagde kammerjunkeren 
og klappede Anders på skulderen .  » Godt 
ord igen , du trofaste , gamle sjæl ! Så du 
har gået og spekuleret på at pille fjerene 
af din egen familie for at stoppe hullerne 
i vor forfaldne rede med dem . — nej , Anders ! 
Det kan jeg dog ikke tage imod . Jeg har 
endnu så megen ære i livet , at jeg ikke 
vil trække flere med i faldet end højst nødvendigt . 
— og falde må det hele ; der er 
ingen redning mere for os . — alle de gyldne 
hjælme og skjolde må falde , mine damer 
og herrer ! « 
Han bukkede med forceret lystighed for 
familieportrætterne . 
» I må ned af væggene en af dagene . 

her hjælper ingen  » kære moder «  længer . — 
det bliver folket , —  » det gemene folk «  , 
som det hed i eders sprog , der nu vil komme 
til at regere på løvegården . — ser du , 
Anders , jeg er jo den sidste usle levning 
fra den gamle tid . Jeg har mine forfædres 
fornemme vaner . Jeg har levet på slægtens 
traditioner uden at have arvet dens formue 
eller dyder . Når det gamle ikke duer mere , 
må det vige pladsen for det nye , — der 
for resten heller ikke duer . Derfor må jeg 
nu vige , det er det hele . « 
» Nå så er meningen nok , at Herren 
ikke vil tage mod hjælpen , kan jeg forstå . 
— men det er ikke kønt af Herren at være 
sådan — sådan stolt , bare fordi jeg er en 
simpel mand . Havde det været en af de fine 
prekeratere inde fra byen , en af dem , der 
flår skindet af folk og smider dem fra 
dynen i halmen , så havde det været en 
anden sag , — for det er folk , der kan gøre 
taler , så selve fanden må røres der ved . 
— men når en simpel mand , der mener 
det ærligt og redeligt , kommer , — så har 
vi tor megen ære i livet til at tage imod 
den hånd , der rækkes , fordi den kun er en 

arbejdsnæve . — fy , — han skulle skamme 
sig lille Junker Mogens ! — skamme sig både 
for Vorherre og salig kammerherren og alle 
de andre højfornemme folk , der ser ned på 
ham der fra væggene . « 
Under denne lange tale , den hidsigste 
og skrappeste Anders nogen sinde havde 
vovet at holde til sit herskab , havde han 
langsomt nærmet sig døren . 
Her vendte han endnu en gang et 
spørgende , bønfaldende blik mod kammerjunkeren ; 
men denne sendte ham et kort , 
afskedigende nik og satte sig i sin sædvanlige 
stilling ved skrivebordet med hovedet 
hvilende i hænderne , medens blikket fra et 
par sorte øjne stirrede træt og ørkesløst ud 
i rummet . 
Anders sukkede dybt , stak fødderne i 
træskoene , som han havde ladet stå uden 
for havestuedøren , og gik så , langsomt og 
forknyt , gennem parken tilbage til det lille 
gartnerhus , der i mere end 50 år havde 
været hans hjem . 
# * 
fuldmånen kastede sit skarpe lys gennem 
det klare , hvide gardin , der var trukket for 

vinduet , og gled som en skinnende sølvstribe 
ind i det lille Kammer , lige hen på 
sengen , hvor Maren Lisbeth lå og sov . 
Hun bevægede sig uroligt frem og tilbage 
på lejet og strakte i søvne hænderne 
i vejret , som om hun ville dække sig mod 
det påtrængende lys . Men månen havde 
ingen medlidenhed med hende ; dens stråler 
kyssede dristig hendes blottede arme , spredte 
sig over hendes hvide bryst , kastede et 
lysende skær over hendes gule hår og stak 
hende lige ind i øjnene , så hun blev vækket 
derved . 
Hun sukkede et par gange dybt og 
rejste sig så op i sengen . 
Luften i kamret var tung og varm . 
Gennem det halvåbne vindue trængte 
en stærk , sød , krydret Duft ind til hende 
fra den blomstrende syrenhæk , der som hegn 
lukkede sig tæt om den lille plet have , hvori 
gartnerhuset lå . 
Maren litbeth følte sig så underlig til 
mode . Duften og månelyset gjorde hende 
svimmel og urolig . — 
der strømmede så mange tanker ind 
på hende . Nu her i nattens stilhed var 

det som om alle bedstefaderens bekymringer 
rejste sig omkring i krogene . — de blev 
levende og klamrede sig fast til hende . — 
de hørte med til luften i huset . De havde 
allerede fanget hende og gjort hende tung 
om hjertet . 
Gamle Anders havde om aftenen fortalt 
hende mange sælsomme ting om den 
slægt , der havde levet her på løvegården . 
Hans naive tro på løventhaiernes storhed 
havde gjort hans beretninger så brogede og 
pragtfulde , at det for Maren Lisbeth havde 
lydt , som om det var ridderæventyr han 
fortalte hende . 
Hans fantasi rugede over alle disse fortidsminder 
og de sagn , der var knyttede til 
gården . De var vokset i ensomheden , og 
de var til sidst voksede sammen med ham 
selv . 
Og med dem voksede denne dybe , stærke 
tro på , at der måtte ske noget , der kunne 
redde hans herre ud af fattigdom og elendighed . 

denne tro var bleven en slags religion 
for ham . 
Denne aften havde han imidlertid været 

aldeles modløs efter sin samtale med Junker 
Mogens . 
Skulle der komme hjælp , måtte det 
ske snart , meget snart , før hans gamle øjne 
lukkedes , ellers ville han ikke finde ro i 
graven , — det følte han , og det havde han 
sagt til Maren lisheth . 
— — Maren Lisbeth tog sig angst til 
hovedet . 
Var det muligt ? 
Var der noget , der kunne fængsle et 
menneske ud over graven ? — noget af det , 
mennesket her havde lidt og stridt for ? — 
hvad var det , der lå bag ved graven ? 
Nej det var ikke til at udholde at ligge 
her og tænke på alt dette i disse lyse , gådefulde 
nattetimer . 
Hun syntes , at hun måtte kvæles af 
angst , om hun blev et øjeblik længere i 
kamret . 
Så tog hun en rask beslutning , sprang 
hurtig ud af sengen og klædte sig på . 
Da hun var færdig , skød hun sagte 
døren op og listede sig så gennem havelågen 
ind i parken , der omgav løvegården . 
Her ude trak hun igen vejret let . 

den friske , kølige forårsluft gjorde 
hendes tanker klarere . 
Der måtte tages hurtigt og energisk 
fat , om her endnu skulle udrettes noget . 
Junker Mogens havde selv stødt den 
redningsplanke bort , som hendes bedstefader 
i dag havde budt ham . — han var 
vidst en dårlig fyr , en sygelig , egoistisk 
lediggænger — denne Junker ; — men hun 
følte alligevel en underlig sympatisk medlidenhed 
med dette menneske , som hun aldrig 
havde set . 
Hun blev så blød om hjertet ved tanken 
om , at han måske nu sad der oppe i det 
store , forfaldne hus og rugede over sin egen 
vanmagt og sin stolte slægts forfald . 
Om hun kendte midlet , der kunne redde 
ham ud af denne håbløse tilstand ! — 
jo hun vidste et middel ! Nu i dette 
øjeblik faldt det hende ind . Kunne han 
lære at arbejde ; — lære at agte det legemlige 
arbejde , forstå dets værd ! — 
om noget kunne bringe ham til at sætte 
den smule livskraft , han endnu ejede , ind 
på at dyrke den jord , hans slægt havde 
udpint og ødelagt ! — 

om han kunne indse , at han plantede 
et nyt adelsmærke i sit rustne Skjold , når 
han gav jorden tilbage , hvad hans forfædre 
havde røvet den , så — ja så var han 
reddet ! 
Men hvem skulle lære ham det ? 
Hun ? 
Ja , i de romaner , hun havde læst , skete 
der tit sådan noget ; men i virkeligheden ? 
Nej det var alt for latterligt- ! 
Han ville da tro , hun var gal . — måske 
smide hende ned ad trapperne , om hun , 
sådan en simpnl , enfoldig bondepige , ville 
komme og moralisere for at belære den stolte 
adelsmand . 
Men hun ville gøre det alligevel ! 
Jo , det skulle lykkes ! 
Maren Lisbeth var en romantisk natur . 
På den folkehøjskole , hvor hun havde 
opholdt sig , havde hun fået en sværmerisk 
begejstring for  » Jeanne d1 ark «  efter at have 
hørt et foredrag , der handlede om denne 
heltindes liv og levned . — det var troen 
på en stor mission , der havde givet Jeanne 
d1 ark mod til at tage fat på et for alle 
menneskelige øjne håbløst værk .---------- 

tanken om denne ideale heltinde gjorde 
i dette øjeblik Maren Lisbeth glad og styrkede 
hendes beslutning . Her havde hun jo 
selv fået en mission i livet . —' den ville 
hun sætte al sin kraft ind på at udføre . 
Hendes natur var imidlertid så sund , 
at hun kunne se aldeles praktisk på den 
opgave , hun ville forsøge at løse . 
Her var ikke brug for højtravende talemåder , 
når hun henvendte sig til junkeren . 
Hun måtte gøre ham et praktisk forslag , 
der kunne vække hans interesse . 
Og dette forslag var egentlig allerede 
fuldt færdig . 
Maren Lisbeth , der efter eget ønske var 
oplært og uddannet til at blive en dygtig 
mejerske , havde straks set , at det var ved en 
udvidet mejeridrift , at løvegården kunne 
ophjælpes . 
De store engstrækninger , der hørte til 
gården kunne føde en brilliant kvægbesætning . 
Mejeriet måtte her kunne blive 
gårdens velstandskilde . 
Hvis hun kunne få junkeren til at gå 
ind derpå , ville hun selv overtage styrelsen 
af mejeriet her på gården . 

næste morgen ville hun bringe ham 
sit forslag og tale med ham der om . 
Hun følte , at hun havde et sundt , praktisk 
grundlag at bygge på . 
Medens hendes tanker var sysselsat med 
udkastet til denne fremtidsplan , havde hun 
uafbrudt vanker omkring i parken på kryds 
og på tværs , uden plan eller mål for sin 
vandring . 
Men så standsede hun til sidst sin gang , 
da hun var lige ved hovedbygningen , der 
lå foran den store græsplæne , hævende sig 
i skinnende , spøgelseagtig majestæt op over 
den udstrakte flade . 
Den så kold og fornemt afvisende ud , 
denne bolig , som den lå der i månelyset , 
bevogtet af to stenløver , der lå udstrakt ved 
opgangen til den brede , åbne veranda ; — 
men den drog hende alligevel til sig med en 
mystisk magt . 
Hun måtte der hen , — måtte sidde 
et øjeblik i skyggen — se det underlige , 

gådefulde hus lige nær ved , før hun gik 
hjem . 
Her var jo ikke et menneske  . . . . og 
hun var så varm og træt . . . . Hun kunne 
da nok hvile sig lidt , — sætte sig på en af 
løverne . 
Løverne ? Ja , hvorfor ikke ? de var bare 
af sten , og der var jo ingen , der så 
hende , eller fik noget at vide om hendes 
nattevandring . 
Maren Lisbeth havde kun siddet et øjeblik , 
da en skarp , knirkende lyd gennemskår 
den natlige stilhed . 
Hun så forskræmt op mod verandaen , 
hvorfra lyden kom ; men der var intet levende 
væsen at se der oppe . 
Det var rimeligvis ikke andet end en 
dør , der var sprungen op . Lidt efter hørtes 
imidlertid den samme lyd igen , og denne 
gang trådte der en mand ud af døren . 
Han blev længe stående på verandaen 
og så sig om , som om han betænkte sig 
på , om han skulle gå ned eller blive , hvor 
han var . 
Hun så , at han var barhovedet , — og 
nu så hun tillige , hvad der næsten tog 

vejret fra hende , at han havde en pistol i 
hånden , og at han omhyggelig undersøgte 
dens løb . 
Han udstødte et tungt , forpint suk , tog 
sig til hovedet og mumlede :  » For fej til 
at leve og for fej til at dø . Å så ussel 
er jeg nu bleven . « 
Men så hævede han med pludselig 
energi hånden , hvori han holdt pistolen , 
op mod hovedet . 
I samme øjeblik sprang Maren Lisbeth 
med lynets hurtighed op ad trappen og 
rev pistolen ud af hånden på ham . 
» De får ikke lov til at gøre det , Junker 
Mogens ! «  sagde hun med dirrende stemme 
og kastede pistolen langt ud på græsplænen . 
Han tumlede et par skridt tilbage og 
stirrede på hende , som om hun havde 
været et spøgelse . 
» Hvad ? — hvem er det ? — hvad vil ? 
— hvad vover ? — — « 
Hans stemme tabte sig i en hæs uforståelig 
strubelyd . 
» Jeg ville holde dem fra at begå en 
forbrydelse , «  svarede hun og stillede sig 
dristig foran ham . 

» Jeg har noget at sige dem , jeg har et 
forslag at gøre dem , noget jeg vil bede 
dem om , en tjeneste forstår de ; «  — hun 
snappede lidt efter vejret . 
» Min bedstefa’er , gamle Anders — — « 
Junkerens sammensunkne skikkelse rettede 
sig pludselig . Dette navn klarede til dels 
hans begreber . 
Den rædsel , der et øjeblik havde grebet 
ham ved synet af den uventede nattegæst , 
veg pladsen for en dirrende , sydende følelse 
af raseri , der brusede op i ham , da det gik 
op for ham , hvem denne kvinde var , der 
på en så påtrængende måde havde vovet 
sig ind på hans enemærker for at belure 
og udspionere ham . 
Det var frækt , usigeligt frækt ; — han 
følte det som en dødelig fornærmelse . Og 
dog lå der bag ved denne følelse noget 
usigeligt lettende og frigørende . 
Det rædselsfulde øjeblik var skudt ud 
for en stund . 
Det var en skikkelse af kød og blod , 
der stod for ham . — ungt , varmt blod . — 
han kunne næsten føle hendes ånde , så 
nær stod hun ham . 

han kunne slå hende , gribe hende — 
skælde hende ud — kryste hende ind til 
sig  . . .  . 
Følgende den sidste indskydelse , slyngede 
han armen om livet på hende og så 
hende ind i ansigtet . 
» Når en skønjomfru søger en mand 
op om natten , kan meningen vel kun være 
en . . .  . Nå , de er velkommen , siden de 
selv byder dem til , «  sagde han og lo hende 
ind i ansigtet . 
Maren Lisbeths kraftige hånd tildelte 
ham et temmelig ublidt puf . 
» Fy for Pokker ! er de sådan en flab , « 
Sagde hun vredt og rev sig med et rask tag 
ud af hans omfavnelse . 
Mogens så forbløffet på hende . 
» Hvad vil de da ? — de må indrømme , 
at jeg var berettiget til at antage  .  .  .  . , «  sagde 
han lidt stammende . 
» At de havde ret til at fornærme et 
værgeløst pigebarn , hvad de rimeligvis antog 
mig for at være . Det er jeg imidlertid ikke . 
Jeg har mod og kræfter til at forsvare mig , 
som de ser , ligesom jeg for et øjeblik siden 

havde mod og held til at forhindre dem i 
at begå en dumhed . « 
Han kunne se , at hendes kinder flammede , 
og at hendes øjne lynede i vrede mod ham , 
der var en ubøjelig vilje præget i hvert et 
træk . 
Hun var dejlig i dette øjeblik , dejlig 
som en åbenbaring , som hun stod der for 
ham i det blege , gryende dagslys . 
Der var noget hos hende , som han 
måtte bøje sig for , noget , der bragte ham 
til at skamme sig over sig selv . 
» Om forladelse ! «  sagde han næsten 
ydmygt og rakte hende hånden .  » Jeg skammer 
mig over min råhed mod dem ; men jeg 
er et nervøst , fortvivlet , ødelagt menneske , 
der ikke mere er herre over sig selv . — 
det var ikke nogen velgerning , de gjorde , 
— hverken mod mig eller samfundet , da 
de før skred ind og rev mig bort fra en 
beslutniug , jeg sandelig med overvindelse 
havde kæmpet mig op til . Jeg er en flab , 
som de siger , hvorfor lod de mig ikke være 
i fred . Hvad ville de her på denne 
underlige tid , hvor ellers alle sunde , nor3i 


male mennesker ligger i deres senge og 
sover den retfærdiges søvn ? « 
Maren Lisbeth rystede med trohjærtig 
venlighed hans hånd . 
» Herre gud , de er måske alligevel ikke 
så dårligt et menneske , som de selv bilder 
dem ind . De må se at få mod til at leve 
og tage dem noget ordentligt til . Vi bønder 
tror nu , at når et menneske bare har et 
ordentligt arbejde , så glemmer han at fange 
griller . Har man først et arbejde , der kræver 
ens tid og kraft , så har man , min tro , 
ikke lejlighed til at dø , før Vorherre kalder en . « 
Junker Mogens brast i latter . 
» Vil de , at jeg skal arbejde ? — skal 
jeg grave jorden , og dyrke den i mit ansigts 
sved  ? « 
» Ja , det kunne de jo sagtens , de er jo 
både stor og stærk . « 
» Nej , de er virkelig morsom ! — og jeg 
som troede , at der for mig intet nyt var 
under solen i retning af kvinder  . . . . Jeg 
har dog aldrig funden mage til dem i min 
praksis . Ved de hvad , Maren Lisbeth ! Er 
det ikke dette vidunderlige navn , den vidunderligste , 
der endnu har vist sig for mig , 

bærer ? — Maren Lisbeth ! De giver mig lyst 
til at leve , når jeg bare havde noget at 
leve af .  .  .  . « 
Han gjorde igen et ubetænksomt forsøg 
på at lægge sin arm om hendes liv . 
Men et blik ind i hendes kække , klare 
øjne forknyttede ham straks . 
» Vil de ikke gå ind og sidde lidt hos 
o o 
mig og tale med mig , «  sagde han og åbnede 
havestuedøren . 
» Nej tak ! ikke nu , men må jeg komme 
igen en gang i dag og tale med dem . Jeg 
har , som jeg før sagde dem , noget jeg ville 
bede dem om . « 
» Allerede bevilget forud , min smukke 
dame . «  • Mogens bukkede med et lidt lapset 
galanteri for hende . 
» Tak ! — men er de nu også sikker 
på , at de ikke lover mig mere , end de 
vil holde , «  spurgte hun og så smilende op 
på ham med et par glade , troskyldige barneøjne . 

» Aldeles sikker . « 
» Nå , så god morgen da . «  hun gjorde 
et lille kniks og begyndte at gå ned ad 
verandatrinene . 

» Må jeg følge dem ? «  råbte Mogens 
efter hende . 
Hun vendte sig hurtig om og så på 
ham . Det var slet ikke barneøjnene mere , 
de var så strenge nu . 
» Ja , når de vil .  .  .  . « 
» Opføre mig ordentlig , — ja naturligvis , 
— det vil sige , jeg skal prøve på det , jeg 
er så fordærvet og uopdragen ; men de har 
en egen opdragelsesmetode , som vist passer 
for mig , — den kommer de til at anvende , 
når det kniber , «  sagde han og lo . 
Der var noget smittende ved hans latter 
i dette øjeblik , så hun måtte le med . 
» Så de synes om min måde at opdrage 
på , — ja det er nu på bondsk , « 
Sagde hun med et skælmsk , ubevidst koketteri . 
» Ja , jeg tror virkelig , den kan gøre os 
til venner , hvis de vil anvende den en gang 
imellem overfor mig . « 
De gik hver på sin side af den brede 
gang , der førte gennem linde-alleen ned 
til granplantagen . 

han gik hele tiden og kæmpede med 
en ubændig lyst til at gå over ved siden 
af hende . 
Denne kraftige , levedygtige , unge kvinde 
drog ham som en magnet . Hans syge , 
sanselige natur begærede hende i samme 
øjeblik , han så hende ; men på den anden 
side aftvang denne bondepige ham forunderligt 
nok en respekt , han aldrig før havde 
følt for nogen kvinde . 
Han havde mange gange været , hvad 
han kaldte forelsket ; men forelskelsen havde 
hos ham været en hed attrå blandet med 
en vis overlegen foragt for de kvinder , han 
begærede . 
På denne tid af dagen plejede han 
ellers kun at være ude , når han med tungt 
hoved , sløv og dorsk efter en eller anden 
nattesvir vandrede hjemad gennem en af de 
store byers mennesketomme gader , hjemførende 
en følelse af kvalmende livslede 
som vederlag for nattens udskejelser . 
Det var så nyt for ham at gå her i 
den kølige , dæmrende morgenstund og indånde 
dens friskhed , medens solen rejste 
sig purpurglødende over jorden og kastede 

sin luende stråleglans ind mellem træerne 
ud over den dugvåde jord , der udåndede 
en Duft af forårets spirende livskraft . 
Og hun , — hun måtte høre sammen 
med foråret , — det var jo naturen selv i 
hele dens sunde , primitive frodighed , der 
åbenbarede sig for ham i hendes skikkelse . 
Underligt at hun var kommet til ham 
netop nu , da tilværelsen kun syntes at have 
et at byde ham , — selvopgivelse . 
Hun gik stadig fuldstændig tavs der ovre 
på den anden side af den afskyelige gang , 
der adskilte dem . Han undrede sig over , at 
han aldrig før havde lagt mærke til , at den 
var så bred  . . . . Han længtes efter at tale 
med hende ; men han vidste ikke , hvad han 
skulle sige som indledning til en samtale . 
— han følte sig generet over for hande . — 
hun var hverken frøken eller demimonde 
— — bare en ung kvinde — derfor var 
det så rasende svært . 
Bare han dog turde gå hen til hende , 
bare tage hendes hånd og lægge den 
ind i sin , så gik det såmænd nok . 
Hun var da ikke andet end et fruentimmer , 

når alt kom til alt , — nej , han 
turde alligevel ikke . 
Pludselig fik han en idé . Her var en 
sti , der gennem granskoven førte ind til 
gartnerhuset ; — han kunne knapt huske 
den mere , — den var vist meget længere 
og helt tilvokset , men så havde han da et 
påskud til at rvkke hende lidt nærmere , 
når de gik ad den . 
» Jeg skal vise dem en genvej til deres 
bedstefa’ers hus , «  sagde han og bøjede ind 
ad stien . 
Maren Lisbeth fulgte tillidsfuldt efter 
ham . 
Han gik foran og løftede grenene til 
side for hende . 
Nu var de hinanden ganske nær , men 
det hjalp ikke , de var alligevel ikke komne 
hinanden nærmere end i alléen . 
» Når de nu kommer hjem til gartnerhuset , 
hvad så ? — går de så i seng ? « 
Spurgte han og vendte sig om mod hende . 
» Nej , kors da ! — nu er det jo dag , « 
Svarede hun halvt forskrækket ved pludselig 
at stå ansigt til ansigt med sin ledsager . 

» Og de sover jo aldrig om dagen , det 
vil da sige , efter at solen er stået op ? « 
» Nej , dagen er jo til at arbejde i . « 
» Ja , for dem , der har arbejde , — det 
har jeg nu ikke ; derfor sover jeg om dagen 
og går op og ned ad gulvet om natten ; 
for man kan desværre ikke sove al tid . « 
» Når de ikke har noget at bestille , 
så skulle de bare gå ned og se på deres 
marker , hr . Kammerjunker , — så ville de 
ikke mere lede om arbejde ; der er såmænd 
nok at tage fat i her på gården . — jeg 
har aldrig set noget så forsømt som dette 
sted . De skulle se hjemme til vort , — der 
er orden i krammet , kan de tro . « 
Han vendte sig igen bort fra hende og 
fortsatte turen ind gennem krattet . 
Hendes bemærkninger havde stødt ham . 
— hun var dog , når det kom til stykket , 
ikke andet end en uopdragen bondetøs , selvgod 
og dum . 
Hun ville belære ham ! — jo pyt ! — 
han skulle lære hende noget andet ; — 
men det måtte der tid til . . .  . 
Morsom var hun alligevel i sin naive 

tro på , at hun kunne lave ham om til et 
arbejdsdyr . — ham — Mogens løventhai ! 
Da de kom i nærheden af gartnerhuset , 
sagde han farvel til hende med et kort buk 
og en svag løften på hatteskyggen . 
Hun rakte hånden ud mod ham , men 
han lod , som han ikke så det . 
Hun skulle lære , hvem hun havde for 
sig , den bondetøs ! 
» Jeg venter dem klokken tolv for at 
høre deres andragende , «  sagde han og 
slentrede så langsomt tilbage ad stien 
gennem skoven . 
Præcis i det øjeblik , tårnuret på løvegården 
slog tolv , trådte Maren Lisbeth ind 
i havesalen , hvor Junker Mogens plejede at 
modtage folk , der søgte ham i forretningsanliggender . 

han sad bøjet over sit skrivebord og var 
tilsyneladende så fordybet i gennemlæsningen 
af nogle gamle , gulnede dokumenter , at han 
slet ikke bemærkede , at hun trådte ind i 
værelset . 

hun blev et par minutter beskedent 
stående ved døren . — så rømmede hun 
sig lidt og avancerede et par skridt fremad . 
En gammel fyr , i luvslidt , lappet livre' , 
der i sin person repræsenterede både kusk 
og tjener på løvegården , havde meldt 
hende og sagt , at kammerjunkeren ventede 
hende . 
» Jeg kommer måske til ulejlighed , hr . 
Kammerjunker , — jeg kan så godt komme 
igen en anden gang , når det er kammerjunkeren 
mere belejligt , «  sagde hun til sidst . 
» Nå det er dem , jomfru ! — nej , de 
behøver ikke at gå . Om et øjeblik skal 
jeg være til deres tjeneste , «  svarede han , 
uden at vende sig mod hende . 
Maren Lisbeth blev stående midt på 
gulvet . — han havde jo ikke en gang bedt 
hende sætte sig , — ja sådan var det adelige 
— — , hun havde nær brugt sin faders 
udtryk , — — hoffærdige var de , om de så 
ikke havde skjorten på kroppen . — men 
alligevel — — han var måske ikke ganske 
som de andre . — der var noget hos ham . — 
på bunden af hans sjæl lå der måske 

noget ædelt . — — der havde været noget 
i hans stemme — — 
hun blev blussende rød i ansigtet og 
nejede dybt , da Junker Mogens i det samme 
vendte sig mod hende . 
Han så’ så underligt på hende og 
smilede ; hun havde næsten en følelse af , 
at han havde læst hendes tanker . 
» Hr . Kammerjunker ! « 
Hun havde i forvejen belavet sig på 
alt , hvad hun ville sige ; men nu kunne hun 
slet ikke huske det mere ; — bare han ville 
sige noget først . — 
men det gjorde han ikke , han blev bare 
ved at se på hende med dette underlige 
blik , som hun ikke forstod , og som gjorde 
hende så forvirret . . . . 
Det var ikke med ublandet venlige 
følelser , Junker Mogens den dag havde tænkt 
på hendes besøg . 
Det var naturligvis Anders , det gamle 
vrøvl , der havde lokket hende til atter at 
plage ham om at tage mod deres hjælp . 
Hans stolthed krympede sig ved tanken 
om , at han var sunken så dybt ned i fattigdom , 
at sådan simple folk af sig selv turde 

påtrænge sig ham , — byde ham , Mogens 
løventhai , hjælp ! og blande sig i hans 
intimeste anliggender . 
At gamle Anders havde gjort det , kunne 
han endda finde sig i ; han havde jo handlet 
i sit hjertes enfold ; — desuden havde han 
jo selv så ofte betroet sig til Anders , når 
det stod småt til med hans affærer , — så 
hans indblanding var han selv skyld i . 
Men dette simple , fremmede pigebarn , 
der nu trængte ind på hans helligste enemærker 
for hensynsløst at gribe ind i hans 
skæbne , — hun havde måske frækhed nok 
til at komme og prakke ham sine skillinger 
på , for så bag efter , hvis han tog imod 
dem , at holde småligt , bondeagtigt regnskab 
over , hvorledes hver hvid og skilling 
anvendtes ; — nej , det var dog for galt . — 
han havde to gange kaldt tjeneren 
ind for at sige ham , at han ikke ville tale 
med noget menneske den dag ; men så 
havde han igen betænkt sig . 
Den pige var så fandens sød og køn ; 
— han kunne alligevel ikke modstå lysten 
til at se hende endnu en gang , før hun 
rejste hjem . Desuden havde han jo lovet 

hende denne samtale , hvor ubehageligt det 
end var ham . 
Hendes dristige , sikre væsen , der på 
en gang havde ægget og frastødt ham ved 
deres første møde , syntes som bortblæst , nu 
da hun stod der for ham , midt på gulvet 
i det klare Sollys . 
Han så , at hun slet ikke følte sig 
situationen voksen . Nu , da hun skulle tale 
med ham om det , der lå hende på sinde , 
var det naturligvis først gået op for hende , 
hvilken uhyre social afstand , der var mellem 
hende og ham , — en løventhai ! 
Han nød rigtig hendes forlegenhed , hun 
havde godt af at føle , hvem hun var , og 
desuden klædte hendes generthed hende , — 
det var underligt — al ting klædte nok det 
pigebarn . 
Jo længere han så på hende , des velvilligere 
blev hans smil . — — 
» Nå , hvad vil de mig så egentlig . 
De lader til at være mindre dristig ved 
dagens lys end ved nattetide , «  sagde han 
til sidst og lo lidt ondskabsfuldt . 
Denne bemærkning hjalp . 

Maren Lisbeth rettede sig og så ham 
roligt ind i øjnene . 
» Det er i et forretningsanliggende , jeg 
har søgt dem , hr . Kammerjunker , «  sagde 
hun og satte sig uden indbydelse på en 
stol nær ved hans skrivebord . 
» Så ? — et forretningsanliggende . Det 
er dog vel aldrig det samme , de nu kommer 
med , som deres bedstefader talte til mig om 
i går , — for så vil jeg sige dem , at jeg 
aldrig bliver en tigger , der tager mod almisser 
af mine tjenere , «  sagde han heftigt . 
» Det er slet ikke det samme jeg kommer 
til dem om . — for resten var min bedstefaders 
tilbud ikke en almisse , han ville 
skaffe dem , men et lån , som han mente , 
muligen kunne hjælpe dem til at beholde 
det sted , han med liv og sjæl hænger ved . 
Jeg tror , bedstefaders ydmyge hengivenhed 
for dem og deres hjem er så stærk , at 
han kunne sælge sin sjæl for at frelse dem 
fra fare . — var det sket — det som de 
havde i sinde i nat , — tror jeg , de havde 
dræbt ham med det samme . « 
» Nå ja , — vist , — vist ; — han er en 
god gammel sjæl , tro som guld . — han 

er det eneste menneske i verden , som endnu 
bryder sig om Mogens løventhai . 
Havde det endda været hans egne penge ; 
men det er deres , lille jomfru , — og de 
må da for fanden være mig taknemmelig , 
fordi jeg ikke var slyngelagtig nok til at 
svire deres arv og gods op i et par lystige 
måneder . « 
» Det havde de ikke gjort , hr . Kammerjunker . « 

» Hvoraf formoder de det , lille jomfru ? « 
» Fordi det var betroede penge , hr . 
Kammerjunker ! « 
» Jeg har sat mange betroede penge over 
styr . « 
» Så — å , — det var stygt af dem ; 
men de ville have handlet anderledes med 
mine penge , det er jeg overbevist om . « 
» Så stor tro har jeg endnu ikke funden 
i Israel  ? — har de virkelig — virkelig tillid 
til mig ? 
» Ja . « 
» Det skulle de ikke have , jomfru . De 
frister mig ligefrem til at skuffe dem , «  sagde 
Mogens overgivent og rykkede sin stol lidt 
nærmere hen til Maren Lisbeth . 

hun rødmede og trak sig bort fra ham . 
Det var da også forbandet , så sædelig 
snærpet hun var ; — sådan en lille tilnærmelse 
ville næppe den fineste dame have 
taget ham ilde op i gamle dage . 
» Nå , hvad vil de så ? — det er bedst , 
de går lige til sagen . Min tid er så 
temmelig afmålt i dag , «  sagde han kort . 
» Jeg vil foreslå kammerjunkeren at forpagte 
deres mejeri ud til mig . Jeg er 24 
år , altså gammel nok til at have en selvstændig 
virksomhed . Jeg har lært husholdning 
og mejeri . Jeg ve'd , hvad der kan komme 
ud af mejeriet på en gård som denne , når 
det drives med dygtighed . — jeg har , som 
sagt , fået lyst til at prøve mine kræfter 
her , hvis kammerjunkeren vil betro mig 
mejeriet på rimelige vilkår . « 
Der var noget i denne plan , der i første 
øjeblik tiltalte Mogens ; men efter nogen 
betænkning sagde han : 
» Det er mig umuligt at gå ind på deres 
forslag . Det er jo ingen hemmelighed for 
dem , hvorledes jeg er stillet . Jeg kan ikke 
betale renterne af gården til den termin , 
der nu forestår . Så bliver her gjort eksekution , 

og jeg kommer til at forlade mit 
hjem umiddelbart derefter . — nej , vent heller 
til min eftermand kommer , så kan de måske 
forpagte af ham ; — jeg ejer intet , så 
jeg har intet at overlade til andre . « 
Han vendte hovedet bort med et lille 
suk . 
» Kan terminen ikke klares med den 
forpagtningsafgift , jeg betaler forud ? «  spurgte 
Maren Lisbeth . 
» Jo , det kan den måske ; men de glemmer , 
at her hverken er køer eller ordentlige 
mejeriredskaber , altså er her ikke noget at 
forpagte bort . « 
» Det ve'd jeg ; her er kun 30 køer , 
dårligt fodrede og dårligt passede . Det er 
for lidt . Besætningen må forøges ; men dersom 
de forpagter mejeriet ud til mig , køber 
jeg selv en snes ekstra gode fynske køer for 
tillægets skyld . Så lader jeg mejeriet sætte 
i stand ; — det vil sige i al tarvelighed 
foreløbig ; vi har jo ikke penge til at gøre 
store Spring for , og desuden er vi bønder 
vant til at fare med læmpe . Senere , når 
vi får råd til det , kan driften altid udvides , 
her er jo græsning til 80 høveder . 

foreløbig ser det ud til en god høst ; får 
vi en god høst . kan vi fodre godt---------- « 
» Vi ! — de og jeg ? «  afbrød han hende . 
Hun blev rød i hovedet . 
» Vi ! — ja , undskyld , jeg har brugt dette 
udtryk , — det er måske ikke passende ; 
men jeg kan ikke finde på noget andet ; — 
for jeg mener virkelig , at dersom de antager 
mit tilbud , vil vi få fælles interesser i 
driften og høstudbyttet her på gården . 
Ellers — i alle andre tilfælde ve'd jeg , hvor 
min plads er , og jeg skal aldrig med min 
gode vilje overtræde den , hr . Kammerjunker . « 
» Det frygter jeg heller ikke for , jomfru 
Lisbeth ! — men lad mig nu høre lidt nærmere 
om deres plan , så kan jeg overveje 
sagen . Det begynder virkelig at interessere 
mig at gøre nærmere bekendtskab med deres 
forretningsdygtighed . « 
Maren Lisbeth rakte ham et papir . 
» Her har jeg opstillet de betingelser , 
som jeg mener , at jeg tør gå ind på som 
forpagter , og de fordringer , jeg stiller til 
ejeren . « 
Mogens gennemlæste papiret et par 
gange . 

» De indgyder mig ligefrem respekt , 
jomfru Lisbeth . Jeg må sige , det er et 
overordenlig dygtigt gennemført regnestykke , 
de her har gjort — lige til de mindste enkeltheder . 
Har de så megen praksis som 
teori , så — så må jeg sige , de har fået 
en opdragelse , som jeg kunne misunde dem . 
Vil de komme her igen i aften klokken ni , 
så skal jeg sige dem , om jeg kan modtage 
deres tilbud . « 
Han rejste sig og rakte hende hånden : 
» Er de nu slet ikke bange for at komme 
her til denne gamle , forfaldne rede med 
deres ungdom , sundhed og livskraft ? «  spurgte 
han og så hende ind i øjnene . 
» Nej , her er jo så forskrækkelig meget 
at tage fat i , så der ikke bliver tid tilovers 
til at ængste sig eller gruble , «  svarede hun 
frejdig . 
Mogens slap ikke hendes hånd . 
» Kan de ikke også overtage husholdningen 
for mig ? — her er så forbandet 
uhyggeligt . Jeg har rent gået for lud og 
koldt vand i den sidste tid ; — jeg trænger 
til en ung , køn husholderske , der kan tage 
sig lidt kærligt af mig . « 

Lisbeth trak hurtigt hånden til sig . 
» Jeg duer ikke til at være deres husholderske . 
Jeg har for megen uafhængighedsfølelse 
til at være deres tyende ; jeg kan 
ikke gå og komme , når Herren befaler . « 
» Ja , men jeg kan jo bede — bede rigtig 
pænt . Jeg skal nok være så nøjsom og føjelig , 
når de bare vil være lidt god imod 
mig . Jeg skal ikke blive dem en streng 
herre . « 
» Nej , det skal de ikke . For de bliver 
aldrig min herre eller mit herskab , hvad de 
nu vil kalde det . Men det er nu det samme , 
hr . Kammerjunker ; dersom de ønsker det , 
vil jeg for egen regning overtage husholdningen 
på gården . Jeg betaler dem for 
det , jeg bruger af gårdens produkter , samt 
for lokalet , jeg benytter , og de betaler mig 
til gengæld for kost og opvartning til dem 
selv og folkene . På den måde mener jeg , 
at der kan stiftes et forretningsforhold mellem 
os , der måske kan blive til fordel for 
os begge . « 
Der var en korthed og klarhed i Maren 
Lisbeths måde at udtrykke sig på , som 

igen vakte både uvilje og beundring hos 
Mogens . 
» Hvor de er et koldt og klart hoved . 
De taler som om forretning og fordel er 
det eneste , der har nogen værdi for dem , « 
Sagde han . 
» I et tilfælde som dette , må det også 
være det eneste , der har betydning for os . « 
» Hvorfor , jomfru Lisbeth ? Kunne der 
ikke ved siden af fordel og beregning være 
en lille smule godhed , — ømhed , — kærlighed 
— — — menneskekærlighed — eller 
hvad de vil , som kunne drive dem til at 
tage dem af mig ? «  spurgte han indtrængende . 
Blodet skød op i ansigtet på hende , 
hun turde slet ikke se op på ham . 
» Kunne der ikke ? «  spurgte han igen 
ganske sagte . 
» Jo . « 
» Det var altså godhed — eller — — « 
Maren Lisbeth afbrød ham : 
» Hvorfor siger de dog sådan noget til 
mig ? Dersom det var en fremmed mand , 
der kom til dem for at forpagte deres ejendom , 
— ville de så spørge ham , om det 

var kærlighed eller ømhed til dem , der 
drev ham til dette skridt ? « 
» Nej , selvfølgelig ikke . Men de er jo 
heldigvis ingen mand , men en smuk pige , 
så det bliver en hel anden sag . « 
» Ikke i dette tilfælde , — ikke hvis jeg 
skal blive her , «  sagde hun med en bestemthed , 
der ikke kunne misforstås . 
Med en hurtig hilsen skyndte hun sig 
derpå ud gennem den åbne havedør . 
Mogens fulgte hende med øjnene , til 
det sidste glimt af hendes skikkelse var forsvundet 
inde i skoven . 
Så satte han sig igen hen til skrivebordet 
for at opsætte kontrakten . 
Det gik imidlertid ikke videre hurtigt . 
Hvert øjeblik strejfede hans tanker bort 
fra arbejdet for at beskæftige sig med Maren 
Lisbeths slanke , kraftige skikkelse . 
Alt var sol og sundhed hos dette pigebarn . 
Håret var så lyst og tykt , og huden 
hvid og blød som en komtesses . 
Og så , når blodet pludselig skød op 
og gjorde kinden rød og varm — at trykke 
sin kind mod hendes — lægge sit hoved 
til hvile ved hendes bryst — en midsommernat , 

når månen skinnede og alle roser 
duftede — — 
Mogens lukkede øjnene — sådan havde 
han ikke længtes i lang tid . — — — 
lidt efter sprang han op og gik ind i 
spisestuen . Han kom til at huske på , at 
han ikke havde spist frokost ; det var naturligvis 
derfor , han ikke duede til at arbejde . 
Men han spiste ikke noget videre ; i dag 
irriterede serveringens mangler ham mere end 
nogen sinde før . — — — 
mon hun forstod at lave mad ? Rimeligvis 
ville hun holde ham på spartansk 
kost . 
Hun forstod sagtens ikke , at en adelsmand 
havde større fornødenheder end en 
grov Bonde . 
Når hun endda selv ville varte ham 
op ; men det ville hun naturligvis ikke ; hun 
var jo stolt som lucifer selv .----------men 
det var det samme , hun havde alligevel 
pustet et glimt af livsmod op i hans halvt 
udslukte tilværelse . 

efter frokosten gik Mogens en tur ud 
på sine marker . 
Det var så længe siden , han rigtig 
havde været omkring på sin ejendom . 
I sløv fortvivlelse over sine økonomiske 
forhold havde han så meget som muligt 
skyet synet af den jord , der om kort tid 
skulle rives fra ham , fordi den ikke mere 
kunne bære de byrder , den løventhalske 
slægt havde lagt på den . 
Men nu , efter samtalen med Maren 
Lisbeth , var håbet om at beholde fædrenehjemmet 
igen dukket op i ham . 
Ved hendes hjælp kunne han jo nok 
klare terminen . 
Det var måske kun en galgenfrist ; 
men sommeren over kunne han da så i 
alle tilfælde blive på dette dejlige , gamle 
sted — og hvem ve'd ? — — 
han blev stående et øjeblik og så1 
ud over den store , grønne rugmark , hvor 
strået allerede var ved at sætte vipper . 
Maren Lisbeth havde ret , — det så 
virkelig ud til at blive en god høst , trods 
jordens dårlige behandling . 

denne prægtige jord , der kun havde sol 
og regn at takke for sin smilende frodighed . 
Mogens tænkte med en følelse af skamfuldhed 
på , at der her var gjort så lidt for 
at hjælpe naturen i dens aldrig hvilende 
driftstrang . 
Det kunne have været anderledes , om 
slægten havde forstået at værne om den 
skat , den havde i jorden . 
Om han bare selv havde forstået at 
arbejde i stedet for at leve sin ungdom hen 
i tom ørkesløshed og lediggang . 
Det kunne blive anderledes endnu . — 
det skulle blive anderledes . Han gik 
hurtigt videre . 
Den vågnende energi drev ham ustandselig 
frem ad , indtil han havde set og undersøgt , 
hvorledes alt stod til på hans vidtløftige 
ejendom . 
Han knyttede uvilkårlig hånden sammen , 
som om han ville holde begrebet 
ejendom fast . 
Han og hun , de ville holde fast — — 
det var jo hende , der pludselig var 
kommen og havde lært ham at se på jorden 
— — 

hun og jorden------------den stærke , kraftige 
muld , der grønnedes i solen — de 
skulle tilhøre ham — være hans ejendom . 
❖ * 
det var en eftermiddag først i september . 
Lisbeth stod alene nede i mejeriet . 
Hun var ivrigt beskæftiget med at hytte 
en ostepresse hen i et andet hjørne af 
mejeriet ; den var meget svær , og hun havde 
flere gange løftet på den og igen sat den 
fra sig på gulvet . 
Mogens , der i samme øjeblik kom forbi 
den åbne dør , standsede lidt for at se på 
hende . 
Det havde han gjort adskillige gange før . 
Det var ham en øjenlyst at se hende i 
den lyseblå , opkiltrede , kortærmede arbejdsdragt , 
der ved hver bevægelse fremhævede 
hendes smukke , kraftige figur . 
Han var gladest , når det lykkedes ham 
at blive ubemærket af Lisbeth under disse observationer . 

han havde en aldeles bestemt følelse 

af , at hun ikke kunne udstå at træffe ham 
på sine enemærker . 
Ikke desto mindre sprang han dog nu 
ned ad kældertrappen og kom hende til 
undsætning , da han så , hvorledes hun asede 
med ostepressen . 
» De slæber dem jo ihjel , «  sagde han . 
» Hvorfor lader de ikke pigerne hjælpe dem ? « 
» Jeg har sendt pigerne i Marken . Det 
ser ud til regn , derfor er hver smule arbejdskraft 
nødvendig for at få så meget 
korn ind som muligt . Det kan ikke stå ude 
længere , uden at tage skade ; jeg har set , det 
er begyndt at spire ude i hovene . « 
» Hvor får de tid til at se sådan noget ? 
De er jo altid i arbejde her i huset , 
både nat og dag . Jeg troede , de hverken 
gav dem tid til at spise eller sove , langt 
mindre til at gå i Marken og se efter kornet . 
Jeg ser dem aldrig , når jeg er der ude . « 
Hun lo . 
» Det kommer nok af , at vi søger derud 
på forskellige tider . Om morgenen mellem 
3 og 4 gør jeg mig af og til en vending 
ud på malkepladsen ; så ser jeg med det 
samme sådan alt , hvad der både er galt 

og godt ude i Marken , og så siger jeg det 
bagefter til folkene . « 
» Og folkene lystrer deres ordrer ? « 
» Lystrer ? Det kan der vel ikke være 
tale om overfor mig ; men et godt ord finder 
al tid et godt sted . Arbejdsfolk er ikke 
altid så dårlige og dvaske , som herskaberne 
troer ; når de bare får god mad , kan 
man få dem til meget , men — «  — Lisbeth 
lagde igen hånden på ostepressen —  » jeg 
opholder vist kammerjunkeren . « 
» Med andre ord , jomfru Lisbeth ! De 
ser gerne , at jeg begiver mig bort snarest 
muligt . « 
» Det siger i , herre ! — jeg ikke . Men 
jeg har for resten forskrækkelig travlt , «  sagde 
hun småleende . 
» De har al tid for travlt til at tale med 
mig , synes jeg . « 
» Å nej , — men i dag — osten skal 
presses og smørret skal æltes . Nadveren skal 
være færdig til folkene og bordet dækkes 
for kammerjunkeren , så de indser vist 
selv — « 
» At jeg bør gå ? « 
» Ja ! « 

» Ja , men jeg vil først hjælpe dem med 
at flytte denne genstand . Jeg skammer mig 
ved at gå og drive i samme øjeblik , som 
de slæber som en hest . — hvor vil de 
have den hen ? « 
» Der i krogen . — tak , hr . Kammerjunker . 
De har min tro kræfter , og det 
klæder dem så kønt at bruge dem . « 
» Gør det , jomfru Lisbeth ? — for at 
tækkes dem må man nok arbejde som en 
anden Bonde . « 
» Ja netop . « 
» Jeg skulle vel stå og stikke sæd op i 
læsset , så sveden haglede ned ad min ryg . « 
» Å ja ! — om de ville gøre det , 
så — — « 
Hun tav pludselig og blev rød i hovedet . 
» Hvad så ? « 
Hun rystede på hovedet . 
» Ingen ting , naturligvis . « 
» Jo , de mente noget med deres så-------------jeg 
lader mig ikke narre ; nu går jeg ud i 
Marken og arbejder , — hører de , jeg arbejder , 
— og når jeg så kommer hjem , 
træt og mødig , — så — hvad giver de 
mig så ? « 

» Jeg har hverken østers eller trøfler , 
for vi er jo fattige . « 
» Det er vi , Lisbeth , «  sagde han med et 
stærkt eftertryk på vi . 
» Men , Lisbeth , vi er ikke for fattige til , 
at de i aften kan dele mit frugale måltid 
med mig . Jeg er ked af al tid at spise 
alene . Jeg er ked af al tid at se på den 
lille Emma , som de har dresseret til min 
opvartning . Hendes kinder ligne en skuret 
kobberkedel , og hendes lille hårpisk krummer 
sig som en bedrøvet grisehale . Det er 
virkelig ikke noget opmuntrende syn . Skal jeg 
arbejde som daglejer , må det være i håb 
om , at de belønner mig . « 
Han bøjede sig så tæt ned over Lisbeth , 
at hans ånde berørte hendes kind . 
» Vil de komme i aften ? « 
» Jeg kan ikke . På den tid skal jeg 
sørge for folkene . Desuden er det ikke passende , 
at jeg spiser ved deres bord . — nej , 
jeg har ikke tid , «  sagde hun og søgte at 
undvige hans blik . 
Hun havde en følelse af , at det brændte 
sig ind i hendes blod , når deres øjne 
mødtes . 

» Og for det dumme snærperis skyld 
skyer de mig ! — vi to lever jo som på en 
øde 0 . Hvem kan holde regnskab med os 
her , om vi overholder det passende . « 
Han så igen indtrængende på hende . 
» Jeg kan ikke , jeg bør ikke , «  sagde hun 
næsten klagende . 
Der var noget i hendes angst , der rørte 
ham . 
» De må ikke være så angst for mig , 
jeg skal aldrig krænke dem eller tilføje dem 
noget ondt mod deres vilje — — — de 
skal bare komme og tale med mig — — 
komme til mig — — jeg trænger så forfærdelig 
til dem — meget mere end de ve'd 
eller forstår — — — vil de så komme 
i aften  ? 
» Ja ! « 
» Ja , men de skal komme glad , frejdig 
og sikker som sædvanlig . « 
Han fjernede sig hurtig med et opmuntrende 
nik . 
Da folkene kom hjem om aftenen , 
hørte Lisbeth dem tale om , at Junker Mogens 
selv havde arbejdet med i Marken hele 
eftermiddagen . Han havde straks smidt frakken 

og arbejdet som den bedste — og så 
havde han været så  » gemen og plaserlig « 
Sagde pigerne . 
Han havde virkelig arbejdet for hendes 
skyld . 
Lisbeths hjerte bankede af glæde . 
Det gik fremad — akkurat sådan , som 
hun havde tænkt sig . Alt lykkedes og trivedes 
langt bedre , end hun havde håbet . Om 
nogle år ville måske alt være bragt på 
føde igen i løvegården , og så-----------ja 
så var hendes tid her vel forbi . 
Så kom der måske en ung , smuk , 
o" 7 
adelig frue — og så---------hun fik tårer 
i øjnene ved tanken om , hvad der så 
skulle ske . 
Lisbeth betragtede det som en hellig 
pligt stadig at holde sig tanken om den 
unge frue for øje — — den frue , der en 
gang ville komme til at herske på løvegården . 

kammerjunkeren ville naturligvis gifte 
sig , så snart forholdene tillod det — ellers 
ville jo familien uddø her i Danmark . 
Hun tænkte på , hvor gamle bedstefader 
ville glæde sig , om han før sin død kom 

til at se en fin frue ved Junker mogens1 
side — og måske børn . 
Hun ville naturligvis også glæde sig 
— — nej , det kunne ikke nytte , hun ville 
bilde sig det ind — for det var løgn — 
løgn — løgn . 
Hun håbede ikke noget , ventede ikke 
noget , — troede ikke noget for sig selv ; — 
men alligevel det ville ikke være til at udholde 
— — 
mellem alle hendes selvpinsler blandede 
der sig så dejlige , æventyrlige drømme , hvori 
hun selv var prinsessen , der bragte Mogens 
løventhai det halve rige i form af sundhed , 
lykke og velstand — — 
i aften var det rent galt , — den unge 
frue trængtes helt i baggrunden . 
Det var jo for at føje hende , Lisbeth 
— at han i dag havde arbejdet , — det ville 
han aldrig have gjort for den unge frue , — 
det var hun vis på — — 
det var hende , — hende — han havde 
tænkt på , — - og nu ventede han hende — 
ikke desto mindre fandt hun i sidste 
øjeblik på en undskyldning til at udeblive 
fra aftensbordet . 

gamle Anders havde skrantet lidt i den 
sidste tid , derfor lod hun Emma melde 
kammerjunkeren , at hun måtte ned i gartnerhuset 
før sengetid for at se til den syge . 
Mogens blev irriteret over Lisbeths opførsel . 

han vidste godt , at Anders ikke fejlede 
noget videre . 
Det var bare en ny udflugt , hun kom 
med , for at slippe fra ham . 
Men det skulle hun få betalt , når 
tiden kom — den tossede , dumme , snærpede 
bondetøs ! 
Det var dumt , at han ville spilde en 
tanke på hende . — 
hun kom nok , om også det tog lidt 
tid , — så meget kender var han da , at 
han forstod at tyde hendes blussende kinder 
og strålende øjne , — og så denne nervøse 
uro , der pludselig kunne bryde gennem hendes 
sikre væsen , når han så på hende . — 
hun kom nok ! 
» For satan ! «  Mogens stampede utålmodig 
i gulvet . 
Havde den pige da forhekset ham , siden 

han aldrig kunne holde hende ude af sine 
tanker — hverken nat eller dag . 
Hun var et intrigant fruentimmer , der 
havde spundet ham sådan ind i et væv af 
hygge og borgerligt velvære , at han ikke 
mere kunne kende sig selv eller løvegården . 
Han kunne ikke røre sig , uden at der 
var et eller andet , der mindede om hende ; 
— og så lod hun ham dog være så ensom , 
— så forfærdelig ensom — — 
Havde han bare penge , så ville han 
rejse bort for at blive reven ud af den 
hypnotiske tilstand , hun havde dysset ham i . 
Hendes magt over hans sanser bestod 
naturligvis kun i , at hun var det eneste 
kvindfolk af menneskeligt udseende , han her 
kom i berøring med . 
Mogens tog en bog og satte sig til at 
læse ; men et øjeblik efter smed han den fra 
sig og gik ud på verandaen . 
Der var dejligt der ude . 
Parken lå så stor og stille , badet i 
dug og måneskær . 
Den gang havde dog Lisbeths visdom 
svigtet hende . 
Himlen var ganske klar , der var ikke 

en eneste sky , som kunne spå om sludfulde 
dage , tænkte han med en følelse af 
tilfredshed over , at hun kunne tage fejl . 
Mogens gik parken rundt et par gange . 
— da opdagede han Lisbeths lyse skikkelse 
inde mellem træerne . 
Han gik hende hurtigt i møde og stillede 
sig lige for hende . 
» Hvorfor kommer de så sent ? — véd 
de ikke , at jeg venter på dem ? «  spurgte 
han næsten udfordrende . 
» Nej , — jo , jeg véd det . « 
Han kunne høre , hvorledes hendes 
stemme rystede , da hun svarede . 
» Nå , de kan ikke lyve dem fra det .  .  .  . 
Men når de ikke kan det , hvorfor går 
de så af vejen for mig . — de længes jo 
dog efter mig . — de er så ung og så 
sund . — deres blod er så varmt ; jeg kan 
føle , hvor det brænder gennem huden . — 
hvorfor vil de kæmpe mod deres egen 
natur , — føler de ikke , at det er en lykke 
at give sig helt , fuldt ud hen til den , man 
elsker . — og de elsker mig , Lisbeth ! — 
nej , prøv ikke på at nægte det , prøv ikke 
på — — « 

han lagde sin arm om hendes liv og 
drog hende ind i lindegangens dybe skygge . 
» Lisbeth ! — vi to skal leve så lykkeligt 
her på dette gamle sted , «  sagde han og 
kyssede hende . 
Hun gengældte hans Kys med lidenskabelig 
ømhed . 
» Å , Mogens , Mogens ! — jeg véd , det 
bare er en drøm . — jeg drømmer altid så 
stærkt og dejligt i måneskinsnætter . — om 
et øjeblik vågner jeg , og så er jeg igen 
den stakkels bondepige , det er bare i drømme , 
jeg er god nok til dig . « 
Hun knugede sig fast ind til ham . 
» Nej , nej , Lisbeth ! det er ingen drøm ; 
det er en sund , lykkelig virkelighed ; — for 
mig er du mere værd end nogen dame . Du 
har jo omskabt hele min usle tilværelse i 
den korte tid , du har været her , og nu vil 
du være min kæreste , — være min helt ? « 
» Ja , ja , Mogens ! « 
Da de nærmede sig huset , drog Lisbeth 
sig pludselig ud af hans arm . 
» Nej , Mogens ! — det går ikke an , — 
det er umuligt . — hvad vil din søster ? — 

hvad vil folkene — hvad vil hele verden 
sige , når de får det at vide ? «  sagde hun . 
» Ingen vil få det at vide . — jeg skal 
være så skånsom og trofast imod dig , min 
skat ! — vi skal forstå at bevare vor hemmelighed , « 
Sagde han beroligende og ville igen 
lægge sin arm om hendes liv . 
Hun trådte lidt tilbage og stirrede på 
ham . 
» Hvorledes ? — hvad mener du ? — ville 
du skjule , at jeg var din hustru ! — ville 
du skamme dig over , at du havde ægtet 
mig ? «  spurgte hun i skælvende angst . 
» Hustru «  — Mogens standsede ved ordet . 
Han forstod hende ikke straks . 
Var hun virkelig så naiv , at hun 
troede ? — — 
han havde jo ikke med det fjærneste 
ord antydet ægteskab . 
Hvor kunne hun dog misforstå ham 
således ! — 
hun — bondepigen — den gamle Anders 
havemands barnebarn — hun , der al tid 
med den mest gennemførte korrekthed havde 
forstået , hvor hendes plads var der i huset , 
— det var jo en latterlighed , der grænsede 

til vanvid , at den tanke var slået ned i 
hende . 
Han blev stående og så på hende . 
Han kunne ikke finde ord til at svare 
hende . 
Det gjorde ham ondt for hende . — det 
var så forfærdelig pinagtigt for ham at skulle 
klare denne dumme misforståelse . 
» Kære Lisbeth ! Du må have misforstået 
mig . — jeg har intet øjeblik tænkt 
mig dig som min hustru ; — som min 
hustru i dette ords snævre gammeldags betydning , 
med kirkelig velsignelse o . s . v . — 
det kan du ikke blive ; det ville være synd 
imod dig at plante dig ind under forhold , 
hvor du ville gå til grunde . — jeg duer desuden 
ikke til at gifte mig . — ægteskabet 
er i mine tanker en utålelig lænke , som 
man kun pålægger sig , når en eller anden 
tvingende nødvendighed byder en det . — 
Lisbeth ! den kærlighed , jeg her byder dig , 
er meget skønnere og bedre , fordi den er 
fri — uden tyngende bånd , — der kun 
snære til de briste . — jeg kan kun være tro , 
når jeg ve'd , at jeg ikke er bunden . — jeg 
skal være så god mod min lille , trofaste 

pige , der har ofret alt for at redde mig . — 
kære Lisbeth ! — stå ikke der så bleg og 
kold , som om du pludselig var bleven til 
en stenstøtte . — — hvad er du bange for ? 
Hvad bryder vi os om bryllupsklokker og 
præstevelsignelse . — månen og alle himlens 
stjærner smiler til vor forening — kom ! « 
Han strakte armene ud imod hende og 
ville omfavne hende . 
Lisbeth skød ham læmpelig ! fra sig . 
» Ja , jeg har misforstået dem , hr . Kammerjunker 
løventhai , «  sagde hun med en stemme , 
hvori gråden kæmpede sig frem . 
» Jeg har misforstået dem ; — men fejlen 
er min , — hvor kunne jeg tro — — 
vil de love mig aldrig med et blik 
eller ord at minde mig om denne ulykke 
— denne skam , der er overgået mig ; — 
ellers vil jeg ikke leve . « 
Hun brast i en krampagtig hulken . 
» Kære Lisbeth ! Du tager dig den sag 
altfor nær . — hvem skulle tro , at min stærke , 
modige landsbypige var så blød og sentimental . 
— det kommer der af højskolevrøvlet 
og af de mange romaner , du har 
læst . — du har drømt for meget , uden at have 

7o 
levet . — kom nu , du søde , — så skal jeg 
kysse alle dine sorger bort . — i morgen 
vil du se glad og frejdigt på forholdene , 
som de nu en gang er ; kom nu , kom ! « 
» Nej , nej — slip mig ! — rør mig ikke ! « 
Hun rettede sig og så ham ind i 
øjnene . 
» Hør nu , Mogens løventhai ! — nu først 
forstår jeg , hvad de mener . — nu forstår 
jeg , hvad det er for en lod , de byder 
mig her i huset . — men de har forregnet 
dem , når de tror , er deres dejlige ord om 
kærlighed og måneskin nu kan friste mig . 
— de har krænket mig dybt i denne aften ; 
men ikke dybere end jeg har fortjent det , 
fordi jeg var blind og enfoldig nok til at 
tro , at de elskede mig . « 
» Ja , men , Lisbeth ! Jeg sværger dig til , 
jeg har aldrig før holdt af en kvinde , som 
jeg nu holder af dig . — du må ikke støde 
mig bort ; — jeg kan ikke leve uden dig . 
— hver dråbe af mit blod skriger efter 
dig . « 
» Og derfor vil de , at jeg skal leve som 
skøge i deres hus ! « 
» Fy , Lisbeth , — hvorfor vil de dog tale 

så råt om et forhold , der kan være så 
fint og skønt ! «  udbrød Mogens irriteret . 
» Fordi jeg er en grov , plump bondepige , 
der ikke har øje for finheden i deres 
tilbud ; — det er rimeligvis et adeligt tilbud , 
derfor passer det ikke for mig . « 
Lisbeth vendte ham ryggen og ville 
gå ; men han lagde hurtig sin hånd på 
hendes arm og holdt hende tilbage med et 
fast tag . 
» Lisbeth ! — dersom de nu går fra 
mig , så skyder jeg mig . « 
» Ja , gør det . — jeg skal ikke mere 
hindre dem deri , «  svarede hun med et forsøg 
på at le , der imidlertid var nær ved at 
falde ud til gråd . 
» Men det skal de , Lisbeth ! De skal 
blive for at holde livet i mig . De har 
ukaldet og uopfordret stillet dem den opgave 
at redde mig og mit hjem . Det kan 
de ikke løbe fra på halvvejen . Kan de vel ? 
— sådan gør de ædle jomfruer i deres 
romaner ikke . « 
Hun forsøgte at svare , men hun kunne 
ikke få ordene frem . 
Så trak hun sig hurtigt bort fra ham 

og løb , alt hvad hun kunne , ned ad en sidegang , 
der førte til mejeribygningen . 
Mogens fulgte efter hende et stvkke ned 
ad gangen ; men så betænkte han sig og 
gik tilbage til verandaen . 
Her satte han sig til at tænke over 
sagen . 
Han følte sig krænket og skuffet , — 
syntes egentlig , at han var bleven taget 
skammeligt ved næsen af Lisbeth . 
Fordi han ikke havde været parat til 
straks at traske til brudeskamlen med hende , 
havde hun uden videre kastet vrag på hans 
dybeste og stærkeste følelser , — ja optaget 
det , — at han ville være hendes elsker — 
som en dødelig fornærmelse . 
Hun havde ikke skygge af forståelse 
af hans natur , ellers ville hun have følt , 
hvor fint og ømt han ville have behandlet 
hende i dette forhold . 
Det var jo fuldt ud sandhed , han havde 
sagt hende . 
Han havde virkelig aldrig holdt så 
meget af nogen kvinde som af hende . 
Hun var jo også tusinde gange mere 

værd end alle andre kvinder ;-------dygtigere 
og bedre og smukkere end alle andre . 
. De kunne blive så lykkelige sammen , 
når hun bare ikke var så dum og bornert ; 
— bornert — ja — men ikke dum . — 
nej , hun var netop beregnende og klog . 
Hun var kommet , for ganske læmpeligt 
at tage styret ud af hans svage hænder — 
for at tilrive sig det hele — for at blive 
frue på løvegården . 
Men det skulle ikke ske ; — han skulle 
aldrig plante en tidsel i sit adelsskjold . 
Hun kunne rejse fanden i vold den 
dag i morgen , om hun ville , — den infame 
bondetøs . 
Å nej 1 — hun kunne ikke rejse , — 
så ville det hele jo ramle sammen . 
Han stønnede ved tanken om det øde , 
hun ville efterlade i hans hjem . 
Han gik igen ned i parken og vandrede 
uafbrudt frem og tilbage i lindegangen . 
Hun havde rent forhekset ham med sine 
Kys , da de gik der . 
Han gennemlevede i tanken hele den 
korte , lykkelige stund om igen . — han følte , 
hvor stærk og varm og levedygtig hun havde 

været i det øjeblik , hun tillidsfuldt havde 
knuget sig ind til ham . 
Og så denne vældige , løsslupne lidenskab 
i hendes Kys , — å ! — det var til at 
blive gal over , hvis han nu skulle undvære 
hende — eller gå og vente . — 
tung i hovedet som efter en rus 
vågnede Mogens løventhai højt op ad formiddagen 
næste dag . 
Regnens ensformige plasken mod sovekammervinduet 
blandede sig med lyden fra 
tærskemaskinens sindigt slæbende hjul ude 
i baggården . 
Ellers var alt dødt og stille i huset . 
Nu var altså de gråkolde , sludfulde 
efterårsdage , der så ofte havde bragt Mogens 
til at hade landlivet , begyndt . 
Uh ha ! 
Han vendte sig utålmodigt i sengen 
og gjorde et energisk forsøg på at sove 
videre . 
Hvad i al verden skulle han tage sig 
til på sådan en dag , dersom han stod op . 

hvad skulle han i det hele tage sig 
til i morgen — og i overmorgen — og så 
fremdeles i alle de dage , der kom . 
Det havde alligevel været bedre , om det 
hele var ramlet sammen , og han havde fået 
lov til at skyde sig en kugle for panden . 
Det havde dog kastet en vis tragisk 
storhed over ham . — den tilværelse , han 
førte , siden hun var kommen der i huset , 
var jo rent forbandet — — 
nu tærskede de ! — det var naturligvis 
også hendes påhit . 
Nej , han kunne ligeså gerne stå op . 
Der var jo ikke tale om at få ro i sit 
eget hus mere . 
Mogens ringede , og den lille Emma 
stuepige kom springende ind og nejede foran 
sengen . 
» Hvor bliver teen af ? det er jo snart 
middag . — hvor længe skal jeg vente ? « 
Spurgte Mogens med en barskhed , der næsten 
forfærdede Emma . 
» Jøsses kors , hr . Kammerjunker ! — jeg 
har allerede væt her to gange med teen ; 
men i ville ikke glo op — nej , jeg mener , 
at kammerjunkeren ville ikke se op — 

vågne op , og så turde jeg ikke råbe på 
kammerjunkeren , og så listede jeg ud med 
teen , for at hun kunne holde sig varm til 
kammerjunkeren ; men nu skal jeg lige på 
det hellige øjeblik være her med hinner , « 
Svarede Emma forfjamsket . 
» Å , gå fanden i vold med teen ; — 
jeg vil ingen ting have nu ; men sørg for , 
at der straks bliver lagt i kaminen , «  sagde 
Mogens yderligere irriteret ved Emmas bondeagtige 
snaksomhed , der gjorde ham aldeles 
nervøs . 
» Kors , der er lagt i for længe siden , og 
jomfruen har selv gjort han ren , for da vi 
skulle lægge i , kunne vi fornemme , at han 
var farlig beskidt , for han røg så gefærlig ; 
men nu brænder han , så det er fælt , og der 
er en nydelig varme , og jomfruen — — 
» Hold mund og gå ! « 
Emma for ud ad døren og kom med 
tårer i øjnene ned i køkkenet og fortalte , 
at kammerjunkeren , der ellers var så skikkelig , 
var bleven rent  » tåvelig «  til at bande og 
gale i dag . 
Da Mogens var påklædt , satte han sig 

til ro i en lænestol , med fødderne på 
kamingitret . 
Han sad med halvt tillukkede øjne og 
indåndede med tungsindigt velbehag duften 
fra en stor buket roser , der var anbragt 
på en gueridon i nærheden af kaminen . 
Han elskede denne fine , stærke blomsterduft , 
der al tid fyldte værelserne , siden 
Lisbeth havde taget styret i huset . 
Han havde tit i stilhed glædet sig over 
den skønhedssans , hun lagde for dagen ved 
sine arrangementer med blomster og planter ; 
— det havde næsten bragt ham til at glemme 
værelsernes mangelfulde , falmede udstyr , der 
før så ofte havde stødt hans øjne . 
Uagtet han endnu følte nogen bitterhed 
mod Lisbeth efter gårsdagens nederlag , var 
han dog bleven noget mildere stemt , da han 
så den omhu , hun havde anvendt på at 
gøre hans værelse lunt og hyggeligt , til han 
kom op . 
Det var så uendeligt fint og sympatisk , 
at hun netop havde gættet , at han på sådan 
en sludfuld dag trængte til en blussende 
kaminild  . . . . 
Mon hun selv — trods regnen — havde 

været ude efter roserne , de var ganske frisk 
plukkede  . . . . 
Det var underligt , så roserne mylrede 
frem på løvegården i sommer — — 
Emma kom ganske sagte listende ind . 
» Posten er kommen , vær så artig , hr . 
Kammerjunker ! « 
» Læg den på bordet . « 
» Ja , men der er også kommet et telegram , 
som der skal svar på , hr . Kammerjunker . « 

» Telegram ! — hvorfor siger du ikke 
sådan noget straks , dit fæ ! « 
Mogens rev konvolutten op og læste : 
rejs straks til Itzehoe for at være 
til stede ved åbningen af onkels testamente . 

sigismunda . 
Hans onkel var altså død , det måtte 
der stå nærmere om i brevene . 
Ja rigtig ! der var et , dateret to dage 
tidligere . 
Det var fra hans eneste søster , der var 
gift med en holstensk godsejer . 

hun skrev , at gamle onkel Friderich 
løventhai nu endelig var død , til glæde for 
hele familien . 
Såsnart hun kunne få at vide , om 
Mogens og hun var indbefattet i testamentet , 
skulle han få telegram . 
— han var altså indbefattet i testamentet . 

denne efterretning kom for Mogens 
som en umådelig overraskelse . 
Den gamle rige godsejer , Friderich 
løventhai , havde nemlig al tid erklæret , 
at han ikke brød sig en døjt om sine slægtninge , 
hvorfor han agtede at give sin formue 
til stiftelser og legater . 
Nå , dersom formuen nu alligevel skulle 
deles til den store familie i Tyskland , kunne 
hver portion ikke blive svimlende stor , måske 
sådan noget som tredive eller fyrretyve 
tusend kroner til hver især ; men Mogens 
følte det alligevel som en stor lykke . 
Han regnede øjeblikkelig ud , at det 
netop var , hvad han behøvede til at restavrere 
det nødvendigste ved bygningerne og sætte 
gården i bedre drift . 
Nu skulle det og det gøres , som Lisbeth 

havde påpeget som ønskeligt , om der bare 
kunne skaffes penge dertil . 
— nu har vi penge , Lisbeth ! — vi ? — 
han sprang utålmodig op . 
Det var på høje tid , at han kom ud 
og tik lidt anden luft og friske indtryk ude 
fra verden . — under det eremitliv , han 
her førte , var det ikke godt at vide , hvorledes 
det ville ende , — hvilke dumheder 
hans hede længsler kunne drive ham til at 
begå . 
Han ringede . 
» Bed lis- nå , — bed frøknen komme 
ind . « 
Emma så forfjamsket spørgende på 
ham . 
» Om forladelse , hr . Kammerjunker ! — 
hva1 — hvem ? « 
» Bed frøken Lisbeth være så venlig at 
komme et øjeblik ind til mig . « 
» Er det jomfruen — mejersken — , 
kammerjunkeren mener ? « 
» Ja ! — for fanden hvor du er dum , 
at du ikke kan forstå det . « 
Idet Emma ville lukke døren efter sig , 
kaldte Mogens hende tilbage . 

» Emma ! « 
Emma nærmede sig og skævede forskræmt 
til ham . — nu skulle hun naturligvis 
igen have en overhaling . 
Så gal som i dag havde kammerjunkeren 
da aldrig været . 
» Lille Emma , du er jo en fornuftig 
pige . « 
Nej , nu var han da rent tåveli’ , så 
mildt han nu snakkede . 
Hun greb i sin forlegenhed fat i forklædesnippen 
og begyndte at lægge den i 
læg . 
» Hør , Lisbeth — Emma mener jeg — 
jeg kan ikke lide — jeg finder det upassende , 
at mine folk kalder den dame , der bestyrer 
mit hus , for jomfru — eller mejerske . Jeg 
ønsker , at i for fremtiden kalder hende for 
— for frøken Mortensen . Husk på det , 
lille Emma — og kald så på frøken Mortensen . « 

Mortensen ! — det var da også et forbandet 
simpelt navn , hun havde . — Mortensen ! 
— nej , det var rent umuligt . 
Da Mogens lidt efter stod ansigt til 

ansigt med Lisbeth , følte han sig forlegen 
som en skoledreng . 
Han ledte efter ord — vidste ikke , hvad 
han ville sige ; det var ham , i det øjeblik 
han så hende , ikke muligt at huske , hvorfor 
han havde kaldt på hende . 
Han syntes , hun var vokset sig lysere 
og rankere i den nat , der var gået . 
Som hun stod der , bleg og rolig , ventende 
på , hvad han ville sige , var der noget 
af den fornemme dames værdighed 
over hende . 
Det forøgede hans generthed . 
» Jeg ville takke dem for blomsterne . 
— det er dog vidunderligt , så roserne er 
dejlige i år . — blev de ikke våd ? — jeg 
hører , at de selv har trodset regnen for at 
plukke dem .--------det var opofrende , at de 
tænkte på mig efter — efter — « 
Han bøjede sig ned over buketten og 
flyttede en af roserne . 
» Så — nu står farverne bedre .------------nå , 
det var slet ikke det , — — nej , nu 
husker jeg det . Jeg ville bede dem pakke 
min kuffert . Jeg må allerede rejse med 

eftermiddagstoget ; — jeg vil bort herfra så 
hurtigt som muligt . « 
Mogens syntes , at han opdagede en lille 
smertelig trækning i Lisbeths ansigt ; men 
den svandt så hurtigt , at han ikke var rigtig 
vis på , om han alligevel ikke havde 
set fejl . 
Nu så hun jo igen så kold og uberørt 
ud , som om hans meddelelse ikke angik 
hende . 
» Kammerjunkerens kuffert skal være 
pakket i løbet af en halv time , «  sagde hun . 
» Vil de give mig min galla-uniform , 
civilt selskabstoilette og linned til mindst 
14 dage med ; og så , — dersom det ikke 
generer dem alt for meget , arrangere min 
middag to timer før sædvanlig . « 
» Ja . « 
Lisbeth vendte sig hurtig med en let 
bøjning og nærmede sig døren . 
» Lisbeth ! — frk . Lisbeth ! — frk . Mortensen ! 
— « 
Det gav et lille sæt i hende . 
» Er der mere , kammerjunkeren ønsker ? « 
Hun blev stående med hånden på 
dørgrebet og så1 på ham . 

» Ja , der er mere , — meget mere , jeg 
vil tale med dem om . Jeg har jo ikke fået 
sagt dem et muk af det , jeg ville sige dem . 
— jeg véd fanden ikke . — nå , kom nu 
hen og sæt dem . Jeg kan ikke udstå , at 
de står der ved døren som en tjener , der 
venter på ordrer fra mig , — og så er det , 
når det kommer til stykket , alligevel mig , 
der er deres tjener , — deres usle , forpinte 
slave , som de kan køre om med , som de vil . « 
Lisbeths øjne lynede i vrede . 
» Jeg må bede kammerjunkeren en gang 
for alle om at høre op med at tale således 
til mig , ellers forlader jeg gården i denne 
dag — i denne time , «  sagde hun og åbnede 
døren . 
Han strakte hånden ud mod hende . 
» Nej , nej , Lisbeth ! — bliv , bliv ! Vent 
her et øjeblik — de skal ikke forskanse 
dem der ved døren . Jeg skal ikke gøre dem 
noget ondt . Jeg vil bare bede dem om forladelse ; 
jeg kan ikke rejse bort , før de har 
tilgivet mig . Jeg er villig til , om det kan 
tilfredsstille deres krænkede dyd , at indrømme , 
at jeg har opført mig nederdrægtig , 
eller flabet , — eller hvad de vil . Jeg er så 

blød som voks , når jeg bare ser på dem . 
Jeg vil indrømme , at en stolt , hæderlig pige 
som de , der oven i købet er fandens dejlig , 
er en bedre skæbne værdig , end at blive min 
— — — nej , gå nu ikke — sæt dem her . « 
Mogens trak en lænestol frem til hende , 
satte sig foran hende og så på hende . 
» Det er forunderligt , hvor deres skikkelse 
netop passer i en af disse gamle gyldenlæders 
stole . Jeg forstår ikke , hvorfor 
skæbnen har ladet dem fødes i en bondestue . 
Hvorfor er de bleven Anders havemands 
barnebarn ; og hvorfor har de dog 
fået et så forbandet navn som Mortensen ? « 
» Hvorfor ? — måske for at minde kammerjunkeren 
om , hvilken dyb , svimlende afgrund 
af fordomme , der må være mellem 
os to , siden endogså mit stakkels navn 
volder deres aristokratiske øre pine . Og dog 
er det et godt , hæderligt navn . Jeg er stolt 
af det , fordi der hverken klæber plet eller 
lyde ved det ; og det er et godt navn , fordi 
det nu vil minde kammerjunkeren om , at vi 
to for fremtiden aldrig bør spilde et ord 
på noget , der ligger uden for det 

ningsforhold , vi stå i til hinanden . Det 
andet — « 
Lisbeth brød pludselig af og rejste sig . 
Mogens strakte hænderne lidenskabeligt 
ud mod hende . 
» Det andet ! — hvad er det andet , Lisbeth 
 ? « 
Hun holdt sig fast ved stoleryggen . 
» Det andet er synd . Det er ulideligt . 
------i nat tænkte jeg på at løbe bort fra 
det hele , — — jeg skammede -------------- « 
» De skammede dem ! Å , Lisbeth ! sig 
ikke , at de skammede dem , fordi de et 
øjeblik viste mig , at de var kød og blod 
— fuldt ud kvinde . Jeg troede , jeg i dem 
havde fundet hende , jeg har drømt mine 
lyseste drømme om ; — den kvinde , der 
var for stolt til at sælge sig for bryllupslænker . 
Deres mod , deres arbejdsdygtighed , 
deres utrolige energi havde i mine øjne 
gjort dem mere fribåren end de kvinder , 
jeg hidindtil har mødt . « 
» Og derfor ville de lænke mig til deres 
hus i skam og skændsel . « 
» Jeg elsker dig jo , Lisbeth ! « 
» Det er ikke sandt , kammerjunker løventhal ! 

deres elskov er kun en sygelig 
indbildning , som de har opelsker i deres 
ensomme , uvirksomme timer .-------------det 
er godt , at de rejser ; når de kommer tilbage , 
har de glemt det hele — og jeg — « 
Hun sprang op og så på sit ur . 
» Jeg har rent glemt middagen og kufferten . 
Har kammerjunkeren flere ordrer til 
mig før afrejsen , tør jeg måske udbede mig 
dem hurtigt . Jeg har meget at bestille i dag . « 
Mogens sukkede . 
» Nej , jeg ve'd ikke mere . « 
» Så ønsker jeg kammerjunkeren en 
lykkelig rejse . « 
» Ræk mig hånden til farvel , Lisbeth ! 
Husk på , jeg skal leve hele fjorten dage 
uden dem , «  bad han . 
Hendes smukke , kraftige arbejdshånd 
lagde sig med et fast tryk i hans . 
» Farvel , hr . Kammerjunker . « 
» Er de endnu vred på mig , Lisbeth ? « 
Hun så på ham med kærlige , trofaste 
øjne , der glinsede af tårer . 
» Jeg er slet ikke vred på dem . Jeg kan 
ikke være det — lad mig så gå , «  bad hun 

i angst , da han vedblev at holde fast på 
hende . 
» Vil de ikke kysse mig bare en — en 
eneste gang , således som de kyssede mig 
nede i lindealleen i aftes , Lisbeth ? « 
» Nej ! « 
Hun rev hånden til sig med et hurtigt 
ryk og skyndte sig ud af stuen . 
Gamle Anders havemand havde med 
noget besvær slæbt sig uden for havegærdet 
og sat sig på en bænk ved vejkanten for 
at trække lidt frisk luft . 
Han fejlede jo egentlig ingen ting , 
syntes han , det var bare kræfterne , der svigtede . 
Han begyndte nok at blive gammel 
og aflægs . 
Å , herre gud ! ja , det var såmænd 
tungt at være sådant et gammelt skrog , 
når der var så meget arbejde at tage fat i , 
som her på løvegården . 
Det var bedst , om Vorherre snart løste 
op for ham , når han ikke kunne arbejde . 

ellers kunne han jo gerne komme til at ligge 
herskabet til byrde . 
Herskabet havde nok at trækkes med 
endda . — det kære , kære herskab ! 
Når han ikke duede til at arbejde mere , 
var det måske bedst , han tog over til Karen 
Margrethe . Hun havde nok både til at sidde 
og bide på , og hun og Ole Mortensen 
havde jo så tit skrevet efter ham ; — de 
havde nok råd til at føde ham det par 
dage , han havde tilbage — — — 
det blev såmænd ikke så længe ,----------men 
det var værre end at dø , at skulle så 
langt fra løvegården----------------------å , herre gud ! 
Herre gud ! 
Han rystede tungsindig på hovedet og 
rejste sig for at gå ind i huset . Han frøs . 
Luften var bleven så kold efter regnen . 
Der kom en vogn svingende ud fra 
Alleen til stationsvejen . 
Hvad ! 
Anders skyggede med hånden for øjnene . 
Det var jo herskabsvognen , og det var 
Junker Mogens , der sad i den . 
Herre gud ! Mon det nu var galt igen 
med penge , så han skulle af sted til de 

» Prekeratere «  , der flåde skindet af ham ? 
Han havde dog ikke klaget sig for penge i 
den sidste tid . 
Mogens lod vognen holde , da han fik 
øje på Anders , og gik hen til ham . 
» Anders , jeg har godt nyt at fortælle 
dig ! Du er den første her , som skal vide det . 
Jeg har udsigt til en lille arv ; den skal , 
håber jeg , holde løvegården fra at komme 
i fremmede hænder . « 
Anders rystede af sindsbevægelse , og 
tårerne trillede ned ad hans furede kinder . 
» Herre gud ! at jeg skulle opleve det ! 
At jeg skal se min kære , unge Junker glad 
igen ! — nu kan din tjener fare bort med 
fred , — nu kan jeg dø rolig — dø her 
på gården , — på dette sted , hvor højsalig 
kammerherren satte mig ind ; — jeg 
kommer ikke til at ligge nogen til byrde , « 
Sagde han og sank sagte stønnende ned på 
bænken . 
Mogens blev ganske forskrækket over 
den gamles pludselige bleghed . Det så jo 
ud , som om han skulle dø på stedet . 
Han slog armen om ham og rejste 
ham op . 

» Du er jo syg , Anders ! — kom og lad 
mig hjælpe dig ind i stuen , jeg troede ikke , 
det var så dårligt med dig . Det gør mig 
så ondt , at jeg ikke har set til dig i de 
sidste dage , kære , gamle Anders . « 
» Jeg er ikke syg , det kom bare sådan 
over mig , det de sagde . Det var , som om 
Vorherre havde åbenbarer sig for mig , for 
at jeg skulle se al hans nåde allerede her 
i livet . Nu er al min sorg taget fra mig , 
nu kan jeg dø . « 
» Nej , nu skal du netop leve , Anders ! 
Nu skal du se , at der igen skal komme liv 
i tingene på løvegården . Nu skal der 
komme køer i de tomme båse i staldene , 
og du skal få en mand til at hjælpe dig 
i haven . « 
» Å , det kommer jeg ikke til at opleve , 
kære Junker Mogens ! « 
» Jo , vist så , gamle . « 
Mogens løftede Anders op på sengen , 
lagde ham til rette der og satte sig ved siden 
af ham med hans hånd i sin . 
Anders lå et øjeblik stille og så på 
Mogens , så trak han hånden til sig . 
» Nu må de af sted efter arven , herre ! 

der er ingen tid at spilde . Livet er så 
kort — og tiden går — og livet — — 
og nu skal alt det gøres , som de andre ikke 
gjorde  . . . . Så får de ro , de gamle deroppe 
 . . . . Men de må skynde dem , kære 
herre . De skal jo give alt det tilbage , som 
de andre tog fra jorden , så kan jeg gå 
ind og melde højsalig kammerherren  .  .  .  . 
Å ja — å ja  .  .  . Nu rejser slægten sig 
igen på løvegården ! « 
De sidste ord råbte han pludselig , så 
det skingrede i det stille hus . 
Den gamle lugekone , der holdt hus 
for Anders , kom forskrækket løbende ind fra 
køkkenet . 
» Jøsses , hvad er der i vejen med den 
gamle , han er jo rent fra sig selv ! « 
Hun slog hænderne sammen . 
» Ih — jane mig vel , hr . Kammerjunker ! 
Han er jo dødsens syg . Å , herre gud ! 
Og han har lige spist ærter , og de smagte 
ham så nydeligt , «  hun tørrede øjnene med 
sit forklæde . 
Mogens sendte hende op på gården 
efter Lisbeth og råbte til kusken , at han 
straks måtte køre efter lægen , så hurtigt , 

hestene kunne løbe ; selv ville han blive hos 
den syge , til der kom hjælp . 
Den voldsomme sindsbevægelse havde 
aldeles udmattet Anders . Da Lisbeth kom , 
lå han stille med åbne øjne , der stirrede 
tomt ud i rummet . 
» Bedstefa’er ! « 
Lisbeth bøjede sig mod Anders . Hun 
syntes , han bevægede læberne . 
» Bedstefa’er ! kender du ikke Maren 
Lisbeth ? « 
» Maren Lisbeth . «  han hviskedee navnet 
mekanisk uden forståelse og drejede hovedet 
lidt til siden , om mod lyset . 
» Hvor er han ? — tænd lys ! — jeg 
kan ikke se ham — er han rejst — «  mumlede 
han . 
Der kom igen for et øjeblik udtryk og 
liv i ansigtet , og hænderne søgte at gribe 
efter noget . 
Mogens klappede beroligende hans famlende 
hånd . 
» Nej , jeg er ikke rejst . Jeg går ikke 
bort fra dig , før du er bleven rask igen , 
Anders . Jeg er jo hos dig , kan du ikke 
se mig ? « 

» Jo , som hr . Kammerherren befaler , skal 
det ske  . . . . Nej , nu skal lille hr . Mogens 
gå med mig , ellers river tyren ham med 
sine store horn . Jeg har lovet hans Fru 
mama , at jeg vil passe på ham  . . . . Nej , 
kammerherren skal ikke under avktionshammeren 
— vi har arvet ! — der skal ingen 
ting sælges — stop ham ! «  skreg Anders 
og kastede sig angstfuld ind mod væggen . 
Der trængte en rallende lyd op gennem 
hans bryst , han stønnede højt og snappede 
efter vejret . 
Mogens løftede ham op og holdt ham 
i sine arme , fordi denne stilling syntes at 
lette åndedrætsnøden . 
Det gamle hoved faldt så træt og trygt 
ind til hans bryst . Lidt efter så det ud , 
som om han var ved at sove ind . Ansigtstrækkene 
blev milde og fredelige , det var , 
som om livets angst og strid nu uden 
synderlig modstand veg pladsen for dødens 
ro . 
» Å , gud ske lov ! « 
Det lød som et sagte , befriende suk . 
Et par minuter efter var Anders havemand 
død . 

Mogens lagde den døde tilbage på 
lejet og gik hen til Lisbeth . 
Han tog begge hendes hænder og drog 
hende hen til vinduet . 
Han ville så inderlig gerne sige hende 
noget deltagende , men stemmen glippede . 
Dette dødsfald var kommen så pludseligt , 
han følte det selv som et smerteligt , 
knugende tab . 
Denne gamle , simple mand havde jo 
egentlig været hans eneste ven . Han havde 
været det eneste menneske , der trofast og 
udholdende havde holdt ved ham og hans 
f'ædrenehjem , da lykken svigtede . 
Det var ved ham  . . . . Det var ham , 
der havde reddet  . . . . ham , der havde skaftet 
hjælp i den yderste nød . 
Han havde hørt , hvorledes den gamle 
mands sidste , bristende tanker havde kredset 
om ham og hans slægt . 
Nu var det alt sammen forbi , der var 
ikke et menneske nu , der brød sig om Mogens 
løventhai . 
Jo der var . 
Han følte det i Lisbeths stærke , faste 

håndtryk og så det i hendes bedrøvede , 
trofaste øjne . 
Hun ville ikke slippe ham . Bedstefaderens 
kærlige hengivenhed lå hende i 
blodet . 
» Å , Lisbeth ! Jeg ser , at du véd , at den 
døde har efterladt dig en arv . Du vil ikke 
lade den ligge . Du har jo været den første , 
der har begyndt rydningsarbejdet på løvegården 
 .  .  . Nu går det fremad  . . . .  » Vi 
skal give jorden tilbage , hvad de andre tog 
fra den , så rejser slægten sig på ny , «  sagde 
din bedstefader . Jeg tager hans dødsfantasier 
som profetier for vor fremtid  .  .  . Jeg 
er så svag ; men du er så stærk og sund , 
derfor tør du ikke slippe mig , tør du vel , 
Lisbeth ? « 
Han spurgte sagte og indtrængende . 
» Nej , jeg skal blive så længe , der er 
brug for mig , — så længe de vil — så 
længe — indtil — — « 
Hun brast pludselig i gråd , sank ned 
på en stol og skjulte ansigtet i sine 
hænder . 
Mogens bøjede sig ned til hende og 
kyssede hende let på panden . 

» Lisbeth ! — du må ikke være så bedrøvet . 
Du skal ikke mere være angst for 
mig  .  .  . Ved al den taknemmelighed , jeg 
skylder mindet om den døde her , lover jeg 
at være god imod dig , «  sagde han bevæget . 
I det samme kom vognen med lægen . 
Lisbeth gik ud for at tage imod ham , 
og Mogens skyndte sig tilbage til gården 
for at skrive til Lisbeths forældre og træffe 
de fornødne forberedelser til begravelsen , 
inden han rejste til Holsten . 
Lisbeths forældre havde overværet begravelsen 
og derefter på mogens1 indbydelse 
tilbragt nogle dage hos hende . 
Ole Mortensen havde i den tid ivrigt 
søgt at overtale Lisbeth til at opgive sin 
stilling på løvegården . 
Nu da  » den gamle «  var død , kunne han 
ikke indse , at der var mere , der bandt hende 
til stedet . Det var ikke noget for hende at 
gå og slide for andre , sagde han . Al den 
snak , hun kom med , om sin selvstændige 

stilling og om , at hun var bunden ved kontrakt , 
brød han sig ikke en døjt om . 
Han havde heldigvis penge til at løse 
hende ud af  » Forpagteriet «  , om kammerjunkeren 
ikke ville lade hende slippe på 
anden måde . 
Han havde desuden selv brug for hende 
på den bondegård , han nylig havde forøget 
sine øvrige ejendele med ; der kunne 
hun få lov til at regere selvstændig nok , 
trøstede han hende med . 
Ikke fordi han havde noget på kammerjunkeren 
at klage , — nej , kammerjunkeren 
var vist så reel og skikkelig , som det slags 
folk kunne være , — han var justement ikke 
så tarveli’ endda , for da  » den gamle «  var 
død , havde han skrevet så rørendes og pænt 
både om ham og Maren Lisbeth , at det 
havde drevet vandet ud af øjnene både på 
ham selv og vor mor , og hvad begravelsen 
anbelangede , så havde kammerjunkeren ikke 
knebet , uagtet han sad hårdt i det , for det 
havde da været så pænt et  » Artid «  , som 
nogen kunne forlange det . 
Men trods denne anerkendelse erklærede 
Ole Mortensen alligevel , at det ikke passede 

& 
99 
sig for hans datter at gå og varte kammerjunkeren 
op — hans datter , der gerne kunne 
blive præstefrue , hvad dag det skulle være , 
når hun bare havde forstand på sin egen 
lvkke . 
Da Ole Mortensen kom til at tænke på , 
at Lisbeth havde haft en præst til frier , blev 
han hed i hovedet og slog i bordet ; men 
Lisbeth lod i tavshed det faderlige vredesudbrud 
drive over . 
Hun erklærede kun aldeles bestemt , at 
hun foreløbig måtte blive og opfylde de 
forpligtelser , hun havde påtaget sig , og da 
hans vrede havde lagt sig lidt , søgte hun 
ganske læmpeligt at gøre ham begribeligt , 
at han , i hendes sted , heller ikke ville løbe 
fra et påtaget arbejde på halvvejen , især 
når det var et , der i tiden kunne bringe 
stor fordel . 
Ole Mortensen vedblev imidlertid at betragte 
det som en tvivlsom fordel , at Lisbeth 
gik der og ofrede tid og kræfter på andres 
ejendom , når hun , hvad dag hun ville , 
kunne sidde med foden under eget bord og 
på egen grund . 
Han plagede hende med sine bønner 
i' :' 
& 
j 

i « 
Fe i-i 
r .i| 
isk 

ar 

‘3 
g . 

om at vende tilbage til Sjælland lige til det 
sidste øjeblik , han var på løvegården , og 
Lisbeth følte det derfor næsten som en 
lettelse , at forældrene rejste . 
Mens Mogens var borte , fik Lisbeth 
næsten daglig en eller anden skriftlig meddelelse 
fra ham . 
Efter disse at dømme , syntes hans tanker 
nu at være optagne af rent praktiske forhold . 
Meddelelserne handlede udelukkende om 
gårdens drift og de forbedringer , han agtede 
at indføre , når han kom hjem . 
Tonen i brevene var fuldstændig formel 
og forretningsmæssig . Ikke destomindre fyldte 
brevene Lisbeths sind med stolthed og livsmod . 

han spurgte hende jo til råds om 
alt , hvad der angik hans hjem . Før han 
købte køer , ville han vide , hvilken race 
hun syntes bedst om , og han gav hende en 
omstændelig beskrivelse af de mejerier , som 
han så i Holsten , fordi han ønskede at høre , 

om hun mente , der kunne indrettes noget 
lignende på hans gård . 
Så måtte hun endelig straks meddele 
ham , hvorledes det gik med høsten , eller 
med den damptærskemaskine , som han havde 
bestilt i Odense , før han rejste . 
Der var al tid noget i hans breve , der 
straks måtte besvares , og hun havde derfor 
hver aften , før hun gik til hvile , anledning 
til at skrive lange breve til ham . 
Hendes breve var lige så beherskede 
og rolige som hans . 
Men når lyset var slukket , lå hun 
vågen og drømte og længtes i lykkeblandet 
angst mod mødet med ham . 
Hendes fantasi havde gjort ham til 
herre . . . . . .hendes herre ? . . . . . . . . . det navn , 
hendes stolthed før havde krympet sig ved 
blot at tænke på , syntes hende nu et hædersnavn 
 . . . . Om han nu kaldte på hende !  .  .  . 
Hun puttede hovedet ned i puderne 
som for at kvæle tankerne og værge sig 
mod sin egen længsel . 
Eller hun sprang op , åbnede vinduet 
og stirrede op mod den mørke , stjernesåede 

himmel , som om hun der søgte den modstandskraft , 
hun ikke selv ejede  . . . . 
Hun bad som aldrig før ; — — men 
det var kun svage ord , — tankerne var 
langt stærkere end ordene  . . . . 
Hvis han nu kom  . . . . i dette øjeblik  .  . ? 
Ja , så måtte hun synke ned for ham 
og kalde ham herre  . . . . sige ham , at hun 
elskede ham  . . . . at hun var hans — — — 
— — — — — efter tre ugers fraværelse 
kom Mogens en aften uventet hjem . 
Lisbeth kom til at ryste fra hoved til 
fod , da hun pludselig hørte hans stemme 
ude i vestibulen . 
Nu var han der  . . . . nu  . . .  . 
I stedet for at gå ud og tage imod 
ham , skyndte hun sig ned i køkkenet for 
at bede Emma tænde lamperne og dække 
bordet i spisestuen . 
Emma kom et øjeblik efter tilbage med 
den besked , at kammerjunkeren havde spist 
på banegården , han ville straks i seng , 
da han var træt efter rejsen . 
Han ønskede kun først at hilse på 

frøken Mortensen , om det var hende belejligt 
 . . . . 
Lisbeths hjerte bankede så stærkt , at 
hun flere gange måtte standse i korridoren , 
før hun følte mod til at nærme sig døren . 
Hun famlede ved låsen , men slap den , 
— det var hende umuligt at åbne døren . 
Der var pludselig kommen en følelse 
af angst og modløshed over hende , så stærk , 
at hun ikke kunne beherske den . 
Mogens , der havde hørt hendes skridt 
i korridoren , lukkede op . 
» God aften , frøken Mortensen , «  sagde 
han venligt og rakte hende hånden . 
» God aften , hr . Kammerjunker ! « 
Hendes hånd rystede og stemmen 
skjalv , det lød , som om hun var ved at 
briste i gråd . 
Han så forundret , undersøgende på 
hende . 
» Men , kære Lisbeth ! — kære frøken 
Mortensen , — hvad fejler dem dog ? — jeg 
har aldrig set dem så bleg . De er da ikke 
syg ? «  spurgte han deltagende . 
Hun rystede på hovedet . 
» Nej , slet ikke  . . . . det er ingen ting , 

.  .  .  . jeg blev bare  . . . . jeg er bare lidt træt 
i aften  .  .  .  . « 
Han trak en stol hen til hende . 
» Sæt dem , kære !  . . . . træt , — ja , det 
kan jeg så godt forstå . De er overarbejdet . 
Alt hviler jo på dem ; — men det skal 
ikke blive ved at gå således  . . . . De må 
have hjælp — mere hjælp ; — jeg kan ikke 
finde mig i , at de slides rent op . x 
ve'd de hvad , frøken Mortensen ! jeg 
har først rigtig lært deres værd at kende nu 
på afstand . Jeg kan ikke noksom takke 
dem for deres breve og for alt , hvad de 
har gjort for mit hjem . De vil bedst forstå , 
hvor megen pris jeg sætter på deres 
mening , når de ser , at jeg har fulgt deres 
praktiske råd i et og alt . « 
Hun sagde ikke noget , men hendes øjne 
søgte hans i ydmyg , strålende taknemmelighed . 

der var en utilsløret , grænseløs længsel 
i dette blik , noget der ligesom gennem bævede 
hendes legeme , noget hos hende , der på 
en gang gjorde ham glad og skamfuld . 
Hvorfor var [hun dog således nu , — 
netop nu — , da alt det , der lå bagved 

io5 
skulle glemmes ?  ? .  .  . nu , da han havde lovet 
sig selv , at han skulle være så fornuftig , 
både for hendes og for sin egen skyld  . . . . 
Hvorfor netop nu ? . . .  . Blodet steg ham 
til hovedet . 
Hans blik gled kærtegnende ned over 
hendes smukke , yppige skikkelse . 
Hun var så elskelig , — elskelig som 
aldrig for , som hun sad der , ydmygt ventende 
på ham  . . . . 
Nu ejede han hende !  . . . . 
Nu var han hendes herre !  . . . . 
Han åbnede læberne og strakte uvilkårligt 
armene ud mod hende ; — men 
så sprang han pludselig op og vendte hende 
ryggen  . . . . 
» Her er afskyeligt , — trykkende lummert «  , 
sagde han , slog fløjdørene op ud til haven 
og stillede sig midt i døren med ryggen 
mod lyset . 
Der gik en nervøs trækning gennem 
Lisbeth ved lyden af hans stemme . 
Den klang så underlig , skrattende og 
hård ud i det store rum . 
Hun følte det næsten , som om der var 
tilføjet hende en fysisk smerte , men hun blev 

siddende stiv og stille , ventende på , at han 
skulle tale til hende igen . 
Hun forstod , at han pludselig uden barmhjærtighed 
havde vækket hende for at sige 
hende  . . . . 
Men hvad ville han sige hende ? — 
dette spørgsmål bankede dumpt på 
hendes hjerne , medens minutterne , blytunge , 
— dræbende , langsomt , sneg sig af sted . 
Hvad ville han sige hende ? 
Tilsidst blev det hende uudholdeligt . 
Hun syntes stilheden kvalte hende . 
» Hvad vil de mig ? « 
Hun rejste sig , gik hen foran ham og 
så ham lige ind i ansigtet . 
Han veg lidt tilbage for hende . 
» Å , egentlig ingen ting , — det haster 
ikke . « 
» Jeg vil vide det — endnu i aften . « 
Hendes blik brændte i febersyg angst , 
og hendes hånd klamrede sig til hans arm . 
» Mogens , — jeg vil vide det ; — du 
skal være barmhjærtig — du skal sige mig 
det alt sammen — bare sandheden — hører 
du ? « 
» Jeg kan ikke , — ikke i aften — ikke nu ! « 

» Jeg vil vide det ! « 
» Det er jo tidsnok i morgen . « 
» Nej ! « 
Hendes hånd holdt ubarmhjærtig fast 
ved ham , — det var , som om hun kæmpede 
for livet . 
» Nå , — som du vil da , Lisbeth — 
frøken Mortensen ! — kan de huske , at de 
selv spåede mig , at forandring af luft ville 
virke på mine følelser for dem ? « 
» Ja — ja ! « 
» De spåede på en vis måde rigtigt . 
— da jeg ikke mere så dem daglig , kunne 
jeg tænke roligere over forholdet mellem os . 
De véd det , — jeg har sagt dem det 
før — , jeg har aldrig , blot tilnærmelsesvis , 
holdt af en kvinde , således som jeg holder 
af dem . Mit hjerte har banket ved lyden 
af deres skridt . — for mig var det , som 
om græsset grønnedes og alle somrens roser 
sprang ud , da de kom her til gården . 
Det bragte lys og liv i min triste tilværelse . 
. . . . Jeg elskede dem  .  .  . Hver dråbe af 
mit blod begærede dem , og dog glemte jeg 
aldrig — aldrig et eneste øjeblik , at de tilhørte 
en anden race end jeg , — derfor 

turde jeg ikke gifte mig med dem . Standsfordommene 
sad mig i kødet , de ville have 
ødelagt vort samliv , om jeg havde vovet det 
— Lisbeth ! — du vil jo høre sandheden 
— , du tvinger mig jo til at være ærlig mod 
dig ! « 
Han så bønligt på hende . 
» Ja , — ja ! — og så — ? — de har 
mere endnu at sige mig . — det , de her 
siger , har de sagt mig en gang før . Hvad 
er det , der driver dem til at gentage det i 
aften ! « 
» Det er  . . . . at jeg på min rejse har 
besluttet at vælge mig en hustru , der en 
gang i tiden med mig vil takke dem for , 
hvad de har ofret for mig og mit hjem . « 
Det var som om denne meddelelse et 
øjeblik slukkede den febersyge angst , der 
brændte Lisbeth i blodet . 
» Jeg vidste det ! — jeg har jo vidst det 
hele tiden , «  sagde hun stille og træt , som 
om hun talte til sig selv . 
Mogens drog et lettende suk , da han 
så det rolige udtryk vende tilbage i Lisbeths 
øjne . Den lidenskabelige heftighed , hvormed 
hun havde fremtvungen meddelelsen om , 

hvad der var sket på hans rejse , havde 
gjort ham bange . 
Scenen ved bedstefaderens dødsleje , — 
hvert ord , han havde sagt til hende der , 
stod pludselig for ham igen , mens hun 
klamrede sig fast til hans arm . 
Dreven af denne bløde , eksalterede stemning , 
der i den stund beherskede ham , havde 
han brugt udtryk , som hun kunne have misforstået . 

han huskede , hvorledes han i følelsen 
af sin egen hjælpeløse ensomhed , havde 
tigget og tryglet hende om at blive hos ham . 
I aften havde han set , at denne bøn 
havde klinget som et løfte i hendes sjæl . 
Da han så , hvor fuldt og stærkt hun 
med hele sin tanke havde givet sig ham i 
vold , tabte han straks modet til at fortælle 
hende , at han tænkte på at gifte sig . 
Det kunne han sige hende i morgen — 
eller i overmorgen , — det hastede jo ikke . 
Nu , da han var hjemme igen , følte han 
mest lyst til at skyde tanken om en sådan 
begivenhed så langt bort som muligt . 
Men nu havde hun jo selv drevet ham 
til at tale derom , — måske var det også 

bedst , — måske kunne det lette forholdet 
mellem dem . 
Han kendte sin egen svaghed , vidste 
hvor let han kunne falde i fristelse ; — hendes 
sidste ytring tydede jo desuden på , at hun 
havde været forberedt på , at en sådan begivenhed 
kunne indtræffe . 
» Det glæder mig , at min beslutning 
ikke overrasker dem , kære Lisbeth ! «  sagde 
han synligt oplivet .  » Hvorledes har de for 
resten kunnet vide eller ane ? — jeg har 
vist aldrig talt til dem om hende , jeg har 
tænkt på , skondt jeg har kendt hende i 
mange år . Jeg havde næsten glemt hendes 
tilværelse , til vi nu atter mødtes i Holsten . 
— jeg havde i den sidste tid glemt , at der 
eksisterede andre kvinder end dem . — hvordan 
i alverden kunne de så tænke------------ ? « 
» Jeg følte det . « 
» Hvilket ? — jeg forstår dem ikke . « 
» Jeg følte , at der en gang ville komme 
en ung frue . — jeg vidste , at jeg kun var 
her for at berede vejen for hende . — hver 
gang jeg et øjeblik glemte eller fornægtede 
hende , gled hendes skygge ubarmhjærtig og 

truende ind i min bevidsthed . — jeg var 
så angst for hende — , hun undte mig 
næsten aldrig fred — , det er godt , at hun 
nu kommer , det var så forfærdeligt at vente 
på hende . « 
Lisbeths stemme lød dæmpet og ensformigt , 
som en der klager sig i søvne . 
Men så vågnede hun pludselig til bevidsthed 
om , hvorledes hendes ord blottede 
en kærligheds lidelseshistorie , der kun skulle 
have tilhørt hende selv . 
Blodet steg hende til hovedet . Hun 
skammede sig så forfærdelig over den svaghed , 
hun havde vist . 
Ikke en gang sin fattige , jomfruelige 
selvfølelse havde hun forstået at bevare ved 
sin lykkes skibbrud . 
Hun havde kun en eneste tanke , — 
bare slippe bort . . . . 
Her var ikke det sted , hvor hun kunne 
skjule sig , — ynkelig , nøgen stod hun overfor 
den mand , der havde kastet vrag på 
hende og lukket døren for hendes drømmes 
Paradis — — — bare slippe herfra ! . . . . . . . . . . . . . . . 
» Godnat , — og undskyld  .  .  .  . « 

hun mumlede ordene frem og gik hastig 
— uden at se op — forbi Mogens — ud 
ad havedøren  . . . . Bare slippe bort . . . . ind 
i det tætteste , dybeste mørke  . . . . 
Aldrig se det sted mere  . . . . 
Aldrig høre hans stemme  . . . . Aldrig , 
— aldrig — aldrig  . . . . 
Som en sindssyg blev hun ustandselig 
ved at gentage dette ene ord , medens hun 
løb gennem parken . 
Uvilkårlig slog hun ind på den sti , 
hvor hun første gang havde gået med 
Mogens . 
Den gang rødmede solen i morgenglans , 
og alle vårens fugle vågnede for 
at synge deres jublende sang , mens han og 
hun gik der ude  . . . . sammen  . . . . 
Og nu !  . . . . aldrig  . . . . aldrig mere  .  .  .  . 
Nu rev blæsten de gulnede blade af 
træerne , og regnen drev ned fra hendes 
hår og gennemblødte hendes klæder  . . . . 
Nu måtte hun herfra  .  .  . 
Nu døde alt . . .  . 
Hun udstødte et dumpt angstskrig som 
et såret dyr og kastede sig ned på jorden . 

hun følte , hvorledes jordens kulde 
gennemisnede hendes lemmer  . . . . 
Jorden , som hun havde elsket . . . . 
Jorden var kold og ubarmhjærtig  . . . . 
Alt var koldt og stygt . . . . 
Hun rejste sig . — hun måtte videre . 
— hun kunne ikke blive her , — her på 
hans ejendom  . . . . 
Hun måtte hjem . — det var vist over 
midnat . . . . 
Hjem ? — hvor ? — 
til løvegården ? 
Nej , — aldrig — aldrig — aldrig mere . 
Men hvor ? — hvor skulle hun hen ?  .  .  .  . 
Månens blege dødningeansigt kiggede 
et øjeblik gennem de drivende regnskyer  .  .  . 
Den kastede et lysskær hen over birkemosen 
 . . . . 
Der nede  . . . . 
Der ude  . . . . 
. . . . Nej ,  . . . . det var jo synd — synd 
imod gud  . . . . 
Hun ville bare derhen -- sidde et lille 
øjeblik — for sidste gang — ved det stille 
vand . 

så ville hun gå videre hjemad  . . . . 
Bagefter vidste hun ikke , hvordan det 
var gået til . . .  . om hun havde villet .  .  .  . 
Eller om hun var gledet . . . . 
De timer eller de minutter , hun havde 
gået alene der ude i natten , var en drøm 
i pine og rædsel . 
Viljeløs var hun dreven frem af noget 
underligt gådefuldt , — noget hun ikke turde 
råde eller løse  . . . . 
Så var han kommen , — i det øjeblik 
hun gled , havde han grebet hende  . . . . 
Et eneste minut i dødsangst havde de 
klamret sig til hinanden . 
Han havde taget hende i sine arme — 
ført hende til sit hjem  . . . . 
Hun vidste ikke , hvad der var sket , eller 
hvad der var sagt ; men da hun om morgenen 
ved daggry sad i sit lille Kammer , følte hun 
kun en svimlende , jublende , — ubeskrivelig 
lykke . 
Angsten for den unge frue var svunden 
bort som et natligt spøgelse  . . . . 
Han var vunden tilbage  . . . . 

i i 5 
hun var jo selv den unge frue  . . . . 
Hans kærlighed havde adlet hende  .  .  .  . 
Men udenfor faldt regnen kold og tung 
over jorden . 



„ Et geni “ . 



Karen Ole skrædders skød sytøjet , et par 
halvfærdige vadnielsbukser , hen på den 
nederste del af bordet og satte et fad kold 
byggrynsvælling foran sin mand , der havde 
indtaget den husfaderlige plads på bænken 
ved den øverste bordende . 
» Værsgo og spis , fatter . Du er vel nok 
tidig til mad nu , «  sagde hun venligt . 
» Å nej ! å nej ! Jeg kan ellers ikke sige 
det , særlig ikke til sø’e vælling . « 
» Da er hun ellers læskende i sådan en 
varme . « 
» Å ja ! å ja ! — såmænd er hun det . 
Jeg skal ikke klave på guds gaver ; men 
jeg tror ellers , jeg hellere tog en bid sul og 
brød til en snaps . Du har vel et par bitter 
flæsk der oppe i kammerset ; jeg synes ikke , 
vi åd det op alt i middags . « 

Karen bar vællingen bort og bragte 
manden det ønskede . 
» Er det så godt , fatter ? « 
» Å ja ! — å ja ! « 
Karen tog sit strikketøj og satte sig ved 
vinduet . Af og til skævede hun hen til 
Ole , men hun sagde ikke noget , før han 
havde drukket den tredje snaps . 
Så spurgte hun ganske lavmælet : 
» Hvad ville så præsten dig , far ? « 
» Han ville begribeligvis snakke med mig 
om drengen ; han sagde , at vi kunne godt 
få vor dreng hjem igen , for han havde 
ingen brug for ham mere . « 
Karen for forskrækket op fra bænken . 
» Jøsses kors ! han har da ikke gjort 
nogen skarnsstreger , vor dreng , siden de vil 
jave ham så akavet væk , lige midt i høstens 
tid . « 
» Nej ! « 
» Hvorfor vil de da ikke beholde ham ? « 
Ole gav sig god tid , før han svarede . 
Han stangede omhyggelig sine tænder med 
en træsplint , gabede og strakte sig . 
» Det er nu sådan særdeles det , mor . « 
Karen begyndte at tabe tålmodigheden . 

» Hvad havde præsten på vor dreng at 
sige ? «  spurgte hun med hævet stemme . 
» Å ja ! Jeg ve'd sku nestendels ikke . 
Han sagde , at drengen var både regederlig 
og gudsfrygtig i alle måder , men til at passe 
svin duede han ikke , for han var for sjenialsk . « 
» Herre gud ! hvad er det for novet ? « 
» Ti stille , mor1 ! Hvis du vil vide novet , 
må du lade mig snakke . — sjenialsk ? Ja , 
ser du , mor ; præsten er nu en farlig højlærd 
mand , derfor kan man ikke hitte ud af 
alt , hvad han siger ; men efter hvad jeg kunne 
stave og lægge sammen , så mente han vel , 
at drengen var sådan lidt katålsk eller 
tungsindig i hovedet , for han havde ladet 
svinene rode alle præstens kålrabier op , 
medens han sad i grøften og tegnede Engler 
og marekatte på sit madpapir . Og så en 
anden dag , da han skulle jævne møddingen , 
var han , gud hjælpe mig ! løben hen i sandgraven . « 

» Ih jane hedne ! hvad fanden ville han 
der , det kvæg ? « 
» Ja , det må du nok spørge om . Han 
stod og rodede i sandet med møggreben , 
da præsten kom forbi :  » Hvad satan bestiller 

du der , Per , «  sagde præsten . Han bander nu 
ellers aldrig , for det lader sig jo ikke for 
sådanne højlærde folk ; men han blev helt 
alteret ved at se drengen stå der , og så 
gav han sig til at toppe ham i håret . Per , 
der ellers er så blu af sig som nogen tøs , 
svarede nok så frækt :  » Det skal jo være 
jøderne , der gå tørskoede over det røde 
hav . Ka’ pastoren ikke se det ? « 
Karen brast i gråd . 
» Herre gud ! at vort eneste barn skal 
være sådant et fjot , at han ikke engang 
duer til at passe præstens svin . 
Det vil lægge mine ben i kærregården , 
før året er omme , om vor dreng skulle 
komme i dårekisten , «  jamrede hun . 
» Nå , nå , mor ! nu må du ikke gøre 
dig så utålelig for det . Det er vist ikke 
alle sjenialske , der komme i dårekisten . 
Præsten sagde , at der var også noven imellem , 
som blev stadsfolk . « 
Karen snøftede . 
» Gud ved , hvordan det skulle gå til ? « 
» Ja , det ser jeg sku heller ingen udvej 
for ; derfor må vi se at pille de fiksfakserier 
og tossekunster ud af hovedet på ham , for 

123 
en gren må jo bøjes , mens den er ung . 
Så kan der kanskesens endda blive en skrædder 
af ham , jeg kan jo lade ham øve sig med 
at sy agtersting på lin bukser . « 
» Å , ja ! gør det , fatter ! Du er ligegodt 
vidtløftig , siden du sådan kan indse det 
rette . Men hug skulle han ligegodt ha’ , 
nærenstid han arter sig så ilde i sin første 
kondition . « 
» Ja , så kan du give ham dem , vor 
mo’er , for jeg har lovet præsten højt og 
helligt , at jeg ikke skulle lægge hånd på 
ham for den sags skyld . Jeg kan ellers lade 
dig vide , at han står bag ved huset , så 
hvis du skal uden for , er det vist bedst du 
tager alenmålet eller kosteskaftet med , for 
ellers har du jo ingen værktøj ved hånden , 
når du skal sla’ ham , «  sagde skrædderen 
småleende . 
» Herre gud ! står han udenfor og skulker , 
tør han ikke gå ind til sin egen mo'er , så 
får jeg nok hjælpe ham over dørtærskelen , « 
Sagde Karen , der allerede var bleven blød 
om hjertet . 
Hun gik ud i køkkenet og satte kaffekedlen 
på ilden , så forsøgte hun at lægge 

ansigtet i de strengeste folder og gik ud 
og kaldte på drengen . 
» Hvad står du der og skrukker efter ? 
Du kan lige så godt komme ind og tage 
dine hug straks , Per , «  sagde hun , da hun 
endelig havde få halet den hjemvendende 
søn frem fra en krog i tørvehuset . 
Per , en opløben dreng med hørfarvet 
hår og et stærkt fregnet ansigt , indtog 
straks en dækstilling med ryggen op ad 
væggen og den højre arm værnende hævet 
ud for ansigtet . 
» Ska’ jeg ha’ hug for det , mor ? Jeg 
ka’ jo ikke sæl gøre for det , «  sagde han og 
så på moderen med et par store bedrøvede 
øjne . 
» Inte gøre ved det ? Inte gøre ved , at 
præstens svin æder præstens kålerabier ? « 
» Nej , det kan jeg ikke , for jeg sad jo 
og tegnede , da de gjorde det . « 
» Så kan du kanskesens heller ikke gøre 
ved , at du lader jøderne gå over det røde 
hav , nærentids du skal strø møg ? « 
» Nej , jeg gjorde det ikke med vilje , det 
kom sådan over mig , og så kunne jeg ikke 
lade det være . « 

» Det siger også tyve og morbrændere ; 
de kan heller ikke gøre ved det . « 
» Det ve'd jeg ikke . Det kender jeg ikke 
novet til . « 
» Ja , men jeg skal lære dig det . Nu kan 
du først komme ind og få en tår kaffe , 
så skal vi snakkes ved . « 
Per fulgte bag efter moderen ind i stuen 
og gik hen og satte sig i kakkelovnskrogen . 
Lidt efter stillede Karen tre dampende spølkummer 
kaffe på bordet . Hun og Ole gav 
sig stiltiende i lag med den , men Per blev 
siddende i krogen . 
» Kom hid , Per , og drik hinne , mens 
hun er varm , for du er da vel ikke bleven 
storagtig , «  sagde Karen næsten blidt . 
» Nej , men jeg er hverken tidig til at 
æde eller drikke , så længe du er gal på 
mig , mor , «  sagde Per med tårekvalt røst . 
Karens hårdhed var fuldstændig smeltet 
under kaffedrikningen . 
» Du er lige godt et farlig godt skrog , 
Per , «  sagde hun og gik hen til ham .  » Siden 
præsten har toppet dig , så får jeg vel 
klappe dig . « 
Hun strøg ham kærtegnende over håret . 

» Så lover du mig , at du aldrig vil 
male sådan novet krimskrams op mere , Per . « 
» Det kan jeg ikke mor , så gerne jeg 
ville . « 
» La’ vos nu ikke vrævle mere om det . 
Det gi’er sig nok . Når han først får fat 
på synålen , kommer der nok andre lyster 
op i ham , «  sagde Ole beroligende . 
Efter sin hjemkomst blev Per holdt 
strengt til skrædderbordet , hvor faderen søgte 
at bibringe ham al den kundskab , der behøvedes , 
for at han en gang i tiden kunne 
blive ham en værdig medhjælper i professionen . 

drengen arbejdede flinkt og med god 
vilje , når han var under opsigt ; men så snart 
faderen et øjeblik forlod ham , faldt 
han i tanker , smed sytøjet og tog fat på 
kridtet . 
Når så Ole kom tilbage , fandt han 
bordet overmalet med gådefulde figurer i 
de besynderligste optog . Som regel indskrænkede 
han sig til at vise sin foragt for 
sønnens kunstpræstationer ved at spytte på 
bordet og hviske det hele ud med en klud . 

men en dag blev denne uforsvarlige 
ødslen med kridt ham dog for dyr . 
Efter at have givet sin eneste livsarving 
nogle forsvarlige lussinger , affordrede han 
ham strengt en forklaring om , hvad det 
svineri skulle betyde , som han havde kradset 
op på det nyskurede bord . 
Pers øjne lyste gennem de tårer , den 
faderlige revselse havde fremtvunget . 
» Kors far ! kan du ikke se det ? «  sagde 
han ivrig og pegede på tegningen .  » Du 
har snakket om det før . Det er jo bedste , 
der kom henne fra kærregården og kaldte 
på bedstefader den nat , da han skulle dø . 
Du sagde jo selv , at han hørte lige så tydelig , 
at hun råbte :  » Hans ! Hans ! «  for hans øre 
var jo opladt for de ting , der ikke er af 
denne verden , sagde du . Og du hørte jo 
selv grangivelig , at han svarede :  » Malene ! 
Malene ! nu kommer jeg ! « 
Ole foldede hænderne og så forskræmt 
til siden . 
» Sådan noget skal et barn som du 
hverken snakke eller tænke om . «  sa^de han 
lavmælet . 
» Det kan jeg ikke lade være , far , for 

li’som jeg sad så andægtig og syede linning 
i klokkerens bukser , så så’ jeg det hele 
så livagtig sådan inden i mig , og da du 
så i det samme løb inden for til naboens 
for at låne en pægl brændevin , desformedelst 
at mor ikke ville gå efter det i dag , så 
— ja så glemte jeg bukselinningen , og så 
véd jeg ikke , hvordan det gik til , at jeg 
måtte ud med det . Måtte jeg kun gøre 
det færdig , så skulle du bare se ! — kan 
du se ! Der oppe ligger nu kærregården , 
oven over den skinner månen så rød og 
blank som moders kaffekedel , når hun er 
nyskuret ; men det kan man ikke rigtig se , 
fordi kridt er hvidt . — klokken hun slår 
tolv . Så suser vinden i træerne , så grenene 
svaje , — kan du se det , far ? « 
» Nej , gu’ ka’ jeg ej , dreng . « 
» Så rejse de døde sig af gravene , — 
de , der ikke kan finde ro , — det har du 
jo selv sagt , far . « 
» Ja , det gør de ; men det kommer sku’ 
inte hverken dig eller mig ved , for vi har 
intet ondt gjort dem . Vi har bedst af at 
hulde kæft og lade , som vi ikke véd noget 

i 2g 
om det , Per , «  sagde Ole og hævede hånden 
lige som afværgende mod noget der ude , 
Per var imidlertid så optaget af sit 
motiv , at han fuldstændig overhørte faderens 
tale . 
» Se , nu går bedste ud af kærregården . 
Kan du se , lågen smælder i efter hende ? 
Hun har ikke kyd på kroppen , for hun 
har jo ligget i jorden i mangfoldige år . 
Det går kun småt , for hun må nok ømme 
sig for hvert trin , hun trår . For knoklerne , 
de skure vel sammen ! men hun må gå 
il’el , for du sagde e jo , at det var kærligheden , 
der drev hende til at minde bedstefader om , 
at det nu var tid , at han skulle komme 
ned i graven til hende . « 
Ole fik tårer i øjnene . 
» Ja , det var farlig , så de to gamle 
huldede af hinanden ! Aldrig nægtede han 
hende sin kaffe , og aldrig skældte hun ham 
for det brændevin , han drak . Gud lade dem 
hvile i fred til dommens dag , ligesom de 
levede i fred her på jorden ; men lad det 
nu være med det og snak aldrig om sådan 
noget mere , for mennesker skal ikke befatte 
sig med , hvad der hører til oppe i de højere 

religioner . Og nu ud med dig efter karrekluden 
og visk det hele væk , før mor kommer , 
for hun har ikke godt af at se sådan novet 
lige før nadertid , for så drømmer hun så 
tiet om natten . « 
» Ka’ jeg ikke få lov at gøre det færdigt 
først , «  spurgte Per bønlig . 
» Nej , men det er det samme . Siden du 
nu er sådan et geni , der ikke har andet 
end sådan novet forbandet tøjeri i hovedet , 
så vil jeg love dig , og jeg vil også hulde 
det , at når du har syet det første par 
regederlige linbukser på egen hånd , så 
vil jeg købe både papir og farvelade , nærenstid 
jeg kommer til byen , og så kan du 
male hele søndagen , — forstår sig , hvis 
du hulder dig fra kridt og tjærekost og 
sådan novet den øvrige tid . « 
Den ellers stilfærdige dreng fo’r hen 
og tog faderen om halsen . 
» Vil du købe farve til mig , far ! så er du 
da rigtig skikkelig , og så skal du bare se ! 
— mon man kan få sådan novet i fre’sborre ? « 
Spurgte han ivrig . 
» Ja , vist så , min dreng . Jeg har set sådan 
novne tingester til en otte Skillings 

penge nøre i købmandens butik , med sådan 
noven kan du farve både gult og grønt . 
Men husk på ! Bukserne skal først være færdige , 
og de skal være uden fejl og lyde , 
før du får den . « 
Per nåde inden månedens slutning 
den belønning , der var udsat for hans første 
selvstændige forsøg i buksefaget . Hans 
fader bragte ham en lørdag aften nogle 
ark indpakningspapir til at tegne på , tilligemed 
den lovede farvelade . 
Drengens henrykkelse holdt ham vågen 
hele natten . Med sådan et materiale måtte 
han jo kunne blive skilderimaler ! 
Desværre var han , da han på det tidspunkt 
var begyndt at gå til præsten , nødt 
til at overvære formiddagsgudstjenesten den 
søndag i landsbykirken , før han kunne få 
lov til at tage fat med farverne . 
Med brændende utålmodighed sang 
han det ene salmevers efter det andet , så 
var da det overstået . Og så begyndte 
præsten . 
Langsomt slæbte hans ensformige røst sig 
gennem indledningsbønnen ud i prædikenen . 

ordene lød som en uforståelig , svirrende 
myggesummen i drengens øren ; men pludselig 
toges hele hans interesse fangen . 
Præsten kom i prædikenens løb til at 
tale om dronning Esters pragtfulde gæstebud 
for kong ahasverus . 
Fra det øjeblik lyttede Per med spændt 
opmærksomhed til hvert ord . Hele scenen 
stod lyslevende for ham . Det optrin ville 
han male ! Det , som præsten nu talte om , 
skulle komme på hans første skilderi . 
I hans fantasi rejste der sig en mægtig 
hal , hvælvet og høj som Frederiksborg slotskirke . 

lyset faldt gennem de brogede glasruder 
ind over dronning Ester , der stod midt i 
hallen , ventende på , at kongen nådigt 
skulle strække septeret ud mod hende . 
Hendes kjortel skulle være skinnende purpur , 
for det havde kongelige personer jo al 
tid på . 
Purpur ! — mon det havde samme kulør , 
som det bomuldstøj , man lavede dannebrogsflag 
af ? 
Nej , det måtte vist være strålende , , 
som himlen , når solen går ned en 

vejrsdag — som luerød ild , der brænder i 
blåt . 
Klokkerne ringede , og alle folk vare 
gåde ud af kirken ; men Per sad endnu 
og drømte farver . Da kom klokkeren og 
ruskede i ham : 
» Fy for en skam , dreng ! sidder du og 
sover i kirken , nærenstid alle andre folk 
lister hjemad , «  sagde han barsk . 
» Jeg sov ikke , jeg tænkte bare , «  sagde 
Per lavmælet . 
» Å sludder ! se du nu bare til , du 
piller af . Tænke i kirken ! Tror du , det er 
det , man kommer der for ? Du er da et farligt 
tosseskrog , «  sagde han med en overbærende 
latter og puffede drengen ud ad 
kirkedøren . 
Per hørte intet , dertil var han for stærkt 
optaget af sine egne tanker . 
Mon der var sådan en farve , der 
kunne brænde i himmelglød , i en farvelade 
til otte skilling ? 
Det måtte prøves straks  . . . . 
Han glemte at sige goddag til sine forældre , 
da han kom ind ad døren . Med 
huen på hovedet og et stort , strikket uldtørklæde 

om halsen satte han sig straks til 
at gøre et udkast og prøve farverne . 
Forsøget løb imidlertid ud i bitter skuffelse 
for ham . 
De blege , usle vandfarver gav ikke i et 
eneste træk det strålende billede , hans fantasi 
havde skabt . Den dejlige dronning Ester 
var ikke andet end en stiv pind , der var 
hverken kød eller blod i hende , og hendes 
purpurskrud så ud som hans moders bomuldsforklæde , 
når det var beskidt . 
Han spyttede i afmægtig fortvivlelse 
på det , han havde malet , og rev papiret i 
stykker . 
Nej ! — sådan skulle det ikke være . 
— det skulle være sådan  . . . . Han vidste 
det jo så tydeligt , det stod jo for ham  .  .  . 
Han begyndte igen gang efter gang . 
Han tegnede og malede til sol gik ned . 
Han tegnede ved det sparsomme skin fra 
den osende tranlampe . Han tegnede den 
aften , til lampen gik ud af mangel på 
olje ; men det blev ikke bedre . Ved hvert 
forsøg følte han , at han gled længere og 
længere bort fra det , han ville . Forældrene 

sov allerede . Han kunne høre deres ensformige 
snorken henne fra himmelsengen . 
Sagte og bedrøvet listede han sig hen 
til sit leje på bænken i kakkelovnskrogen . 
Det var så sørgeligt , at han slet ikke 
kunne få det frem . Det ligesom plagede 
ham og ville frem der inde i hans hoved ; 
men det var alt for stort . Det kunne ikke 
være i hele deres stue , langt mindre på et 
usselt stykke indpakningspapir . Han måtte 
have en hel væg , lige så bred som den i 
sognefogdens ny storstue til at udføre sine 
tanker på . 
Og så måtte han have bedre farver , 
de til otte skilling vare noget møg ! 
Dersom han bare kunne tjene tre mark 
og så få købt farve for alle de penge , 
så kunne han sagtens udføre , hvad han 
ville , både med purpur og himmelguld . 
Han måtte tjene penge ! — han måtte ! 
— og han ville ! 
Næste dag gjorde han akkord med 
faderen om , at denne skulle give ham en 
ugentlig løn af fire skilling som vederlag 
for det arbejde , han udførte , og disse penge 
betingede han sig ret til at anvende til sit 

kunstneriske formål . Det ville kun tage 
tolv uger ! De løb nok snart , og så stod 
han da lige ved målet . 
De tolv uger blev en lykkelig tid , fuld 
af barnlig forventning . 
Mens han sad på bordet og syede , 
digtede og drømte han sine fremtidsarbejder . 
Det syntes ham her så ubegribeligt let at 
udføre dem . Det hele stod jo så klart for 
ham . 
Men da han så havde tjent pengene 
og købt farverne , gled det , han havde komponeret , 
igen bort under hans pensel . Alt 
blev så småt og hæsligt . 
Hans moder havde ret ! — de tre mark 
vare klattede dårligt hen , — om han havde 
købt sig et par træsko for sine surt erhvervede 
penge , så havde han dog haft noget ; 
— men dette ? 
Det var nok djævelen , der fristede ham 
med alle disse dejlige syner , som blev til 
ingen ting , når han skulle have fat på dem . 
Skuffelsen gjorde drengen bleg og huløjet . 
Han kunne sidde hele dage ved sytøjet 
og krybe sammen uden at mæle et ord . 
Karen gav ham ind for orm , da hun så 

hvorledes han skæmmede sig , men det hjalp 
ikke . Han tabte madlysten og faldt af på 
arbejdet . 
Imidlertid blev konfirmationen overstået 
ved påske og sommeren var gået , 
uden at det blev bedre med Per . 
Skrædderfolkene vidste ikke deres levende 
råd med ham . 
De havde klaget deres nød både for 
præst og degn , og de havde endogså været 
med ham hos den kloge kone i skærød , 
men lige meget hjalp det . Ingen af disse tre 
sagkyndige kunne finde ud af , hvad det var 
for en sygdom , Per led af . At det var et 
slags tungsind , der bar ad dårekisten til , 
syntes de dog alle at være blevne enige om 
efter at have set hans tegninger . 
Alle figurer på disse , både mennesker 
og dyr , syntes nemlig at være i en ustandselig 
bevægelse . I stedet for at stå smukt 
stille , så at man kunne se , de vare malede , 
var der et så rastløst liv udbredt over dem , 
at de gjorde indtryk af at lide af st . Veitsdans . 

den kloge kone mente nærmest , at han 
havde drejesyge i hjærnen ligesom fårene , 

og det var der ikke råd for hos hende , 
langt mindre hos doktoren , der ingen ting 
vidste , særlig når det gjaldt småfolk , 
sagde hun . 
I al den bekymring hændte det en dag , 
at de hos skrædderens fik besøg af en ung 
slægtning , der havde plads som herskabstjener 
i København . Ham fortalte de det 
samme , som de havde fortalt præsten , degnen 
og den kloge kone , nemlig : at deres 
søn hverken havde lyst til at æde eller 
drikke eller sy , han gik bare og spekulerede 
på at blive skilderimaler , og det slags 
sindsforvirrelse vidste de ingen udvej til at 
få pillet ud af ham , for der hjalp hverken 
hug eller slag . 
Herskabstjeneren så nysgerrigt undersøgende 
på sin unge slægtning , der tavs 
havde lyttet til forældrenes klage over ham . 
» Så du har lyst til at male skilderier , 
Per ? «  sagde han småleende . 
» Ja , det er det eneste , jeg har lyst til ; 
men de sige jo alle sammen , at det er noget 
skidt , det jeg maler og tegner , og det kan 
jeg også selv se . Men fik jeg blot en eneste 
gang set , hvordan de rigtige skilderimalere 

bære sig ad , og havde jeg bare de 
farver , jeg ser inden i mig , når jeg tænker 
over det , så skulle alt det blive lyslevende , 
jeg ser for mig . « 
» Død og pine , Per ! Du har nok store 
tanker om dig selv . Men det er det samme , 
siden du hverken kan leve eller dø , før du 
får set , hvorledes en skilderimaler bærer sig 
ad , så må jeg se at hjælpe dig dertil . 
Jeg hørte i går min frues Broder , der er 
kunstmaler og professor , sige , at han havde 
brug for en bondeknøs af et enfoldigt udseende 
til at stå model for sig til et billede , 
han skal male . Det kunne du vel samens 
c* 
være god nok til . « 
Pers øjne strålede . 
» Ja , bare jeg kunne . « 
» Nå , ja , i morgen skal jeg bede fruen 
skaffe dig den modelplads . Det bliver vel 
kun for nogle få dage ; men så kan du 
da få så meget set af , hvordan det sår 
til hos os fine folk inde i hovedstaden , at 
du vil få nok at spekulere over dit øvrige 
liv , «  sagde tjeneren protegerende . 
Nogle dage efter kom der virkelig brev 
med meddelelse om , at professoren nok 

havde lyst til at se på Per ; derfor måtte 
han komme til byen med det første . 
S 
Per ville naturligvis af sted straks . 
Faderen gav ham resolut , tilligemed mange 
formaninger , en mark i lommen til rejseudgifter , 
og moderen pakkede ham en stor 
madpose , som , foruden det , der var beregnet 
til hans egen fortæring , indeholdt en halv 
snes æg og en flaske fløde , som hun 
havde tiltusket sig i spindeløn hos en gårdkone . 
Hun mente nemlig , at det ville gøre 
et godt indtryk på professorens frue , om 
Per bragte en sådan gave med sig fra 
hjemmet . 
Således udrustet drog Per næste morgen 
længe før daggry ud på den lange 
rejse . 
Han var ubeskrivelig lykkelig . Sygeligheden 
og det knugende tungsind , der 
havde hvilet over ham i år og dag , var 
som blæst bort i denne morgenstund . — han 
gik mod målet . 
For hvert skridt han tog , rykkede han 
det nærmere . Han havde hverken tid til 
at standse eller hvile , hvor træt han end 
følte sig . Han måtte jo bare se at nå 

inden for den store bys volde , før portene 
lukkedes og natten faldt på , ellers spildtes 
der jo en dag for ham . 
Det lykkedes ham også at finde hen 
til fætteren lige i det øjeblik , vægteren 
råbte ti i gaderne , og hos ham fik han lov 
til at overnatte , da det til hans store skuffelse 
ikke gik an at melde sig hos professoren 
ved nattetid . 
Fuld af forventning stillede Per næste 
formiddag , så tidlig det lod sig gøre , uden 
for døren til professorens atelier . 
Han bankede den ene gang efter den 
anden på døren . Først sagte , så stærkere 
og stærkere . 
Endelig råbte en barsk stemme : 
» Kom ind for fanden ! Døren er jo 
åben . Kom ind ! « 
Det lød næsten som et brøl . 
Per rystede endnu af forskrækkelse , da 
han kom inden for døren og pludselig stod 
ansigt til ansigt med det menneske , hans 
fantasi havde omgivet med en ophøjet , næsten 
guddommelig nimbus . 
Kunne det være muligt ? Kunne denne 
mand med det langtoede hår og det buskede 

skæg , denne mand med det grove , 
vrede ansigt og den simple , plettede bomuldsbluse 
være en professor , der havde malet 
skilderier , der hang på væggen hos kongelige 
personer ! Nej , det måtte vel være en 
arbejdsmand , der skulle gøre kakkelovnen 
ren eller sådan noget . 
Han blev igen modig . 
» Jeg ville gerne gøre mig så fri og spørge 
dig , om du kunne sige mig , om jeg kan 
snakket med professoren , «  sagde han . 
>det er mig ! « 
» Jøsses ! er det det ! — jeg ville gerne 
bede  .  .  .  . « 
» Vil du tigge , kan det ikke nytte , du 
kommer her . Jeg giver aldrig noget bort . 
Jeg vil ikke forstyrres , «  sagde professoren 
med et blik på det store knyttetørklæde , 
Per holdt i hånden . 
» Nej , jeg vil ikke tigge . Jeg har mad 
nok med i posen . Jeg vil være  .  .  . Jeg er 
kommen ude fra landet , fordi mit søskendebarn , 
hans , snakkede om , at de ville skildre 
mig af . « 
Professoren så mønstrende på Per . 
» Arv , gårdskarl hos Jeronimus ? Nej , 

det duer du ikke til . Sådan skal han slet 
ikke se ud . Hans er et fæ , når han skafter 
mig en sådan fyr som dig på halsen . 
Du kan gerne gå igen , jeg har ingen brug 
for dig . « 
Professoren vendte affærdigende ryggen 
til Per , gik hen til staffeliet , der stod midt 
i værelset , og gjorde nogle penselstrøg på 
det udspændte lærred . 
Per blev stående henne ved døren og 
snøftede . Gråden sad ham i halsen . Professoren 
trak en pengepung op af lommen . 
» Nå , jeg kan vel tænke . Du vil have 
penge , fordi du er bleven jaget herind til 
ingen nytte , og det kan der jo være nogen 
rimelighed i . Kan en daler gøre det ? « 
» Nej , jeg vil ingen penge have . Jeg vil 
bare bede , om jeg må blive her en dag 
eller to for at se , hvordan de bærer dem 
ad med at male skilderier , så tænker jeg 
nok , jeg selv kan hitte ud af det og gøre 
det bagefter . « 
» Hvad mener du ? Vil du være maler ? « 
» Ja , det vil jeg . « 
» Kan du tegne ? « 
» Ja ! « 

» Hvem har lært dig det ? « 
» Jeg har aldrig lært det . « 
» Hvad har du tegnet ? « 
» Det , jeg har tænkt . Men det har ikke 
fået det rigtige lignement , for jeg vidste 
ikke , hvordan jeg skulle bære mig ad ; men 
når jeg nu får set det på dem , så kan 
jeg nok . « 
Professoren rystede på hovedet . 
» Herre gud ! så du tror , man kan 
komme sådan til det . Nej . min ven ! Jeg 
kan sige dig , at det er et hundeliv at være 
maler . Slid og kamp , fattigdom , miskendelse 
og misundelse , det er de første ti , tyve 
Års udbytte af ens kunst , og kommer man 
så endelig en gang på den anden side , 
det vil sige den side , hvor ens malerier blive 
købte , og hvor man opnår at blive rost i 
aviserne , så er det gerne forbi med en . 
Så er talentet opslidt , man er blevet en 
smører . Derfor skulle du hellere blive 
hjemme på landet og grave grøfter eller 
køre møg , det bliver du meget lykkeligere ved . 
Per stod med store øjne og så på 
professoren . 
» Er det så forskrækkeligt , som de siger ? « 

» Ja , det er det . Og det er meget værre , 
tro du mig . Nå , vil du så have daleren 
og gå din vej ? « 
» Nej , jeg vil hellere blive , til jeg får 
set det , for ellers får jeg aldrig ro ; må 
jeg blive . « 
» Ja , så bliv da og se dig lidt om her 
i atelieret til jeg går . « 
» Å , så mange tak , og så skulle jeg 
bare aflevere dette hersens til fruen fra 
mo’er , og så skulle jeg sige , at jeg skulle 
bede fruen ikke at forsmå lidt hvidt til at 
komme i kaffen og så disse par æg ; der 
var en halv snes , men jeg er kommen for 
skade med de tre på vejen , så fruen må 
ikke være vred . « 
» Hvad Pokker er det for en frue , du 
står og væver om ? Jeg kender ikke noget 
til din moders frue  « 
» Det skulle være til hr . Professorens 
frue . Mor sagde , at de ville være mere 
skikkelig ved mig , når jeg havde lidt med 
til foræring . « 
» Ja , jeg har nu tilfældigvis ingen frue , 
så du får tage dine gaver hjem med til 
din moder igen . « 

» Ja , men fløden hun bliver jo pibende 
sur , når hun skal stå så længe , og så er 
hun til ingen nytte , «  sagde Per forknyt . 
» Det er også fandens ! Jeg begriber 
ikke , hvad vi skal gøre ved den fløde . Din 
moder har virkelig sat os i en slem forlegenhed 
 . . . . Å , jo ! nu véd jeg det ! Vi kan jo 
give den til portnerkonen , og gaven kan 
måske virke så bestikkende på hende , at 
hun hjælper mig med at skaffe logis til dig 
for en nat eller to , siden du er fast besluttet 
på at blive her for at gøre mig den ære 
at lære mig kunsten af . « 
Da professoren havde truffet et tilfredsstillende 
arangement med sin portnerkone , 
var han pludselig bleven i godt humør . 
Han hentede sin frakke og hat . 
» Hej , du ! hvad er det nu du hedder ? « 
» Per Ole persen ! « 
» Nå , Per Ole Persen , så du vil være 
maler ! Ja , så véd jeg ikke noget bedre til 
at begynde med , end at vise dig et billede , 
som en mand , der rigtig kunne male , har 
lavet . Du skal kun se et eneste maleri i dag , 
men det skal du også se rigtig på . Tag 
din hue og kom så med . « 

de gik hurtigt , uden at veksle et ord , 
til Kristiansborg slot . 
Professoren standsede ikke , førend han 
stod foran Rubens store billede  » Salomons 
dom «  . 
» Så , se nu ! Hvad siger du til det ? « 
Per stirrede i åndeløs forbavselse på 
billedet  .  .  . Der var det  .  .  . således havde 
han tænkt det  .  .  . Det var alle de farver , 
som manglede i hans f'arvelade  . . . . 
Det var  . . . . 
Billedets strålende , lysende pragt tog 
næsten vejret fra ham . 
Professoren lagde sin hånd på hans 
skulder . 
» Hvad siger du , dreng ? Er det ikke 
vidunderligt ? Er det ikke storartet ? « 
» Hva’ ? hvad  siger de ? « 
» Ja , hvad siger du ? Hvad siger du til 
det , du ser her ? 
» Det ve'd jeg ikke . Det er novne pæne 
klæ’er , de fruentimmer har på i det skilderi , « 
Sagde Per endelig . Men ordene kom drævende 
og langsomt , som om han svarede 
med ulyst . 

professoren følte nærmest trang til at 
slå ham . 
Det elendige , dorske bondedrog ! Det 
amfibie ! — og han vil være maler ! 
» Kom med ! Jeg har ikke mere tid at 
spilde her på dig , «  sagde han heftigt og gik 
tilbage mod udgangen med samme hurtighed , 
som han var kommen ind . 
Da de vare komne udenfor , stillede professoren 
sig foran Per . 
» Du bliver aldrig maler , «  sagde han . 
» Jeg kunne se det på dig i det øjeblik , du 
stod foran den store mester rubens’ billede . 
Han har før været min prøvesten . Rejs du 
straks hjem på landet igen og se at slå 
malergrillerne af hovedet  . . . . Jeg har i alle 
tilfælde ikke tid til at tage mig af dig . 
Det kan ikke nytte , du vil gå her inde og 
vente på det . « 
Per stod stiv som en pind og stirrede 
ned i brostenene . Han sagde ikke noget ; 
men professoren opdagede en trækning i 
mundvigerne , der tydede på , at han var ved 
at briste i gråd . 
» Nå , flæb nu ikke , «  sagde han lidt mildere . 
 » Man kan godt blive til et flinkt 

menneske , fordi man ikke duer til at blive 
maler  . . . . For resten  . . . . det kan jo 
godt være , du alligevel duer . Jeg har jo 
ikke set en eneste af dine kunstpræstationer ; 
men jeg har sku ikke tid  . . . . jeg kan ikke 
.  .  .  . ikke for øjeblikket have noget med 
dig at gøre  . . . . Nej , lad være at flæbe . 
Det er ikke noget at være bedrøvet for . Nu 
skal du med mig ind og have et ordentligt 
måltid mad , så bliver du nok i bedre 
humør , og så skal du rejse hjem . « 
» Tak , jeg er ellers ikke tidig til mad , « 
Sagde Per med øjnene stadig heftet på 
brostenene . 
» Å , sludder ! vist er du det ! Jo vist 
skal du spise ! « 
Professoren gik med Per ind på en 
restavration og nødte ham til at spise en 
portion gåsesteg . 
Da det var besørget , fulgte han ham 
lige hen til postgården og tog dagvognsbillet 
til ham til Frederiksborg . 
» Så , nu skal du rejse hjem , for jeg har 
ikke tid til at have med dig at gøre  .  .  .  . 
Men når du nu kommer hjem , så kan du 
tegne et eller andet af det , du siger , du 

har inden i dig , og så kan du sende det 
ind til mig . Og så vil jeg love dig , at 
hvis der bare er en eneste streg deri , som 
duer , så skal du få lov til at komme ind 
til mig igen til nytår , og så skal vi se , 
om vi kan gøre dig til en skilderismører , 
lige så god som mange andre , og trøst dig 
så med det . « 
» Du bliver aldrig maler ! «  det havde 
professoren sagt  . . . . De ord sved i Pers 
hjærte og surrede i hans hoved  . . . . 
Det var en frygtelig , ubarmhjærtig , uigenkaldelig 
dom , der var udtalt over ham af en 
professor , — en virkelig professor ! 
Hvad kunne det nvtte , at professoren , 
dtt han allerede sad på vognen , var kommen 
løbende til ham med en pakke tegneapparater ? 
Hvorfor skulle han tegne , når 
han ikke bag efter kunne tegne det over med 
sådanne farver , som dem han havde set i 
det store billede på slottet ? 
Hvad kunne det nytte , at professoren 
havde sagt , han måske dog kunne blive 
skilderismører ? — det var ikke det , han 
ville  . . . . Den store Rubens  . . . . Professoren 
havde kaldt det den store rubens’ ! 

der var den vise kong Salomon i al sin 
pragt og herlighed . Der var to fruentimmer 
i sådanne pæne kjoler ; de skulle have 
hver sit stykke af barnet  . . . . Det havde 
den store Rubens malet . Der var en mand 
med en stor kniv i hånden ; han skulle 
dele barnet  . . . . ham havde den store Rubens 
malet . . . . . . . . . 
Skrædderkonen græd og fortalte en deltagende 
nabokone , at sådan havde hendes 
Per nu ligget og regeret i samfulde fjorten 
dage , lige siden han en nat var kommen 
hjem fra den forbandede by , som de først 
havde lokket ham ind til og så jaget ham 
ud fra lige så akavet . 
Nabokonen rystede på hovedet . 
» Ja , Karen , man kan nok høre , at han 
er bleven rent tosset nu ; men han har da 
heller aldrig været rigtig klog heller , det skrog . « 
Blodet skød op i Karens kinder . 
» Klog ! Jo , det er netop det han har 
våren . Han har våren os alle for klog , 
både dig og mig , og det , han ligger og 
snakker om , det er ikke sindsforvirrelse . Det 
er vel novet , han har set derinde , og som 
vi ikke forstår os på , fordi vi er for dumme 

og ulærde . Nej , det er kuld , han har fået , 
da han kørte hjem til Frederiksborg med 
den røde dagvognskusk . Han havde jo ikke 
uden den tynde hvergarnstrøje på sig og 
det frøs så hårdt den nat . « 
» Ja , et skrantet trold har han jo al tid 
væt , og han står sig nok heller ikke denne 
overgang ; men det var jo også bedst for 
jer , om han slap væk , «  sagde nabokonen 
trøstende . 
» Ja , doktoren mener det samme . Han 
tror heller ikke , han står sig ; men det er 
lige godt fortrædeligt for vos gamle . Han 
skulle jo ha’ væt vor alderdomstrøst , eftersom 
det er den eneste frugt på vort livsenstræ , 
døden han nu kommer og vil tage 
fra os , — og han var så skikkelig alle 
tider  .  .  .  . « 
Lidt efter at nabokonen var gået , rejste 
Per sig op i sengen . 
» Mor , kom hid ! « 
Karen syntes hans øjne skinnede så 
underligt , men han sad ellers hel stille og 
fornuftig nu . 
» Er det rigtig sandt , hvad du sagde e til 
Stine Per smeds , mor ? « 

» Hvad for novet , min dreng ? « 
» At jeg ikke kan stå mig ? « 
Karen vendte hovedet bort fra ham . 
» Ja , sådan siger doktoren , men det skal 
du ikke tænke over , Per . Der sker os jo 
kim det , som er os beskikket af gud . Og 
skal det være , og det kan jo ikke nytte at 
stampe mod bråden , så skal du få så 
pæn en begravelse som nogen skræddersøn i 
amtet . Der skal blive buden både gårdmandsfolk 
og indsiddere med til dit  » Artid «  , 
og de skal få både grød og fisk , så meget 
de vil æde ; og du skal blive kørt til kirken , 
endskønt det ikke er længere , end at vi 
magelig kan bære dig derhen , — for når 
du er død , så har vi jo dog ingen at 
spare til . « 
Hun kyssede Per og ville igen lægge 
ham til rette på lejet ; men han skød 
hende lidt til side . 
» Nej , mor 1 nu vil jeg ikke ligge . Giv 
mig klæderne , nu vil jeg op ! Jeg vil op og 
tegne . Professoren han sagde , at når jeg 
bare kunne tegne en streg , der duede  .  .  .  . « 
Karen udstødte et skrig , da Per i det 
samme sprang ud af sengen . 

» Kors , fatter ! Skynd dig at komme op , 
nu er han rent forvildet igen . « 
» Nej , jeg er ikke forvildet nu . Jeg er 
kommen til min samling igen , mor . « 
» Ja , men du bliver dødsens syg , hvis 
du sidder op nu . « 
Skrædderen kom Per til hjælp . 
» Herre gud ! lad ham få sin vilje den 
tid , han har igen . Det tegneri , det var jo 
al tid hans liv og lyst , så det er synd 
at nægte ham det nu , da han alligevel ikke 
kan stå sig . « 
Forældrene stillede Per op i den gamle 
lænestol ved bordet , pakkede puder og dyner 
om ham og gav ham blyant og papir , som 
han forlangte . 
Så satte de sig begge hos ham . Faderen 
med opslået salmebog foran sig , moderen 
med strikketøjet i hånden . 
Men faderen læste ikke , for brillerne 
duggedes hele tiden så løjerligt for ham , og 
moderen tabte maskerne , hendes øjne kunne 
ikke slippe drengen . Det var hendes eneste 
.  .  . ham , som Vorherre nu i sin uransagelige 
visdom ville tage fra hende . 
Og Per tegnede , tegnede med feberhed , 

rystende hånd  . . . . tegnede døden , der i 
streng , højtidelig knokkelmajestæt skred ind 
mellem to bladløse træer , gribende den 
eneste , fattige frugt , der hang mellem grenene . 
Han tegnede sig selv i ligkisten  .  .  .  . 
Han tegnede gravøllet i deres hjemlige , lille 
stue , moderen og Stine smeds , der bar store 
grødfade ind , og faderen i skjorteærmer og 
med kirkehat på hovedet , bydende brændevinsflasken 
om til gæsterne . 
Tilsidst tegnede han præsten og degnen , 
og klokkeren , som ringede fra tårnet over 
hans grav . Neden under skrev han :  » Og så 
er der ikke mere tilbage uden det , at gud 
vil være min sjæl nådig . Peder Ole Pedersen . « 
Så lagde han blyanten fra sig . 
» Nu kan 1 lægge mig hen igen . Nu vil 
jeg sove , «  sagde han . 
Og Per sov — sov stille og rolig lige 
ind i døden ; men hans sidste tegning kom 
i glas og ramme . Den hang på skrædderens 
væg i mange år og gik siden i arv i familien . 


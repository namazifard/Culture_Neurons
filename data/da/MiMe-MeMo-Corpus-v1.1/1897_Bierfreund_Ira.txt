I 
i den ovale havestue , gennem hvis vinduer man 
så ud over haven og åen til bakkerne med landsbyens 
gårde og den nybyggede kirke med det høje 
spir , sad to elegante kvinder , moder og datter . Der 
var trykkende varmt derinde ; udenfor skinnede solen 
og sitrede luften af bare hede . Men intet vindue var 
åbent . Tæpperne lå på gulvene , og tykke portiérer 
hang ved dørene . De to kvinder sad bøjede over deres 
arbejder , den yngre ved et hvidt broderi , den ældre 
ved et kniplebrædt . Der taltes kun lidt imellem dem , 
emnerne syntes uddebatterede . Endelig hviskedee datteren : 
her er ikke til at være , moder . Det er ikke til 
at holde broderiet rent i denne varme . Tror du ikke , 
det går an at lukke lidt op ? 
Jeg ved ikke , svarede hun , mærker han det , bliver 
han vred . 
Det kan da ikke trække ind på ham derinde . 
Det er jo ikke andet end indbildning , en fiks idé , han 
har fået . Han kan da ikke forlange , at vi andre skal 
kvæles , og han vil jo have , at vi skal blive her hos 
ham . Det er da godt , vi ikke skal være i samme stue . 
I * 

jeg lukker lidt op , så lad ham skænde , om han mærker 
noget . 
Se først efter , om han sover , sagde Fru løvfald . 
Elvira listede sig på tåspidserne hen og kiggede 
ind i sideværelset . Dagligstuen var overladt den syge 
husherre . Her sad han alene i sin store lænestol , 
enten læsende i en Avis fra den bunke , der lå opstablet 
foran ham , eller i søvne holdende fast på bladet , 
der var sunket ned på hans knæ . Hans hoved 
lå på hans bryst , og han havde i denne stilling en 
uhyggelig lighed med en , der i sin stol sov sin sidste 
søvn . Det syn , skønt set så ofte , forskrækkede hende 
altid , uden dog at gøre hende vemodig . Da hun så , 
han sov , gik hun hen til den store glasdør og åbnede 
den . Den duftsvangre sommerluft trængte ind til de to 
kvinder , der indåndede den med vellyst . 
Hans angst for den mindste vind er snart ikke 
til at holde ud længere , sagde Fru løvfald . Nu har 
jeg i så mange år lidt under , at han ikke kunne få 
frisk luft nok , at der blev smækket vinduer op i al 
slags vejr , og at vi skulle fryse , til vi var blå , når 
vi kørte i selskab . Og nu bliver vi hermetisk indelukkede . 
Inat havde jeg listet mig ud af sovekamret 
og lagt mig på chaiselonguen i toiletværelset . Det var 
ikke til at sove i den hede , der var , med ild i kakkelovnen 
en sommernat . Så vågnede han og fortalte , at 
han frøs , og jeg måtte hen at hjælpe ham ; han havde 
naturligvis sparket den ene dyne af sig . Og så holdt 
han et hus over det , at jeg var gået ud af sovekamret . 
Jeg måtte lægge mig i seng igen og lukkede ikke et 
øje den hele nat . 

vi må have en sygeplejerske , moder . 
Det går han aldrig ind på . Han finder sig aldrig 
i , at en fremmed plejer ham . En fremmed kan han 
ikke behandle sådan . Han mener jo at have ret til at 
byde sin familie alt , hvad han behager . Det kan slet 
ikke nytte at tale til ham om det . 
Det er , fordi du altid har ladet dig sådan kue 
af ham . Når det bliver sagt til ham , må han dog 
indse , at du også har ret til at leve , og at han ikke 
kan forlange , at du skal sætte dit helbred til for hans 
grillers skyld . 
Ak , du , mændene indser ingenting . Han har altid 
været vant til , at alt bøjede sig for ham , og jeg har 
altid været bange for ham . 
Der hørtes en raslen af aviser , og så lød der 
en stemme , der nu var svækket , men som endnu havde 
en buldrende lyd : er der lukket vindue op derinde , 
for satan ? 
Damerne sad et øjeblik forfærdede . Så rejste 
Elvira sig og gik ind til ham : det er jo så dejligt 
varmt udenfor , fader . 
I véd jo , jeg kan ikke tåle træk , buldrede det . 
Det behøver jeg vel ikke at sige oftere . Ja , så kan 
jeg lukke det selv . 
Han gjorde et svagt forsøg på at komme ud af 
lænestolen ; men Elvira skyndte sig at lukke glasdøren , 
også for at faderen ikke skulle komme ind i havestuen . 
Så blev der atter ro , den syge tog en ny 
Avis , og damerne fortsatte deres arbejde og deres , 
hviskende samtale . 
Når vi blot kunne få ham så rask , at han igeni 

kunne tage ud til sine offentlige forretninger . Hjemmet 
har han dog aldrig brudt sig om , sagde Fru løvfald . 
Som yngre ønskede jeg tit , han skulle blive lidt mere 
hjemme ; men i den sidste tid har jeg gruet for , at 
han skulle blive sådan , at han ikke mere kunne tage ud . 
Der blev en lille pause . Så sagde Elvira : sig 
mig , moder , er vi ikke rige ? 
Rige ! Vi er velhavende . Hvorfor spørger du ? Er 
der noget , der får dig til at tro andet ? 
Jeg véd ikke . Jeg synes , fader er bleven så 
rædsom påholdende i den sidste tid . Det har han ikke 
været før . 
Det er , fordi han bliver gammel og er syg . Han 
har jo altid været flot udenfor huset , men har jo egentlig 
været nærig herhjemme . Du har bare ikke lagt 
mærke til det før , fordi du så pengene rulle til den 
ene side , og så syntes du , de rullede til begge sider . 
Fremmede har altid haft hans øre i langt højere grad 
end hans nærmeste . Vi får nok at leve af , og gifter 
du dig , skifter jeg med dig , hvis det er nødvendigt . 
Men tager du din nuværende tilbeder , behøves det nok 
ikke . 
Der skød et lyn op i Elviras øjne : moder ! det 
mener du da ikke , at jeg skulle tage ham ? Om han 
så havde ti herregårde , ville jeg ikke have ham . 
Før ville jeg leve af at brodere navn på dækketøj . 
Godt ord igen , Ira . Det var jo kun min spøg . 
Selv for spøg må du ikke sige det . — og Elvira 
søgte at trykke sit smukke , askeblonde hår fladt ned 
på hovedet for at vise sin tilbeders skaldethed , halede 
i imaginære whiskers med nogle kraftesløse fingre , 

skød munden frem og efterlignede et menneske , der søger 
med tungen at holde sine forlorne tænder på deres 
plads . Så lo hun , og moderen stemmede i med . 
Godsejer løvfald rejste sig og gik ind til sin hustru 
og datter , i det håb at få sin misstemning spredt . 
Han satte sig ned på en sofa og så på dem , ventende , 
at én af dem skulle begynde at fortælle , hvad de havde 
let af . Han havde været så vant til at leve i ensomhed , 
når han havde været i hjemmet , til ikke at vise 
fortrolighed og heller ikke fordre den , at han ikke nu 
kunne lære sig til at skaffe sig den . Når han hørte , 
at der i hans nærhed blev sagt noget , der syntes at 
være morsomt , ønskede han at vide , hvad det var , og 
hans ønske blev fremsat som en befaling . Elvira måtte 
altså fortælle om igen , men den tone , hvori morsomheden 
blev gengivet , var så forskellig fra den , hun 
havde benyttet overfor moderen , at hun selv blev slået 
deraf , hun gav sig til at le tvungent , men faderen 
smilte ikke en gang . Han ville vide alt , hvad hans 
familje talte om ; men når det var blevet sagt ham , 
gav det ham ingen glæde , og derfor kunne hans svage 
deltagelse i samtalen kun virke som et tryk . 
Da samtalen var gået istå , og han havde siddet 
nogen tid og set ud i luften med et træt , fortvivlet blik , 
rejste han sig med besvær og gik atter ind til sin lænestol 
og sin Avis , som han så på , men ikke læste i . 
Hans hjerne , der før havde været så klar og hurtig , 
arbejdede nu langsomt ; men den arbejdede , og tankerne , 
som fyldte den , var triste , træge og tunge . De 
kom igen og igen og satte sig mere og mere fast og 
lod sig slet ikke fordrive . Hvad de var , fik aldrig 

nogen at vide . Han ville ryste dem fra sig , men de , 
som kunne og ville have båret dem med og for ham , 
havde han holdt borte fra sig , til det var blevet for 
sent at meddele sig til dem . Han havde villet ensomheden , 
villet , at de skulle frygte ham ; han sad nu i sin 
ensomhed , og de fremmede , de mange , for hvem han 
havde arbejdet , og hvem han havde meddelt alt , sine 
tanker , sin energi og frem for alt sit livsmod og sin 
sin livslyst , de kom nu kun sjældent , og han kunne 
ikke komme til dem . 
— der kom besøg . Det var hofjægermester lavskjold 
og hans frue . De kørte mindst en gang om 
ugen over til lundbygård for at se til den syge herre , 
adsprede ham og damerne og mulig få sig en l’hombre . 
De havde bot længe på egnen , men først for et par 
år siden var de to familjer bievne omgangsvenner . 
De var stødt sammen forskellige steder , og de havde 
da aftalt , at de ville omgås . Forholdet var blevet meget 
intimt , og nu under løvfalds sygdom havde det 
ret vist sig , hvor gode og trofaste venner de var . Da 
det store hus var trist , og så mange andre svigtede , 
var man så meget mere taknemlig for den oplivelse , 
parret lavskjold bragte . Han var en lille , noget vissen 
og ubetydelig , men i højeste grad vigtig og selvbevidst 
herre , der aldrig havde sagt et ord , noget menneske 
brød sig om at høre , men som havde en dom færdig 
over alt i livet , en dom , der fuldstændig faldt sammen 
med den , det gode selskab skulle have , og som altid 
blev udtalt med en suffisance , som om der slet ikke 
kunne være to meninger om nogen ting . Hans frue 
var livlig , satte sig ud over alle de hensyn , som selskabet 

fordrer iagttagne , bragte ikke egentlig sladder 
fra et hus til et andet , men forstod på en så morsom 
måde at fremstille alle sine ikke tilstedeværende omgangsvenner , 
at lukke op for det skab , hvor de gemte 
deres familjeskeletter , at udmale de midler , de brugte 
for at komme i kast med dem , der stod i højere rangklasser , 
og at forklare deres små husholdningskneb , at 
hun var meget søgt i selskabslivet , samtidig med at 
hun blev grundig bagtalt , og at der mere end en gang 
var gjort forsøg på at få hende ud af det . Men 
hendes evne til at sætte humør i folk , hendes mange 
gode middage , hvor man kunne få de mærkeligste sidemænd 
eller sidedamer , og hendes uangribelighed fra 
moralens side , tiltrods for hendes koketteri og frisprog , 
gjorde hende velkommen overalt . 
I det løvfaldske hus satte man pris på hende . 
Husets herre rejste sit trætte hoved , og der kom på 
hans ansigt og i hans øjne et svagt skær af det joviale 
smil , der mere end noget andet havde banet ham 
vej gennem verden . Med hende kom der et pust af 
liv fra den store verden derude , hvor alt , hvad han 
havde arbejdet for , fandtes . Hun bragte historier om 
alt muligt , lige fra hoflivet på Fredensborg til køkkenlivet 
i præstegården . Hun opmuntrede ham , så han 
næsten syntes at glemme sygdom og tanketryk . Hun 
havde et sådant herredømme over ham , så hun fik 
lov til at åbne et vindue og lade lidt frisk luft 
strømme ind . Hans egne damer så på ham og undrede 
sig over , at han nu kunne tåle træk . Fru lavskjold 
priste hans tålmod under sygdommen og lovede ham , 
at han skulle nok blive rask , når han blot ville lade 

sig live op . Han skulle tage ud . Der var nu den store 
fest for amtmanden i anledning af dennes jubilæum . Her 
burde han dog ikke savnes . Der var da i de sidste 
femogtyve år ingen , der havde gjort så meget for 
amtet som han , og han ville blive savnet af mange , 
det vidste hun ; hvis han kom , ville det blive en hel 
ovation for ham , thi han og amtmanden havde trolig 
arbejdet sammen , hånd i hånd . Han livedes synlig 
op under denne hendes tale . Lysten til at komme med 
var der . Han havde aldrig forsømt nogen offentlig fest . 
Han var så vant til at blive sat til højbords og til at 
hans skål blev drukket under stor begejstring , at han 
med visse mellemrum måtte have denne tilkendegivelse 
af sine medborgeres agtelse og taknemlighed . Han , der 
til trods for sin loyalitet og sin fremragende dygtighed 
aldrig af majestætens hånd havde villet modtage nogen 
udmærkelse , var med alderen og tiltagende svaghed 
blevet helt syg efter Ros og anerkendelse fra sine medborgere . 
En udsigt til en sådan fest virkede bedre på 
ham end al den medicin , der blev tyllet i ham . Han 
fik lyst til at komme med , og det blev aftalt , at hofjægermesteren 
skulle komme og hente ham og tage sig 
lidt af ham under f'esten , navnlig hjælpe ham op og 
ned ad de mange trapper . Så havde hofjægermesteren 
også udsigt til at komme til højbords , hvad han ellers , 
som en mand , der aldeles ikke gav sig af med offentlige 
hverv , ingen adgang havde til . Fru lavskjold 
skulle følge med over til lundbygård og ved en 
l'hombre fordrive tiden , til herrerne kom tilbage . 
Og så skal vi have os en l'hombre , godsejer . 

sagde hun og lagde hånden på hans skulder . Lidt 
modstræbende indvilgede han , og de fik sig en femmands . 
Solen stod højt på himlen , og varmen strømmede 
ned . Tiltrods for , at løvfald ikke kunne holde 
ordentlig fast på kortene og ikke kunne huske dem , 
der var faldne , morede Fru lavskjold sig fortræffeligt . 
Det var da altid kort . Det , at hun på lundbygård 
altid kunne få sig et slag , var den store tiltrækning , 
den øvede på hende . 
Da spillet var forbi , beundrede hun damernes 
håndarbejder . Hun var selv meget dygtig , men urolig 
og sjusket , hvorfor hun særlig var begejstret over den 
tålmod , hendes veninder udviste , den akkuratesse og 
properhed , der udmærkede dem . At kunne sidde og 
brodere sådanne dejlige navne på lommetørklæder , 
så det ikke kunne ses , at de havde været i hænder 
eller var gjorte af hænder , syntes hende næsten et vidunder . 
Endnu højere lød dog hendes lovtaler over den 
prægtige alterdug , Fru løvfald kniplede til sin kirke . 
Et sådant arbejde var jo at ligne med de kinesiske 
tålmodighedsprøver , som det tog flere mænds liv at 
fuldføre , men som , når de så blev færdige , blev betalte 
med uhyre priser . En sådan knipling , der var tre 
kvarter bred og så lang , at den snart kunne nå rundt 
omkring alterbordet , og dog så let som det fineste 
spindelvæv , med alle kristendommens attributer , kalk 
og font og kors og Nagler og tang virkede ind deri , 
ville jo blive en enestående prydelse ; men det var jo 
også til hendes egen kirke , hun lavede den . — så 
måtte Fru lavskjold se den ny bønnebog , som frøken 
Elvira havde lavet i gammel stil , hvor bønner og evangelier 

og epistler var prentede med tusch , hvert bogstav 
indrammet med den fineste , røde linje , initialerne 
i strålende farver og guld , og hvert afsnit indledet 
med en koloreret tegning , kopi efter gamle missaler og 
horæ . Fru lavskjold var ude af sig selv af begejstring . 
Med sådanne talenter kunne man bringe det vidt . Det 
var næsten synd , at frøken Elvira var en rig pige , der 
ikke behøvede at arbejde for brødet . Hun ville kunne 
tjene meget , især når hun udstillede sine arbejder . 
Men man kunne jo aldrig vide , hvad der kunne komme , 
og det var dog altid godt at kunne stå på egne 
ben . 
Da Elvira fulgte gæsterne til dørs , sagde Fru 
lavskjold til hende : deres fader er falden svært af i 
den sidste tid . De må se at opmuntre ham lidt . Det 
er det , han trænger til . Hvis han dør , beholder så deres 
moder gården ? Det gør hun vel ? 
Jeg ved det sandelig ikke , svarede Elvira . Vi har 
aldrig talt om det . Fader kan jo leve længe endnu . 
Ja , for det ville være skade , om hun flyttede til 
København . Nu har vi det så godt sammen , og vi 
kunne få det rigtig morsomt . Netop fire mand til en 
l’hombre . Hvis da ikke de fører en femte ind i kredsen , 
frøken Elvira . Ja , de ryster på hovedet , men----- . 
En rig pige , en køn pige og en klog pige . Kommer 
Rødbæk her lidt ? 
Det trak op på Elviras pande til uvejr : hvor 
kan de nænne at drille mig med ham , Fru lavskjold ? 
Vi kan da ikke vise ham døren . 
Nej , det var kun løjer ; men folk har så travlt , 
véd de . Nå , farvel , og på gensyn næste onsdag . 

send bud efter en fjerdemand . Skal det være Rødbæk , 
hvad  ? 
For mig gerne , sagde Elvira . Jeg skal skrive ham 
til , at de ønsker hans nærværelse . 
Ægteparret steg op på deres gig , og fruen tog 
tøjlerne . 
I 
i/hombren gik yderst fornøjeligt . Fru lavskjold 
fortalte og lo og spillede nolo og satte beter og var 
ret i sit es og udviklede , hvor megen pris hun satte 
på at komme til lundbygård . Godsejer Rødbæk , der 
var fjerdemand , var så glad og taknemlig over at være 
blevet indbudt og især over den egenhændige billet , 
han havde modtaget fra frk . Løvfald , at han med et 
svagt håb , så stærkt som det overhovedet kunne 
brænde i hans noget afsvedne hjerte , om sit bedste 
ønskes opfyldelse , nød aftenen . 
Han havde kun to ønsker , en smuk og klog hustru , 
der kunne live op på hans triste gård , og et 
genvundet helbred . Havde han disse to , syntes han , 
han ville have fanget lykken . Han havde nu i åringer 
sat sin hu til Elvira , og for at vinde hende havde han 
konsuleret alle de læger og besøgt alle de badesteder , 
han havde kunnet overkomme , samt henvendt sig til 
skarer af kloge mænd og koner — alt uden lindring . 
I hendes øjne , skønt de plejede at se koldere på ham 
end på de fleste , var der en Lise , der samtidig gav 
ham uro . taften havde hun været venligere mod ham 

end nogensinde før , og hans r orhåbninger vaktes og 
hævede sig , han syntes , han var nået et skridt frem 
mod sit mål . 
Grunden til hendes venlighed , som han misforstod , 
var blot , at Elvira og hendes moder følte sig så lette 
og fri , som de ikke havde været længe , ved at vide 
husherren borte . Det tryk , han lagde over huset , 
syntes forsvundet , og de nød den korte frihed . Han 
kunne først ventes om flere timer , og han plejede at 
være i godt humør , når han kom hjem fra sådanne 
store offentlige fester , hvor han var bleven feteret . 
Vognen rullede op for døren tidligere end formodet . 
Anstrengelsen havde været ham for stor , han 
var taget hjem , fulgt af lavskjold . Træt og sammensunken 
forsøgte han at smile til Fru lavskjold , men 
smilet havde ingen Art . Han længtes efter sengen , og 
da ingen anden end hans hustru måtte hjælpe ham , 
ophørte l’hombren , meget til Fru lavskjolds beklagelse . 
Gæsterne tog bort , og hr . og Fru løvfald gik til deres 
soveværelse . 
Nu begyndte afklædningsscenen . Dette var en 
svær prøvelse for hans hustru . Til andre tider havde 
det været så , at hun , når han kom sent hjem , blev 
kaldt ud af sin seng og uden tøj måtte hjælpe ham . 
Ikke at han var i nogen måde beskænket , men han 
mente at have ret til at fordre en håndsrækning af 
sin kone . Var så med besvær kjole og vest taget 
af , lod han sig falde ned på en stol , lod hende trække 
støvler og benklæder og underbenklæder og strømper 
af . Der var skarer af tjenestefolk i huset , men de 
måtte ikke forstyrres . Selv hjalp han ikke det ringeste , 

lod benene hænge tunge ned ; det måtte blive hendes 
sag at få klædningsstykkerne trukne af . Nu , da han 
var syg , kunne hun dog vente med at klæde sig af , til 
hun havde fået ham i seng . Men arbejdet var ikke 
lettere for det , og det foregik under skældsord og eder 
og trusler . Alting gik ham for langsomt . Som doktoren 
ikke kunne helbrede , kunne hans kone ikke 
hjælpe ham hurtigt nok . Eller bekvemt nok . Uagtet 
han selv gjorde alt for at gøre det så besværligt som 
muligt , vrissede og buldrede han , når en knap ikke 
straks gav efter eller et bånd af en af de mange bandager , 
han bar , ikke straks løstes . Værst af alt var 
det , da manschetskjorten skulle tages af ham og ærmeknapper 
og brystknapper skulle vrikkes ud . Under 
denne forestilling , hvor han rev armene til sig , ikke 
ville sidde rolig , skar tænder og svor , stod fruen og 
svedte angstens sved og havde følelsen af , at nu slog 
han hende . Til sidst stødte han til hende i sin afmægtige 
harme og erklærede , at når hun ikke ville gøre 
det ordentligt , kunne han gøre det selv . 
Grædende satte hun sig på en stol og så på 
ham . Han baksede med de usalige diamantbesatte knapper , 
der havde kostet hende så mange tårer . Endelig 
lykkedes det at rive en af dem ud ved at flænge knaphullet . 
Han befalede hende at komme ham til hjælp . 
Hun blev siddende og så på ham . Han skulede over 
til hende og strakte en arm ud mod hende . Hendes 
tålmod var ved at briste , og hun sagde : 
nej , Rasmus , jeg hjælper dig ikke . Jeg har bøjet 
mig for dig , har hjulpet dig , hvor jeg kunne , og har 
aldrig fået andet end ubehageligheder for det . Prøv nu 

et øjeblik at hjælpe dig selv eller også behandl mig 
ordenligt . 
Jeg er syg , mumlede han , jeg fryser . Hjælp mig , 
for satan , med at komme i seng . Du må ikke tage 
det så strengt med en syg mand , Johanne . 
Jeg er også syg , Rasmus , og det har du aldrig 
taget hensyn til . 
Hjælp mig , og hold din mund , brølede han . 
Nej , nu vil jeg tale . Jeg må have lov til engang 
at sige dig min mening . Jeg har måttet tie hidtil , 
men du skal dog have at vide , hvordan du har ødelagt 
mit liv . Du roser mig ude blandt fremmede , og 
de kommer og fortæller mig , i hvor høje toner du 
taler om mig . Gud give , du én gang ville have sagt 
et venligt eller rosende ord til mig selv . Det havde 
været bedre . Ude blev du anset for et mønster på 
en ægtemand og en kærlig fader , og for at dække på 
alle kanter måtte jeg spille komedien med . Tjenestefolkene 
kunne se en del af sandheden , men de gav 
mig skylden , fordi jeg ikke forstod at tage dig på 
den rigtige måde , og undskyldte din hidsige adfærd 
med , at du bagefter var god igen . Som om det , at 
du hurtig blev god igen , når du havde mishandlet os , 
og så ville kommandere os til atter at vise smilende 
ansigter , var nok til straks at få os til at glemme 
dine ubehageligheder . Hvornår kom vi ud i et selskab , 
uden at der havde været gråd , før vi tog afsted ? 
Og var vi der , så var du lystig og morsom og højrøstet 
og drak glas med din kone og rådede alle til 
at gifte sig , især folk , der havde meget at bestille , for 
at de i deres hjem kunne hvile ud ; i hjemmet fandtes 

lykken . Gud bedre os for lykke . Der sad jeg og 
smilede og tog imod komplimenter og måtte lade , som 
om hjemmet var lykkeligt . 
Ja , du var altså falsk . Skal det bebrejdes mig ? 
Å , hold mund og gå i seng , jeg vil sgu’tte høre på 
det fruentimmervrøvl . Vil du så hjælpe mig eller ej ? 
Da Fru løvfald blev siddende , kravlede han op i 
sengen . Sluk lyset og pil i seng , at vi kan sove . 
Jeg er ikke træt , svarede hun , og i aften lader jeg 
mig ikke beordre i seng . Du skal høre på mig . Jeg 
har været dig en tro hustru , jeg har gjort dig til , hvad 
du er , jeg har våget og værnet om dig og om din og 
husets ære . Da vi var unge , og jeg var den rige 
arving og var omringet af friere , valgte jeg dig blandt 
dem . Jeg trængte mig ikke på dig , det husker du 
vel nok . Du bestormede mig og besvor mig , og du 
var jo køn og det var jeg også , og alle sagde , vi passede 
så udmærket sammen . Og jeg gav mig hen til 
dig , i fuld tillid gav jeg dig mig selv og alt mit , og 
jeg fordrede aldrig regnskab derfor . Du gav så store 
løfter , alle ventede sig så meget af dig , og du trængte 
til en rig kone for at kunne indtage den plads , som 
du havde krav på . Og jeg troede på dig og ventede 
lidt tak til gengæld for , hvad jeg gav . Åh , du har 
været tro imod mig , vil du måske sige . Det er jo 
muligt , og jeg mistænker dig heller ikke for andet . 
Men tit har jeg tænkt , at det var bedre , om du ikke 
havde været det . De mænd , der er utro , behandler i 
reglen deres koner godt i andre henseender , og konerne 
får det jo sjældent at vide . Jeg er bleven mishandlet 
Theodor bierfreund : Ira . - 

fra den dag , vi blev gift . Du har aldrig vist mig tillid . 
Du har styret gården og formuen , som om det 
var ting , der aldeles ikke vedkom mig , skønt vore 
interesser dog der måtte være fælles . Hvad vi ejer , 
derom ved jeg ingenting . Spørger jeg , får jeg knubbede 
ord , men ingen oplysninger . Har jeg fortjent 
det ? Har jeg ikke været dig en flink kone ? Har jeg 
nogensinde lagt dig et halmstrå i vejen på dine 
offentlige veje ? Har jeg ikke budt velkommen alle de 
mennesker , du slæbte til lundbygård , har jeg vist 
uvenlighed imod en eneste , selv om han var mig aldrig 
så modbydelig ? Er der en eneste , som har været dig 
ubehagelig , eller som du for politikens skyld har kastet 
overbord , hvem jeg ikke har udslettet af vor omgangskreds ? 
Det synes så stolt at være gift med en mand , 
der er kendt og agtet over det hele land , som du er 
det . For hans familje er det en ulykke . Og børnene , 
som jeg har født dig , hvordan har du og jeg været 
imod dem ? Ja , du har betalt for dem i de bedste 
skoler og til de bedste lærere . Det fordrede jo vores 
stilling og verden bifaldt det . Hvad der kunne gøres 
med penge , således at verden fik det at se , det har 
du altid gjort . Men i hjemmet ? Tog du dig nogensinde 
af dem der ? Jeg regner ikke , at du , så længe 
Bjørn levede , gennembankede ham , når han kom hjem 
i ferierne , så han skælvede , hver gang han hørte sin 
faders vogn komme , og helst undgik at komme hjem . 
Men ellers , interesserede du dig for dem , legede du 
med dem , læste med dem , søgte at vinde deres kærlighed 
eller deres interesse for din gerning ? Jeg måtte 

fortælle dem om den store anseelse , du nød , om din 
dygtighed , om dit gode hjerte , om din velgørenhed , 
og så længe de var små , så de til trods for deres 
frygt op til dig med beundring , der meget let , om du 
havde villet , kunne være blevet til kærlighed . Men da 
de blev store , begyndte de at se med egne øjne . Nå , 
Bjørn døde , før han endnu havde opdaget , at det billede , 
jeg havde tegnet , ikke var det rette . Men for 
Ira kunne det rette forhold jo ikke blive skjult , og 
hun har fået en sådan angst for at gifte sig efter 
det , hun har set her i hjemmet , hvor alt for fremmede 
tager sig så strålende ud , at hun rimeligvis vil blive 
en gammel jomfru . 
Løvfald , der havde ladet som om han sov , men 
som havde ligget i stumt raseri over ikke at kunne 
svare på denne sin kones første gardinpræken , sagde : 
Ira skulle ikke være så storsnudet . Hun skulle tage 
Rødbæk , der byder sig til . Han er villig nu , men kan 
nok hænde han trækker sig tilbage senere . I skulle 
heller tage jer lidt ivare , dumme fruentimmer i er . 
Hvis jeg falder fra , vil i nok få at se , at eders stilling 
bliver en helt anden . 
Han vendte sig om i sengen for at lægge sig 
til at sove : sluk lyset . Jeg kan ikke sove for det 
skær . 
Fru løvfald tog lyset og gik ind i stuen , hvor 
hun tilbragte en rum tid alene med at bringe sine ophidsede 
nerver til ro . Tilslut sank hun hen i et blund , 
af hvilket hun blev vækket ved hans røst : Johanne , 
hjælp mig af med den manchetskjorte ; jeg kan ikke 
sove med den på . 

hun stod op og hjalp ham at skifte skjorte . Så 
bød han hende at stoppe dynen ned ved hans fødder 
og hjælpe ham med andet . Da hun var færdig , sagde 
han : nå , du har dog betænkt dig og vil nok igen . 
Så sov han videre , og med bankende hoved lå 
hun og ventede på morgenens komme . 
Iii 
om Fru løvfald havde ventet , at forholdet 
mellem hende og hendes mand skulle være blevet forbedret 
efter dette opgør , ville hun være bleven skuffet . 
Det er kun i romanerne og på scenen , at  « opgør » 
Fører til forklaring og forsoning ; i livet har de den 
modsatte virkning . Den part , der har uret , bliver 
kun endmere uretfærdig . Det fik hun at føle . Han 
agerede den i allerhøjeste grad forurettede og krænkede . 
Fra den næste morgen lukkede han overfor sin hustru 
kun munden op for at skænde . Han lod , som om han 
ville betjene sig selv , som om han ville undvære al 
hjælp fra hende . Når han så ikke kunne udføre , 
hvad han ønskede , og hun bistod ham , stødte han til 
hende , vrissede ad hende , viste hende sin utålmodighed 
ved at stampe i gulvet eller slå i bordet . Snart 
blev han endnu mere fordringsfuld end før . Han 
forlangte , at hun altid skulle være nær ham , at hun 
skulle selv udrette de grimmeste arbejder for ham , og 
at hun skulle gætte alle hans ønsker . Han omtalte 

dem ikke , han pegede blot ud i luften , og af hans 
håndbevægelse skulle hun slutte sig til hans tanker . 
Kun hvis hun gættede fejl , mælede han , og hun skælvede 
for hans stemme og hans hånd , magtløs og kraftløs , 
som han var . Hun kunne være gået ned på sine 
knæ for at trygle ham om et venligt ord , om en menneskelig 
behandling . Hun gjorde sig så ydmyg , så 
tjenstvillig , så agtpågivende som ingensinde før . Hun 
fortalte ham , hvad der passerede udenfor huset , hvad 
hun troede , der ville interessere og underholde ham ; 
han hørte efter , til hun var færdig ; så vendte han sig 
fra hende og erklærede , at det vedkom ikke ham . Hun 
lavede med egen hånd de delikateste små retter til 
ham ; han spiste dem — ti han kunne ikke lade mundgodt 
gå forbi sig ; — så stødte han tallerknen fra 
sig og lod hende vide , at hun vidste så godt , at han 
ikke måtte få sådanne ting , og at hun gerne kunne 
lade være med at friste ham : han så godt , at hun 
ville gøre sig lækker for ham . 
Da gik hun ind i den anden stue og græd . Galt 
havde det været før , nu var det ikke længer udholdeligt . 
Hun sad og ventede på , at han skulle kalde , 
forlange et eller andet , behøve hendes hjælp . Hun 
ventede længe , men der kom intet vink . Hendes 
hjerte bankede hurtigt , hjernen brændte , hun kendte 
sig næsten syg af fortvivlelse . Hun så , at han ikke 
kunne have langt tilbage ; han selv tænkte åbenbart 
slet ikke på døden . Og hun syntes , det var så grusomt , 
om de skulle skilles , uden at det var kommet til 
en forståelse imellem dem . Hun ville ydmyge sig 
dybt for ham , blot hun kunne tilbringe den sidste tid , 

han levede , i fred med ham . Hun gik ind til ham og 
bævende lagde hun sin hånd på hans skulder . Han 
vendte langsomt ansigtet mod hende og så spørgende 
på sin hustru . 
Rasmus , sagde hun . Hun kunne næsten ikke 
holde sig oppe . 
Hvad vil du nu ? 
Hun havde håbet at få en lille håndsrækning , 
for at komme over det svære punkt . Hun blev også 
skuffet heri . Hun måtte gå vejen alene : Rasmus , 
kunne vi to gamle mennesker ikke leve resten af vort 
liv sammen i fred , tror du ? 
Er det alt , hvad du har at sige mig ? og han 
vendte sig halvt bort og kiggede atter på sin Avis . 
Har jeg krænket dig eller gjort dig nogen uret , 
Rasmus , beder jeg dig om forladelse . 
Han så atter om på hende : det har jeg ventet 
på . Det forbavser mig , at det har kunnet vare så 
længe , inden du har kunnet bekvemme dig til at give 
et godt ord . Det var vel det mindste , du kunne gøre 
for den måde , du behandlede mig på , da jeg kom 
syg hjem . At du ville lade det gå ud over mig , at 
du ikke kunne få spillet l’hombre så længe som du 
havde tænkt dig , det havde jeg sgu dog ikke trot om 
dig , Johanne . Nu , du har bedt om forladelse , tænker 
jeg ikke mere på det . 
Han tog atter sin Avis op og tilkendegav dermed , 
at avdiensen var sluttet . Fru løvfald gik ind i havestuen , 
tog sit kniplebrædt frem og arbejdede . Hun 
var rolig ; der lagde sig en hård skorpe om hendes 

følelse for manden . Hun tænkte uden vemod og uden 
bitterhed på sin enkestand . 
Fra hovedstaden kom der to hospitalsuddannede 
sygeplejersker , der besørgede den syges pleje efter alle 
videnskabens regler . 
Løvfald var bleven mere og mere ensom , alt som 
døden nærmede sig . Han var den eneste , der ikke 
mærkede dens komme eller var forberedt på den . 
Hans hustru og hans barn så ind til ham og skaffede 
tilveje , hvad han skulle have . Men ingen sultan , ingen 
Ludvig Xv kunne have lukket sine øjne i større ensomhed , 
end han gjorde . Da han døde , var ingen andre 
tilstede end sygeplejerskerne . 
Iv 
der havde været stor begravelse med følge fra 
fjern og nær , med blomster i læssevis og sølvkrans , 
med trøsterig tale og frivillige ligbærere , stor middag 
med højtidelig , løftet og munter stemning . Så var 
alle gæsterne tagne bort med jernbane , med vogne og 
tilfods . Kun lavskjolds og amtmanden og Rødbæk blev 
tilbage . 
Rødbæk gik nervøs fra stue til stue ; han håbede , 
at han kunne få talt et ord med frøken løvfald , at 
han kunne få blot et venligt nik af hende , at han 
kunne få lejlighed til at tilbyde hende sin bistand , 
om hun og hendes moder måtte trænge til den . Endelig 

fik han det sagt til hende ; hun takkede ham , men 
på en kølig , afvisende måde , og lidt tung om hjertet 
tog han afsked . Fru lavskjold ville blive og trøste 
sine veninder , og havde et svagt håb om , at der 
mulig kunne falde en l’hombre af ud på aftnen . 
Men amtmanden syntes også at ville blive . De to 
parter sad og iagttog hinanden i nogen tid og konverserede . 
Så bad amtmanden om at få lov at tale 
med frk . Løvfald et øjeblik . Hun rejste sig , og de 
gik ud i en anden stue . Her bad han hende om en 
samtale i Enrum , helst i hendes faders arbejdsværelse . 
De gik ovenpå og igennem en stor billardstue ind 
i et meget rummeligt herreværelse med udsigt til tre 
sider , til landsbyen , over avlsgården og over engen 
til skovene . Hun bad ham tage plads i en lænestol , 
selv satte hun sig i en anden . Hun så på ham , 
spændt på hvad han kunne have at sige hende . Hun 
havde aldrig kunnet lide ham , skønt han og hendes 
fader havde arbejdet trolig sammen , og amtmanden 
havde kaldt hendes fader for sin ældste og bedste ven . 
De må ligesågodt få det at vide nu , frøken , 
da det dog ikke vil kunne skjules for dem i mange 
dage . De er ikke , så vidt jeg tror — men jeg kan 
jo tage fejl — rige . Fuldt overblik over deres faders 
affairer har jeg ganske vist ikke , men jeg tror at vide 
så meget , at de — — — Havde de tænkt dem 
det anderledes ? 
Elvira sad rolig og rank . Tænderne blev måske 
presset lidt stærkt sammen , åndedrættet blev måske 
lidt besværligt , og hun selv følte sig stiv i lemmerne ; 
men hendes ydre forrådte ingen bevægelse . Hun så 

tast på amtmanden : mener kammerherren , at der 
ingen rede penge findes , at vi ikke ejer andet end 
gården  ? 
Frøken , det vil blive lidt svært for dem og deres 
moder at sætte dem ind i situationen . Såvidt jeg kan 
skønne , vil de blive nødt til at skille dem ved gården , 
og der vil da forhåbentlig kunne komme så meget ud , 
at de kan leve tarveligt — men heller næppe mere . 
Vi er altså ruinerede ; men hvorfra véd de det ? 
Amtmanden søgte læmpeligt at forklare hende , hvorledes 
han havde fået et indblik i den afdødes forhold , 
hvorledes denne i de senere år havde rejst penge 
både på sin ejendom og sit liv , havde optaget store 
prioriteter i sin gård og givet underpant i besætningen , 
og dog i den senere tid haft svært ved at 
klare sig . Han fremtog et gældsbrev , som løvfald 
havde udstedt til ham for ikke længe siden , efter at 
han var bleven svag . Han fortalte , at det var i virkeligheden 
et bevis for en langt ældre fordring , der vel 
var bleven bragt noget ned ved afbetalinger , men som 
dog endnu var ganske betydelig . Så udviklede han 
for hende , hvorledes sligt kunne gå til : hendes fader 
havde udrettet meget for sit land og sin egn , og det 
ville længe mindes med taknemlighed ; men en sådan 
virksomhed koster udøveren af den mange penge , når 
han da er ærlig og uegennyttig . 
Elvira bevarede stadig sin ro . Hun følte sig blot 
stivere og stivere , og hendes sind blev hårdere , men 
hun ville ikke lade sig mærke med noget : er det da 
meningen , at moder er fattig ? 
Helt fattig ! det håber jeg ikke — men de vil 

begge komme til at leve under meget indskrænkede 
forhold i sammenligning med , hvad de er vante til . 
Men — og han smilte svagt — det kan måske blive 
bedre end det ser ud til . Deres fader var blevet 
noget mistænksom i den sidste tid — måske han har 
efterladt mere , end vi tror , hvis vi blot kan finde det . 
Har han aldrig sagt noget til dem om sin stilling ? 
Aldrig et ord . Vi troede , vi var velhavende . 
De kender altså slet intet til hans sager ? Han 
var ligeså spændt og ophidset som hun , men heller 
ikke han lod sig mærke med noget . — har de undersøgt 
hans gemmer  ? 
Nej , vi har villet vente , indtil begravelsen var 
overstået . Vi havde jo ikke tænkt os , at der var 
nogen grund til at haste . 
De har altså slet intet fundet , der peger i nogen 
retning . De véd , hvor han gemte sine papirer ? Kan 
jeg ikke , mens jeg er her — jeg må snart tage bort 
— hjælpe dem for at se , om der skulle være nogen 
redegørelse . Testamentet lyder jo på , at deres moder 
skal sidde i uskiftet Bo — der findes vel intet andet ? 
Nu var Elvira blevet urolig : ikke det , jeg véd . 
Men — men — der var jo en livsforsikring — den 
var stor — ikke ? 
Det véd de heller ikke — den får de næppe 
stort ud af . 
Elvira så med et sky blik på ham . 
Den er pantsat . 
Hvad er den ? — hun var bleven bleg . — kan 
man pantsætte en livsforsikring ? Den skulle jo tilfalde 
os . Kan man da sådan ruinere sin familie ? Hvad 

skal der blive af moder ? Hr . Kammerherre , der må 
gøres noget for hende . Jeg er ung og kan vel tjene 
mit brød . Men hun ! Er det sandt , er det muligt ! 
Amtmanden sad ubevægelig : nu skal de ikke 
straks se det værste , frøken . Det kan jo være , det 
bliver anderledes , end vi tror . Har deres fader da 
aldrig truffet bestemmelser for sin død , har han ikke 
betrot sig til nogen , har han ikke givet dem anvisning 
på nogen , der kunne stå dem bi eller give dem 
oplysninger ? 
Når fader engang imellem talte om sligt , har han 
altid sagt til moder , at den , hun nærmest kunne få 
bistand hos , når han engang var død , var dem . Men 
fader troede jo ikke , han skulle dø . 
Amtmanden sagde efter en kort pause : ja , som 
sagt , meget véd jeg jo ikke ; hvad jeg véd , har jeg 
sagt dem . Jeg er villig til at yde dem nogen bistand , 
såvidt jeg formår . Jeg kan måske hjælpe dem med 
et let gennemsyn af deres faders papirer , for at se , 
om der dog ikke skulle findes noget , der kunne give 
oplysninger . Ønsker de det ? 
Elvira takkede for tilbudet . Hun tog et knippe 
nøgler frem og åbnede skrivebord og chatol . De 
gennemgik løseligt skuffer og skabe . En mængde 
gamle brevskaber lå i pakker , ombundne med tråd 
og til dels ordnede ; en masse taksigelsesskrivelser lå 
for sig ; så kom en bunke aviser , der tilsyneladende 
indeholdt referater af den afdødes taler , artikler , 
skrevne af ham , hentydninger til og lovprisninger af 
eller angreb på hans offentlige virksomhed . Men med 
hensyn til hans pengeforhold ikke den svageste antydning . 

nogle kvitteringer for mindre lån — nu til dels 
præskriberede — var alt . Elvira åbnede og lukkede 
breve med febrisk hast , løb dem igennem , kastede 
dem til side ; trak skuffer ud , undersøgte , om der ikke 
skulle være hemmelige gemmer , hvor noget kunne 
være forstukket , og sank til sidst tilbage i stolen . 
Det synes ikke , frøken , vi finder noget her , sagde 
han til sidst . 
Hvor er det blevet af ? spurgte hun fortvivlet . 
Véd de ingenting ? Fader havde dog store indtægter . 
Han var jo formand i slagteriet ; han havde jo stor 
tantieme der , så måtte han jo også have aktier . 
Amtmanden så et øjeblik på hende : han havde 
én , frøken , den måtte han beholde , for at kunne være 
formand ; den er 500 kroner værd , skønt lydende 
på 1 00 . 
Han rejste sig : det bliver sent . Jeg må nok 
afsted . Bliv de her , så siger jeg farvel til deres 
moder . Forbered hende skånsomt på den forandring , 
der er foregået i hendes stilling . Farvel , frøken . 
Hvis de finder nogen oplysning , da lad mig vide . 
Hvad jeg kan gøre for dem , skal jeg gøre . 
Elvira satte sig atter til at lede i skufferne . Mørket 
faldt på . Hun sad i sin faders stol , der stod 
sådan , at man fra den kunne overse hele ejendommen . 
Hun kunne overse den store gårdsplads , der på tre 
sider var omgivet af de mægtige længer , hvor hun 
kendte hver krog , hvor alle dyrene , hvis navne hun 
kunne udenad , stod opstillede i lange rækker , hvor 
hendes egen smukke ridehest gik frit omkring i en 
Boks , strakte sine fme ben , rettede sine spidse øren , 

åd sin gode havre , lod sig strigle og bade hver morgen , 
strakte mulen ud mod hende , når hun kom med 
brød . Nu skulle den bære en anden , strække mulen 
mod en anden , tage sukker og brød af en andens 
hånd . Så gik blikket ud over haven , fulgte åen , 
der bugtede sig ud fra skoven , løb under den hvide 
bro , hvor bådene lå fastbundne , snode sig hen gennem 
engen mod slusen til møllen , der lå dybt nede . 
Øjet fulgte synskredsen hen mod de granklædte skrænter 
hinsides åen til Lundby , hvis store skifertækkede 
gårde , hvorfra hundebjæf og harmonikaspil nu lød 
over til . hende gennem aftenstilheden , lå i en kreds 
om den røde kirke . Hun så graven for sig , alle de 
omgivende marmorplader , hvor hendes moders slægtsnavn 
var indhugget som tegn på , at den familje i 
slægtled havde været herrer her ; nu var et nyt navn 
kommet ind i rækken som en overgang til noget helt 
fremmed , som et tegn på , at de ikke mere hørte 
hjemme der . Havde hun ikke i dag i den kirke fået 
høre , at han , den fremmede , havde bygget den som 
et vidnesbyrd om og en tak for sin lykke ? Så så 
hun ud til den tredje side , ud over store græssletter 
med grupper af buskads og af sjælden smukke bøge , 
helt bort til ejendommens grænse , der afsluttedes af en 
høj , på hvis top en flagstang stod . Flaget , der 
havde vejet på halv Stang hele dagen , blev netop 
strøget . Hun syntes , det var som et symbol på , at 
flaget , der havde vejet over hendes liv og havde 
gjort , at hun havde båret hovedet højt og stolt , sænkedes 
for stedse , og at hendes ryg nu måtte bøjes . 
Hun gav sig på ny til at trække skuffer ud , lukke 

breve op , gennemse papirer , ryste sammenfoldede aviser , 
for at finde oplysninger — alt forgæves ; havde 
der været nogle , syntes de som blæst bort . Da hørtes 
trin udenfor døren , denne blev sagte åbnet og Fru 
løvfalds ansigt , underlig forskræmt , uroligt spørgende , 
usikkert spændt , viste sig . Elvira følte først nu , at 
hun ikke havde turdet gå ned til hende , og hun var 
tvivlrådig over , hvad hun skulle gøre . Så ludede 
hun atter over brevskaberne . Moderen gik bøjet og 
langsomt hen til hende ; hun selv så ikke op . Da Fru 
løvfald havde stået et øjeblik ved sin datters side , 
lagde hun sin arm på hendes skulder . Der løb en 
rislen gennem Elviras årer , og hun vendte sky øjnene 
mod sin moder . Der kunne dog ingenting skjules 
længer . 
Ira ? 
Moder ! 
Hvad er der , barn  ? 
Moder , vi har ingenting . 
Hvad siger du ? Er der ingen penge ? Har du 
set rigtig efter ? Er der ikke andet end gården ? 
Vi er ødelagte , moder , fattige . Vi ejer hverken 
gård eller penge — slet ingenting . 
Elvira havde rejst sig op og Fru løvfald kastede 
armene om hendes Hals : din stakkel , din stakkel , 
sagde hun og hulkede . Stakkels Ira . 
De to kvinder stod længe omslyngede , tavse og 
grædende . Moderen udtømte sig i klager , snart over 
sin egen skæbne , snart over sit barns . Elvira var tilsyneladende 
roligere , søgte at trøste og opmuntre 

moderen , at fremgøgle et håb , som hun ikke selv 
trode på . 
Vi ved jo ikke endnu , hvor slemt det er , moder . 
Det kan være , det ikke er så galt , som det ser ud 
til . Der kan måske reddes så meget , at du kan 
leve . 
Leve — leve — men fattig — fattig — rig ! 
Jeg har været rig ! jeg gav ham alting , mit gods og 
mig selv , og han har mishandlet mig hele mit liv og 
han har også ødelagt mig , alting for hans forfængeligheds 
skyld . Et helt liv forspildt — spildt ! — men 
der er jo livsforsikringen — den har jeg da — den 
kan de jo ikke tage fra mig , kan de ? 
Elvira bøjede hovedet . Det var alt for grusomt , 
således at måtte rykke ethvert fodefæste bort fra 
moderen . Denne tog hendes hånd , lænede sig tæt 
ind mod hende , og hun syntes , at hendes øjne så 
hende helt ind i sjælen : den er vist pantsat , moder . 
Pantsat — pantsat , hviskedee Fru løvfald . — 
pantsat ! Jamen , det var jo min , den skulle jeg jo have . 
Hvor kan man pantsætte min ejendom , det der tilkommer 
mig som enke ! Hvor kan en mand ødelægge sin 
egen familje . Hvor kunne han nænne det , hvor kunne 
han nænne det ! 
Hun sad i en stor lænestol , således at hun kunne 
se ud over sin ejendom , hvor nu kun enkelte fremstående 
ting tegnede sig i det klare mørke , som havde 
sænket sig over alt det , der havde været hendes fra 
hun blev født , hvor hun var opvokset , hvor hun havde 
leget , elsket , lidt , vundet det bedste i livet og tabt 

det alt sammen . Nu skulle hun altså forlade den plet , 
der havde bragt hende glæder og skuffelser og sorger , 
hvor hun kendte hver blomst , hver busk , hvert træ , 
hver sti og sten , hvert barn og gammelt menneske , 
hvor hun havde været velgøreren , mens han havde høstet 
æren . Der steg mere og mere bitterhed op i 
hende . Det var ærgrelse , vrede og forbitrelse over 
at være bleven således behandlet , snarere end sorg og 
angst for fremtiden . Hun overskuede ikke endnu , 
hvad den ville bringe . Hun havde aldrig et eneste 
minut kendt det at måtte savne . Alt var kommet til 
hende , som hun havde brug for det . Hun gjorde sig 
ikke ret nogen forestilling om , at det kunne blive 
anderledes . Hun ville ikke have sin formue længere , 
men man kunne jo ikke leve uden penge , og altså 
måtte de komme . Hun tænkte straks på alle de legater , 
der var , og som hun dog måtte være selvskrevet 
til at få ; og der var så mange stiftelser med friboliger ; 
der var så mange damer , der fik dem , og 
der kunne de sidde og have det egentlig rigtig rart og 
lunt ; de fik tit både penge og brændsel ovenikøbet ; 
og både hun og løvfald havde skaffet mangen én 
plads i sådanne stiftelser ; hun måtte vel også nu , 
om det blev nødvendigt , kunne komme ind . Og så 
var der kollektioner — protektion og formående venner 
ville hun vel finde mange af , og Rasmus løvfalds 
enke kunne de da ikke nægte den første , der blev 
ledig . 
Elvira derimod så ikke på det , der var tabt , 
så meget som på det , der lå foran . Hun havde en 
følelse af , at livet herefter ville blive svært . Hun 

trode ikke på , at vennerne ville hjælpe , når man 
engang var falden . Hun havde hele den moderne ungdoms 
pessimisme og mistro til verden . Hun mente , 
at man kom kun frem ved egen kraft . Men var hun 
ikke ung og sund og stærk ? Skulle hun ikke kunne 
bryde sig en vej ? Havde hun ikke talenter , var hun 
ikke begavet , og havde hun ikke været flittig , skønt 
hun ikke behøvede det ? Hun ville nok kunne skaffe 
sig og moderen brødet , selv om der ikke blev ret tykt 
smør på det i begyndelsen . 
Så sad de to kvinder , hver med sine planer og 
tanker . Fru løvfald udviklede sine , Elvira hørte efter 
moderens og nænnede ikke at forstyrre dem . Da 
klokken slog ni , lukkede tjeneren døren op og spurgte , 
om herskabet ville drikke te . Da følte Elvira først 
sin forandrede stilling . Hun havde ingen ret til mere 
at befale her , hun kunne jo ikke engang betale tyendet 
dets forfaldne løn . Hun bad ham om at bringe teen 
derop , skønt hun syntes , at det var en anmasselse . 
Men katastrofen måtte om mulig dækkes for folkene . 
Hun kunne ikke udholde den tanke , at de kendte 
hendes rette stilling . Noget mere ydmygende kunne 
hun ikke tænke sig end det , at skulle sænke hovedet 
overfor dem , end at skulle ses på af dem som den , 
der ikke havde mere ret til at byde på gården end 
de , at skulle udsætte sig for studshed , uartighed og 
uvillighed fra den side . Da tjeneren kom tilbage med 
teen og en lampe , slukkede hun straks denne , for at 
han ikke ved dens lys på deres ansigter og i deres 
holdning skulle gætte sig til , hvad der var sket . Og 
da han var gået , foruroligede den tanke hende mere 

end noget andet , at han dog måtte have anet noget , 
at han straks var styrtet ned i folkelejligheden og 
havde meddelt sin opdagelse . Hun så for sig alt det 
liv og det røre , nyheden ville fremkalde , så dem 
stikke hovederne sammen , grine og fnise over , at det 
var gået store folk ilde , grave gamle glemte småtræk 
fra herregårdslivet op og som sultne ravne kaste sig 
over deres intimeste liv , det som tjenestefolk kender 
ligesågodt som en selv , regne ud , trække fra og lægge 
sammen og sætte sladderen igang . Og hun så sladder 
og bagtalelse vokse , sit navn kastet i grams , det 
navn og den slægt , der hidtil var bleven omtalt over 
hele landet med ære , blive givet til pris for enhver , 
der ville trævle det op , slide det sønder , trække det 
igennem snavset og træde på det . Hendes fantasi 
foregøglede hende alt , hvad der nu blev sagt i borgestuen , 
i stalde og stier og lader , at nyheden allerede 
var sivet ud til landsbyen , at den om otte dage ville 
være over det ganske land , at hun og hendes moder 
ville blive genstand for samtale , for beklagelser , for 
spot , latter og ondskab i hver familje og på hver 
kafé . 
De to kvinder sad længe i mørket ; snart tav de 
og snart talte de , om tabet , om fremtiden . Den 
ældre talte mest ; hun lagde sin sjæl åben , hun svingede 
mellem håb og frygt , hun syntes et øjeblik , 
hun var fuldstændig ruineret og at der slet ingen lysstråler 
var at se , et andet fremsatte hun planer om , 
hvad hun ville gøre med det , der blev tilovers , når 
gården var solgt ; hun besluttede at købe sig en livrente , 
og så ynkedes hun over Elvira , der stod uden 

noget . Men hun forstod slet ikke noget af det hele . 
Holdt i uvidenhed af sin mand om alle livets praktiske 
forhold , var hun som et skib uden ror og uden 
sejl , der blev kastet hid og did på fattigdommens 
vande , uden at kunne kaste Anker . 
Elvira hørte på moderens mange planer og forslag 
uden at sige hende imod ; men hun følte , at 
det blev en hård kamp , hun fik at kæmpe , og at 
moderen ikke selv forstod , hvor hård den blev . Hun 
lukkede sine tanker inde hos sig selv , hun besluttede 
at dele hvad godt , livet måtte have i beredskab for 
hende , med moderen , at bære skuffelser , anstrengelser 
og bekymringer alene . Da moderen sagde , at fra nu 
af havde de to kun hinanden , og at de måtte dele 
ondt og godt og ikke have hemmeligheder for hinan 
den , sagde hun ja ; men hun lovede sig selv , at hvad 
hun kunne spare moderen for af sorger , det ville 
hun ; holde dem borte fra hende kunne hun jo dog 
ikke . 
De havde siddet stille længe , da uret slog tolv . 
I samme øjeblik lød der højtidelig klokkeklang fra 
kirken . 1 den stille nat bævede de højtidsfulde toner 
gennem luften , fyldte den med vemod og steg mod 
himlen . 
Det er hans klokke , hvormed taknemlige venner 
ringer hans sjæl til fred , sagde Fru løvfald . Gud 
skænke ham fred og tilgive ham , hvad han har gjort 
mod os . 
Elvira følte , at så kunne nyheden da ikke være 
kommet over til landsbyen , og hun fandt sig lettet 
ved den tanke . Snart ophørte ringningen . Der blev 

kaldt på kammerjomfruen , fruen gik for at søge ro , 
om hun kunne finde den , og Elvira blev endnu ved at 
beskæftige sig med faderens papirer , til solen skinnede 
ind ad ruden . 
V 
opbrudet stod for døren . Fru løvfald og hendes 
datter måtte forlade deres fødegård . Det var 
kommet langt værre over dem , end de havde tænkt 
sig . Hvor de end havde søgt hen , fandtes der ikke 
spor af formue tilbage , og ingen kunne give oplysninger . 
Moderen sad hjemme , mere og mere uforstående 
overfor det , der foregik . At man kunne tage 
hendes ejendom fra hende , fordre hendes møbler , hendes 
sølvtøj , hendes Gardiner og fine linned , hvoraf 
så meget var arvestykker og så meget hendes egne 
hænders gerning , kunne ikke forklares hende . Trode 
Elvira et øjeblik at have gjort hende det begribeligt , 
viste det næste , at hun var ligeså langt fra forståelsen 
af stillingen som nogensinde før . Hun klamrede 
sig til sine ting , ville ikke slippe dem , kunne ikke 
tro , at de , der skyldte hendes afdøde mand så meget , 
kunne nænne at tage alting fra hende . Og så dukkede 
tusinde minder fra hendes ægteskab op , og alle 
var de bitre . Om hun havde haft lykkelige , gode dage 
i den tid , så var de nu glemte . Hun mindedes kun 
tilsidesættelser , vredesudbrud , onde ord . Småtildragelser , 

ægteskabelige scener , løse ord , der ingen betydning 
havde ved deres fremkomst , som var svundne 
uænsede hen i glemsel , stillede sig lyslevende frem for 
hendes tanke , klare og tydelige , hævende sig ud fra 
en baggrund af lutter mørke ; de kom mylrende , række 
på række , vendte og drejede sig i hendes stakkels 
fantasi , og fandt der altid den samme udlægning og 
forklaring . Nu så hun så godt , hvad han mente 
med det og det ord , som han i sin tid havde sagt i 
vrede , det var advarsler , og hun havde ikke lyttet 
til dem . 
Og hun havde så mange timer til at sidde i sine 
grublerier , da hun blev ladt meget alene . Elvira var 
altid optaget . Hun ledte højt og lavt , støvede i alle 
mulige gemmer , hvor det blot kunne tænkes , at der 
var den ringeste chance for at fmde dokumenter . 
Fandtes der ingen , vidste hun jo , de var ødelagte , og 
for hende stod det klart , hvad det havde at betyde , 
ganske anderledes klart end det gjorde for moderen . 
Denne troede stadig , at selv om de også måtte forlade 
gården , ville de beholde noget tilbage ; alting var jo 
så meget værd , og i hendes øjne steg værdien ; hun 
syntes , at andre måtte være villige til at give den 
fulde betaling for at komme i besiddelse af slige 
skatte . Og glippede end alt , så hun virkelig blev 
bundfattig , ville vel alle deres rige venner træde til ; 
og ud over landet var der dog så mange , der havde 
modtaget bistand fra lundbygård , en håndsrækning , 
et råd , en kavtion , en pengeunderstøttelse til studeringer , 
alle de , der havde nydt godt af deres overflod , 

kunne da ikke nu slå hånden af hende ; de måtte 
gøre noget for hende . 
Elvira troede ikke derpå ; men hun sagde intet om 
sine anelser til moderen . Hun havde set , hvad vennerne 
var værd . Hun havde kørt rundt til dem for at 
finde oplysninger , for at skaffe udveje . Og hun var 
bleven modtaget med venlighed ; var hun kommen omtrent 
ved spisetid , var hun bleven indbudt til at spise 
med , men der var ikke bleven lagt en ren dug på 
bordet i anledning af hende som før ; man hørte deltagende 
på hendes fremstilling , spurgte ud , og , når 
hun var pumpet læns , undrede man sig over alt og beklagede ; 
når hun steg tilvogns , bad de hende om at 
komme igen , men de fulgte hende ikke ud på trappen , 
som man på landet gør med ligestillede . Hun 
havde været flere gange hos amtmanden . Han var jo 
faderens ældste og bedste ven . De var juridiske kandidater 
sammen , og løvfald havde gjort meget for sin 
ven , og de to havde trolig arbejdet sammen . Var der 
noget menneske på jorden , der kendte løvfalds affærer , 
måtte det være amtmanden . Men han blev 
mere og mere tilknappet . Han kendte intet ; han havde 
ingen indsigt haft i løvfalds private forhold , som denne 
altid holdt strengt for sig selv . Han havde en prioritet 
i gården , som han alt havde sagt frøkenen , men 
han ville ikke være hård . Boet fik gå sin gang , 
så kom det vel nok til en forståelse ; det gjaldt jo 
om , at alt gik så roligt af som muligt , så kom de 
nok over alting . Det ville vel knibe lidt med at finde 
en køber til gården i disse tider , men når man 
ikke forhastede sig , kom der vel en sådan . Nu måtte 

de jo lære at spare og indskrænke sig og frøkenen 
måtte vel søge sig en plads , skønt det var jo heller 
ikke så let at få en sådan ; men hvis hans anbefaling 
kunne hjælpe hende , skulle den ikke mankere . 
Kom så Elvira efter sådanne besøg hjem , måtte 
hun synes ved godt mod , skjule sine skuffelser og sin 
angst , trøste moderen og forklare hende , hvad hun alt 
trode , at hun havde redet tydeligt ud . Det var et 
sisyfusarbejde . Ti når Fru løvfald havde siddet en 
dag alene og grublet , havde holdt sine erindringer 
og enkelte besøgendes udtalelser sammen med de forklaringer , 
Elvira havde givet , kunne hun snuble over et 
ord , en vending , en betoning ; hun standsede ved den , 
hagede sig fast til den , vendte og drejede den i sit 
sind , og når så Elvira træt og nedslået kom ind til 
hende , måtte hun begynde forfra med at forklare . 
De havde næsten ingen slægt , til hvem de kunne 
vende sig for at finde hjælp . Den , der stod dem 
nærmest , var den rige etatsråd kvist , der havde været 
gift med løvfalds søster , og som ved begravelsen 
havde holdt mindetalen . Elvira besluttede at rejse ind 
til ham , skønt hun gjorde det uden håb . Hun ville 
ikke bede ham om penge , kun om at han ville tage 
sig af deres sager , hjælpe dem , beskytte de to værgeløse 
kvinder mod at blive mere udplyndrede end nødvendigt . 
Hun kom til byen om aftenen og tog ind på 
et tarveligt hotel ved boulevarden . Hun sov uroligt , 
vågnede tidligt næste morgen og begav sig med bankende 
hjerte hen til onklen . Det var den tungeste 
gang , hun endnu havde gået . 
Hun blev lukket ind i hans arbejdsværelse . Der 

var varmt derinde med efterårssolen skinnende gennem 
ruderne , og ild i porcellænsovnen , og der var klummert 
og trykkende af mange Års hengemt tobaksrøg . 
Etatsråd kvist tog venligt imod hende , og hendes håb 
voksede . 
Goddag , min søde pige . Sæt dig ned og tag 
tøjet af dig . 
Ja , du véd vel , onkel — begyndte hun noget 
forlegen — at vore affærer er i en fortvivlet forfatning . 
Etatsråden havde jo nok hørt noget om det , men 
han havde ikke fæstet lid til de rygter , der gik , han 
havde ment , at hvis der virkelig var noget i dem , ville 
vel han som den nærmeste slægtning have fået nogen 
underretning ; skønt hvis de var sande , kunne han jo 
ikke gøre stort ; han kunne ikke forstå , hvorledes det 
var gået til , og hvor pengene var blevet af . Hun 
måtte så fortælle ham alt , hvad hun vidste eller 
rettere hvad hun ikke vidste . Han sad og røg på en 
pibe og strøg dens træhoved kærtegnende med hånden , 
så engang imellem med sine kloge øjne gennem 
de skarptslebne briller på hende , og afbrød hendes 
fortælling med små forbavselsesudbrud eller med korte 
spørgsmål . Til sidst vendte hun sig direkte til ham og 
spurgte ham , om han kunne se nogen udvej , om han , 
der havde så megen erfaring , ville hjælpe dem , bistå 
dem med råd og dåd , se lidt efter deres sager , 
være dem en værge , så de ikke alene var henviste til 
en sagfører . 
Etatsråden bevarede sit allersomvenligste væsen ; 
men Elvira måtte jo huske , at han var slet ingen rig 

mand , slet ikke rig , han havde haft mange børn , der 
havde kostet ham meget , én var holdt til studeringerne 
og én havde han haft på en teknisk skole i udlandet 
og hans døtre havde også været dyre , og han var 
på ingen måde en rig mand . Han havde opdraget 
sine børn tarveligt ; kunne de så få det godt på 
deres gamle dage , ville det være udmærket ; men 
de skulle være vænnede til sparsomhed og flid fra 
deres ungdom . Derimod havde de på lundbygård 
altid levet , som om de var hovedrige folk , og det 
måtte han og hele verden gå ud fra , at de var . 
Han havde holdt meget af hendes fader , havde sat 
ham uhyre højt ; han havde været overordentlig forfængelig , 
det var sandt , men han havde udrettet meget 
godt , og det måtte de alle anerkende , at så længe han 
levede , havde han været en god familjefader og havde 
båret hendes moder på hænderne og føjet hende i 
alt . De havde nydt livet og levet overdådigt på 
lundbygård , havde aldrig nægtet sig noget , og man 
kunne ikke både have og bruge sin formue . 
Da Elvira så søgte at udvikle for ham , at de ikke 
havde levet op til deres indtægter , udtalte etatsråden 
sin store tvivl derom , men måtte for øvrigt udtale , at 
efter hans formening var der ikke andet at gøre , end 
at udlevere boet til skifteretten . Så ville gud nok 
hjælpe for resten , når de to kvinder , der selvfølgelig 
i øjeblikket var i en ubehagelig stilling , trygt ville 
stole på ham , blev alting nok godt igen . Ira måtte 
naturligvis arbejde for sit brød , og hun var jo ung og 
rask og begavet , så hun fandt nok noget , hvorved 
hun måske endogså kunne hjælpe sin moder . Når 

man vil arbejde , finder man altid noget ; men det kan 
ikke nytte at være kræsen . Man havde også bedst af 
at bestille noget her i livet ; det havde han holdt sine 
børn til , og det havde han selv måttet gøre . Hans 
tid var rigtignok meget optaget ; men hvis han kunne 
gøre noget , skulle han skrive til dem . Om Ira ville 
have et glas vin ? Nå , ikke ; nej , så tidlig på 
formiddagen ; han havde nu været oppe i mange timer , 
og skulle desværre ud nu . Men Ira ville måske 
nok have et portræt af sin faster til erindring om 
hende . 
Nå ja , farvel , min pige ; hold blot modet oppe , 
så går det nok . Jeg skal selv lukke dig ud . 
Elvira stod alene på gaden i den store by . 
Der var hverken håb eller fortvivlelse i hende , kun 
en dump sløvhed . Hun overvejede , om hun skulle 
henvende sig til nogle af dem , hun kendte herinde ; 
men hun kunne ikke bekvemme sig til at ringe på 
vennernes døre . Hun mødte enkelte bekendte på 
gaden ; de standsede hende , kondolerede og spurgte 
deltagende til hendes moder . Det var klart , at de 
vidste ikke besked endnu ; hvorfor skulle hun så 
sige noget . Om aftnen rejste hun hjem , sulten , nedslået 
og træt . 

vi 
nu sad Fru løvfald og Elvira på en fjerde sal 
i en stor ejendom , hvor man på hver trappeafsats 
kunne lugte , hvad to familjer skulle have eller havde 
fået til middag , hvor toner af alle mulige instrumenter 
steg op , hvor forsinkede ægtemænd og letsindige kommiser 
kom stavrende op ad trapperne ved midnatstid , 
hvor hver familje hver femte uge havde en stump 
tørreloft til rådighed , og hvor den tykke vært på 
betalingsdagen punktlig mødte og inddrev huslejen for 
den kommende måned . 
De tre små Stuer var propfulde af møbler , der 
ikke havde været for store til herregårdens rummelige 
værelser , men som stod i et sørgeligt misforhold til den 
plads , her kunne rådes over . Møbler til en lille lejlighed 
var alt , hvad Fru løvfald havde reddet , og hun 
havde taget dem med , hun holdt mest af , og ikke dem , 
der passede bedst til omgivelserne . Det var knap muligt 
at presse sig frem imellem dem . Hun havde haft nok 
at gøre med at ordne det lille hus i nogle dage , men 
da det var gjort , følte hun savnet af de tusinde bekvemmeligheder , 
som hun havde været vant til hele sit 
liv igennem . Der havde været fuldt op af alt derhjemme , 
og hun havde aldrig tænkt sig , at sligt kunne undværes . 
Dels var det blevet glemt , og dejs havde det været for 
stort til at kunne bruges i en lille husholdning , og der 
var ikke råd til at købe nyt . Så måtte hun hjælpe 
sig , som hun kunne ; thi hun måtte selv lave maden . 
Pige var der ikke tale om at holde , og Elvira måtte 
ud at søge om noget at fortjene . 

det var tunge vandringer disse , på jagt efter 
brødet . Hun , fra hvis vej enhver sten var blevet 
bortfjernet af ivrige hænder , fandt , at der var mange 
skarpe stene nu overalt , og at sålerne , der beskyttede 
hendes fødder , kun var tynde . Hun , for hvem så 
mange døre var sprungne op , når hun blot nærmede 
sig , mærkede , at de svang trægt og knagende på deres 
hængsler , om de overhovedet åbnede sig så vidt , at 
hun kunne slippe igennem . Både hun og moderen 
havde håbet , at de skulle finde formående venner , 
der ville bruge deres indflydelse for at skaffe hende en 
stilling , hvorved hun kunne ernære sig . Men vennerne 
viste sig ude af stand til at hjælpe ; enten havde de 
ingen indflydelse , eller den , de havde , måtte der holdes 
til råde med til fordel for andre . Var der det mindste 
lille ben , hvorpå der var blot en pille kød at gnave , 
var der hundrede sultne munde , der snappede efter det , 
og Elvira havde endnu ikke lært at skubbe sig frem 
blandt ansøgerne . Hun holdt sig tilbage , og når man 
så hende i den elegante sørgedragt , hvis crepe alene 
repræsenterede en hel lille kapital , syntes de uddelende , 
at der måtte være dem , der var nærmere . 
Den sørgedragt , som hun ikke havde råd til at 
ombytte med en tarveligere , skaffede hende endnu mangt 
et buk , mangt et smil , mangen en venlig hilsen . Hun 
havde jo ment , at ethvert menneske måtte vide besked 
med den forandring , der var foregået i hendes kår , 
og så viste det sig , at der var mange , der endnu troede , 
at hun var den rige herregårdsfrøken . Da der ikke 
havde været nogen tvangsrealisation eller officiel fallit , 
og da amtmanden havde ønsket , at boet skulle afvikles 

så stille som muligt , for den afdødes mindes skyld , 
var der endnu mange , der slet ikke vidste noget om 
ulykken . Sådanne kendinge af hende selv eller hendes 
fader behandlede hende endnu på den gamle måde , 
men så snart hendes virkelige stilling blev bekendt , forandredes 
alles optræden næsten øjeblikkelig . De , der 
havde været smigrende og tjenstvillige , blev familiære , de , 
der havde været venlige , blev nedladende og beskyttende , 
men ingen strakte en hånd ud til hjælp . Derfor søgte 
Elvira også , så vidt det lod sig gøre , at holde folk 
i uvidenhed om , hvorledes hun og moderen virkelig 
havde det , lod , overfor dem , der ikke vidste besked , 
som om det ikke var så galt , som det var eller så 
ud , og dem , der intet vidste , lod hun blive i troen på , 
at alt var , som det skulle være . Men alt , hvad hun 
skjulte , afdækkede Fru løvfald . Denne talte uophørlig 
om sit tab og sine forandrede kår til alle , der ville 
høre derpå ; hun fandt trøst for sine savn i at opregne 
dem , men især i at berette om , hvorledes alle udplyndrede 
hende . At det ikke var hendes ejendom , der blev 
hende berøvet , og at hun måtte bøde for , hvad en 
anden havde forsyndet , forstod hun ikke . Elvira forstod 
det så godt , at det var livets kår , at den ene betaler , 
hvad den anden nyder . Hun forsøgte at forklare 
moderen det , og undertiden troede hun , at det var 
lykkedes hende ; men allerede næste dag opdagede hun , 
at hun var lige vidt , og at det alt sammen måtte gøres 
om igen . 
Undertiden måtte Elvira dog for fremmede røbe , 
hvad hun ville skjule . Hun gik ind til alle damers 
ven , den bekendte lingerihandler . Foran disken sad 

en skare damer . Der var en prøven , vragen , sammenligning , 
rynken på næsen og beundring , en krammen 
ud og skubben til side , der syntes ikke at medføre resultater , 
som stod i forhold til arbejdet . Elvira trådte 
ind gennem de dobbelte spejlglasdøre og bad om at 
tale med chefen . Der gik bud efter ham , og nogle 
minuter senere kom han fra baggrunden af den dybe 
butik gående mod hende . Han genkendte hende som 
en god kunne , og da tanken om et elegant udstyr 
straks slog ned i ham , bukkede han dybt og efterkom 
villig hendes anmodning om en privat samtale . Han 
førte hende ind i et tarveligt udstyret kontor . Hun 
fremtog et lommetørklæde med et stort broderet navn . 
Han så på det , smilede og spurgte om det var 
frøknens eget arbejde . Hun bejaede det . I så fald 
var det meget smukt , meget smukt ; aldrig vasket , fuldstændig 
smukt . Hun spurgte ham , hvor meget et sådant 
navn kostede . Han nævnede en pris på dusinet af 
sådanne navnetræk , fuldstændig smukke , således som 
de udgik fra dette etablissement . Den forholdsvis høje 
pris glædede hende . Hun spurgte , om der blev syt 
mange sådanne navne . Det glædede ham at kunne sige , 
at der var en stadig efterspørgsel efter smukt håndarbejde . 
Han formodede , at frøknen ville beære hans 
hus med — han vidste ikke , om frøknen muligvis — 
hvis det var et større udstyr , frøknen påtænkte at 
bestille , kunne han love , at finere arbejde end fra hans 
etablissement — men derpå havde frøknen alt så 
ofte haft bevis . Hun  sige ham grunden til sit 
besøg . De havde lige mistet alt , og hun ønskede at 
ernære sig ved fint håndarbejde , og da han netop aldeles 

uopfordret havde rost hendes arbejde , håbede 
hun , at han ville kunne give hende beskæftigelse . Hun 
kunne nok forstå , at hun fik ikke den betaling for 
navnesyning , som han havde nævnt , men hun mente 
også , hun kunne nøjes med mindre ; når hun fik de 
tre fjerdedele og stadigt arbejde , ville hun være ham 
særdeles forbunden . 
Købmanden så lidt på hende . Så sagde han : 
ja , ser de , bedste frøken , det forandrer jo unægtelig 
sagerne betydeligt . De tror , at deres syning er en 
sådan , der kan skaffe dem brødet . Jeg må advare 
dem imod en sådan tanke . Deres arbejde er meget 
nydeligt , så længe det betragtes som et blot tidsfordriv ; 
fra det øjeblik , det bliver en salgsvare , stiller forholdet 
sig anderledes . Hvis de vil behage at sammenligne deres 
prøve med denne , vil de kunne se forskellen . Vore 
kunder forlanger en fuldstændig jævn og glat syning , 
hvor der ikke er noget som helst mellemrum mellem 
trådene . Der findes tusinde unge damer , der kan sy 
således , og de gør det særdeles billigt . Vi har et rend 
af dem på dørene for at få arbejde hjem til meget 
lavere priser , end de vist har tænkt dem at kunne sy 
for . De unge damer vil tjene lidt til lommepenge eller 
til konditor , og konkurrencen er stor , bedste frøken . 
Den handlende ønsker også at tjene lidt , og man har 
så store tab og udgifter , at man ikke kan betale meget . 
Jeg vil advare dem imod at bygge deres liv på navnesyning . 
Kunne de da ikke give mig noget at bestille ? 
Jeg skal se ad . Han gik ud i butikken for at undersøge , 
hvorledes hendes regnskab stod . Da han så , at 

•den sidste regning var betalt , vendte han tilbage . Så 
meget arbejde , de vil have , med at sy tunger kan de 
få . De må sys rent og propert , men det ser jeg , de 
gør . De vil behage at henvende dem i butikken hos 
frk . Åron . Hun udleverer og modtager . Jeg skal give 
den nødvendige ordre . Farvel . 
Han bukkede let og vendte sig om mod sin pult . 
Skuffet og næsten grædefærdig forlod Elvira den smukke 
forretning , hvor man hidtil havde behandlet hende 
ganske anderledes . Hun ville , dog anstille andre forsøg , 
før hun gav tabt . Hun havde hørt så megen Ros over 
sit smukke håndarbejde , at hun ikke kunne tro , det 
stod under det , andre leverede . Så gik hun til andre 
kræmmere , men intetsteds fandt hun trøst . Enten havde 
de slet ingen brug for hende , eller de bød hende endnu 
mindre , end den store forretning havde gjort . Og selv 
om hun sled aldrig så meget , ville hun ikke kunne 
bjerge føden til sig og moderen , endsige husleje og 
klæder . Hun begyndte at begribe , hvad det var at være 
fattig . Hun tænkte med vrede på alle de unge piger , 
der sad rundt om i gode hjem og ved at undersælge 
dem , der skulle leve af deres arbejde , tog brødet ud 
af munden på dem . Men her var ingen tid til at anstille 
betragtninger , der dog intet førte til . Hun måtte 
forsøge sig ad anden vej , men først måtte hun hjem 
til moderen . — — 
der var noget bønfaldende i det blik , hvormed 
Fru løvfald mødte hendes , da hun kom ind . Der var 
besøg , det første , de havde modtaget i deres ny lejlighed . 
Det var for Elvira næsten som et varsel . Men 
for moderens skyld og i uvilkårlig følelse af , at nød 

bøjer ryggen , var der mere venlighed i den hilsen , 
hvormed hun gengældte godsejer Rødbæks , end hun 
havde formået at lægge i sin tidligere omgang med 
ham . Han havde besøgt dem på lundbygård , da 
andre venner havde svigtet , og nu kom han til dem 
før andre . Han selv ville ikke have det udtydet som 
en ekstra venlighed ; han var kommen til København i 
et uopsætteligt ærind , og han ville da ikke have , at 
damerne skulle tro , han gik deres dør forbi . Det 
kunne måske vare længe , inden han atter kom til 
hovedstaden . Han fortalte om det savn , de havde 
efterladt sig på egnen , både for ham personlig og for 
så mange andre . Han beklagede , at de havde forladt 
egnen , da han troede , de ville lettere have kunnet finde 
sig tilrette på de gamle , kendte steder , hvor de havde 
så mange venner . Elvira rynkede på næsen ved at 
høre om vennerne ; hun havde ikke mærket noget til 
dem . Man efterlod en svær mængde gode venner på 
trapperne , når man flyttede fra første sal op på fjerde . 
Det var ikke enhver givet at klatre så højt . Man 
ville gøre en rejse fra København til Skagen for at 
gøre venner , der holdt fest , glade , men få gik op ad 
fire trapper for at se til dem , der trængte til opmuntring . 
Fru løvfald var ikke bitter som sin datter ; 
hun ville vide besked med , hvad der var passeret siden 
hendes afrejse , og , hvad hun end fik at vide , blev det 
jo en melding om , hvad hun havde mistet . Der var 
savn i hvert ord , og der var følelsen af , at hun stod 
udenfor alting nu . Hun forstod , at den korte tid havde 
skyllet hende bort , og at den tomhed , hun havde trot 
at efterlade , ikke eksisterede . 

da Rødbæk tog afsked , bad han dem som en velvilje , 
at de , hvis han på nogen måde kunne være 
dem til nytte , ville lægge beslag på ham , lige meget i 
hvad retning de ønskede hans bistand , skulle den stå 
tilrede . Fru løvfald smeltede helt ved tilbudet , men 
Elvira tog sin koldeste mine på , takkede og svarede , 
at hun håbede , hun ikke behøvede at ty til nogen , da 
hun alt havde udsigt til en stilling , som kunne lade 
dem begge uafhængige . 
Hvad er det , du har fået ? spurgte Fru løvfald , 
da Rødbæk var gået . 
Ingenting , moder , slet ingenting . 
Men du sagde dog — — 
ja , jeg sagde det til ham . Der er ikke endnu 
fundet noget ; men det kommer nok . Det kan ikke alt sammen 
komme på engang . Man må have tålmodighed . 
Vi må ikke overfor andre give det udseende af , 
hvor dårligt vi har det ; så får vi ingenting . Der er 
en forbavsende forskel på den måde , hvorpå den 
behandles , om hvem verden tror , at han kan undvære 
den , og den , der publicerer sin afhængighed af den . 
Vi må holde ørene stive og stole på os selv og ikke 
lade nogen mærke , at vi trænger til dem . Af Rødbæk 
tager jeg ingenting , heller sulte . 
Hvad kan det nytte , barn , alle mennesker véd jo 
dog , hvorledes vi sidder i det ? 
Nej , moder , alle mennesker véd det netop ikke . 
Det har jeg fået bevis på i dag . 
Har du fået noget at bestille ? 
Nej , endnu ikke . Der var ingen brug for mit 
broderi , det var ikke smukt nok . 

syntes Lilienthal ikke , det var smukt nok ? Ham , 
som vi har handlet hos så mange år , kunne han ikke 
hjælpe dig lidt ? Vi skal knuses , det er meningen , fuldstændig 
knuses . Så længe din fader levede , måtte 
alle bøje sig for ham ; nu er der frit slag på os værgeløse 
kvinder ; alt , hvad han har syndet , det skal vi bøde 
for . Fik du slet ingen ting ? 
Jeg fik tilbud om at sy tunger , men det kan vi 
hverken leve eller dø af . Jeg må se at finde på noget 
andet . Noch ist Polen nicht verloren ; vi har da altid 
min sparekassebog ; den kan holde os gående nogle 
måneder , så viser der sig vel nok noget i mellemtiden . 
Jeg er vel ikke dummere end andre . 
Fru løvfald havde atter taget fat på sit kniplebrædt ; 
det gjaldt om at få alterklædet færdigt ; deri 
var en kapital , om hun kunne få det nogenledes solgt , 
og så drev de mange små nøgler , der blev kastet 
rundt mellem hinanden , de sørgelige tanker på flugt . 
Vil 
for dem , der aldrig havde været vant til at skænke 
erhværvelsen af det daglige brød en tanke , var dette , 
at måtte stille sine sår frem til beskuelse for nogle 
og samtidig skjule dem for andre , en pinlig og i længden 
uudholdelig æggedans . For blot at leve måtte 
Elvira bukke sig og tage de tunger op , som hun havde 
forsmået . Fra tidlig morgen til sildig aften syde hun . 

det gik rent mekanisk , tykke på midten og spidse i 
enderne , alen efter alen , fra nu af og til evighed . 
Hun havde anstrengt sig for at få andet , men forgæves . 
Hun havde tænkt , at hendes kunstneriske talent , som 
var blevet så beundret , skulle kunne hjælpe hende . 
Med sin bønnebog var hun gået til en kunsthandler , 
hvor hun var vant til at købe materialer . Hun var 
begyndt med at købe forskellige malerrekvisiter . Derpå 
havde hun taget bogen frem , vist ham den og spurgt , 
om han ville købe den . Han så på den , bladede i 
den , gav den tilbage og rystede på hovedet . Der var 
så ringe chance her i landet for at sælge en sådan 
til en antagelig pris . Skønt hun var villig til at sælge 
den billigt , ville han slet ikke indlade sig på handelen . 
Han tilbød dog , at den måtte blive stående i hans 
butik ; nu var jo julen forestående ; der kom mange 
mennesker , og der var dog en mulighed for , at den da 
kunne finde en køber ; han ville i så fald tage en 
lille provision ; blev den ikke solgt , ville han intet forlange . 
Der var ikke andet for , end at tage mod tilbudet 
og håbe på , at den ville blive solgt ; skønt 
rede penge havde været bedre , og havde været en opmuntring . 
Havde hun blot penge , kunne hun arbejde 
videre , indtil hun blev kendt ; der var så mange , der 
tegnede og malede dårligere end hun og som havde 
fået et navn og levede deraf . Det gjaldt om at have 
tid og tålmodighed , så ville det nok komme alt sammen ; 
hun syntes , hun havde det sidste , men manglede 
det første . Tid og penge og evne til at skubbe 
sig frem . 
Hun tog nogle af sine akvareller frem og sendte 

dem til Fru lavskjold og spurgte hende , om hun ikke 
trode , hun kunne disponere over dem ; hun anmodede 
hende indstændigt om ikke at presse dem på nogen , 
det skulle ikke være tiggeri ; kun til folk , der syntes 
godt om dem og havde virkelig lyst til dem , skulle 
hun afhænde dem . Hun ventede i tre uger , så kom 
der endelig et anbefalet brev ; det indeholdt to tikronesedler 
som betaling for to rigtig søde billeder , som 
fruen selv havde købt og ville lade indramme til erindring 
om Elvira ; hun måtte imidlertid sende resten 
tilbage ; hun troede rigtignok ikke , at der var megen 
sandsynlighed for at sælge dem derude på landet ; 
folk ville nok have den slags ting forærende , men 
købe dem havde de ingen lyst til . Da posten næste 
gang ringede , var det for at aflevere hende en pakke . 
Hun tog imod den , lukkede den ikke op , men sad 
længe med den i skødet . Hun begyndte at blive vant 
til den slags skuffelser , til at bære dem og til at tie . 
Hun omtalte dem kun til moderen , når denne opdagede 
noget , ellers holdt hun hende så vidt som mulig udenfor 
sine unyttige forsøg på at skaffe penge . 
Kunne hun få ansættelse i en skole , ville hun 
dog have ligesom noget fast , en grund under fødderne , 
hvorfra der kunne arbejdes videre . Hun søgte omkring 
til de større skoler . Når hun spurgte efter bestyrer 
eller bestyrerinde , blev hun altid overordentlig forekommende 
modtaget . Var der et barn i nærheden , 
kunne bestyrerinden kalde på det , med sin venligste 
stemme udspørge det , klappe det på håret eller tage 
det under hagen , og derpå sende det bort . Når hun 
erfarede , at den elegante sørgeklædte skikkelse ikke var 

en moder , der ville betro hende sit barn , men en ung 
pige , der ville have børn betrot , skiftede tonen . Der 
blev afholdt et lille krydsforhør , om hvem hun var , om 
hun havde nogen eksamen , hvilke kundskaber hun 
havde , om hun havde undervist før . Det endte så 
med , at hun blev vejet og funden for let , at der ingen 
plads var for øjeblikket , men at der jo muligvis kunne 
blive senere , og at , hvis hun ville efterlade sin adresse , 
ville hun så i al fald mulig høre nærmere . Hele 
denne behandling var som efter et skema . Så snart 
samtalen var begyndt , vidste hun , hvad der ville blive 
sagt , hvad hun skulle svare og hvorledes enden ville 
blive . Det var , når hun gik til kræmmeren med sit 
færdige arbejde eller for at få nyt , eller når hun 
måtte ud for at trække frisk luft , at hun besørgede 
disse skolebesøg . Med uforrettet sag , sløvet og bekymret 
vendte hun hjem til sine tunger . Hun begyndte 
at tro , at de ville blive som et tøjr , der holdt hende 
lænket , og at hun aldrig skulle komme ud over dem . 
Den hvide lærredsstrimmel antog for hende umådelige 
dimensioner , strakte sig langt ind i fremtiden , blev til 
en uhyre rulle , hvoraf hun stadig viklede og viklede 
uden at se den formindskes , indtil den til sidst trak 
hende ned i graven . 
Der er dog noget elastisk over ungdommen . Mismodet 
bliver ikke siddende , håbet stikker hovedet op 
og vinder sejr . Hun havde haft et par tilbud om plads 
som guvernante og selskabsdame på landet ; store 
gårdmænd satte pris på at få fine damer i deres 
huse , for at deres døtre kunne lære den store verdens 
manerer , og de selv kunne trampe på dem , der fra 

fødslen stod over dem , men som ved ulykken var 
kommen under dem ; hun havde afslået tilbudene , da 
de ville nøde hende til at skilles fra moderen , der 
ingen anden støtte havde . Der var dog altså pladser 
at få , det gjaldt kun om at vide , hvor de var . Hun 
blev enig med moderen om at holde Berlingske tidende ; 
der stod de . Det var en stor udgift , men det havde 
hun lært , at gav man ikke penge ud , fik man ingen 
ind . Som bassanio i købmanden i Venedig må man , 
når man har mistet én pil , skyde en anden i samme 
retning for at finde den første . Hun havde snart skudt 
alle sine guldpile ud til avertissementer , og havde kun 
opnået de omtalte tilbud . Så var det billigere at 
lægge billet ind . 
Berlingske kom , og Fru løvfald studerede den . 
Der var ikke en dag , hvor der ikke var flere ting , 
hun syntes passede for Elvira , og selv om denne ikke 
havde håb om at få pladserne , måtte hun dog på 
moderens forlangende skrive sine ansøgninger ; man 
kunne dog aldrig vide . Svar fik hun så godt som aldrig , 
ti hun havde ingen anbefalinger at vedlægge . Og kom 
der engang i ny og næ svar , viste tilbudene sig at 
være sådanne , som hendes stolthed vægrede sig ved 
at modtage . Papiret , der gik med til dette skriveri , 
viste sig at være en uberegnet og ikke umærkelig udgift ; 
hun skrev på godt papir for at gøre et godt 
indtryk . 
Berlingske havde desuden anden virkning . Fru 
løvfald læste omhyggeligt dødslisten og fremmedlisten 
igennem . Hun havde været vant til , selv til fjerne 
bekendte , at sende kranse ved dødsfald , en luksus 

hun nu ikke længer kunne tillade sig , hvad der pinte 
hende ; hun vidste fra sin egen drengs død , at blomster 
på en forunderlig måde bringer trøst . Men fremmedlisten 
forårsagede hende mangen bitter time . Hjemmefra 
havde hun været vant til at læse den ; det havde 
altid moret hende at se , når hendes bekendte var i 
København , og i tanken at følge dem på deres fornøjelser . 
Nu gjorde det hende så nagende ondt at se 
de samme navne ; at vide , at de mennesker , der så 
tit havde siddet ved hendes bord , nu var her i byen 
og aldrig så op til hende . Hun kunne vente og vente 
på dem , turde ikke gå ud , for ikke at gå glip af 
deres besøg , og de kom ikke . På ingen af vennerne 
blev hun så bitter som på lavskjolds . De var i København 
ofte og flere dage ad gangen ; de havde trængt 
sig ind på hende , da hun havde en herregård , havde 
smigret hende og takket hende for hendes gæstfrihed , 
og nu havde de åbenbart trot at betale deres gæld 
med de tyve kroner , de havde sendt Elvira , og som 
denne ville have sendt tilbage , hvad moderen havde 
forhindret . 
Viii 
Elvira havde endelig fået en plads i en mindre 
pigeskole . Fem timers arbejde om dagen og femti 
kroner om måneden . Når hun sled i skolen om formiddagen 
og i tungerne om eftermiddagen og forberedte 

sig til den næste dags undervisning , kunne hun holde 
hungeren fra døren . Skolen lå tre kvarters gang 
fra hendes bolig ; der var ikke råd til at benytte 
sporvogn ; hun måtte gå . Derfor måtte hun tidlig 
op ; der skulle gøres værelser i stand , gøres ild på , 
laves the og hentes brød ; før kunne hun ikke gå . 
Når hun gik , stod moderen op , arbejdede ved sin 
kniplepude , og , når tiden nærmede sig til datterens 
hjemkomst , lavede hun lidt varm mad , hvortil ingredienserne 
var købt nede i høkerbutiken , hvor Fru løvfald 
listede sig ind fra køkkentrappen , da hun generede sig 
for at blive set gå ind fra døren til gaden ; skønt der 
var ingen fare ; hendes gamle bekendte kom ikke i det 
kvarter . 
Endelig var da alterdugen færdig , så vidt den store 
kniplingsbort angik . Den var et enestående pragtstykke , 
derom var begge enige . For at den ret kunne præsentere 
sig , måtte den imidlettid monteres . Den var det 
store kort , der skulle spilles ud , og på et sådant 
kort kunne en stor indsats voves . Der skulle mange 
alen af den fineste kammerdug til ; det var dyrt ; der 
var et øjebliks betænkning ; men der måtte voves noget . 
Der blev gjort et dybt greb i den stærkt indskrumpede 
pengebeholdning , og det fine lærred blev indkøbt . 
Elvira lagde sine tunger til side , og de to kvinder syde 
med de fineste sting og den største omhyggelighed det 
luftige væv fast . Det blev udstillet en uge i kunstforeningen 
og industriforeningen . Det blev i høj grad 
beundret , rosende udtalelser faldt fra sagkyndige og 
fra pressen . Det var den enstemmige mening , at et 
sligt stykke arbejde var sjælden bleven udført her i 

landet , og at det i enhver henseende kunne måle sig 
med kniplinger fra nonneklostret i briigge . Det var 
opmuntrende at høre rosen , men den skulle kun være 
indledning til fortjenesten . Dog , denne syntes at udeblive . 
Ingen tilbød at købe arbejdet . Så blev det 
averteret i hovedstadsbladene . Avertissementer er dyre , 
og der meldte sig ingen køber . Ligeså enig man var 
i sin Ros , ligeså enig var man i , at ingen havde råd 
til at købe det . Industriforeningen sendte det tilbage , 
der skulle gøres plads til juleudstillingen , og til julegave 
egnede det sig ikke . På en fjerde sal sad de to 
kvinder og betragtede det ; de var stolte over det , og 
det kostede dem tårer . Da det havde ligget fremme 
i nogle dage , pakkede de det ned ved siden af Elviras 
broderier og hendes skitser . Skuffen var næsten at betragte 
som en kirkegård for fejlslagne forhåbninger . 
Helt uden virkning gik dog værket ikke hen . Der 
indfandt sig damer for at spørge , om Fru løvfald ikke 
havde andre kniplinger , overkommelige for almindelige 
mennesker , at sælge . Det var kun lidt , hun havde , 
hovedsagelig ting , hun selv havde brugt ; men hun 
havde ikke yndet at pynte sig med sit eget arbejde ; 
hun havde foretrukket at give det bort . Det lidet , hun 
havde , fremviste hun . De skønne , luftlette og dog så 
stærke points blev ubarmhjertig kritiserede , vendte og 
drejede , for at der kunne findes fejl ved dem , holdte 
op for lyset og sammenlignede . De priser , der forlangtes , 
blev erklærede for alt for høje , for ligeså høje , 
som man måtte betale i butikerne . Der blev en prutten 
og en Tingen , og det endte med , hvis Fru løvfald 

var ene hjemme , at hun lod damerne få sagerne for , 
hvad de bød . 
Der indløb også bestillinger . Nu viste det sig 
imidlertid , at det anspændte arbejde i de mørke novemberdage 
og ved kunstigt lys havde taget stærkt på 
Fru løvfalds øjne . Hun måtte hvile fuldstændigt , 
kunne ikke engang læse . En smule penge var der 
kommet ind ved disse småsalg , men de rakte ikke 
langt . Og netop , som hun overvejede , hvad hun skulle 
bruge dem til , indløb fra en sagfører en fordring på 
hende som den , der sad i uskiftet Bo efter sin mand . 
En snedker , som hendes mand havde sat i vej og 
støttet mere end én gang , fordrede et mindre beløb 
betalt straks eller truede med søgsmål hun blev så 
oprørt over mandens utaknemlighed og så angst for 
truslen om rettergang , at hun uden at sige et ord til 
Elvira gik lige hen til sagføreren og betalte med de for 
kniplingerne indvundne penge . 
Julen stod for døren . En trist jul tegnede det til 
at blive . Hun , der altid havde haft overflod og uddelt 
med rund hånd af den til andre , havde netop , 
om nu ingen ulykke trådte til , nok til at holde hungeren 
fra døren . Huslejen skulle snart betales ; den 
havde de heldigvis penge til , men så havde de heller 
ingenting at leve for i januar . Heldigvis fik Elvira betalt 
for ferien i skolen , og kunne anvende hele sin 
tid på at sy tunger . Men det var dog en trist udsigt . 
Da kom der lille juleaften meddelelse om , at 
lundbygård var solgt . Amtmanden havde købt den 
med besætning og indbo . Fruens sagfører erklærede , 

at han havde gjort alt , hvad der stod i hans magt for 
at sælge den til en højere pris end den , amtmanden 
havde givet . Denne var lav , men mere kunne ikke opnås , 
da man for at skåne den afdødes minde og 
fruens følelser ikke havde villet lade det komme til 
tvangsavktion . Nu kunne boets status overses . Der 
ville desværre langtfra blive fuld dækning til kreditorerne ; 
men sagføreren håbede at opnå en akkord . 
Han underrettede desuden fruen om , at en vis snedker 
havde anmeldt en mindre fordring , men først efter 
proklamas udløb , hvorfor den var præskriberet . Skulle 
han , som han havde truet med , henvende sig til fruen , 
skulle hun blot nægte at betale den . 
Den sidste efterretning var den , der oprørte hende 
mest . Der havde hun altså betalt sine fattige skillinger , 
skønt hun ikke havde behøvet det , og det blot fordi 
hendes sagfører ikke havde givet hende betimelig underretning . 
Fra alle sider blev hun plyndret . Vreden voksede 
i hende mod sagføreren , der naturligvis havde 
spillet under dække med amtmanden . Hun syntes at se 
alting så klart nu . Hendes mands bedste ven havde 
draget hende ned i ulykken . Han havde været hans 
fortrolige , han havde vidst besked med , hvordan sagerne 
stod . Han havde brugt ham , så længe der var nogen 
kraft at presse ud af ham . Amtmanden , der altid var 
blevet støttet af løvfald , havde svunget sig ind i et par 
lukrative stillinger , som han havde beklædt , og nu havde 
han sat sig til rette på lundbygård , som han havde 
købt for spotpris , mens dens egentlige ejerinde sad på 
en fjerde sal og sultede . Hun vurderede nu gården 
højere end før . Den havde slet ingen fejl i hendes 

tanke . Hun gennemgik alle dens herligheder og fortrin . 
Hun mindedes , hvor mageløst den var indrettet fra 
kælder til kvist ; hvor fortræffeligt værelserne lå for 
hinanden , hvor bekvemt det var med elevatoren ned til 
køkkenet , hvor smukt haven var anlagt , og hvor udmærkede 
drivhusene var forsynede . Hun blev mere og 
mere bitter ved tanken om , at nu var alt det uigenkaldelig 
tabt for hende , og at hendes mands ældste og 
bedste ven ejede det . — 
det ringede endnu en gang den dag . Det var en 
stor kasse , der blev bragt . Den var adresseret til Fru 
løvfald ; afsenderens navn var intetsteds at finde . Da 
Elvira havde åbnet den , viste den sig at indeholde to 
ænder , fin slagtemad , kandiserede frugter og nogle 
flasker vin . 
Et tykt — — visitkort , sagde hun ; hun havde 
nær sagt frierbrev , men standsede sig selv .  . 
Fra hvem tror du det er ? spurgte moderen . 
Der er kun en , der ville vise en sådan opmærksomhed , 
svarede Elvira , — og fra ham kan vi ikke 
modtage den . 
Vi må beholde den ; vi har ikke råd til at sige 
nej til en gave . Hvis den kommer fra ham , er det 
uhøfligt at sende den tilbage . Og er den ikke fra ham , 
kan vi dog ikke sende ham den . Den vil hjælpe os 
igennem julen . Så er der dog en , der har tænkt på os . 

Ix 
nyårsdag kom med strålende vejr . Elvira havde 
arbejdet hårdt hver dag i julen . Hun syntes , hun 
kunne tage sig en fridag i dag . Hun og moderen besluttede 
at gå ud på Langelinje . De så udmærket 
godt ud i de elegante sørgetoiletter , som kræmmeren 
ikke ville tage igen , og som endnu ikke var betalte . 
De vakte opsigt i huset og i gaden . Virkelig elegance 
var man ikke vant til at se på den kant . De kørte i 
sporvogn til kongens Nytorv . De syntes , de havde råd 
til det på årets første dag . Så fulgte de med vrimlen 
ned ad Bredgade og langs vandet . De indåndede med 
behag den friske luft og nød det skønne syn af det 
blå sund og af den snedækte svenske kyst , der lyste 
over til dem . Der var helt varmt i solen , og de befandt 
sig så godt i den skare muntre mennesker , der 
bølgede udenom dem . Det , i otte dage at have spist 
god mad , havde givet dem nyt livsmod , og håbet 
om at slå sig igennem var atter vågnet , nu da Fru 
løvfalds øjne igen var bedre . De var i den grad oppe , 
at de besluttede at drikke en kop kaffe og spise en 
kage i Langelinjes pavillon . Det var deres første ekstravagance 
i København , og de følte den som sådan . 
Men de havde jo levet omtrent gratis i julen , så de 
mente , de kunne tillade sig det . Der var koldt og træk 
i den ydre gang , men der var så morsomt at sidde , 
og det var så dejligt en gang igen at være med i 
livet , at de ænsede det ikke . De lo og talte , som de 
ikke havde gjort i flere måneder . Så gik de videre 
og lod sig varme af solen . Fru løvfald blev træt , og 

ved grønningen steg de op i en sporvogn . Fruen 
frøs , da de nåde hjemmet , men et glas vin og den 
varme middagsmad jog kulden bort . 
Om natten vågnede hun med kuldegysninger og 
stærk hovedpine . Den næste dag var de på det Rene 
med , at det var et let anfald af den hærgende influenza , 
hun havde pådraget sig . En antifebrinrecept havde de , 
og kinin kunne fås i håndkøb . Der behøvedes så 
ingen læge . Der var ikke råd til en sådan , og han 
kunne undværes . Hjemme havde de haft én , men de 
havde sjælden brugt ham , uden til at skrive de recepter , 
de ønskede ; Fru løvfald selv var fra sit store 
hus vant til at behandle lettere sygdomstilfælde . Hun 
stod op efter to dages forløb ; hun holdt ikke af at 
ligge i sengen . Hun var mat og hostede lidt . Om 
natten hostede hun meget . Recepter for hoste havde 
de også , og når hun holdt sig inde i varmen , gik den 
nok over . Den gik ikke over ; den blev tværtimod heftigere 
og smertefuldere . Skolen begyndte igen , Elvira 
måtte forlade moderen . Da hun kom hjem , var denne 
dårligere . De begyndte begge to at tænke på læge , 
men talte ikke derom ; hvor skulle pengene komme 
fra ? Natten blev slem . Ingen af dem sov . Moderen havde 
stærke hosteanfald , og desuden smerter i side og ryg . 
Det begyndte at blive alvor . Elvira måtte stå tidlig 
op om morgenen , klæde sig på , sørge for moderen 
og huset , så godt hun kunne , og i mørke begive sig 
op til skolen . Det gik ikke an at forsømme en time . 
Bestyrerinden var vred over den sygelighed , der var , 
og Elvira sad endnu ikke så fast i sadlen , at hun turde 
udsætte sig for nogen ubehagelighed . Først efter skolen 

gik hun til en læge , hun kendte en lille smule til , og 
som boede i deres nærhed . Han kom samme dag 
og erklærede sygdommen for at være en meget alvorlig 
bronchitis . Stor forsigtighed var nødvendig . Recepter 
blev skrevne , og medicin hentet . Lægen var en meget 
elskværdig lille mand , der kom hver eneste dag , skønt 
han snart måtte have indset , at der her ikke var stort 
honorar at vente . Han sad tålmodigt ved sygesengen 
og hørte klager over patientens hårde skæbne . Han 
trøstede og gav gode råd med hensyn til husvæsenet 
og indkøbssteder . Han skaffede Elvira et par private 
timer i sprog og var et mønster på en huslæge , og 
om penge var der aldrig tale . 
En dag kort efter nytår vovede Elvira endelig 
at gå ind til kunsthandleren , for at høre om hendes 
bønnebog var bleven solgt . Hun talte med principalen 
selv , der beklagede , at det ikke havde været ham muligt 
at sælge den . Der var mange , der havde set på den 
og fundet den smuk , men ingen havde råd til at købe 
den . Havde den virkelig været gammel , ville den let 
have kunnet sælges ; men moderne kunstindustri , hvor 
smuk den end kunne være , var nu engang ikke i kurs . 
Kunstkenderne rynkede på næsen af den og erklærede , 
at den duede ikke ; intet andet duede end det gamle . 
Han havde derfor lagt den til side og pakket den ind , 
da den led for meget ved at ligge fremme . Han gav 
en kommis ordre til at tage den . 
Hun fik den , og med bankende hjerte og bøjet 
hoved forlod hun butikken . Da hun kom hjem , åbnede 
hun pakken og tog bogen ud . Den så meget befingret 
og medtaget ud , bindet var snavset , og på bladene 

var der mærker af handsker og fugtige hænder . Tårerne 
steg hende i øjnene . Så lagde hun den ned 
til skitserne og alterdugen . 
X 
det blev en lang sygdom , men nu var patienten 
udenfor fare . Hun skulle op lidt om dagen . Selv var 
hun fuldstændig hjælpeløs , så hun var afhængig af sin 
datter . Men denne måtte gå hjemmefra lidt over otte 
om morgenen og kom først hjem klokken to . Så længe 
måtte den syge ligge ganske alene og vente , og Elvira 
gå i angst og spænding for , hvorledes det stod til 
derhjemme . Kun den fattige véd , hvad det vil sige at 
måtte gå fra kære syge og lade dem ligge alene , 
fordi den tarvelige fortjeneste altid skal erhverves og i 
sygdomstilfælde er endnu mere påtrængende nødvendig 
end ellers . Men nøden har ofte sløvet den fattiges 
sind , så tanken på brød bliver den altoptagende . 
Her havde fattigdommen derimod udviklet sensibiliteten , 
gjort modstandskraften mindre . Elvira var tit fortvivlelsen 
nær , når hun , efter at have gjort i stand og 
vækket sin moder , der måske lige var falden i søvn 
efter en lang , smertefuld , vågen nat , for at give hende 
frokost og medicin , måtte forlade hende . Hun vidste 
jo , at moderen lå der og plagede sig med tanker om 
fortidens glans og med angsten for fremtidens nød , 
og med unyttige anklager mod den døde , der havde 

kastet hende ud i denne elendighed , og mod de levende , 
der lod hende blive deri . Elvira havde dog arbejdet , 
der optog hendes tanker . Arbejdet var strengt og 
måtte passes . I skolen lå hendes fremtid . Hun opdagede , 
at hun var dygtigere og mere energisk end den 
lærerinde , der underviste i sprog i de højere klasser . 
Når hun spændte sig an , måtte hun kunne erobre 
dennes timer og få sine egne bedre betalt . At den 
anden derved ville miste sit erhverv , rørte hende lidet . 
Hun og hendes moder skulle have mad , det var det 
vigtigste . Livets vilkår var således , at den svagere 
måtte vige for den stærkere . Hun lagde sig i selen 
og trak af alle kræfter . Hun talte med børnene på 
de fremmede sprog , fortalte dem små historier og 
lokkede dem til at udtrykke sig . Hun bragte dem i 
kort tid forbavsende vidt . Hun bad bestyrerinden 
komme og overbevise sig om de gjorte fremskridt . Hun 
fik en del Ros , men ingen løfte om lønningsforbedring 
og ingen udsigt til timer i de højere klasser . Den 
ældre lærerinde havde dem og ville vedblive at have 
- . dem . Hun havde håbet , kampen ville blive kort , men 
hun opdagede , at den ville blive lang , og hun måtte 
ikke trættes eller sløves i den . Med tiden skulle hun 
vinde frem , og havde hun vundet den bedre stilling , 
kunne hun selv sløje af . 

Xi 
Elvira syde tunger , som om det gjaldt livet , Fru 
løvfald sad i lænestolen , svag og forpint . De talte ikke 
meget . Hvad andet skulle de vel tale om end deres 
små , pinlige bekymringer , end sorgerne for den 
dag i morgen , end savnet og tabet af alt , hvad der 
gjorde livet let ? Kulvarmen og lampelugten og sygestueluften 
forenede sig til at frembringe en for disse 
forvænte mennesker kvælende atmosfære , og de havde 
lært at kende fattigfolks angst for at lukke den dyre 
varme ud . Fru løvfald sukkede , så græd hun og 
klagede over sine smerter og over sin fuldstændige 
uvirksomhed , forårsaget ved sygdommen ; hun satte nu 
sit håb til somren , der lå så langt borte med sol 
og varme ; kunne hun blot komme på landet , blev 
alting godt ; så ville kræfterne og søvnen vende tilbage 
og lidelserne forsvinde . Men der var jo ingen 
udsigt til at komme på landet . Hun følte , at ingen 
indbydelse ville nå hende ; de kom kun til dem , der 
havde nok ; og penge var der ingen af , så hun så 
med gru hen til at blive på en fjerde sal . Der var 
ikke engang penge til at skaffe hende den dyre nye 
medicin , der fjernede hendes smerter , så længe hun 
kunne vedblive at tage den ; men den var kun for rige 
folk . Hun havde fået et par flasker af den og havde 
befundet sig så meget bedre ; nu havde hun måttet 
holde op , og alle lemmerne var fulde af pine . Hun 
sad og legede med den tomme flaske . 
Elvira kunne ikke holde det ud længer . Hun 
måtte skaffe hjælp og vidste ikke sine levende råd . 

de havde intet mere at skille sig ved . Moderens mange 
smykker var bievne ladt tilbage for at tilfredsstille 
kreditorerne . Hun selv havde aldrig brudt sig om 
smykker og ejede derfor næsten ingen . Pludselig fik hun 
en idé . Hun lagde sit sytøj sammen og gik ind i sovekammeret . 
Hun tændte ikke lys , thi hun skammede sig 
over , hvad hun var i færd med at gøre , og hun kunne 
i deres få gemmer finde alt i mørke . I den nederste 
kommodeskuffe , helt på bunden under linnedet , lå 
der en sort fløjlspude med en sølvkrans på . Under 
den første forfærdelse havde den ligget uænset i dagligstusofaen 
derhjemme ; så havde hun gemt den til side ; 
den bragte kun bitterhed . Nu var der dog lidt trøst 
i den ; den repræsenterede penge . Hun indså for første 
gang nytten ved disse grimme tingester frem for ved 
blomster . Hun pakkede den ind , tog sit tøj på , og 
uden at sige , hvad hendes ærinde var , gik hun for at 
sælge den til den guldsmed , der havde leveret den . 
Han bøde på Østergade . Hun kom sjældent på 
strøget , hun frygtede altid for at møde gamle venner 
og bekendte , og hun skammede sig for dem i sin fattigdom . 
Det var imellem syv og otte , på den tid , hvor 
alle butikerne stråler i stærkest lysglans , og hvor 
færslen er livligst . Der er trængsel af unge mænd og 
unge kvinder , som alle synes at kende hinanden . De 
går langsomt op og ned ad gaden , to og to , arm i 
arm , snakkende og leende , betragtende hinanden med 
blikke , der fritter , lokker og lover . Hist og her stanser 
så to unge herrer to damer . Hilsnerne er fortrolige ; 
der er håndtryk , man nævner hinanden ved fornavn , 
damerne åbner de tindrende øjne på vid gab , smiler 

og ler højt , er samtidig frække og tilbageholdne , mens 
herrerne er mere rolige og står i en let foroverbøjet 
stilling . Der købslås om sjæle og legemer , der træffes 
aftaler om senere møder , gruppen opløses , og flaneriet 
fortsættes . Hun så på alt dette , og hun følte sig 
pludselig som genstand for mange herrers blikke . Da 
skød det ned i hende , at her på Østergade var måske 
frelsen for sulten og fattigdommen , lindring for moderens 
savn og smerter . Hvad var der i det hele ? 
Hun så på disse kvinder , godt klædte , leende og 
passiarende , og hun syntes , det var som en stor balsal , 
fuld af glade unge mænd og unge kvinder , der kurtiserede 
og fandt hinanden . Kvinderne sled ikke livet af 
sig for at skaffe sig brødet , syde ikke tunger , til 
øjnene brændte , eller læste med dumme børn , til hjernen 
stod stille . De havde smukke klæder og nok at spise 
og drikke . De stod måske udenfor samfundet ; det 
gjorde hun også . Hun var skudt ud uden egen skyld , 
og der var ingen , der rakte hende en hjælpende hånd . 
Når hun dog var i mørket , hvorfor skulle hun så 
ikke gøre sit til at lyse op i det  ? 
Dog , hun havde endnu sølvkransen , den var som 
en bro , der forbandt hende med en hæderlig tilværelse . 
Hun skyndte på sine skridt ; jo nærmere hun kom 
butiken , jo uhyggeligere befandt hun sig . Det forekom 
hende , at hun krænkede gravfreden . At stjæle blomster 
på grave var dog en af de laveste handlinger ; at 
sælge sin egen faders ligkrans var dog langt fordømmeligere . 
Men havde han ikke solgt hende ? Var det 
ikke netop , fordi han havde solgt hende , at han havde 
modtaget denne hædersbevisning ? Hun kunne også godt 

skille sig ved den for at skaffe moderen brød og lindring . 
Hvad skulle hun imidlertid sige til guldsmeden ? 
Hun måtte jo fortælle ham hele sin historie , ti den 
forretning ville sikkert forekomme ham alt for mærkelig . 
Da hun kom til hans dør , standsede hun . Hun havde 
endnu ikke klaret sig , hvad hun skulle sige ham . Så 
stillede hun sig hen foran det store vindue , hvor ædle 
stene og guldsmykker og tunge sølvservicer strålede 
i det elektriske lys , der også faldt over hendes skønne 
ansigt og askeblonde hår og ranke , kraftige skikkelse . 
En ung , smuk herre med rødblond moustache og sølvknappet 
stok stillede sig ved vinduet . Han så afvekslende 
på de udstillede genstande og på hende . Så 
rykkede han helt nær til hende . Hans stok berørte 
hendes ærme , og han vendte hovedet helt om mod hende . 
Hun blev angst og skyndte sig ind i butikken . 
Guldsmeden gjorde hende ingen spørgsmål . Det 
var åbenbart ikke første gang , han havde købt brugte 
sølvkranse . Hendes forventning om betalingen blev 
skuffet . Den blev købt som gammelt sølv , og sølv var 
i lav kurs . Hun modtog en ganske lav sum , en sum , 
der snart ville være opbrugt . 
Så stod hun igen med sorg og vrede på gaden . 
Hun så det samme Mylr , de unge mennesker af begge 
køn , der genkendte hinanden , nikkede og lo , tilkastede 
hinanden smil og blikke og ord , standsede og passiarede 
og skiltes eller tog hinanden under armen og 
hviskedee . Hun begyndte at gå ganske langsomt ned 
ad gaden , hun så på herrerne , der strøg forbi , og 
hun mærkede , at de vendte sig om . Så mødte hun 
den smukke unge mand med den rødblonde mustache : 

hun slog øjnene ned ; men hun følte , at han så på 
hende , at han passerede forbi hende ; så havde hun en 
tydelig fornemmelse af , at han vendte om og fulgte 
efter hende . Hun mærkede en underlig prikken i ryggen , 
plagedes af en nervøs bevidsthed om , at han var lige 
bag hende . Hun skråede over gaden , men følte , at 
han gjorde det samme . Hun drejede om ad Integade ; 
der var ingen andre mennesker , og hun hørte hans 
støvler slå mod stenbroen . Hun påskyndede sin gang , 
han gjorde det samme . For at undgå ham drejede hun 
ind imellem slagterboderne . Der var tyst og ensomt 
og halvmørkt . Alting lukket og intet menneske foruden 
ham og hende . Han kom hende nærmere , svingede 
op på siden af hende og halvt foran hende . Hun veg 
til siden , men han stak sin højre arm ind under hendes . 
Hun lod ham gøre det , ganske betaget af angst . Så 
trak han hende til sig , og med en smuk , blød stemme 
hviskedee han hende ord i øret . Med et ryk frigjorde 
hun sig , drejede sig rundt og gav ham en forsvarlig 
ørefigen . Så stak hun i løb . Hun hørte ham sige : 
om forladelse , frøken — hun hørte ham gå efter sig 
og sige : tilgiv mig , frøken , stans og tilgiv mig — 
men hun var så betagen af skræk , at hun intet mere 
sansede , men kun løb og løb . 
Hurtigt gik det ned gennem Kirkestræde , ud over 
højbroplads , langs kanalen , ved stranden . Utydeligt så 
hun i den klare , mørke aften slottets vældige murmasser , 
museet og ridehuset , smakkerne , der lå fortøjede 
ved kajen , gasblussene , der spejlede sig i kanalens 
sortglinsende vand . Hun ænsede det ikke , hun 
bare løb . Da hun kom til assistentshuset , standsede 

hun og så sig tilbage ; der var ingen , der forfulgte 
hende ; der var overhovedet ingen mennesker at se , 
ganske tomt . Hun stod et øjeblik og indåndede den 
friske kolde luft og pustede ud . Derpå drejede hun 
tilhøjre og kom ind i gader , hvor hun aldrig havde 
været før . Der var næsten mennesketomt . På hjørnerne 
stod politibetjente , der så så underlig vist på 
hende ; men hun turde ikke tiltale nogen for at spørge 
om vej . Hun gik blot og så huse , fra hvis vinduer 
der faldt lidt lys ud igennem faste , grønne tremmeskodder ; 
hun undrede sig over , hvad det vel kunne 
være . Så lagde hun mærke til , at der i dette kvarter 
var så mange , der sad for halvt nedrullede Gardiner ; 
det var , som det var mode déi ikke at rulle helt ned . 
Hun mødte enkelte mænd med hatten trukket halvt 
ned over øjnene og med frakkekraven smøget unaturlig 
højt op . Hun mødte også enkelte kvinder , der gik ensomt 
og langsomt på fliserne . De standsede undertiden 
under en lygte , når en mand passerede forbi dem , 
eller de trak mænd ind i gadedørene . De bar store 
hatte med megen fjerbesætning og fjerboaer om halsen . 
De var alle hæslige og gemene at se på ; de var enten 
meget fede eller meget magre ; maling og mel lå tykt 
på deres kinder , og øjnene skinnede med en overordentlig 
glans . Elvira begyndte at skønne , at det var 
det , hvortil det lystige liv på Østergades balsal førte , 
og hendes hjerte skrumpede sammen i gru . Her var 
frække , fortrukne smil , men ingen latter og ingen 
lystige ord og ingen munter genkendelse . Hun så , 
at de i forbifarten betragtede hende med onde blikke , 
som om hun var en ny fugl , der var sluppet ind i 

deres bur og ville dele den beske føde med dem . 
Hun gik hurtigere til og mødte flere af disse menneskerester . 
Pludselig bemærkede hun midt i al denne hæslighed , 
som hun dog kun halvt forstod , et stærkt oplyst 
vindu , der udfyldtes af en Kristus på korset , for 
hvis fødder en sønderknust skikkelse i side klæder 
knælede . Hun standsede som for at sende en tak opad , 
da en grim lang mand med et stort gult skæg nærmede 
sig hende ; han strakte hånden ud mod hende , som 
om han ville række hende noget . Hun blev greben af 
rædsel og fløj afsted . Først da hun stod for enden 
af Vartov , følte hun sig lettet ; her kunne hun ånde 
friere . Men som hun vandrede hen mod halmtorvet , 
bemærkede hun igen flere af disse kvinder ; det syntes , 
som de sværmede overalt . 
Hjem , hjem , hjem måtte hun . Hellere en fjerde 
sals fattigdom end dette . 
Xii 
da Elvira var kommen hjem , huskede hun først , 
at hun havde glemt medicinen . Hun turde ikke gå 
ud mere den aften , så moderen måtte have en pinefuld 
nat til . Ophidset og bleg trådte hun ind i stuen . 
Fru løvfald sad med et brev i hånden . Hun gav 
datteren det , uden at sige et ord . Da Elvira så 
udskriften , for hun sammen . Hun kendte håndskriften . 
Havde hun kunnet gå bort med brevet uden at vise 

sin moder det , havde hun gjort det . Men denne havde 
også genkendt skriften , og begge havde en anelse 
om indholdet . Uden at tage tøjet af , satte hun sig . 
Hun holdt brevet i hånden og turde ikke åbne det . 
Hun følte , at omslaget dækkede hendes livsgådes 
løsning . Hendes moder så på hende ; der var håb 
og frygt og forventning i det blik ; men hun mælede 
ikke et ord . Spændingen blev alt for stor , til at den 
kunne bæres . Til sidst skar hun da langsomt og åndsfraværende 
konvolutens rand og læste . 
Hotel tottenberg . 15/4 18 . . . 
Kære frøken . 
I årevis har jeg båret kærlighed til dem . Jeg 
har holdt det for en uopnåelig lykke at vinde dem . 
Jeg vidste , jeg var dem ikke værdig . Jeg søgte at 
bekæmpe min følelse for dem . Jeg prøvede at undgå 
dem , men jeg kunne ikke leve dem foruden . Jeg 
søgte mange gange at tale til dem ; jeg kunne ikke 
få sagt , hvad der lå mig på hjerte , og de gav mig 
ingen opmuntring . Jeg kan imidlertid ikke længer 
holde denne uvished ud ; jeg må have vished . Jeg 
spørger dem , om de vil være min hustru . Mit liv 
skal være viet til at gøre deres så let som det med 
mine svage kræfter står i min magt , hvis de vil være 
herskerinde på søbygård . Jeg beder dem ikke om 
en romantisk kærlighed , kun om ømhed og venlighed . 
Giver de mig deres løfte , véd jeg , at jeg kan stole 
på deres trofasthed , og til gengæld råder de i liv 
og død over mig og mit . Hvorledes deres svar end 

bliver , er jeg under alle omskiftelser og i hvad end 
livet måtte bringe 
deres trofaste 
j . P . Rødbæk . 
Hurtig havde hun læst disse linjer , og hånden , 
der holdt brevet , sank ned i skødet . Hun stirrede 
frem for sig . Da mødte hun moderens blik , der ufravendt 
havde fulgt hendes ansigt under læsningen for 
at gætte udfaldet . Tavs rakte hun Fru løvfald papiret . 
Denne læste og gav det tilbage uden ord . De 
to kvinder så lidt på hinanden . 
Endelig brød Elvira den pinlige tavshed : hvad 
skal jeg gøre , moder ? 
Her kan jeg ikke råde , barn . Det må du selv 
afgøre . 
Der var atter dødsstille i stuen . Der stod kamp 
hos dem begge , men den ene kunne ikke hjælpe den 
anden . De følte trang til at udtale sig og de kunne 
ikke . Ord og tankeudveksling , følte de , ville kun 
forplumre sagen . Elvira havde nu afgørelsen af tre 
menneskers liv i sin hånd . I et sådant øjeblik er 
tale af det onde . Langsomt sneg tiden sig hen under 
trykket af tavsheden og beslutningens vigtighed . Elvira 
sad længe med hænderne i skødet . Så tog hun 
sit arbejde og prøvede at sy . Hun kunne næppe føre 
nålen og hendes fingre var fugtige ; de egnede sig 
ikke til hvidt broderi i aften . Hun lod igen hænderne 
hvile og så længe stift frem for sig . Pludselig rejste 
hun sig , gik hen til moderen , knælede ned ved hendes 
stol , strakte armene op imod hende og sagde : 

gå kun iseng , moder , nu . Alting skal nok blive 
godt igen . 
Fru løvfald bøjede sig ned og kyssede sin datter , 
mens tårerne vældede ud af hendes øjne . Tæt omslyngede 
sad de en kort stund . Derpå stod Fru løvfald 
op og gik ind i sit sovekammer . Elvira fulgte 
med og hjalp hende med afklædningen . Hun ville 
ingen sovemiddel have ; hun håbede at kunne sove 
uden det i nat . Så kyssede Elvira hende til godnat 
og gik tilbage til stuen , hvor hun redte til sig selv 
på sofaen . 
Hun sad længe beskæftiget med at udgranske 
fremtiden ; men det slør , der hang for den , var 
uigennemtrængeligt . Hun så kun , at ved at ægte 
Rødbæk slap hun ud over sorger for udkommet og 
skaffede sin moder de blide dage , som denne ikke 
kunne undvære . 
Hun klædte sig af , og da hun var ganske nøgen , 
stillede hun sig foran spejlet og betragtede længe 
billedet af sit eget dejlige legeme . Hun blev helt betaget 
ved beskuelsen af det . Nu , da hun selv stod i 
begreb med at give slip på herredømmet over det , 
så hun for første gang dets hele skønhed . Med velbehag 
dvælede øjnene ved den bløde skære hvide hud , 
der med sine blå og blegrøde schatteringer var som 
et elastisk hylster om den ranke skikkelse . Der var 
sand vellyst for hende i at bese disse fuldendte former , 
i at følge den harmonisk bølgende linje fra armhulen 
langs siden over den brede hofte ned ad de 
faste trinde ben , eller i at betragte de rundede skuldre , 
der dannede den fmeste kurve med den slanke Hals , 

eller i at beskue de tvende faste høje , der hvælvede 
brystet . Hun var fortabt i skuet af sin egen skønhed , 
da hun syntes i spejlet ved siden af sit eget 
billede at se et andet , en mand med et gulligt rynket 
magert ansigt , der var blevet gammelt før tiden , med 
et stærkt sort skæg , der fra kinderne hang ned i to 
lange duske , med et sort glinsende hår , der kunne 
tages af , med et legeme , der var udtæret og bøjet af 
sygdom . Det var ham , der skulle eje al denne skønhed 
og kraft , ham der købte den til sin lovmæssige 
besiddelse , ham der skulle give hende brødet mod at 
hun gav ham sit unge kød og blod . Men som hun 
stod og tænkte således , fremstod der ved hendes anden 
side et billede , der tiltrods for dets svage omrids dog 
fordunklede det første ; hun så , det var en høj rank 
ung mand med en blond moustache og en sølvknappet 
stok ; hans ansigtsfarve og ydre kunne hun ud over 
dette ikke genkalde sig ; hun følte , hun ville ikke 
kunne genkende ham , og dog stod hans billede klart 
for hende . Hun vidste , han så på hende med et 
par øjne , der brændte af attrå . Det var hende en 
usigelig fryd at vide sig begæret af denne mandige 
kraft , hele hendes legeme brændte som ild , hendes 
hud blev kildret af tusind nåle , hendes blod jog 
gennem årerne . Da blev hun pludselig overvældet af 
skam ved at vide sig betragtet . Hun løste sit lange 
askeblonde hår og lod det i en grågul strøm glide 
ned over sit varme legeme , til dette indhylledes 
som i et næt , der skjulte og dog fremhævede hendes 
nøgenhed . Som Kraka fremtrådte for Regnar Lodbrog 
i den tidlige morgenstund , forekom det hende , at 

hun trådte hen imod ham , der skulle favne hende . 
Pludselig så hun sig selv styrte i vildt løb gennem 
gaderne og først stanse udenfor et oplyst vindue , hvor 
hun så den korsfæstede Kristus og ved korsets fod 
en bodfærdig synderinde . Hun for tilbage i rædsel . 
Sådanne tanker havde hun aldrig før haft . Hendes 
blod var blevet ægget og hidset ved hvad hun havde 
oplevet i aften . Hun måtte bort fra byluften , der virkede 
så pirrende på hendes blod og nerver , satte 
hendes sanser i en dirrende bevægelse , sådan som 
hun ikke havde kendt den før . Herinde var fristeren , 
lurende på hende overalt . Derude var ro , og dér 
ville hun finde hvile . Der ville hun finde beskyttelse 
og værn hos en mand ; var hans arm end ikke stærk , 
ville den dog altid være en støtte for hende . 
Hun slængte sig ned i moderens store lænestol . 
Som hun lå der med knæene trukne op mod brystet , 
græd hun angstens og angrens tårer . Og dog var 
der lyst og behag selv i frygten . Betrækkets fløjl 
var som en blød frotterende børste på hendes fint 
plejede hud . Det var denne kildrende vellystfornemmelse , 
der som en varm strøm løb hende gennem 
kroppen . For at undgå den , bevægede hun sig , og 
derved forhøjede hun den kun . Billederne kom igen , 
disse billeder med al deres salige forjættelse . Hun 
sank atter hen i drømme , men for op med et sæt , 
kastede hurtig sit natlinned om sig , satte sig ved bordet 
og skrev . 
Da det var besørget , listede hun sig ind til moderens 
seng . Hun bøjede sig over den . 
Sover du , moder ? 

nej . 
Jeg har skrevet til Rødbæk og sagt ja . 
Gud velsigne dig , mit barn , og gøre dit liv 
lykkeligt . 
Godnat . Sovvel . 
Godnat . — 
endelig faldt hun isøvn og hun drømte , at hun 
gik igennem en stor skov med mange ranke og kraftige 
træer . Førsteren lod hende på en måde , hun 
ikke kunne forklare , vide , at hun kunne vælge et af 
træerne , hvilket hun ville , til arv og eje . Mange af 
stammerne holdt sig ranke , men mange bøjede sig for 
hende og syntes at opfordre hende til at vælge dem . 
Nogle så ud som de ville gribe hende med deres 
lange svajende grene og holde hende fast , andre som 
de ville bøje deres krone ned på jorden , at hun 
kunne træde på den . Men kun gik videre i den 
skyggefulde skov uden at træffe noget valg ; der var 
langt til enden af skoven , og hun behøvede jo ikke 
at vælge noget træ ; kun hvis der var et , hun i enhver 
henseende syntes om , ville hun tage det . Pludselig 
og uventet stod hun udenfor skoven . Hun kunne 
ikke vende tilbage . Hun var jo på den ville hede , 
hvor der hverken var ly eller føde , hvor kun de 
fattige hårdføre får kunne finde næring . Hun måtte 
fremad , skønt hun var sulten og træt og det fine fodtøj 
var skåret itu på stenene og fødderne smertede , 
og hun havde endda fået en stor byrde at bære . På 
heden stod et enligt forkrøblet træ , henimod det gik 
hun ufrivilligt , uvilkårligt , alle andre veje var spærrede 
for hende . Hun ville gå forbi det , men da kom et 

uvejr op og byrden blev hende for tung og hun blev 
skræmmet af noget , hun vidste ikke hvad , og hun 
sprang ind under det forkrøblede træ , lagde forsigtig 
byrden tæt op ad stammen , hvor der var mest ly , 
og satte sig på jorden . Men pludselig blev den 
byrde , hun havde båret på , reven bort fra hende , 
uden at hun kunne følge med . 
Så vågnede hun . 

anden bog 



i 
c3and . jur . Hans glad , der bøde i samme pensionat 
som Fru Rødbæk , havde tilbudt at hente hende 
ude i en af Nørrebros sidegader , hvor hun havde aflagt 
et besøg hos nogle gamle damer . 
Nu havde de gået lidt sammen , hun havde takket 
ham , fordi han kom og havde undskyldt , at hun havde 
modtaget hans tilbud , med , at hun siden sin moders 
død var nervøs og derfor ikke holdt af at gå på 
gaden alene om aftnen . 
De havde nåt dronning Louises bro . 
Og så skal de have tak for Niels Lyhne , 
sagde hun . 
Interesseret dem ? spurgte han . 
Dejlig er den , sagde hun , hvert ord går til 
hjertet i den bog . 
Og de har straks fattet indholdet af den ? 
Hun så lidt forbavset på ham : er det så 
svært at fatte  ? 
Å nej , men da jeg læste den første gang , var 
jeg så betaget af sproget i den , at jeg bogstavelig 
ikke vidste , hvad jeg havde læst . Jeg var grisé — 
som havde jeg drukket champagne på is . 

dertil er den alt for sørgelig — svarede hun — 
det er som et tårevæld på hver side . 
Our sweetest songs are those 
that tell of saddest thoughts , 
synger Shelley , sagde hans . 
Hvor vidste han alt det fra — hvor vidste han 
fra , hvordan man føler , når man har mistet en af sine 
kære ? Husker de stedet — efter faderens død — 
jeg har lært det udenad : lykkelig er den i sin sorg , 
der , når en af hans kære går bort , kan græde alle 
sine tårer over tomheden , forladtheden og savnet ; 
for de er tungere , beskere tårer , de , der skal sone , 
hvad svundne dage har set af mangel på kærlighed 
til den , der er død , og mod hvem intet af det , der er 
forbrudt , kan gøres godt igen . For nu komme de 
igen , ikke blot hårde ord , omhyggeligt forgiftede svar , 
uskånsom dadel og tankeløs vrede , men også hvasse 
tanker , der ikke fik ord , hastige domme , der for 
gennem sindet , ensomme skuldertræk og usete smil , 
fulde af hån og utålmodighed , de komme alle igen 
som onde pile , og sænke deres bråd dybt i dit 
eget bryst — — — åh nej , det klinger ikke i min 
mund som da jeg læste det . 
Men de , frue , behøver dog ikke at have følt sådan . 
Som datter har de dog været — — — 
å , hvad véd verden om det — hvad véd den 
om , hvor ofte jeg alligevel har svigtet og hvor meget 
jeg har at bebrejde mig selv . Det ser man først , når 
man står ved éns kæres åbne grav — så melder 

anklagerne sig — og så kan man flette kranse , og 
flette tårer og minder ind i dem . 
Jeg véd jo ikke blot fra verden , men fra deres 
mand , hvad han har fortalt mig om dem , når jeg har 
set til ham og de ikke var der . Hans tale er kun 
om dem . 
Ham er jeg heller ikke for , hvad jeg burde være , 
og én dag vil vel også bebrejdelserne komme til mig 
for det . Min sorg tager jo min pligt fra ham , og 
han kan ikke forstå den . Man kommer ikke over et 
tab , hvis man står alene eller føler sig alene . For 
verden er et menneskes død som en sten , der ved 
vårbrud kastes i en rivende bæk , den strømmer videre 
uden at efterlade et mærke ; der ligger jo så mange 
sten på bunden iforvejen . Men for den , der elskede 
den døde , er den som en sten , der kastes ud i et 
stille skovkær , på hvis blanke flade der danner sig 
ringe , som breder sig større og større , og først ved 
aftentid bliver alt atter roligt . Efterårsløvet sænker 
sig vel blidt og lindt om stenen — men den trykker 
altid på den bløde bund . 
Der var blevet stilhed mellem dem og de vandrede 
tavse , til de kom langs kommunehospitalet . 
Sig mig , sagde hun så , tror de på et liv efter 
døden  ? 
Jeg tror overhovedet ikke , svarede han ; det er en 
sport , jeg har opgivet for længe siden . 
De har aldrig stået ved et dødsleje så . Har 
man det , så — — . Eller når jeg hver dag går 
derinde i hospitalet og ser al den Jammer og nød , 
må jeg tænke på , om dette liv virkelig skulle være 

afslutning . Skulle der ikke i en anden verden findes 
erstatning for al den uretfærdighed , der er her i 
verden  ? 
Og hvorfor skulle der være mere retfærdighed i 
den anden verden end i denne , hvis da virkelig en algod 
og almægtig gud har indrettet dem begge ? indvendte 
han . — det ville dog være højst besynderligt 
at gøre denne verden så fuld af uretfærdighed og så 
pludselig fra den lade os gå ind i den næste , hvor 
der kun er retfærdighed . Det ville dog være meningsløst . 
Ser de , i middelalderen , da man tænkte 
mere over den slags ting end nu , eller rettere da man 
udelukkende tænkte på de ting , som ikke er værd at 
skænke en tanke , fordi de er så frugtesløse — da 
var der en sekt , som spredte sig over hele Europa — 
gode mænd , der førte et ulasteligt levnet og som blev 
brændte i tusindvis af et korrumperet , havesygt , liderligt 
præsteskab , fordi de havde udfundet , at Jehova 
var den samme som satan , den onde , og at det var 
satan , der havde skabt denne verden , og at den algode 
gud som modtræk havde skabt en immateriel verden , 
hvor menneskenes sjæle efter døden reddedes hen . — 
den forklaring er slet ikke så gal — kun , hvordan 
skal gud få fat på de sjæle , som satan har skabt ? 
Kommer man først ind på de spekulationer , indvikler 
man sig i flere og flere modsigelser . Da jeg var ung , 
har jeg ligget nat efter nat og skælvet for dommen i 
et kommende liv — en skøn dag strøg jeg det hele 
af mig , og jeg har været fuldstændig rolig siden . Der 
er nemlig ingenting . 
Det ville vel være det bedste , sagde hun . Jeg 

har også drømt om det — og jeg har syntes at se 
de døde vækkes og rejse sig af deres grave , rædselsslagne 
over at skulle rives ud af hvilen og begynde 
forfra ; men så har domsenglen vendt sit ansigt bort 
og har grædt og ynkedes over dem , og de døde er 
faldne tilbage med smil om munden for at sove videre . 
— men en sjæl har vi dog ? 
Hvorfor har vi ? svarede han . — har de nogensinde 
set en eller kender de nogen , der har ? 
Nej , men det må der dog være . Vi kan dog 
ikke tænke os uden en sådan . Og ingen mennesker 
lever dog uden den tanke ? 
Få mennesker lever vistnok med den tanke — 
sagde hans . — de fleste bilder sig måske ind , at de 
tror på en sjæl , men de tror ikke , for de kan simpelthen 
ikke tro . Ammestuesnak , som man ikke let 
vokser fra , ligesom man ikke let vokser fra en vis 
meningsløs mørkerædhed . 
Men alle folkeslag og til alle tider har dog trot 
på en sjæl , har de ikke ? spurgte hun . 
Buddhismen i sin oprindelige skikkelse kender den 
ikke — heller ikke jødedommen — og heller ikke den 
græske kultur i sin vækst — det er platon , der har 
uddannet den forestilling , og kristendommen har optaget 
den , da den kom i berøring med græsk filosofi . 
Men tror de da ikke på sjælens tilværelse ? 
Jeg kan ikke fatte , hvorledes en sjæl ser ud . 1 
middelalderen — for der hører sligt hjemme — tænkte 
man sig sjælen som en hel lille person , der havde 
plads inde i én og forlod én , når man døde . Uagtet 

vistnok mange mennesker har en opfattelse , der ikke 
er så meget langt fra den , stødte det dog mange , og 
man begyndte at påstå , at den var et immaterielt 
væsen . Hvad man mente med et immaterielt væsen , 
må guderne vide — der kan jo slet ikke tænkes 
noget udenfor materien — den opfattes vistnok som et 
flygtigt gasformigt legeme ; men så er den jo materie 
og så måtte den kunne gribes . 
Men de ser dog livet forgå og forny sig — 
trær og blomster går ud , og næste sommer er de 
der igen . 
Er det noget som helst argument ?- de har set et 
træ sove som en Bjørn går i hi — men de har aldrig 
set et træ flyve til himmels . 
Altså tror de , vi bliver til intet efter døden ? 
Intet bliver til intet — svarede hans — og noget 
bliver til noget . Lige så lidt som verden er 
skabt af intet , kan den eller noget blive til intet . Selv 
et udtalt ord , der skulle synes så immaterielt som 
noget , luft der svinder bort i luften , går ikke tabt , 
bliver , gør nytte eller skade . Naturen er ødsel , men 
i dens husholdning går intet tilspilde . Vi vender tilbage 
til jorden og bruges på en eller anden måde 
— måske , som Shakespeare siger om Cæsar , til at 
stoppe et spunshul eller kline en væg mod nordenvinden . 
Fy ! 
De må ikke sige fy om Shakespeare . Men er 
ikke det , at vide , at man gør nytte , både levende og 
død , noget ? Og vi bygger jo alle med på den store 
verdensbygning , uafvidende , ofte imod vor vilje , tvungne 

frem — se , når vi er døde , har vi jo sat det næste 
slægtled i verden — vore børn fortsætter arbejdet — 
intet er spildt . 
Hvis man har børn , ja — sagde Fru Rødbæk 
med et suk — men jeg synes , dens liv er spildt , der 
ingen børn får . 
Et øjeblik gik de tavse ved siden af hinanden . 
Tror de ikke på nogen styrelse ? begyndte hun 
samtalen på ny . 
Jo , det gør jeg — svarede han , og der var en 
helt anden klang i hans stemme . — på en verdensstyrelse , 
men ikke én , der har noget med retfærdighed 
eller uretfærdighed at skaffe , eller som har beskæftiget 
sig med dem og mig . Et verdensalt , en verdenssjæl , 
der ordner og leder alt , som samtidig er og omfatter 
det hidtil umålelige univers , og hvorfra de og jeg er 
komne , hvoraf vi udgør en uendelig ringe , men dog en 
medvirkende bestanddel , og til hvilket vi vender tilbage , 
for at virke i en anden form . 
De tror dog altså på gud ? 
Det kunne man kalde det , hvis det navn ikke 
så let kunne give grund til misforståelse . Ti med 
en personlig gud har min gud intet tilfælles . De , der 
tror på den altomfattende verdenssjæl , det er dem , 
der ikke vil forfølge andre , dem , der arbejder på 
fremskridtet , og tror på udviklingen , der tror , at 
guldalderen ligger foran os og ikke bag os . 
Er der mange , der deler den tro ? 
Vi bliver flere og flere . Først var der få , men 
der har aldrig været ingen . Mennesket rejste sig mod 
tvangen , de klareste og bedste , Dante , Shakespeare , 

Spinoza og Goethe — er man i sådant selskab er 
man i godt selskab — og åndstyranniet blev trængt 
mere og mere i baggrunden . Sejren er dog omsider 
bleven vor .  . 
Med et smil sagde hun : jeg troede ikke , de 
mente , det nuværende regimente befordrede åndsfriheden . 
Det ! En smule kamp , hvor de forfølger os og vi 
tror på sejren . Se op på himlen med alle dens 
stjerner . Tænk 'så på , at det , vi ser , er kun et 
eneste system blandt uendelig mange systemer , der 
bevæger sig i rummet udenom hinanden , altid fremad 
mod større klarhed og fuldendelse . Disse stjerner bevæger 
sig fremad ; men der er noget , der hedder retrograde 
bevægelser , det vil sige , at de sommetider glider 
et par skridt tilbage , for så atter at vandre fremad . 
Sådan er det i universet og sådan er det i menneskelivet 
— det vandrer fremad , selv om det engang 
imellem stanses af reaktionære kræfter ; de er kun 
svage i sammenligning med de kræfter , der bevæger 
fremad , og reaktionen befordrer i virkeligheden åndsfriheden . 
Det er da imod sin vilje ? 
Det er netop verdenssjælens mærkeligste egenskab , 
at den leder vore viljer . 
Hvis vi da vil lade os lede , indvendte hun . 
Den spørger ikke , den bruger os efter sin plan , 
til at udføre sit arbejde . 
Har vi da ingen fri vilje ? 
En ganske lille bitte smule . Omtrent som en 
soldat i geleddet . Han kan også gøre en ganske 

lille smule af , hvad han vil — men han må gå efter 
en højere vilje . Livet er nærmest som et skakspil , 
hvor den enkelte spiller mod en langt overlegen modstander : 
han kan jo nok gøre nogle træk på egen 
hånd , tilsyneladende , men han lader sig lede af modstanderen 
og taber spillet — hvis han da er klog ; vil 
han gå på egen hånd og buser på , er spillet kun 
så meget hurtigere ude . 
Det er en bitter livsopfattelse , de har . 
Har de fundet , at livet er så sødt , selv for os , 
der er komne på solsiden ? spurgte han lidt skarpt . 
Er der ikke i alles liv et øjeblik , hvor vi ligesom 
står på skillevejen og skal vælge , hvilken vej vi vil 
gå ? Og når menneskene så står ved vejens slutning , 
synes de så ikke alle sammen , at de skulle have 
valgt en anden vej ? Og hvad ville det have nyttet 
dem — de ville dog have valgt forkert . Ingen mennesker 
har opnået det , de ville — de har alle opnået 
det modsatte . Hvert skridt vi gør , har konsekvenser , 
vi ikke aner . 
Men så måtte vi altså hellere lægge hænderne 
i skødet . 
Det kan vi ikke , svarede han , vi må arbejde med 
på udviklingen , enten vi vil eller ej . —• men vi er 
hjemme . Kan de finde op selv ? Jeg går nemlig ikke 
med op . 
Hun rakte ham hånden : tak fordi de fulgte 
mig . selv denne samtale kan få følger ? sagde hun 
smilende . 
Den synes for ubetydelig , svarede han . 
Mig har den lært meget , sagde hun . 

så sagde han  : hvem véd : 
ej nogen tanke , klædt i ord , 
går på sin vandring rent til grunde . 
Lad os håbe , at verdenssjælen ikke har brug for os 
til andet end godt . 
Hun nikkede til ham — hun stod på trappetrinet 
ved gadedøren , over ham , der , løftende sine øjne 
lidt mod hende , beundrede hendes ranke skikkelse , som 
en gaslygte fuldt belyste . 
Ser de ikke snart ud til min mand ? Tiden falder 
ham så lang på hospitalet ; han længes efter dem ; 
han bliver så oplivet , når de kommer — skønt han 
kan ikke lide deres radikalisme . 
Han lovede det og de skiltes . 
11 
hun omgikkes få mennesker . For hende var det 
i mange henseender som en ny verden , der blev lukket 
op . Hun levede i ensomme timer på , hvad han 
fortalte hende , og uden at hun selv mærkede det kom 
der en livslyst og en energi tilbage hos hende , som 
hun ikke havde kendt længe . Hun var blevet træt af 
livet , der intet bød hende , og hun var blevet skuffet . 
Siden hun var kommet under sådanne forhold , at hun 
ikke behøvede at arbejde , havde hun ladet alle de beskæftigelser , 
som før havde været hendes glæde og 

stolthed og som hun havde trot i nødens stund skulle 
kunne brødføde hende og hendes moder , hvile . Hvad 
skulle hun male for eller sy for , når det , hun lavede , 
dog ikke dude . Til intet havde hun haft lyst — 
hun havde gjort sin pligt , passet sit hus , plejet sin 
mand , fulgt ham på hans rejser til badesteder , han 
havde ønsket hende nær sig så meget som muligt , og 
hun havde været nær ham . Og da hendes moder var 
død , havde hun et øjeblik trot , hun skulle fortvivle , 
men hun var sløvet , og hun havde knyttet sig nærmere 
til sin mand — hendes evige længsel var et barn — 
men den tid kom , da hun opgav håbet om det , der 
skulle være blevet lysglimtet i hendes tilværelse . Og 
så var hun kommet til København og havde for første 
gang i åringer fået tid til sin egen rådighed — 
aften , nat og tidlig morgen . Hun var igen ligesom 
trådt i forbindelse med livet . Bøger var atter 
komne ind i hendes tilværelse , hele den moderne 
literatur var vældet ud over hende , og hun havde tid 
til at tænke over , hvad hun havde læst , i de lange timer , 
hun sad ved mandens sygeseng . Også musiken 
var blevet taget frem ; den havde jo mere end noget 
andet været lagt på hylden . Hun havde i hans 
glad fået en taknemlig tilhører , der aldrig trættedes ; 
han bad blot og hun spillede . Således var hun blevet 
vundet tilbage til livet , så hun endog var begyndt at 
tage sine gamle håndarbejder frem og finde glæde i 
dem . Og uvilkårlig følte hun , at hun skyldte denne 
tilbagevindende energi det , at hun havde truffet en 
mand , der var ganske anderledes end alle de mænd , 
hun havde truffet før , og hvem hun så hurtig havde 

fattet tillid til , at hun kunne tale med ham om , hvad 
det skulle være : han kunne vejlede hende i læsning 
og kunne hjælpe hende med hendes tanker , der var 
komne i vilderede , og så kunne hun betro ham alting , 
sidde og tale hyggeligt med ham om sine bekymringer , 
små og store . 
For ham var der også kommet noget nyt ind i 
livet . Det var et velbehag at sidde og tale med 
hende , at have en tilhører , der var sympatisk overfor 
ham og som ikke vidste det , han vidste , men hvem 
han havde en følelse af at føre ved hånden . At 
sidde i hendes stue og høre hende spille , eller at læse 
højt for hende , at udveksle bemærkninger om det læste , 
at fortælle om sine rejser — og så siden at vide , 
hvor der var et smil og et venligt håndtryk at finde , 
når verden ikke gik aldeles som den burde , eller når 
hans tanker ikke ville komme , som han ønskede det , 
eller hans arbejde ikke syntes at svare til det , han 
havde villet — da var der opmuntring hos hende . 
Og det var kommet af sig selv og var næsten en 
selvfølge , at de mødtes hver dag , når hun gik fra 
hospitalet , og mødtes de ikke , savnede de det næsten . 
Så fulgtes de hjem til middag ; men undertiden , hvis 
vejret var særlig lokkende eller hvis samtalen fængslede 
dem , gik de en omvej , slog et slag ned ad strøget , 
hvor hun mulig havde nogle ærinder , eller gik en tur 
ud ad Langelinje . 
Det var en solklar dag , de mødtes . På lang 
afstand lyste smilene genkendende i møde ; de ventede 
hinanden , og dog var det hver gang en overraskelse 

og en glæde . Efter at have givet hinanden hånden , 
faldt de straks i trit . 
Jeg har en nyhed at meddele dem , kandidat 
glad . Jeg flytter . 
Han så skuffet ud : fra byen ? 
Nej desværre — kun fra pensionatet . 
De siger desværre , Fru Rødbæk . Jeg ville have 
savnet dem meget . 
Hun smilede : så glæd dem — skønt det er — 
ja — professoren mener , at min mand kan blive nogenlunde 
rask igen , men det vil tage lang tid — en 
langvarig kur — og så må vi blive herinde . I dag 
har jeg fundet en møbleret lejlighed i Farimagsgade , 
på en fjerde sal , en familje , der bliver borte mindst 
et år , jeg kan leje den fjerdingårsvis — så må de 
savne mig ved middagsbordet . 
Åh , jeg vil savne dem til mange andre tider . 
Når vi mødtes og gik sammen . Det skal høre op ? 
Men de kommer og besøger mig . Der skal altid 
være en kuvert til dem . Vi kan have det rigtig 
hyggeligt — vi bliver tre mand . 
Han sagde ingenting , så blot spørgende på 
hende . 
Ikke min mand — han må i al fald foreløbig 
blive på hospitalet . Nej , jeg tager en ung pige i 
huset , en niece af min mand , som går på kursus , 
så har hun et hjem , og jeg selskab , mener familjen . 
Skønt det erstatter ikke — livet er så tomt , når 
man ingen børn har . 
De kan jo tage et barn ; der er nok at få . 
Et fremmed barn — nej aldrig ; det er ikke det 

samme ; det måtte være mit . Og det ville jo være at 
opgive håbet at tage et barn til sig . Så må jeg 
hellere nøjes med Ragna . 
Ragna  ? 
Herre gud ! Kandidat ! nu er det dem , der er 
schwer von begriff — den unge pige , jeg fortalte 
dem om . Hør , hvad tænkte de nu på ? 
Han skammede sig over sine egne tanker : på 
ingenting — jeg hørte på dem . 
Nej , de gjorde ikke — de var langt borte . Kan 
de ikke sige mig det ? 
Han rystede på hovedet : de véd nok , hvad 
Salomon siger : man kan ikke hindre , at en tanke 
farer gennem ens hoved , men man kan hindre , at den 
sætter sig fast . — forresten har jeg også en nyhed . 
Min disputats er blevet antaget . 
Gratulerer . Så er de altså doktor nu ? 
Nej , ikke endnu . Nu skal den først trykkes — 
og så skal den forsvares — og — hvilket vil sige , 
at to professorer skal spilde et par timer med at opregne 
alle dens trykfejl og andre fejl og erklære den 
for at være noget frygteligt juks , hvorefter de på 
videnskabens vegne takker for det udmærkede arbejde 
som et smukt bidrag til videnskabens fremskridt . Og 
derpå skal jeg bede . 
Om hvad ? 
Pænt folde hænderne og nedbede himlens velsignelse 
over universitetet og alle de gamle mumier , 
der sidder deroppe , at de længe må sidde til videnskabens 
gavn og have efterfølgere , der er dem 
værdige . 

hvorfor skal de det ? 
Det ved jeg ikke ; men ellers kan jeg ikke blive 
doktor . 
Og kan de så blive professor ? 
Nej , der er langt frem , selv om jeg ville være 
det . Det var noget andet , om jeg havde en fader , der 
var departementschef og kunne få kultusministeren til 
at ansætte mig . Eller også skal man rose mumiernes 
værker , helst i et udenlandsk tidsskrift — så roser 
de en igen — det er som en zwickmølle . I Tyskland 
er konditionerne en hel del hårdere — der skal man 
gifte sig med en professordatter for selv at blive professor . 
Men så gift dem ! 
Nej , først skal jeg ud at rejse . 
Rejser de bort ? 
Nu var det hendes tid at se bekymret ud . 
Først om et par måneder , når den hellige handling 
er overstået . En svip til Italien . 
De lykkelige mand ! 
De kan jo rejse med . Det var forresten en idé . 
Kunne vi to ikke have det storartet sammen ? Sikken 
en fører , jeg ville være — jeg elsker Italien — hvad ? 
Mine rejser bliver nok pr . Sporvogn gennem 
Farimagsgade , sagde hun . Hvad tror de , folk ville 
sige til sådan en tur ? 
Nej , det går nok ikke — skønt det kunne være 
dejligt . Bryder de dem for øvrigt om folk , Fru 
Rødbæk ? 
De glemmer , jeg har pligter . Noget hensyn er 

man nødt til at tage til folk . Tror de ikke , at pensionatet 
snakker om os allerede ? 
Ja -— men så er det jo godt , de flytter fra pensionatet . 
Jeg gider heller ikke blive der mere — ich 
hab’s schon satt . Men egentlig er der da virkelig ikke 
noget at snakke om . To dannede mennesker kan da 
godt omgås sammen . 
Det mener jeg også , svarede hun . 
Jeg har i rom omgåedes en amerikanerinde — 
gjorde hendes bekendtskab ved tabte d’h6te . I måneder 
var vi sammen — vi gik på museer sammen — 
i teatret sammen — på Aranjo sammen — jeg bød 
hende altid armen , efter at hun en af de første dage 
havde udtalt sin forundring over , at jeg ikke gjorde 
det . Vi forargedes ikke selv over det , og så brød vi 
os virkelig ikke om , hvorvidt andre forargedes . Så 
rejste vi hver til sit , og kort efter fik jeg bryllupskort 
fra hende •— hun havde været forlovet hele tiden , 
mens vi var sammen — ikke mælet et ord . 
Var de forelsket i hende ? 
Ikke spor . Men det var alligevel en løjerlig fornemmelse 
— som en våd klud i ansigtet . Jeg har 
haft et sådant bekendtskab til — men til Florens 
burde de komme , de aner ikke , hvad det er for en 
herlig by , civilisationens udgangspunkt — men det var 
min flamme — dansk — datter af gamle felto , akademiets 
direktør — malerinde — og slet ikke så 
skeløjet — kopierede i uffizierne — aldrig andet end 
nøgne mandfolk , helgener eller guder — der var ingen , 
der forargedes — selv var hun så kold som en istap 
— klædt som — i en selvkomponeret dragt , langt 

slæb og ingen korset og for store gule støvler — 
højst pikant — gik alene på varieté og almueknejper , 
indtil jeg kom — holdt næsvisheden på respektfuld 
afstand — og ved de , hvem der så snuppede hende 
fra mig — en præstetamp , de ! 
Var de forelsket i hende ? 
Ikke spor . Men det er alligevel ærgerligt , når 
man selv er standhaftig , så at se de andre falde . 
Hvad siger ikke hamlet : woman , thy name is frailty . 
De kan Shakespeare udenad ? 
Ikke helt . 
Men de holder af Shakespeare ? 
Holder af Shakespeare , Fru Rødbæk ? Man holder 
ikke af Shakespeare — de kunne lige så gerne sige , 
at man holder af solen — hvad solen er i verdenssystemet , 
er Shakespeare blandt menneskene : det faste 
lysende centrum , hvorom alt det andet bevæger sig . 
De skulle læse Shakespeare med mig , sagde hun . 
Shakespeare og Dante — l’altissimo poeta kalder 
italienerne ham — men det er han ikke , det kunne 
han ikke være , for den tid han levede i . Men han er 
en ildsøjle , der fører folkene gennem ørknen , til de 
kommer til det forjættede land : Shakespeare — for 
ham opløser han sig . Men de to skal vi læse sammen , 
når jeg kommer hjem fra Italien . 
Ikke før ? 
Vi kan godt begynde før , men det får ingen 
rigtig Art , før jeg kommer hjem . Det er nemlig de to , 
jeg skal studere der . 
Skal de studere Shakespeare i Italien ? 
Jeg skal studere vejen til ham der . Dante , ser 

de , er jo udtrykket for middelalderen , det vil sige for 
religionen , der dengang fyldte alles sind ; han står 
lige på tærsklen til åndsfriheden , men han selv er 
ikke nået til den . Den tids mennesker var som børn 
eller som ville — de skulle aves og disciplineres — 
dertil var religionen vist det bedste middel — i al 
fald fandtes der intet andet — så truedes der med 
helvede og blev himmerig dem foregøglet . Men menneskene 
begyndte at opdage , at det var bare bussemænd 
og lygtemænd , og religionen havde ingen magt over 
dem mere . De klareste hoveder troede ikke mere på 
den treenige gud , end grækerne på perikles’ tid troede 
på olympens guder ; derfor var tiden inde begge 
steder for den store kunst , både håndens kunst og 
ordets kunst . Kunstnerne stod så frit overfor alle de 
gamle myter , både af den ene og den anden slags ; 
derfor vandrer man i den italienske renæssance i den 
reneste luft ; dér er tanken klar , ti mennesket er 
endelig for anden gang i verdens historie blevet sig 
selv og sin styrke bevidst . Havde den tid blot fået 
lov at udvikle sig frit , ville menneskeslægten jo nu 
have stået så højt , at vi slet ikke kan gøre os nogen 
forestilling om det . Da kom barbarerne med deres 
mørke ; de havde jo i århundreder søgt over Alperne 
for at varme sig lidt ved den hellige ild , der brændte 
dér . Og Luther , en lysræd munk , der dog når alt 
kom til alt foretrak kvalmende os for åndens hvide 
skin , gjorde oprør , og af politiske grunde skånede 
man ham fra alle sider — indtil han var blevet stærkere 
end lyset — og derved fremkaldtes så reaktionen : 
og alle mørkets ånder manedes frem , alt det giftige 

støv , der havde lagt sig , blev atter hvirvlet op . Videnskabens , 
kunstens , tankens klare lys sluktes for bestandig 
i Italien . Men faklen blev rakt over til England , 
og Shakespeare greb den , og han holdt den højt , 
højt op i den klare æter , som et fyrtårn stod han 
fast , og det nyttede ikke , at politikens eller bigoteriets 
bølger hvæsede op imod ham , for at slukke hans lys 
— de kunne ikke nå det — men det kan vi heller 
ikke . Så langt var kunsten — essensen af menneskeånden , 
udgået af religionen , men vokset op over den 
og udslettende den — nåt , da bigoteriet og dumheden 
fik overhånd , ødelagde kunsten og skruede udviklingen 
århundreder tilbage . 
De taler , som om der ikke var kunst mere . 
Det er der heller ikke — kunsten er død , dens 
rod , dens livsnerve er overhugget . Anden vej har 
den fri menneskeånd måttet bane sig . Det er den 
evige kamp mellem lyset og mørket . Lyset vil sejre . 
Viden er løsnet for den moderne slægt — viden står 
overfor tro , og viden har sejret . Nu kan vi ikke 
skrues tilbage — nu begynder menneskets sejrsgang . 
Vi løser alle gåder , én efter én , vi umuliggør mirakler 
og troen på dem , hele slægten vil gå med ranke 
rygge , oprejst fremad , og ikke mere bede , men fordre 
og tage . 
Vil der så være lykke i det ? spurgte hun . 
Lykke ! — han trak på skuldrene . — hvis lykke 
er kakkelovnsvarme — den vil vi også få og i forbedret 
stil — men vi vil få frihed , åndsfrihed , lys 
over landet , også her i vort tågede nord . 

kender de noget til vor landbefolkning , kandidat 
glad ? 
Jeg er jo født på landet . 
Jah — men kender de vore bønder ? Tror de , 
at de får dem til at opgive præst og degn for videnskabens 
skyld  ? 
Utvivlsomt ! De har jo allerede til dels gjort det . 
Bønderne er dels optagne af politik , hvor præsterne for 
størstedelen har været dumme nok til at stille sig imod 
dem — og dels af deres agerbrug , hvor de mere og 
mere får brug for videnskaben og derved kommer i 
berøring med den . De skal nok få smag for den , 
så præsten kan pakke sammen . — — hør , skal vi 
to ikke gå ind og spise en god middag sammen , i 
stedet for at gå hjem til det uhyggelige pensionat ? 
For rejse til Italien sammen kommer vi nok ikke til . 
Det skulle være et surrogat for en italiensrejse ? 
Lo hun . 
Han trak på skuldrene . Vi må så tit nøjes 
med surrogater i denne ufuldkomne verden . 
Indtil den bliver indrettet efter deres videnskab  ? 
— men jeg har lovet at komme tilbage til min mand . 
Men det kan de jo godt . Så går jeg med op 
at se til ham . 
Det skulle de gøre — sagde hun — det liver 
ham altid op . 

Iii 
det var en hyggelig lejlighed , Fru Rødbæk havde 
fundet , med udsigt over holmens kirkegård —  « livlig 
udsigt »  havde foreviseren af lejligheden kaldt den — 
og med hele den gamle by i baggrunden . 
Mens den unge pige , frøken Ragna , en blondine 
med et mut smil , gjorde i stand til aftensbordet , stod 
hans og Ira og så ud af vinduet . Og da de havde 
beundret udsigten , der i den kolde aften vel var beundring 
værd , vendte de sig mod stuerne selv , hyggelige , 
komfortable , med tæpper og portierer , med bløde 
stole og gode billeder på væggene og nipsting på 
skrivebord og spejlkonsol . Fru løvfalds billede var 
anbragt på flere steder , og et fotografi af Rødbæk 
stod på skrivebordet . Der var palmer og andre 
planter , og hans glad havde sendt afskårne blomster . 
Hun vendte sig mod klaveret , slog det an , så 
på ham og sagde : prægtig tone ? Nu skal jeg spille 
for dem . 
Han satte sig , så han kunne se hende fra siden 
og nyde hendes skønhed , hendes slanke kraftige figur , 
de fine ansigtstræk og den blonde nakkeknude , der 
kontrasterede så stærkt med sørgedragten . 
Nu skulle de have deres lutt her , sagde hun 
uden at vende sig om . 
Jeg spiller aldrig uden hjemme på lindevad — 
den er ligesom kirkeklokker — ej for hovedstæder . 
Hvad skal det være ? taften skal de have lov at 
vælge . 

de véd , jeg bliver aldrig træt af Beethoven — 
vil de indvi huset med pathétique ? 
Jeg tror , jeg er for træt i aften . — de skal få 
måneskinssonaten — efter te — vil de nu have grieg 
eller Schumann ? 
Hvad jeg får — og sige tak til . 
Uf , mandfolk er så utålelige — sig , hvad de 
vil have ! 
Virkelig — jeg er taknemlig for , hvad jeg får . 
Ville de gerne have pathétique ? 
De kan da begribe , når de er træt — 
for en god ven som dem er jeg ikke træt . Hvad 
skal det så være ? 
Aldeles som de vil . 
Hun rejste sig og kom hen til ham : nu skal de 
være god — hun tog med hænderne ved hans frakkeopslag , 
så at hendes lille finger borede sig ind i det 
øverste knaphul , hvorved hun kom til at stå let bøjet 
over ham . — nu siger de straks , hvad de vil have , 
ellers får de ingenting . 
Nå , hvad vil de så have ? — hun stod stadig 
over ham . 
Det var ham en lettelse at sige : spil lidt Schubert 
til at begynde med . 
Hun satte sig ned og spillede  « Schøne mullerinn » 
Igennem , mens han sagte nynnede ordene til . 
De skulle komme herhen og synge ordentlig , 
sagde hun . 
Jeg tror , jeg må helst blive på lidt afstand — 
svarede han — min stemme egner sig ikke til ud- 
foldelse . 

så spillede hun marschen af tannhåuser , men 
holdt op midt i , da Ragna meldte , at teen var færdig , 
hvorpå de gik til bords . En rigtig lækker opdækning 
med mange små raffinements , som det tog tid at 
komme igennem , og som Ragna havde stået for . Hun 
fik megen Ros for sin dygtighed , men svarede til alting , 
at det var rent tilfældigt , at det var blevet godt , det 
kunne lige så godt være blevet dårligt , og det blev 
det nok næste gang — en jysk fapon de parter ; hun 
var dog stolt over rosen , og hun og hans blev hurtig 
gode venner , skønt det altid så ud , som der førtes en 
stille krig imellem dem . Samtalen gik livligt , om den 
ny lejlighed , om husvæsnet , og så fortalte hans , at 
han havde sagt op og at Fru horn var ude af sig selv ; 
men han kunne ikke holde det pensionatliv ud — han 
ville have sit eget hjem med en dygtig pige . Der 
var nok at tale om , og Fru Rødbæk lovede at stå 
ham bi med råd og dåd . 
Et par timer havde de siddet ved aftensbordet 
med vinglas foran sig , snakkende og leende , læggende 
planer , møblerende lejlighed og drøftende den nære 
rejse . Fru Rødbæk havde tilbudt ham at ryge , og da 
det viste sig , at Ragna udmærket godt kunne ryge en 
cigaret , fik hun lov at tænde , hvorpå de to opfordrede 
værtinden til at gøre dem selskab , og de tre sad sammen , 
som havde de kendt hinanden hele deres liv . 
I dagligstuen var de en lille stund alene — han 
var gået hen til vinduet og havde set ud — månen 
var kommet op , den var næsten fuld — og der var 
ganske lyst derinde — stjernerne var svage og næsten 
hvide — men korset på frue kirke lyste . 

må jeg lukke et vindue op et øjeblik ? 
I mit hus må de gøre , hvad de vil . 
Den friske luft strømmede ind sammen med månestrålerne , 
der lagde sig hen over tæppet . 
Det har jeg arrangeret for dem , sagde hun — og 
når Ragna kommer ind , skal jeg spille måneskinssonaten 
for dem . Når sådan guder og mennesker 
gør stås af dem , må de da være fornøjet med tilværelsen . 
Hun var trådt nær hen til ham . 
Vil de til ? spurgte han . 
Nej , bliv hvor de er , jeg kan godt se . 
Han trådte ind i stuen , og hun lænede sig ud 
af vinduet . Månen lagde som en glorie af lys over 
hendes hoved og vævede sine stråler ind i hendes 
purrede hår , der blev som et net af sølvtråde . Han 
syntes , hun var dejlig at skue . 
Den unge pige kom ind og satte sig med et 
håndarbejde ved bordet . 
Ira tog plads ved klaveret og hans satte sig ved 
vinduet , så han kunne se ud og samtidig betragte den 
spillende . 
Det er rart , ingen genboer at have , sagde Fru 
Rødbæk — man har det så dejlig frit og behøver ikke 
at rulle ned . Vær nu andægtig — nu begynder jeg . 
Hun spillede måneskinssonaten , blidt og åndfuldt . 
I begyndelsen fulgte han musiken , men lidt efter lidt 
sank han hen i drømme . Han stirrede ud af vinduet 
på den oplyste by og løftede øjnene mod månen . 
Tanker kom og tanker gik , uden at nogen bestemt 
fæstede rod i hans sind , men han følte sig blød om 

hjertet . Stuens hygge , månelyset , de vidunderlige 
sjælfulde toner , alt smeltede sammen til en stemning 
af fin unævnelig lykke . Han vågnede først af sin 
drøm , da allegrettoen livlig og sprudlende , i så stærk 
modsætning til adagioens overjordisk smæitende blødhed , 
begyndte . Og da sonaten var ude , var han sig 
selv igen . 
Tak , sagde han . 
Det er en fornøjelse igen at spille på et godt 
klaver , sagde hun . 
Véd de , hvad klokken er ? spurgte han . Den er 
elleve . 
Men barn dog , så skal du iseng . Husk på , 
du skal tidlig op i morgen . Jo vist så ! I din alder 
sidder man ikke oppe hele natten . Nej , de vil da 
ikke gå endnu ? vendte hun sig mod hans . 
Gadedøren står vist ikke åben hele natten — 
hvem skal lukke mig ud  ? 
De kan godt låne en nøgle — så kan de sende 
den i morgen , eller — hun så på ham med et spørgende 
blik — bringe den selv . Sæt dem ned igen , 
og Ragna går iseng . 
Den unge pige sagde godnat , og de to blev 
alene . 
De sad og passiarede i timevis , og det blev sent , 
inden han gik . 
Da han rakte hende hånden til farvel , sagde hun : 
nu skal de komme snart igen . Jeg er næsten altid hjemme 
om aftenen . Og min mand véd de , hvor de kan træffe — 
han spurgte efter dem i dag — ser de op til ham i morgen ? 

han lovede det . Hun fulgte ham ud i entréen ; 
men ude i det halvdunkle rum fortsattes samtalen 
længe . Til sidst rev han sig løs , efter mange gange at 
have sagt godnat , og hun gik med helt ud på trappen . 
Da han var nede på tredje sal , bøjede hun sig ud 
over rækværket og sagde endnu engang godnat . 
Da han lukkede gadedøren efter sig , havde hun 
endnu ikke lukket entrédøren . 
På hjemvejen tænkte han kun på hende . 
Og da han først var kommet iseng , kunne han 
ikke sove . Det var noget helt usædvanligt for ham . 
Han lå og stirrede ind i mørket og var helt lysvågen . 
Hans fantasi begyndte at beskæftige sig med hende , og 
han syntes en stund , det var ganske rart at ligge vågen 
og tænke på hende — bare tænke — og forestille sig 
hende som hun nu var — hun var alene , og han var 
alene -— — 
nej hør , dette her begynder at blive komisk , sagde 
han til sig selv . — du ligger da ikke her og arbejder 
dig op til en forelskelse i hende . — nu vil jeg sove ! 
Men han kunne ikke sove . Han lå og vendte sig 
fra den ene side til den anden . Derpå begyndte han 
at stryge tændstikker af for at se på uret ; der gik 
ikke fem minutter imellem , han måtte se , hvad klokken 
var . Han syntes , der var gået mere end en time 
hver gang . 
Tilsidst stod han op og tog sit morgenbad , tørrede 
sig , gik iseng og sov øjeblikkelig . 

Iv 
hans kom hjem fra sin italiensrejse anden pinsedagsaften . 
Der var sommer i Danmark , bøgen stod 
lysegrøn med dunrandede blade , køerne var sat ud 
på de grønne marker . Han havde misundt en ung 
læge , med hvem han var rejst fra Berlin , fordi denne 
havde talt om , at han ventede slægtninge og venner 
på banegården , som han skulle tilbringe aftenen i 
tivoli med . Hans ventede ingen , men da han havde 
kørt 44 timer i træk , trøstede det ham , at han vist 
heller ikke var oplagt til at gå i tivoli . 
Og da toget rullede ind på banegården , så 
han blandt de få , der var for at tage imod , Fru 
Rødbæk . Hans hjerte stod stille et sekund — mon 
hun var kommet her for hans skyld ? Han slog det 
hen — hun var her for andre , måske for at hente 
Ragna , der vel havde pinseferie — skønt han havde jo 
meldt hende sin ankomst . Hun søgte nogen , og da 
hun så ham , smilede og nikkede hun . Han trængte 
sig igennem den unge læges venneskare hen til hende . 
Jo , hun var kommet for at tage imod ham . Han følte 
sig umådelig glad over dette venskabstegn , og passiaren 
kom straks igang . 
De fik fat på en drosche . Han skulle først køre 
til sin bolig med sin bagage og så med hende hjem 
og spise . Aftnen var klar og lys ; han kunne slet ikke 
begribe , at klokken var over otte . Fine rosenrøde 
skyr — som på fiesoles billeder , sagde han — hang 
på himlen . Og da de drejede ud på Vesterbro , så 
han forberedelser til illumination i tivoli — han følte 

sig straks så dansk i sind , helt blød om hjertet . 
Foran indgangen til tivoli og ved cirkus og national 
var der sort af mennesker ; ellers var gaderne tomme . 
Skal vi ikke gå i tivoli , sagde han , halvt for 
spøg ; han tænkte ikke , hun ville tage imod det . 
Taften ? sagde hun ; men det bliver vist for sent . 
Når vi først skal til dem og så spise til aften 
hos mig . 
Det , at hun ikke absolut afslog det , gav ham 
virkelig lyst . 
Vi kan jo sende tøjet hjem , stå ud , gå derind , 
spise derinde , så gå hjem til dem og spise om igen 
— hvis de da ikke har en frygtelig fin anretning . 
De skal først hjem og melde , at de er kommet . 
Deres husholderske ville have mad til dem , men jeg 
sagde , at de spiste ikke hjemme ; men hun venter dem . 
Det blev aftalen , at de skulle køre til hans lejlighed , 
tøjet sendes op ; derefter til hendes lejlighed og 
give pigen besked og så til tivoli . 
Da de nåde hans hus , sprang han af vognen og 
så spørgende på hende . 
Jeg venter hernede — smilede hun — de behøver 
ikke at skynde dem . 
Han gik op og blev i døren modtaget af en midaldrende 
pige , der var næsten for ærbødig — hun var 
endnu så ny . Han trådte ind i stuerne ; overalt var 
der pyntet op med frisk bøgeløv og blomster , og en 
pude , han ikke havde set før , lå på chaiselonguen . 
Det har fruen gjort — og fruen sagde , at doktoren 
ikke var hjemme til aften . — en lang ordstrøm 
fulgte . 

hans gjorde et hurtigt toilette , gav pigen fri og 
skyndte sig ned . 
Men Fru Rødbæk ! nej , denne modtagelse overgår 
alt , hvad jeg havde drømt om . Har de også syt 
den pude ? 
Hun så glad ud : den er til at fedte deres hår 
af på . Kom nu bare op ! 
Men hvordan skal jeg takke dem ? 
Med at skynde dem . Husk , vi skal i tivoli . Jeg 
glæder mig som et barn — jeg har ikke været der , 
siden jeg var ung pige . 
Og jeg har ikke været der siden i fjor . — 
hun spurgte og han fortalte . Han var så fuld 
af sine oplevelser , af alt det , han havde set i det par 
måneder , at der ikke var tale om en stansning i 
hans fortællen ; og hun lyttede til og glædede sig øjensynlig 
over , at han havde haft en sådan fornøjelse . 
Italien ! det var landet . Han blev ikke træt af at fortælle , 
ikke systematisk , men iflæng , led som det knyttede 
sig til led , om blomsterne dernede —• og hun 
fik lejlighed til at takke ham for de stadige sendinger , 
hun havde modtaget — om solens og Middelhavets 
glans , om florens’ skønhed , om de store mænd , der 
var udgået derfra . Han prøvede at fortælle om Michel 
Angelos vælde , og i Siena havde han været i et par 
dage : denne lille juvel af en bjergby med sit marmorvidunder 
af en kirke , sit dejlige gamle rådhus og sit 
enestående torv . Og rom , hvor han ikke havde set 
andet end Michel Angelo og paven , men hvor han 
havde levet og nydt som man kun lever og nyder i den 
evige stad , med kunstnere og stipendiater og bosiddende 

gamle damer , der fik tårer i øjnene , når de 
talte om rom , som de ikke havde kunnet forlade i 
tredve år . 
De havde fået sig et hyggeligt bord med udsigt 
over den bølgende mængde udenfor koncertsalen og 
sad nu ved en lækker souper og en iskold Mumm . I 
den lidt kølige sommeraften spiste og klinkede og drak 
de , og han fortalte , især med begejstring om Venedig , 
om eventyrbyens drømmeagtige skønhed , om folkelivet 
på Markuspladsen , om gondolerne , der lydløst farer 
hen over Canale grande , og hvor han havde tilbragt 
halve nætter , vuggende sig ind i drømme — og om 
de skønne venetianske kvinder , de adelsdamer , der 
levede evigt på kunstnernes lærreder , og de almueskvinder , 
der , hyllede ind i Shawler , med de små 
fødder i hvide strømper og højhælede sko , trippede 
over de buede broer eller stod og vaskede deres linned 
i kanalens snavsede vand . 
Han skænkede i hendes glas , og hun stødte det 
mod hans : de er dog en lykkelig mand , der sådan 
kan rejse , hvorhen de vil . 
De kommer også nok ud — når man vil ud , 
så kommer man ud at rejse — sagde han — men 
å propos , hvordan har deres mand det ? 
Tak , han er noget bedre — det har hjulpet på 
ham , noget ; vi tager snart hjem . 
Han så på hende : til søbygård ? 
Desværre vist kun for somren , vedblev hun . — 
jeg tror nok , det er nærmest , fordi professoren skal 
på en baderejse , og så mener han vel , at min mand 

kan snarere samle kræfter på landet ; men jeg beholder 
da lejligheden . 
Der blev en lille pause , mens opvarteren byttede 
tallerkner . 
Og de blev ikke forelsket , mens de var borte , 
doktor ? Traf ingen amerikanerinde eller frk . Felto ? 
De skal dog drilles lidt ovenpå al den fornøjelse , de 
har haft . 
Han rystede på hovedet : nej , da jeg var i 
Venedig , syntes jeg , det måtte være dejligt at være 
gift — at sidde alene i en gondol er dog alligevel ikke 
rigtig-----------  . 
Det er ikke godt for manden at være ene , indskød 
hun . 
Der er så mange nygifte dernede — luften er 
fuld af små kærlighedsguder — aldeles som i interlaken 
i juni måned . Så synes man , det ville være 
rart at være to — vel at mærke , om man kunne sætte 
hende af , når man kom hjem . 
En sådan dame kunne de måske nok have fundet . 
Nej , det skulle have været en rigtig kone — min 
egen kone — men i morges , da jeg tog fra Berlin , fik 
jeg alle giftetanker rykket forsvarlig op . 
Så — hvad hændte da ? 
Jeg blev vidne til en ægteskabelig scene , hvor 
fjerene fløj . 
Fru Rødbæk sad lidt tavs . Så sagde hun : sådan 
behøver ægteskaber ikke at være . Jeg tror endnu 
på det ideale ægteskab . Jeg tror , lykken er til . 
Han trak på skuldrene : bare så svær at få 
fat på . 

de havde fået kaffen og sad en stund tavse . 
Synes de ikke , det begynder at blive lidt køligt ? 
Sagde hun . 
Skal vi gå ? 
Hjem til mig ? 
Skal vi køre ? spurgte han . 
Hvad vil de helst ? 
Jeg vil helst gå ; jeg har kørt i to døgn . 
Så er de træt ? 
Ikke det mindste . 
De gik ved hinandens side , men de talte ikke . 
Endnu var aftnen lys og gadelygterne , der var tændt , 
så dumme ud . Fra jernbanestationerne mylrede folk , 
nogle skrigende eller leende , de fleste trætte , slæbende 
på børn eller ladninger af bøgegrene , der havde 
mistet deres friskhed . Der var kapløb om drosker 
og sporvogne . Gaden var sort af mennesker . 
Hans fulgte med hende op , men han var træt nu . 
Samtalen gik ikke mere så livlig . Han havde hele 
tiden et forslag i hovedet ; men han havde ikke mod 
til at fremkomme med det . 
Tilsidst sagde han : jeg har bragt masser af fotografier 
med — har de lyst at se dem ? 
Har de dem her ? 
Nej , hjemme ; men ville de ikke komme op en 
dag hos mig ( modet begyndte at svigte ham her , og han 
skyndte sig at sige ) når frøken Ragna kommer hjem , 
komme op sammen med hende og spise til middag 
hos mig ? 
Jo , det vil vi gerne . Jeg vil gerne , og Ragna 
vil blive henrykt . 

han følte sig lettet : så skal vi se , hvad min 
pige dur til . Det er dem , der har fæstet hende , så 
det er dem , der har ansvaret . — — 
— tak , jeg kan ikke spise noget af deres 
dejlige mad — javist er det en skam — men jeg vil 
drikke et glas vin . Og så gør jeg nok bedst i at 
komme hjem . 
Velkommen hjem — nikkede hun , da hun klinkede 
med ham . 
Tak ! 
Ude i den mørke entré stod de endnu en halv 
time i passiar , og det var som hans træthed var forsvunden . 
De havde stået med hinanden i hånden 
den meste tid . 
Endelig brød han da af . Hun råbte efter ham 
ned ad trappen : tak for den dejlige aften . 
Det er mig , der skal sige tak , svarede han . 
V 
det var rent sluppet ham ud af munden , om hun 
ikke før sin afrejse ville tage med ham i skoven , nu 
den stod grøn , og hun havde modtaget hans indbydelse . 
De var sejlet til Skodsborg og havde spist sammen 
på hotel Øresund . Middagen havde trukket længe ud , 
fordi de begge havde været så overstadig fornøjede , og 
de var bleven ene i haven . Kaffen var bragt ned ved 
vandet , og først gik de sammen op og ned , samtalende 

om de gode minder fra deres venskabstid , og hun tog 
løfte af ham om at besøge søbygård . Så havde de 
sat sig på bolværket , lige overfor hinanden . 
Skal de være hjemme til nogen bestemt tid ? 
Vi er vel hjemme ved titiden ? sagde hun . 
Så må vi skynde os . 
Hun så ud over det dejlige sund i aftenbelysningen . 
Det er svært at rive sig løs , sukkede hun . 
Skal vi blive ? 
Nej , vi må afsted . Vi går igennem skoven ? 
De mødte ikke et menneske på deres vej , og der 
var ganske stille inde i skoven , en lille smule mørkere 
end udenfor . Luften lagde sig lidt tung om ham , og 
han gik en stund som i drømme . Han vækkedes af 
dem ved hendes stemme . 
De har slet ikke fortalt mig endnu , hvad det er , 
de skriver på , sagde hun . 
Han begyndte at fortælle og udvikle planerne for 
en stor bog , men mens han talte , mistede han holdet 
over stoffet , og det , som i hans tanker havde taget 
sig så godt og stort ud , svandt bort i hans ord og 
syntes så lidet værd og evnede heller ikke at holde 
hendes tanker fangne . Hun gjorde et par spørgsmål , 
men snart døde samtalen hen . 
De var komne til strandmølledammen , der , hvor 
gangen krummer sig mellem vandet og skrænten . Tavse 
stod de en stund og så ud over denne lille skønne 
plet . Alt var gået til hvile , svanerne havde stukket 
næbet under vingerne og fuglene tav . Helt omgivne 
af skovens stilhed stod de to tæt op ad hinanden . 
Hvad mener de om sidste tog ? 

hun for sammen : de gjorde mig angst — sagde 
hun — kan vi ikke nå at være hjemme til ti ? Skønt 
her er jo så dejligt . 
De søgte sig en plads på skrænten , og efter at 
han havde bredt sin kappe ud , lagde hun sig på den . 
I et par alens afstand havde han lagt sig . I den 
dæmrende sommernat så han ret , hvor skøn hun var . 
Hvorfor var hun vel gået med herud og indvilget 
i at blive med herude i skoven ved nattetid , alene , 
uden fordi hun havde samme tanker som han ? Han 
følte sit hjerte banke , som det aldrig havde banket før . 
Han lå og stirrede på hende , mens hun så ud over 
vandet , og Årestrups Vers sang i ham : 
o , var det synd , at vi var ene ? 
At ved vort bryllup var så få ? 
Og ingen præst med pibekrave , 
og ingen pyntet kammermø , 
og ingen anden brudegave 
end sølvskum fra den lille sø  ? 
Et eneste spørgsmål til ville han gøre : Fru 
Rødbæk — vi kan nå ellevetoget ved at bryde op nu 
— vi kan nå København ved morgenstunden ved 
at blive . 
Hun for sammen : det er vist bedst , vi går . 
Ville de være bange for at gå til København ? 
Jeg kunne nok , svarede hun — hvad vil de helst ? 
Det sad ham som en prop i halsen : jeg vil ikke 
overtale dem ; men jeg synes , her er så henrivende 
dejligt . 

så bliver vi — når jeg er i deres selskab , har 
jeg jo ingenting at frygte . 
Han lå og betragtede hende , skønnere og skønnere 
blev hun . Hvorfor ikke tage denne kvinde 
og bære hende ind i skovens tykning ? Hvad kunne 
vel hindre ham , og havde hun ikke givet sig selv til 
ham ved at blive herude ? Men hvis han nu havde 
misforstået hende , hvis hun var gået med ham , netop 
fordi hun havde så fuld tillid til ham , og han så 
herude i skoven , hvor hun var værgeløs , ville krænke 
hende — — — — 
skal vi ikke hellere sætte os på en bænk ? foreslog 
hun . 
Med et ryk sprang han op og hjalp hende . De 
gik nogle få skridt ved hinandens side , udvekslende 
bemærkninger om nattens skønhed . Da de kom til 
en bænk , satte de sig . Samtalen , der havde drejet sig 
om ingenting , gik snart istå , og de sad hver på sin 
ende af bænken og drømte . 
Således sad de længe . Tankerne blev vildere og 
vildere i ham . Han vovede undertiden at se hen på 
hende , og da så han hende sidde med ansigtet vendt 
mod vandet , men det højre øje kiggede fra øjenkrogen 
mod ham , og han vovede ikke at fortolke , hvad 
han fandt i det blik . Enten måtte han gribe hende , 
og så slap hun ikke fra ham , eller han måtte skyndsomst 
derfra . 
Han sprang op fra bænken : vi må gå , sagde 
han , det er sent . 
Hun svarede ikke , men rejste sig . Han syntes 
at læse træthed eller skuffelse på hendes ansigt . 

hurtig gik de derfra , steg ad den smalle sti opad 
bakken og gik igennem ungskoven , hvor der var 
ganske mørkt . Han turde ikke stanse et øjeblik eller 
vende sig om , men mere løb end gik , til han nåde ud 
på eremitagesletten . Først her , hvor der var ganske 
lyst , hvor der var vid horisont og hvor dyrene og 
køerne ligesom var selskab og vidner , åndede han 
ud . Hun kom lidt efter ham . 
Han var atter helt sig selv . 
Hvor de havde travlt , sagde hun . 
Orfeus fulgt af evrydike , lo han — det er farligt 
at vende sig om . Mærkede de ikke kogleriet ? 
Hun så forbavset på ham : er de overtroisk ? 
Der er visse ting , mennesker aldrig kommer over , 
sagde han — men nu er det overstået . Nu kan de 
rolig tage min arm — for nu gør vi vist bedst i at 
gå lidt til . 
Hun tog hans arm , og de skridtede ud . Han 
undrede sig over den ro , der var faldet over ham så 
pludselig . Samtalen var atter kommet igang , og snart 
nåde de ud på strandvejen . 
Den sidste del af vejen var støvet og tung , og 
sindene var trætte . 

vi 
hans var hjemme på lindevad et kort besøg i 
højsomren , og var straks redet over til søbygård med 
en indbydelse fra sin moder til Rødbæks til at tilbringe 
nogle dage dér , og indbydelsen var blevet modtaget . 
I den lange skyggefulde gang , der løb langs 
åen , var man samlet om kaffebordet . Først altså 
parret Rødbæk og hans , som sad ved siden af Fru 
Rødbæk . Så var der hans moder , en smuk , noget 
korpulent dame med en besværlig gang . Dernæst var 
der hendes to ugifte søstre , hvem hun havde haft i 
huset , fra hun blev enke , dels til selskab , hygge og 
pleje for sig selv , dels for at give de to et hjem ; det 
var et par gamle piger , hvis liv var gået hen med 
at tjene og ofre sig for andre . De så op til deres 
søster , jægermesterinden , som til et højere væsen , om 
hvem alle deres tanker drejede sig ; men de tyraniserede 
hende ikke så lidt med deres bestandige omhu 
for hendes velbefindende ; med hans lå de i en stadig 
krig , da deres og hans meninger i alt var så diametralt 
modsatte . Når han var hjemme , optog han moderens 
tanker , søstrene og deres medicinflasker og 
pilleæsker , råd og advarsler kom først i anden 
række . Fru glad beundrede sin søn og fulgte ham 
med øjnene , hvor han stod og gik , skønt heller ikke 
hun kunne følge ham på hans veje ; men hun gjorde 
sig umage for det : hun læste de bøger , han anbefalede 
hende , og lod hånt om den literatur , hendes 
søstre satte pris på ; og hun længtes efter hans besøg 
i hjemmet , især efter de timer , da hun sad ved sit 

toilette morgen og aften og han sad på en puf tæt 
ved hende , og de talte fortrolig ; da havde søstrene 
ikke adgang . 
Foruden dem sad ved kaffebordet sognepræsten 
og hans kone . Pastor Salomon var en ærværdig gammel 
sjælehyrde med en krans af hvide krøller , der 
hang ned over hans frakkekrave . Han var en mildt 
og humant dømmende præst , der passede udmærket i 
det velhavende sogn , hvor der var en vis opvakthed 
og hvor det åndelige liv koncentrerede sig om forsamlingshuset , 
og hvis unge næsten alle havde været 
på folkehøjskole . Han tog ringe del i det politiske 
røre og stødte derfor ikke sine sognebørn fra sig ; 
disse fyldte hans kirke til de store højtider og ofrede 
ganske pænt ; om søndagen kom de kun sparsomt til 
hans forkyndelse ; men det tog han dem ikke forargeligt 
op , og han havde ingen hårde ord eller fordømmelser 
rede ved de jævnlige anmeldelser til kirkebogen 
om unge verdensborgeres mindre regelmæssige ankomst . 
Han var umådelig nysgerrig og spørgesyg ; og 
så snart han havde hørt , at der var kommet gæster 
til herregården — hvad der ikke skete ret tit — 
sagde han til sin kone , at de ville gå derover i eftermiddag . 
Og hans kone var fulgt med . Hun var en 
fin , svævende skikkelse med hvide hængekrøller , et 
elskeligt drømmende blik og meget store fremstående 
fortænder ; hun havde gennemsigtige hvide hænder , 
hvis fingre bar gamle ringe med uslebne stene ; hun 
malede rædselsfulde , romantiske altertavler ; men ellers 
var der ikke en ond blodsdråbe i hendes krop . 
Man havde siddet og talt om ligbrænding , og 

pastor Salomon ønskede at afslutte diskussionen ved 
at sige : 
den kristne kirke har aldrig og vil aldrig brænde 
sine døde . 
Med netop begyndelsen til et smil sagde hans : 
men de levende ? 
Uden at betænke sig svarede præsten med værdighed : 
de levende — ja ! 
Der blev en lille pause . Så sagde hans , ganske 
sagte : forøvrigt har den kristne kirke brændt tusinder 
af døde , dels for deres sjæles skyld og dels for deres 
formues skyld . 
Pastor Salomon var først og fremmest en fredens 
mand . Han holdt meget af at sætte en diskussion i 
gang , men så snart han øjnede den mindste uenighed , 
der kunne føre til selv den blideste ordstrid , bøjede 
han af og førte samtalen ind på andre områder , 
hvorved der kom noget springende ind i den . 
Ja , ja , kære doktor , lad nu det være godt — vi 
to ændrer dog ikke lovgivningen . — men sig mig , 
tænker de ikke snart på at bringe en hustru til 
lindevad ? De ville nok komme til at se anderledes 
på verden , når de selv havde et hjem . 
Tror de , hr . Pastor ? Men jeg bryder mig slet 
ikke om at se anderledes på verden , end jeg gør . 
Så for deres moders skyld . Der er dog ikke 
noget dejligere i verden end at være bedstemoder . 
Men man gifter sig dog ikke for andres skyld — 
indvendte hans . — desuden , svigerdøtre er ikke altid 
så velkomne . 

du véd , den du bragte , ville være velkommen , 
sagde Fru glad . 
Desuden er det vist for sildigt , sagde hans . 
For sildigt — faldt Fru Salomon ind — i deres 
alder ? 
Eller for tidlig måske — lo hans — eller begge 
dele . Man skulle gifte sig , når man er tyve — med 
en på tredve — — 
det var da forfærdeligt , udbrød Fru Salomon . 
Unge mennesker forelsker sig jo næsten altid i 
tredveårige ; men de får dem ikke , hvad der er dumt , 
sagde hans . Ti når hun var klogere end han , kunne 
hun lede ham opad , og desuden ville det bevare unge 
mænd for mange fristelser . 
Men det er farligt for en ældre kvinde at gifte 
sig med en meget yngre mand — sagde Fru Salomon . 
Når han blev tredve og ked af hende ? 
Så burde hun kunne resignere og lade ham få 
én , der var ti år yngre end han , som kunne ildne 
ham op og anspore ham , og hvem han kunne opdrage 
til at gå ham til hånde og pleje ham — når manden 
først er fyrre , er kvinden kun et påhæng , hvis 
han da ikke trænger til at plejes . 
Men det er jo nogle forfærdelige principer , sagde 
Fru Salomon og slog hænderne sammen . 
Det var jo også en måde at få vore mange 
tredveårige damer anbragt på — lo hans — og 
således forhindre dem i at præke mod mandens skændighed . 
Og sådan noget galmandssnak skal man høre på 
hele dagen , udbrød tante Janna . 

vores kære unge doktor mener det ikke så 
slemt , som han siger det , er jeg vis på — sagde pastor 
Salomon stilfærdig beroligende . Så vendte han 
atter samtalen : 
og havde de godt udbytte af deres italienstur ? 
Rejste de med et af disse moderne selskaber ? 
Nej , gud fri mig . Så slemt må de nu heller 
ikke tro om mig . 
Ja , jeg beder om forladelse — jeg vidste ikke 
det var så slemt , sagde pastor Salomon . — var det 
en videnskabelig rejse ? 
Det kunne man kalde det — samle indtryk ville 
jeg kalde det . 
Og var der noget , der gjorde særlig indtryk på 
dem — noget nyt ? 
Jeg lærte en helt ny personlighed at kende dernede , 
sagde hans — ny for mig , men som i virkeligheden 
er over otte hundrede år gammel — Frans af 
Assisi . 
Vil de skrive om ham ? 
Nej , men jeg ville ønske , jeg kunne fyldes af 
ham . Der traf man dog en mand og tilmed en kristen . 
Har de ikke truffet dem før i livet ? spurgte Fru 
Salomon , så har de ikke brugt deres øjne . Der 
findes mange gode mennesker . 
Ikke hvad jeg ville kalde en kristen — fortsatte 
hans . Jeg synes , han er den eneste kristne , der har 
levet , undtagen evangelisten Mathæus ; men ham véd vi 
ingenting om . Frans af Assisi , derimod , kender vi , kan 
følge ham , hvorledes han vokser i ydmyghed og i 
fasthed , han der ofrede alt for at følge i Kristi fodspor 

og forkyndte fattigdommen som den sande og 
højeste religion . 
Pastor Salomon havde siddet med bøjet hoved . 
Så sagde han : ja , han er jo kommet på mode i vore 
raffinerede dage , da man ikke kan få livsnydelse nok , 
er jo næsten blevet en fin-de-siécle helt . Var han 
virkelig en sand Kristi efterfølger ? Kristus var dog 
ikke blot sorgfuld med de sorgfulde , men også glad 
med de glade . Han sagde , at vi skulle dele med de 
fattige , men ikke at vi skulle give dem alting . Han 
forkyndte ikke fattigdommen som idealet . 
Nej , indskød hans — han fik jo så meget af de 
hellige tre konger , at han kunne leve sorgfrit resten 
af sit liv . 
Pastor Salomon lod , som han overhørte den bemærkning : 
hvor kan fattigdommen være idealet ? Fattigdom 
frygter alle mennesker mere end døden , og med 
rette . Den giver ingen lejlighed til karakterernes 
forædling og til fremskridtet , som de dog selv sætter 
så højt . Med den følger barbari , uvidenhed og laster . 
Og Kristus , der døde , for at vi kunne have det 
godt , kunne ikke prædike fattigdommen som idealet . 
Fru Rødbæk sagde : sommetider taler doktor glad 
som et barn . 
Nådada ! sagde hans med et smil i øjet — det 
var rene ord for pengene . 
Jo , fortsatte Fru Rødbæk — de taler sommetider 
aldeles som et barn om ting , de ikke har den mindste 
forstand på . Jeg kan deres lektie om deres forgudede 
Frans . Hvad véd de om fattigdom ? Den 
kan få en til at begå skændsler , om hvilke de slet 

ingen anelse har , hvis man ikke bliver revet ud af 
den i tide . Men kommer der en og befrir en fra 
den , så skylder man ham tak hele sit liv , mere end 
om han havde udfrit en fra døden . 
Der lyste et glimt i Rødbæks øjne , idet han så 
over på sin hustru ; men det så hans ikke , da han 
rejste sig op og med en halvt fortvivlet gestus sagde : 
oh kvindelogik ! Hvorfor er de ikke blevet professor 
i logik , Fru Rødbæk ? 
Pastor Salomon skyndte sig at sige : jeg havde 
igår et ordskifte med min ny kapellan — ja , de 
kender ham jo , Arthur Klopp — om den samme genstand . 
Han er også en beundrer af Frans af Assisi 
og synes virkelig at ville praktisere sine teorier her i 
sognet . Han og de mødes altså . Men han er ung 
som de , og det går nok af ham . Jeg for min part 
ynder ikke yderlige standpunkter . Kristus gik ikke til 
yderligheder . 
Det var næppe , fordi han forsvarede det bestående , 
at han blev korsfæstet , sagde hans . 
Nå ja , lad nu det være godt , min unge ven .-------men 
hvem er det , dér kommer ? 
Ad den lange lige gang , hvori selskabet sad , 
kom en lille ældre kvinde , der gik med stok ; så 
snart hun så , at der var nogen , der kunne iagttage 
hende , gav hun sig til at halte på ny , ganske forskrækkeligt . 
Ma’ ben eller Maren pottemagers levede , og slet 
ikke så dårligt endda , af sine ophovnede ben og sine 
talegaver . Alle ynkedes og morede sig over hende , 
og lod sig prelle af hende . Hos venstrebønder var hun 
yderlig demokratisk , på herregården rasede hun imod 

dem , der satte sig op imod konge og øvrighed ; selv 
havde hun mere end en gang intimideret politiet , når 
det var ude efter hende for tiggeri . Hun var ivrig til 
at rende til møder og slog altid om sig med skriftsteder 
og fraser af prædikener . Hun kom lige fra et 
gudeligt møde hos stedets kapellan , pastor Klopp , som 
hun erklærede var en dejlig mand , dog ikke så dejlig 
som hans højærværdighed . Hun nejede og jamrede og 
smigrede og fik sig også nogle kroner og kaffe og 
strømper tigget sammen og blev så sendt afsted . 
Så helt uskadelig er hun nu heller ikke , sagde 
pastor Salomon ; og jeg vil i al fald ikke give hende 
den ønskede attest for at være et ret nådens barn . 
Jeg tror nok , hun har insinueret sig hos pastor 
Klopp , der synes meget indtaget i hende , sagde Fru 
Salomon . 
Tante Gusta meldte , at teen var færdig , og selskabet 
brød op . De gik langsomt hen ad gangen . 
Hans støttede sin moder , men holdt sig ved siden af 
Fru Rødbæk , på hvis arm hendes mand lænede sig . 
Og hvorledes synes de om min gamle ven Klopp ? 
Spurgte hans . Jeg har bot i pensionat med ham sidste 
vinter . Kan de huske , Fru Rødbæk , hvor vi stredes 
drabeligt ved middagsbordet om teologiske kvæstioner ? 
Han undsagde dem en dag — det har de måske 
glemt , svarede hun . 
Han er meget nidkær , noget for nidkær , svarede 
pastor Salomon . Men det er de unge mennesker nuomstunder . 
Jeg antager ikke , han bliver her længe ; 
han vil snart finde , at her er ingen jordbund for brand 
og svovl og strenge domme ; her er et fredeligt sogn , 
hvor man bærer over med hinandens svagheder og har 

gjort så i mange tider . Igår havde jeg en kontrovers 
med ham om Per Jepsens fraskilte kone , der har fået bevilling 
til at gifte sig igen , med sin forrige avlskarl . 
De har levet skikkeligt hver for sig i fire år . Jeg 
har aldrig været streng i sådanne forhold , ti nægter 
man at vi dem , flytter de dog sammen i forargeligt 
levnet ; men som ægtefolk kan de måske give et godt 
eksempel . Men min kapellan nægtede rent ud at vi 
dem og påstod , det stred mod skriften at vi en fraskilt 
hustru ; det strider ikke mod biskoppens cirkulære , 
og det holder jeg mig til ; så jeg må selv forrette 
vielsen , og det er jo ikke meningen med at holde 
kapellan . Pastor Klopp bliver ikke gammel her i sognet . 
Hans rode de gamle folk til deres præstegård , 
hvis have stødte til åen . Fru Rødbæk sad i bagstavnen 
og holdt rorlinerne . 
Han havde sin lutt med , og et par gange lagde 
han årerne ind og sang småsange med en køn blød 
baryton , der passede så godt til den lyse , milde sommeraften . 
Ved landstigningen sagde den gamle præst : de 
er dog vist ikke så slem som de lader . 
Lidt krænket sagde hans : hvordan mener de ? 
Sådan med deres meninger . 
Hvoraf slutter de det ? 
Bbse leute haben keine lieder , svarede pastor 
Salomon . 
Fru Rødbæk gav hånden til afsked : det har 
præsten ret i , sagde hun med et smil , der tog sig 
dejligt ud i aftenrøden . — 
hans rode tilbage , først med hurtige tag , men 

lidt efter lidt sagtnede han . De kom til et sted , hvor 
åen udvidede sig og hvor vandet derfor stod næsten 
stille . Ikke en vind rørte sig , ikke en lyd hørtes . 
Sagte manøvrerede han båden ind i vigen og den lå 
i halvmørke under bøgene . Ingen af dem talte . Åens 
bredder havde lukket sig sammen ; det var som var 
der ingen udgang til nogen af siderne , som lå de i 
en lille stille skovsø langt fra mennesker . Lydløst 
lagde han årerne ind og tog sin lutt ; let gled 
fingrene hen over dens strenge og tonerne lokkede to 
svaner til , der lagde sig tæt hen under bådens side 
og lyttede . 
Blidere og blidere blev hans tag i strengene og 
snart holdt det helt op . Der gik underlige tanker 
gennem ham , tanker , der gjorde ham urolig og dog 
lammede hans hånd og fod og mund . Hans hjerte 
bankede og hans åndedræt var hurtigt , men han turde 
ikke drage sit vejr , så det hørtes ; lydløst for ham selv 
sugede han den bløde sommeraftens luft ind i sit 
spændte bryst . 
Hans hånd lå på strengene og han gjorde 
uvilkårlig et greb i dem , der skurrede , da hun brød 
stilheden . 
Sig mig , doktor , kunne de gifte dem med en 
fraskilt kone ? 
Han så ikke hen på hende , men lod som han 
bevarede sin ro og sagde : det véd jeg ikke . Det 
kom vel an på , om jeg var tilstrækkelig forelsket . 
Hvorfor mener de ? 
Åh , jeg kom til at tænke på , hvad pastor 
Salomon sagde . 

dermed døde den samtale hen , og der blev igen 
dødsstille . 
Da hørte han fra bagstavnen et dybt , dybt suk som 
fra en sjæl i angstfuld vånde . Han vendte sig derhen 
og hans blik mødte hendes ansigt i profil ; dejlig 
tegnede den sig hvid mod den mørke luft , og hendes 
venstre øje fangede begge hans ; det var kun det hvide 
af øjet , han så , men stort og glansfuldt var det 
rettet mod ham med en bøn , en bøn , der borede 
sig ind i hans hjerte og viklede sig om alle hans 
sanser . 
Han sad fastere og ubevægeligere end før . Hun 
sad og legede med rorlinerne . Om dem lå den dybeste 
stilhed , en dansk sommeraften kan eje . Lyset 
begyndte at svinde , rødmen drog af himlen , træerne 
stod mørke mod den , billedet af en hjemvendende 
krage flød gennem vandet , myggene dansede i store 
kredse op og ned over båden . Kragen forkyndte sin 
hjemkomst med høje skrig ; så blev der atter tyst . 
Kun de få ord var bleven vekslede mellem dem , 
fra de blev alene . Da kom det dybe suk igen fra 
hende ; han turde ikke se på hende , ti han følte , hvor 
hendes øje var fæstet på hans , og han måtte gøre 
vold på sig selv , tvinge sig . 
Han greb årerne med et sæt , så hun rettede 
sig og svanerne forfærdede skød bort . For hans raske 
åretag gled de gennem vandet , og snart lagde de til 
ved den lille bro , hvor tante Janna stod og så 
efter dem . 
Har i ventet ? spurgte han . Vi blev lidt længe 
borte . Jeg spillede og sang for præstens . 

det passer sig ikke rigtig , sagde tante Janna . 
Det var en sådan henrivende aften på åen , sagde 
hans hurtigt . Var det ikke , frue ? 
Der var dejligt i båden . Tak . 
Så gik alle tre ind . 
Vil 
da efteråret kom , var Rødbæks igen i byen , 
han på hospitalet og hun i sin lejlighed . 
Hans glad blev en stadig gæst hos hende , og 
hun lagde slet ikke skjul på den glæde , deres venskab 
var hende . Det var ikke blot hos hende , de sås . 
Meget færdedes de sammen udenfor huset , på spasereture , 
i teatre og koncerter . I reglen sad de fremme 
på de dyre pladser ; men undertiden foreslog han , at 
de skulle gå i parterre , på bageste række , fordi der 
hørte man bedst , påstod han ; og hun gjorde aldrig 
indsigelse mod hans forslag ; hun gjorde i alt ganske 
som han ville . Han holdt af at sidde med hende der 
i mørket , uden at frygte for at have så mange blikke 
rettet mod dem . Efter teatret førte han hende ofte 
ind hos å Porta , ti han vidste , det morede hende efter 
en førsteforestilling at sidde der og se på alle de bekendte 
folk , hvoraf han kendte og hilste på en del . 
Det var særlig forfatterne , der interesserede hende ; 
hun syntes , det måtte være så morsomt at kende 
nogle af dem . Han ville helst have haft hende for 

sig selv , var skinsyg på hvert øjeblik , han mistede 
af hendes selskab . Men allerhelst ville han glæde 
hende , og derfor præsenterede han én for hende , hvis 
bøger hævedes til skyerne af hans private venner i 
blade af forskellig farve , hvorefter han , der i høj grad 
foragtede publikums dom og som havde skabt sig en 
teori om , at han helst ville lade sine bøger trykke i 
tyve eksemplarer , samlede vennernes anmeldelser og 
klippede kraftstederne ud , for at overlevere dem til sin 
forlægger som voks deorum og til brug til reklame . 
Hans gav ham aftensmad og Fru Rødbæk sagde ham 
et par pæne ord om hans bøger , hvorpå hans tale 
flød ustanseligt om ham selv og hans værker , om hvorledes 
han havde undfanget dem , hvad han havde tænkt 
sig med dem , hvordan hans arbejdsmetode var — før 
han nedskrev et kapitel gik han tre dage op og ned 
ad gulvet og memorerede og snakkede efter sine personer , 
og på spasereture foredrog han kapitlet for sin 
kone flere gange . 
Ja , det er hvad kunstnerkoner må døje , indskød 
hans . 
Ja , det er hvad de må døje , gentog forfatteren 
— men det morer hende forresten . 
' derpå kørte han videre , om at han var en kunstnernatur 
og en digternatur , der så alting kunstnerisk 
og med ganske andre øjne end andre mennesker ; hans 
bøger burde man læse flere gange , det var først da 
man rigtig fik at se , hvor omhyggeligt udarbejdede de 
var og hvordan han havde taget sine modeller på 
kornet , hvorpå han begyndte at remse op , hvem der 
havde stået model til de forskellige figurer i hans 

sidste bog . — og i hele ordstrømmen var der ikke et 
vittigt , originalt eller rammende ord ; hvad han fandt 
af den slags , gemte han på som en gnier sin skat , 
for at putte dem ind i en bog ; en rival kunne jo 
ellers let snuppe dem og benytte dem . 
Meget bedre end det var det at sidde oppe hos 
hende en aftenstund , med eller uden Ragna — helst 
uden . At være anbragt lige overfor hende ved hendes 
aftensbord og sidde og snakke gammelt var en nydelse 
så forskellig fra , hvad han havde kendt før i sit liv . 
De kunne tale sammen om alt , om deres pigesorger 
og vaskekvaler og den middag , de havde fået i dag 
eller skulle have i morgen ; der var slet ingenting , der 
ikke interesserede den ene , når den anden talte om 
det . Og hvor hyggeligt sådan at sidde to til bords , 
istedetfor at sidde alene hjemme og spise , selv om også 
hans pige lavede god mad . Og så fortsætte samtalen 
inde i dagligstuen , med den store skærm over 
lampen , så ansigterne lå i skygge , mens vinglassene 
stod i lys . Inde i spisestuen var hun den klogeste , 
men i dagligstuen var han den overlegne ; ti der 
drejede samtalen sig mest om politik , om digtning og 
om kunst . De kunne tale om alting , især når først 
Ragna var gået til ro . Det var noget , der var underforstået 
mellem dem , at for dannede mennesker og 
gode venner eksisterede der ingen emner , som ikke 
alene kunne berøres , men også behandles . Det var 
ham , der talte mest ; men hun var ikke blot tilhører ; 
ti mange ting i verden vidste hun dog langt bedre 
besked med end han , fordi der havde været omskiftelser 
i hendes liv , og det havde der ikke været i 

hans ; hun havde set med egne øjne det , som han kun 
kendte fra bøger eller gennem ræsonementer . Men 
der var så megen takt og finhed i den måde , hvorpå 
hun deltog i diskussionen og tit gav det vægtigste 
bidrag , at hun syntes den modtagende og han forekom 
sig selv den ydende . Jævnlig , når talen faldt på en 
eller anden bog , gik han hen og rodede i bogskabet 
- så komplet var lejligheden , at de oprindelige beboere 
endog havde stillet deres bøger til disposition — 
og fandt han bogen , slog han op og læste højt ; det 
satte hun overordentlig pris på . 
Men disse oplæsninger foruroligede ham ; ti hvor 
han end slog op og hvad han end læste , forekom det 
ham altid , at han læste om sig selv og hende . Og 
han ville ikke foruroliges af de tanker ; han ville 
skyde dem til side , ville ikke give efter for dem . Der 
sad hun lige overfor ham , skøn at se til , med et drømmende 
smil på læben , og altid var , hvad han læste , 
om kærlighed , og så sjældent om en lidenskab , der 
bragte lykke ; men mens han læste , gik tankerne fra 
typerne hen til hende ; da klappede han bogen sammen 
og stillede den hen . 
Hun spillede for ham , alt hvad han bad om , og 
det var de lykkeligste stunder , men også dem , hvor 
fristelsen stærkest kom over ham . Dette at sidde 
alene med hende i den sene nattetime , hvor der var 
dyb stilhed rundt om dem , hvor han sad med hænderne 
i skødet , mens smægtende , smeltende , brusende , 
ømme , lidenskabelige , lystige eller sorgfulde toner 
strømmede fra hendes fingerspidser hen til hans 
øre , var ikke blot en æstetisk fryd , men det var 

æggende : ti snart glemte han at lytte , og tankerne 
blev bårne på tonerne og blev til drømme , drømme , 
som han så vågnede op fra og sagde til sig selv , at 
han måtte tage sig i agt for . 
I reglen ville han gå , så snart hun var færdig 
med at spille ; men det tillod hun ham aldrig . Der 
var tider , hvor han bad hende om at måtte gå , sagde , 
at han måtte gå , at han turde ikke blive ; men hun lo 
blot af ham og tog ham ved hans frakkes opslag og trykkede 
ham ned i en stol ; derpå tændte hun sig en cigaret 
og befalede ham at gøre det samme . Og da hændte 
det , når han var i kamp med sig selv , og hverken talte 
eller smilte , at hun rystede ham i armen og bød ham 
at underholde hende : han havde ingenting at være 
melankolsk for . 
Sådan gik nat efter nat ; han fik ved afskeden , 
der altid var lang , fordi hun holdt på ham ude i entréen , 
gadedørsnøglen , med pålæg om at sende den 
med posten næste dag . Han bragte den i reglen 
personlig . 
Og det , uagtet han , når han stod nede på gaden , 
lovede sig selv at sende den og indskrænke sine 
besøg . Ti hans uro voksede , når han var alene og 
skulle gå hjem til sin lejlighed , hvor ingen modtog 
ham . Han sagde sig selv , at han var inde på et 
skråplan , som det var en lyst at glide nedad , men 
hvor han dog måtte stanse sig selv . Han tvivlede 
ikke om , at hun gengældte hans følelser ; det viste 
hun ham dog på så mange måder . Så hvis han 
blot gav lidt tid , ville han kunne vinde hende . Han 
følte blodet svulme i årerne ved tanken om at vinde 

hende . Men så mindedes han sin første samtale med 
hende , i hvilken hun var draget så strengt frem imod 
ægteskabets opløsning ; om hun havde ment , at ægteskabet 
kunne dække over så meget ? — — åh nej , 
fy ! sagde han til sig selv — hun kunne jo ikke engang 
have haft den tanke den gang . Når han mindedes , 
at altid bøjede hun af i en diskussion og lod 
ham have det sidste ord ; kun når han spøgte med 
ægteskabsskandaler eller lo over løse forhold , blev 
hun ivrig og alvorlig , — — the lady does protest 
too much , som dronningen siger i hamlet — og hvad 
siger ikke hamlet selv : gud har givet eder ét ansigt 
og i giver eder selv et andet . — om han blot var 
sikker i sin sag , om hun elskede ham ? Men sikker 
var han ikke . Hun måtte kunne vindes ! — Havde 
hun ikke spurgt ham den aften i båden , om han 
kunne gifte sig med en fraskilt kvinde ? — gifte sig 
med hende — nej . Og dog , hun var smuk og klog 
og dygtig og hun passede netop i et stort og lykkeligt 
hjem , og det var dog det , han længtes efter . Men 
gifte sig med hende — var hans kærlighed stærk nok 
til det ? Og et forhold til hende — nej , det ville 
han ikke , selv om hun ville ; så forrykt forelsket var 
han ikke i hende , at han ikke kunne gøre sig rede 
for , hvilke fortrædeligheder det kunne medføre for 
hele livet . — nej , det eneste var at komme mindre 
til hende og navnlig ikke sidde der den hele nat . — 
og så besluttede han den næste dag at se til den 
syge Rødbæk ; det var dog måske det bedste middel , 
stadig at have for øje , at hun var gift . 

skønt hun måtte nu elske ham ! 
Var han kommet så vidt , begyndte han hele udviklingen 
forfra og besluttede at blive borte . 
Viii 
men hans blev ikke borte . Allerede andendagen 
derefter besøgte han Fru Rødbæk efter te , og han 
blev modtaget om mulig endnu varmere end han 
plejede . De gjorde sig det hyggeligt med vin og 
frugt , og da Ragna var gået til ro , sad de sammen 
i stuen som rigtig gode venner kan sidde sammen , 
uden at behøve at tale sammen , blot glade ved det at 
være hos hinanden , nydende den lune varme , det dæmpede 
lampelys , vinens glød i de slebne glas . Men 
der syntes at være liv i den varme stilhed , som om 
luften kradsede hans hud med ganske fme kildrende 
nåle , der fik blodet til at løbe hurtigere . 
Han bad hende om at spille . Hun satte sig hen 
til klaveret og åbnede en nodebog , og sammen bladede 
de den igennem , indtil begge standsede ved måneskinssonaten . 
Hun vendte sine dejlige øjne op mod ham , og 
det var , som han gennem dem så langt ind i hendes 
sjæl ; de spurgte ham og hviskedee til ham , og der var 
på én gang vemod og smil i dem . 
Skal det være den ? 

taften skal det være den , og slet ikke andet end 
den , sagde han . 
Slet ikke andet end den ? 
Nej , i aften er jeg i den rette stemning . 
Han satte sig på en lille stol for enden af klaveret , 
så han kunne se hendes fingre og hendes ansigt . 
Hun spillede så blødt og fint som aldrig før . 
Han lænede sig forover , støttende albuerne på sine 
knæ og stirrende ufravendt på hende , mens de smægtende 
toner gik gennem hans øre til hans hjerte ; 
hans mund stod halvt åben og han drog vejret langsomt 
og tungt . 
Det var i den , Beethoven spillede sin kærlighed 
ud , sagde han . 
Hun nikkede ganske svagt . Hendes anslag blev 
blødere og langsommere , indtil det bedårende efterspil 
kom — da kom der atter liv i hendes fingre og 
ligesom smæld i lystigheden — men han for tilbage , 
som havde han fået et stød for brystet . 
Hun sluttede og så med et stort lyst smil op : 
er de så tilfreds ? 
Tak — tak ! vil de spille den engang til ? 
Den samme ? lo hun . 
Kun den . Jeg er slet ikke oplagt til noget andet 
iaften . Vil de nødig ? Er jeg fordringsfuld ? 
En god ven kan ikke fordre noget , han ikke 
får . 
Og hun begyndte atter , denne gang endnu blødere 
end før . Det var , som var det ånder , der spillede . 
Hun hældede sig tilbage mod stoleryggen , sad med 
lukkede øjne og opadvendt blegt ansigt , mens fingrene 

gled hen over tangenterne uden at tabe en node . 
Hun syntes ham , idet han sad foroverbøjet og betragtede 
hende , som ført bort til et fremmed land , 
som om hendes tanker for vide om og tonerne frembragtes 
uden hendes vilje . Han så , hvorledes læberne 
skiltes let og hørte et blødt suk skælvende 
trænge sig frem mellem dem . Han følte så sikkert , 
at over tonerne dér mødtes deres tanker . Hendes 
tilbagelænede stilling mindede ham så tydelig om 
Correggios billede af lo , der modtager sin gud . Adagioen 
gled ud , og der blev en lille pause ; i den var 
det som hun vågnede fra en drøm ; hun slog et kraftigt 
anslag ; da lagde han sin hånd over hendes . 
Ikke mere i aften — bad han — slutningen bryder 
stemningen . 
Hun så spørgende på ham . Han rejste sig hurtigt 
og gik lidt op og ned ad gulvet ; hun var blevet 
siddende ved instrumentet . 
Er her ikke forfærdelig varmt ? afbrød han endelig 
stilheden . 
Synes de ? Tag en vindrue . 
Heller et glas vin — sagde han og fyldte begge 
glas . — deres skål ! og tak for spillet . Så kønt 
har de aldrig spillet før . 
Synes de ? 
Hun sad med bøjet hoved og så ikke op 
på ham . 
Han kunne næppe få ordene frem for bevægelse : 
var der nogen grund til , at de spillede så henrivende 
beåndet netop i aften ? 
Kækt løftede hun hovedet , men uden at slå 

øjnene op : jeg véd ikke , at der var noget særligt . 
Jeg har jo snart øvelse i den — sagde hun smilende . 
Er her ikke forfærdelig varmt ? 
De må godt lukke et vindue op . 
Han åbnede et vindue og hældede sig ud , og den 
friske natteluft kølede hans blod . Han var atter blevet 
roligere , da han uden at vende sig følte i ryggen , 
at hun nærmede sig . Han åbnede den anden rude , 
om hun ville trække lidt frisk luft ; men da hendes 
sybord stod foran den , hældede hun sig over mod 
ham , og hendes skulder berørte hans , hendes ånde 
strøg over hans ansigt , han indåndede duften af 
hendes hår , og et eneste øjeblik strejfede dets pur 
hans kind , og det sved som hvidglødende jern . Han 
fornam hendes hjerte , hvor det bankede mod hans højre 
arm , og alle hans pulse slog i takt med det . Så nær 
havde de aldrig været hinanden . Da blev hendes åndedrag 
til ét langt blødt suk . Begges øjne hvilede på 
kirkegårdens mørke trær og de hvide monumenter , 
fattede ind i en ramme af gasblus . 
Endelig sagde han : hvor en sådan aften dog kan 
være dejlig . 
Ja , sagde hun . 
For hans øre lød det ene ord som et langt , længselsfyldt 
suk fra et sorgtungt hjerte . 
Han lukkede hurtigt vinduet og vendte sig om . 
Fryser de  ? spurgte hun . 
Nej , men det er vel tid at komme hjem . 
De ser træt ud — er de syg ? 
Nej , svarede han og slog over i en let tone . — 

måske lidt forpint . Men véd de hvad klokken er ? 
Halvto . 
Er det en tid for fribårne ånder at gå ? De 
har da før siddet her både til tre og fire . 
Men det må — — — høre op . 
Hvorfor det ? 
Han trak på skuldren . 
Sæt dem rolig ned og lad hvilen falde på dem . 
— — nu skal de se , hvad jeg har købt : Molbechs 
danteoversættelse . Den har jeg købt for deres skyld . 
Deres begejstring for Dante har smittet mig . Men de 
må hjælpe mig at læse i den . Jeg har prøvet , men 
jeg syntes det var tungt . — —• bliver de så ? 
Hun så med et par skælmsk bedende øjne 
på ham . 
Han tog første del — helvede — og bladede i 
den . Han var glad over , at de havde fået et emne 
at tale om . 
Vil de læse lidt for mig ? 
I denne sene nattetime ? spurgte han og så på 
hende . 
Hvor vil de sidde ? 
Han satte sig på en lav damestol , og hun trak 
en anden tæt hen til hans og satte sig . Deres klæder 
berørte hinanden , og igen steg duften af hendes hår 
op imod ham . 
Nu skal jeg læse dem det skønneste , sagde han 
med let bævende stemme . 
Må jeg se med i bogen ? 
Hun tog i det ene hjørne af bogen , og den lå 
midt imellem dem . 

så læste han om Dante , der vandrede med vergil 
dér , hvor  « stormen hvirvler pinte sjæle gennem lande » 
Og hvor medynk for første gang greb hans hjerte . 
Han læste det første store kærlighedsdigt , som det moderne 
Evropa har frembragt , det , hvor Francesca da 
riminis brødefulde elskov er bleven fortalt i de skønneste 
ord , nogen digter har frembragt , om de sorgsyge 
sjæle , der på hvide vinger daler ned for at berette 
for det levende menneske om deres kærligheds brøde 
og straf og deres evige samvær . 
Han læste , og han mærkede , at alt som han skred 
frem , steg Iras interesse . Hun slap bogen og sad med 
hænderne i skødet , øjnene var lukkede og hendes 
kinder var blege , da han med den blødeste , hviskende 
stemme sluttede : 
og hun til mig : en større sorg ej findes 
end at erindre lykkelige dage 
i vanhelds stund . Din lærer selv det mindes . 
Men da så stærkt dig disse tanker drage , 
vil om den første gnist til elskovsflammen 
jeg nu fortælle dig med gråd og klage . 
En dag vi sad og læste til vor gammen 
om lanzelot , hvordan ham Amor binder ; 
vi anede intet , ene sad vi sammen . 
Tit gjorde bogen blege vore kinder , 
og vore øjne mødtes mange gange ; 
men ét sted er der , som os overvinder . 
Vi læste om , hvordan hin elskovs fange 
til smilet kærlig med et Kys sig trænger . 
Da kyssede han min mund , skælvende , bange , 
ved hvem til evig tid mit hjerte hænger . 
Os fristed digteren til elskovsbrøde . 
Og hele den dag læste vi ej længer . 

han lukkede bogen og lagde den på bordet , og 
så gentog han : og hele den dag læste vi ej 
længer . 
Der var så dødsstille i stuen . Ingen af dem 
vovede at trække ånde hørligt . 
Han kunne se hende , hvordan hun stadig sad med 
lukkede øjne og hendes bryst gik hurtig op og ned . 
Da steg et Vers op i hans tanke , han vidste ikke , 
hvor eller hvornår han havde læst det , eller om han 
måske havde lavet det selv , men det formede sig på 
hans læber , og næppe lydelig gled ordene fra dem : 
en dag fuld af higende længsler , 
en nat fuld af svimlende lykke . 
Han gentog de sidste linjer et par gange , sagtere og 
sagtere henåndende dem , og det var som stol og jord 
svandt bort under ham : 
en nat fuld af svimlende lykke . 
Han vendte sig om imod hende . 
Ira ? hviskedee han . 
Men hun veg tilbage og åbnede øjnene og så 
forskræmt på ham : bed mig ikke om noget — bad 
hun — jeg kan ingenting give dem . 
De elsker mig ikke ? 
Hun rystede på hovedet : nej . 
Han rejste sig op : så må jeg gå . — vil de 
tilgive mig ? 
Hun rakte ham sin hånd uden at se på ham . 
Jeg har altså taget fejl ? 
Stilhed . 
Han bøjede sig ned over hende . 

vil de give mig et eneste Kys — det eneste , jeg 
skal bede om — så går jeg — og skal ikke krænke 
dem oftere . 
Hun rystede på hovedet . 
Blot et eneste Kys — et eneste ? 
Han bøjede sig helt ned over hende og trykkede 
sin mund på hendes læber . Men de var ganske 
kolde og gav intet svar på hans bøn og attrå . 
Farvel . 
Hun havde rejst sig : kommer de så ikke mere ? 
Kære , det véd jeg ikke . Efter at have krænket 
dem sådan  ? 
De har ikke krænket mig . 
Han syntes , hun var bleven tyve år ældre , som 
hun stod der foran ham med skam og tilgivelse i 
blikket . 
Så gik han — ned ad trappen og ud på gaden , 
kun med en følelse af , at han havde gjort en kvinde 
uret , og med tanken på hende , der var bleven ladt 
tilbage med fornærmelsen siddende i sin sjæl , og som 
nu skulle ordne efter ham . Hvordan måtte ikke den 
Dante brænde hende i hånden , blot når hun skulle 
lægge den til side . Og så , når han blev borte — 
hvad forklaring skulle hun vel give over det — en 
mand havde det så nemt — han tog sin hat og gik . 
Og han så ingen måde at gøre sin fejl god på . 

Ix 
den næste dag var en søndag . Han havde ikke 
kontoret til at optage noget af tiden og gik derfor 
urolig omkring , ti læse kunne han ikke samle sig til , 
og han kunne ikke godt tage en tur ud i nordsjælland , 
da han havde besøg af tante Janna , som var i 
København for på hans moders vegne at konsulere 
en klog kone . Tantens rette ærinde måtte hans 
ikke vide , så hun lod , som var hun der for at gøre 
nogle indkøb og more sig lidt . Hun bøde hos ham , 
hvad der lagde en del tryk på ham . 
Han havde vandret omkring om formiddagen på 
må og få og var kommet hjem for at spise frokost . 
Så var han gået ud igen og var blevet næsten drevet 
hen mod Fru Rødbæks bolig . Til sidst bestemte han 
sig til at gå op og ringe på . 
Pigen lukkede op og sagde , at fruen havde travlt 
i køkkenet og ikke kunne tage imod ham . 
Altså afvist ! Hvor tit var han ikke kommet , når 
hun havde været ved at klæde sig på eller på anden 
måde beskæftiget , og hun havde altid bedt ham vente . 
Nu nægtede hun sig hjemme uden ligefrem at sige det . 
Så var da det venskab forbi . Mødes og skilles er 
livets gang . Og så hans egen dumhed ! 
En rask tur og hjem til middag og tanten , hvem 
han ønskede på Bloksbjerg . 
Efter at have spist satte han sig med en bog ; 
men øjnene så ikke typerne og tankerne var hos 
Ira . Tante Janna sad med sit håndarbejde , tavs , for 
ikke at forstyrre . 

da ringede det . Pigen havde fået lov at gå 
ud , hvorfor hans lukkede op . 
Der stod Fru Rødbæk . Hans forbavselse var 
stor , og den var blandet med lidt foragt , da han hilste 
koldt . 
Hun bøjede hovedet og sagde forlegen : de har 
haft bud efter mig ? 
Nej , jeg har ikke sendt bud . 
Pigen sagde , at de bad mig komme hen til dem . 
Det må være en misforståelse . — vil de ind ? 
Tante Janna er inde . 
Hun nikkede samtykkende . 
Idet han lukkede entrédøren , sagde han højt : 
tante ! Det er Fru Rødbæk , der kommer for at hilse 
på dig . 
Ja , undskyld , jeg ikke har været her oppe at hilse 
på dem før , men — — — 
det var mig , der skulle være kommet til dem , 
sagde tante Janna — , men jeg har været så optaget . 
Fru Rødbæk var tilsyneladende rolig , skønt det 
ikke undgik hans , at hun var usædvanlig bleg og ophidset . 
Jeg véd hvor travlt folk har , når de er et par 
dage i København , sagde hun . 
De to damer talte om det uopslidelige emne , 
teatret . Hans blandede sig meget lidt i samtalen . Han 
var i højeste grad urolig , kunne ikke sidde stille på 
en stol , men flyttede fra den ene til den anden . Hvert 
øjeblik for han ud af stuen . Han begreb ikke , 
hvad hun ville her . Han håbede , hun gik snart , 

holdt ikke ud at være i stue med hende . En 
gang , han således var gået ind i sin spisestue for at 
drikke , udtalte tante Janna sin forundring over , hvad 
der gik af ham , og Fru Rødbæk smilede og undrede 
sig også . 
Tante Janna opfordrede hende til at tage tøjet af 
og blive , men det kunne hun ikke , og hans sagde , 
han skulle ud et ærinde og blev borte et par timer , 
kom måske slet ikke hjem i aften ; de to damer ville 
udmærket kunne holde hinanden med selskab . 
Derpå rejste hun sig og tog afsked . Hans fulgte 
hende ud , men sagde slet intet , og de rakte ikke hinanden 
hånden . Kun så han , da hun vendte sig for 
at gå ned ad trappen , at hun pludselig faldt sammen . 
Han lukkede døren og gik ind . Men han kunne 
næsten ikke trække vejret for ophidselse og spænding . 
Han kunne ikke sidde og ikke stå og måtte dog lade 
rolig . Da han sagde farvel , så tante Janna stift på 
ham . Han følte hendes øjne , men han tog sin hat og 
frakke og styrtede ned ad trappen . 
Få skridt fra huset så han en enlig kvinde , 
der ganske langsomt bevægede sig langs husrækken . 
Hans hjerte bankede voldsomt , da han nærmede sig og 
fandt , det var hende . 
Først da han kom helt op på siden af hende , 
tiltalte han hende . 
Ventede de på mig ? 
Nej , kom det tonløst . 
Vil de gå med mig ? 
Ja , sukkede hun . 
De ventede altså dog på mig ? 

jeg troede , de ville komme . 
De vandrede sammen gennem halvbrolagte , slet 
oplyste ny gader . De mælede ikke et ord til hinanden 
 ; gik bare ved siden af hinanden . 
Stadig tavse gik de igennem Rosenvænget . 
Her er blevet meget forandret i de sidste år , 
sagde han endelig . 
Det er her vist . 
Det vil snart alt sammen forsvinde for kaserner , 
sagde han . 
Hvor det er skade , svarede hun . Kunne de 
ikke have lyst til at bo i en villa her ? 
Alene ? 
Hun svarede ikke . De talte ikke og standsede 
ikke deres gang , før de havde nåt nordre havn og 
stod ved bolværket . Det var en frisk , stjerneklar 
aften . 
Da de havde stået lidt , sagde han sagte : kan 
vi nu tale ud ? 
Hvad mente de om , at jeg kom op til dem ? 
Han trak blot på skuldrene som svar . 
Jeg måtte tale med dem , fortsatte hun . Jeg 
har ikke haft et roligt minut siden i nat . Kunne 
de sove ? 
Atter trak han på skuldrene som svar . Han 
forstod hende ikke og betragtede hende med skepsis . 
Da de var oppe i formiddags , nægtede jeg mig 
hjemme . Jeg var alt for eksalteret . Jeg måtte skaffe 
mig ro med legemligt arbejde . Jeg tænkte bare på 
dem og hvad der var passeret i nat . Jeg gik på hospitalet ; 
men jeg gjorde blot min mand mere elendig , 

end han er , ved min nervøsitet . — — hvor jeg er 
en dårlig hustru . 
Er de ? Nej , det er de ikke . 
Jeg er ikke som jeg burde være . Var jeg det , 
stod jeg ikke her nu . — men jeg måtte tale med 
dem — måtte forklare mig . 
Atter løftede han skuldrene : hvad er der at forklare ? 
Jeg har taget fejl — misforstået — og så 
har jeg krænket dem . 
De har ikke krænket mig . 
Det har jeg heller ikke villet . — men vi to må 
vist helst skilles nu . 
De talte videre , vemodig stille , mest om , hvordan 
alt dette var kommet . Hun havde ingenting anet og 
han begreb ikke , at hun ikke hele tiden havde delt 
hans følelser , ja , at hun ikke havde været den , der 
først havde vist sine følelser . Hun sagde , at hun havde 
aldrig vist det , hun ikke følte ; hun havde betragtet 
ham som en god kamerat , som en udmærket god 
ven , og det havde hun følt sig så glad , men også 
så tryg ved ; hans egne udsagn havde dog stadig tydet 
på , at han var ikke forelsket , og hun troede , han kunne 
ikke blive forelsket ; han havde jo dog selv fortalt om , 
hvorledes han havde omgåedes med andre , og det yngre , 
fri kvinder på samme måde som med hende ; derfor 
havde hun været så tryg . Men han blev utålmodig 
ved således at få sine egne ord at høre igen ; dog , 
alt hvad han kunne svare , var : men der var ingen af 
dem så dejlig som de er . 
Han ville bevise hende , at hun måtte have 

elsket ham , men jo mere de talte sammen , desto mere 
misforstod de hinanden . 
Har de aldrig hørt mig sige , når de bad mig 
om at komme igen eller om at blive , at jeg turde ikke ? 
Jo , men jeg tog det jo for spøg . De kom jo altid . 
Fordi jeg ikke kunne blive borte . 
Men hvorfor turde de ikke ? 
Forstår de ikke det endnu ? Jeg så jo dette 
komme — jeg så os to glide mod hinanden — jeg 
prøvede at stå imod — og havde de da slet ingen 
følelse for dette ? — nej ? nej ? — men jeg forstår ikke 
dette — føler de da aldrig noget ved at være sammen 
med mig ? 
Nej , jeg kender den ikke — jeg véd nok , hvad 
de mener ; men jeg kender den ikke , jeg har aldrig 
følt blodet løbe stærkere , fordi de eller en anden mand 
var nær . 
Fiskeblod ! Er da virkelig moderne kvinder sådan ? 
Men det er jo umuligt . Følte de ikke noget 
for mig den nat i skoven — eller på roturen , da 
de så på mig med disse øjne , hvori jeg læste , hvad 
der ikke stod skrevet , og da de spurgte mig , om jeg 
kunne gifte mig med en fraskilt hustru ? — husker de 
ikke det ? Mente de ingenting med det . 
Men herregud ! vi havde jo talt om en fraskilt 
gårdmandskone — der skulle giftes igen . Og det 
applicerede de på mig ? 
Jeg har misforstået — misforstået . —- og når 
de sad ved klaveret , var det så blot indbildning , når 
jeg syntes , de spillede endnu skønnere end ellers , fordi 
jeg troede , de spillede for at vinde mig ? Og så har 

de set på mig med disse øjne fra siden — har de 
ikke ment noget med det , ikke tænkt noget over det ? 
Jeg véd ikke , svarede hun . 
Andre har kunnet se det , og de anede ingenting ? 
Nej , svarede hun med netop en antydning af et 
smil — og hvis de virkelig har elsket mig længe , har 
de skjult det godt . 
Skjult ! sådan noget behøver ikke at åbenbares , 
eller siges . Det ligger i et ord , i et blik eller et håndtryk , 
og den , der elsker , føler det . — er der da ikke 
to mennesker på jorden , der forstår hinanden ?----------men 
det er umuligt , det er umuligt ! De må jo elske 
mig , efter alt hvad jeg har sagt dem og alt hvad de 
har gjort for mig . 
Det var jo min store fejl , at jeg lod dem tage det Kys . 
Fejl ! Fejl ! Følte de da ingenting iaftes ? Kom det 
dem uventet ? 
Ja — nej ! Lige da vi sad der ved siden af hinanden 
— og så i bogen — og der var sådan en 
tavshed — og deres hånd kom til at strejfe min 
hånd — under bogen — da mærkede jeg , at der var 
noget , der ligesom hang i luften — noget , der måtte 
komme — men indtil da havde jeg intet anet . Men da 
de så læste . 
Han fortsatte : 
« og hele den dag læste vi ej længer ? » 
Ja . Og så — — 
og så hviskedee : en nat fuld af------------ ? 
Ja , sagde hun med besvær — så vidste jeg , det 
måtte komme . 
Men ikke før ? Ikke der ved vinduet ? 

hvad mener de ? 
Da vi stod og så ud — og jeg lukkede det andet 
vindu op til dem — men de lænede dem ind til mig 
— og så tog de mig ved armen . 
Var det da så frygteligt ? 
Å nej , hvis jeg ikke havde elsket dem . 
Stakkel ! smilte hun — og jeg har vist tit berørt dem ? 
Å ja , og hver gang deres bløde fingre blot så 
meget som rørte ved min frakke , følte jeg det hele 
kroppen igennem — og så troede jeg , de gjorde det 
for at ægge mig . 
Men det gjorde jeg ikke , svarede hun . Jeg har 
aldrig tænkt derover , knap nok vidst , når jeg gjorde 
det . Og så troede de , jeg var koket ? Jeg har aldrig 
villet lokke og drage dem . 
Men de har lokket og draget mig . Og i nat ved 
vinduet — da følte de intet ? 
Nej . 
Og jeg ville gå , men de holdt mig tilbage — 
bad mig blive — og så følte jeg mig så sikker i min 
sag — de bragte verdens største kærlighedsdigt — 
og de trak deres stol ganske tæt hen til min — jeg 
læste , det var alt sammen om kærlighed — de stirrede 
på bogen uden at se noget , og et par dybe , langsomme 
suk steg op fra deres bryst — da var det , 
jeg sagte lagde min arm på ryggen af deres stol , og 
kun min hånd berørte dem . Da de så sagde : bed 
mig ikke om noget , mærkede jeg straks , jeg havde taget 
fejl — for kærlighed er fintfølende ; men det véd de 
ingenting om . Jeg følte , at min plads var ikke mere 
i den stue . Jeg bad kun om et eneste Kys . 

og jeg var svag nok til at give det . 
Det var ikke meget værd , sagde han . Kys med 
gevalt . 
Hun havde vendt ansigtet bort fra ham  : nej , det var 
det ikke . Det var frivillig givet . Og det var et Kysk Kys . 
Det var så koldt som is . Det isnede mit blod 
fra hoved til hæl . — jeg kunne ikke andet end gå 
og lade dem blive tilbage . 
De stod en stund tavse og så ned i vandet , der 
skvulpede mod stenene . 
Endelig sagde hun : og kunne de da nu gifte dem 
med mig ? 
Et øjeblik betænkte han sig , og derpå svarede 
han : nej , ti det Kys har isnet min kærlighed . Slukt 
den — nej , det har det ikke . Jeg følte straks , at selv 
om de også holdt af mig , og det gør de jo ikke engang , 
så var det , de kunne byde , ikke en sådan 
kærlighed , som et liv kunne bygges på , og som jeg 
fortjente og som de fortjente . — — 
de gik hjemad . De talte sammen som to kamerater , 
der trænger til at få talt rigtig ud , og som dog 
slet ikke behøver at tale sammen hele tiden . Han havde 
sin arm om hendes skulder , og de gik ganske rolig 
og fredelig , begge to uden hjertebanken ; der var den 
samme stilhed i dem som udenom dem . 
Han fulgte hende til hendes gadedør , og der stod 
de længe med hinanden i hånden . Han læste i hendes 
øjne et spørgsmål , om han gik med op , og han besvarede 
det : ikke i aften , sagde han , jeg kan ikke . 
Så sagde hun : men de bliver vel ikke helt borte ? 
Jeg kommer igen , når jeg kan , sagde han . Endnu 

har jeg ikke ro til det . Men det kommer nok . Det 
går vel nok over med tiden . Jeg tror ikke på den 
evige kærlighed . Man dør ikke af kærlighed — i al 
fald gør mænd det ikke . De har jo sørget for , den 
ikke slog alt for dybe rødder .--------men jeg forstår 
ikke et muk af det hele . — 
de skiltes . Han følte sig så forunderlig rolig , at han 
selv forbavsedes over det . Han havde trot , det var værre 
at få en kurv , end det egentlig var . Nu var pinen 
forbi , og der havde de gået og snakket helt roligt og fornuftigt 
om tingene . Han kunne gå sig en rask tur 
og så gå hjem ; nu ville han til at arbejde igen ; det 
havde han forsømt så længe . Nu havde han jo dog 
egentlig et minde at leve på , selv om det var af den 
slags , som man holder for sig selv . Pludselig kom han 
til at tænke på den provinskøbmand , han som dreng 
hvert år til dilettantkomedien havde set spille elsker , 
og om hvem man sagde , at han regelmæssig friede til 
den dame , der tilfældig var hans medspillende , og 
lige så regelmæssigt fik en kurv . Den slags uheld 
kom man over ; det var blot en vanesag . Og han 
havde altid tænkt sig , det måtte være lidt flovt at 
møde vedkommende kurvemagerske — nå , nu fik han 
jo at se . — 
onsdag morgen modtog hans et brev . 
Kære doktor . 
Ser man dem ikke mere ? Ragna spørger efter dem . 
Jeg er hjemme i mørkningen . 
Venlig hilsen . Deres hengivne 
e . Rødbæk . 

naturligvis ville han gå derop . Han var fuldstændig 
rolig nu . Som det havde været mellem dem , 
blev det vel ikke mere ; men fordi han havde været 
klodset , skulle hun dog ikke undgælde , og hvad ville 
hun kunne sige til Ragna eller sin mand , når de spurgte 
hende , andet , end at hun havde måttet vise ham af , da han 
blev for påtrængende ? Han skyldte både hende og sig 
selv at skåne hende for den forklaring . Og hvor det 
var elskværdigt af hende at tage sagen på den måde . 
Dog var det med bankende hjerte og tøvende 
skridt , han steg op ad alle trapperne , hvor gassen 
endnu ikke var tændt . Og entréen var mørk , da han 
ringede på . Så stod han i spænding , om hun nu også 
kom ud og lukkede op , og hvad hun ville sige . 
Men Ragna kom . Det var en skuffelse og en lettelse . 
Han faldt straks ind i den tone , han brugte overfor 
hende . Han blev ført ind i dagligstuen , der også var 
mørk ; men i døren ind til den oplyste spisestue stod 
Fru Rødbæk og rakte ham smilende hånden til velkomst . 
De talte , som de altid havde talt , som om 
intet var hændt dem imellem , lidt mere douce , mere 
stille , uden latter og spøg ; men ordene og ordenes 
indhold var dagligdags og dækkede ikke over ting , der 
skulle underforstås . De sad en stund i den oplyste 
spisestue ; derpå gik de ind i den mørke dagligstue 
og sad der og talte ; intet røbede den bevægelse , de 
dog begge var i ; der var i deres hjerner på én gang 
to strømninger af tanker , der arbejdede , en svag , der 
fik udtryk i de ord , de sagde , og en stærk , der beskæftigede 
sig med en stadig forundring over , at de 
kunne sidde således . Ragna gik til og fra . Så hørte 

han en dør lukkes efter hende . Der blev pludselig tavshed 
imellem dem , en pinlig , forlegen tavshed . Han blev 
sig bevidst , at han var kun rolig , så længe en tredje 
person var tilstede . Hans tanker drejede sig nu udelukkende 
om den kvinde , der sad lige overfor ham . 
Tilsidst brød huntavsheden  : hvordan har de det nu  ? 
Tak , sagde han . Jeg har det godt . Jeg har sovet 
godt i nat . 
Og de er helt kommet over — — ? 
Jeg håber det , svarede han . 
Så sad de igen lidt i halvmørket . Uroen steg 
i ham og han besluttede at gå . Han rejste sig . 
Hun fulgte ham hen til døren . Der var næsten 
helt mørkt ; kun gennem en sprække mellem døren og 
karmen faldt en strime lys ind . 
De gav hinanden hånden , og sådan blev de stående 
lidt . Han kunne netop skimte , at tårer løb ned 
ad hendes kinder . 
Græder de ? sagde han blødt . 
Hun slugte gråden : nej , sagde hun , ikke mere . 
Men jeg har grædt — om natten . Tak , fordi de kom . 
Ganske forvirret stod han med hendes hånd i sin 
uden at tale . Da blev afstanden mellem dem mindre , 
og han mærkede hendes hoved på sit bryst , og hvordan 
hendes hulken bragte hendes legeme til at skælve . 
Som om der var tændt en bombe i hans indre , sådan for 
lidenskaben gennem alle hans årer . Han drog hende ind 
til sig og krystede hende i sin favn , og hun lagde sine 
arme om hans Hals , og han bøjede sig ned over hende 
og Kyssede hende med Kys , så brændende , lidenskabelig 
hede , og hviskedee : min elskede , min elskede . 

han var ude af sig selv og sansede intet ; og dog 
havde han gennem den lyksalige bevidstløshed en fornemmelse 
af , at hendes læber var kolde . Men han 
holdt hende i sine arme og kyssede tårerne fra 
hendes kinder og stammede elskovsord . 
Hun drog sig hurtigt ud af hans favntag og 
hviskedee : Ragna ! 
Og da den unge pige kom , stod de overfor hinanden ; 
han rystede af bevægelse . 
Doktoren går allerede , Ragna — sagde Ira — 
han vil ikke blive til te . 
Han gik ud i entréen og tog sit overtøj på . 
Damerne fulgte ham ud på trappen , hvor der stadig 
var mørkt . Han var endnu helt fortumlet . Ved en kejtet 
bevægelse faldt hans hat af hans hoved og rullede ned 
ad trinene . Han sprang efter den og søgte efter den 
i mørket . 
Gå ind efter et lys , Ragna , at doktoren kan 
finde sin hat . 
Ragna forlod dem , og de var ene . Han holdt 
med den ene hånd ved gelænderet , og den anden 
strakte han op mod hende . Hun fløj ned ad trappen , 
og i det næste sekund lå hun i hans arme , og han 
dækkede hendes ansigt med Kys . Før den unge pige 
kom tilbage med lyset , var hun igen på Toppen af 
trappen . Han fandt hurtig sin hat , og så sagde han 
farvel og sprang ned ad trappen . 
Han dirrede af henrykkelse og skælvede af lykke ; 
hver nerve i hans krop var spændt og blodet dansede 
i hans årer , øjnene brændte og hans hjerne hvirvlede . 
Han stormede hen ad gaden ; han kunne have jublet 

sin lyksalighed ud på gader og torve ; han havde 
kun én tanke , hende ; kun én længsel , mod hende . 
Hun var hans ! hun var hans ! hun var hans ! I morgen 
— iovermorgen ! Hendes læber , hvor var de kolde ; 
men hendes hjerte , havde han ikke mærket det banke 
mod hans ? Men i morgen ! hvorfor vente til i morgen ? 
Inat burde hun blive hans — i nat . Der var så længe 
til i morgen . Men Ragna måtte jo skaffes til side . Det 
ville hun forstå ; hun var klog . Hvor var hun klog ! 
Og hvor var hun dejlig ! dejlig ! og hans ! 
Den nat sov han ikke ; men det brød han sig 
ikke om . Ligge og tænke på hende , time efter time , 
ligge med åbne øjne og gentage hendes fortryllende navn 
og drømme vågen om hende og håbe , ane , det var dog 
det dejligste af alt ! Nej , det dejligste af alt var at eje 
hende , den skønneste , den klogeste , den bedste blandt 
kvinder ! 
Den næste morgen stod han op og fulgte tante 
Janna på banegården . Han havde ikke fået blund 
i sine øjne , men han følte sig så frisk og let og ung 
og havde svært ved at skjule sin overstrømmende lyksalighed . 
Da toget dampede afsted med tanten , blev 
han endnu gladere , end han havde været før . 
Hele dagen gik han som i en rus og tænkte blot 
på , hvorledes han kunne træffe hende alene . Og i 
mørkningen fløj han op ad hendes trappe . Der var 
lys i aften ; det havde været en forglemmelse iaftes , 
at gassen ikke var tændt ; hvor han velsignede den 
portners glemsomhed , eller måske han også havde 
været forelsket og havde trængt til en mørk trappe . 
Op stormede han , to trin ad gangen , og fjerde sal var 

jo som ingenting . Havde han klaget over , at trappen var 
stejl ? Den var den bekvemmeste trappe i København . 
Og så stod han foran hendes dør , forpustet og med 
bankende hjerte . Knap havde han ringet på , så stod 
hun der for ham , smilende og dejlig , og han tog hende 
i sine arme og kyssede hende , og hun lod ham gøre 
det ; men så viklede hun sig ud af hans favntag og 
hviskedee : Ragna ! 
Han kom ind i stuen , men han havde slet ikke 
ro på sig , kunne ikke sidde stille et øjeblik , måtte 
være i uafbrudt bevægelse , flyttede sig fra en stol til 
en anden , flyttede om på blomsterne , fingererede på 
nipstingene , slog et glas i stykker og løb tilsidt panden 
mod hængelampen . Han og Ragna mundhuggedes , og 
Ira sad på en stol og smilede . Da Ragna et øjeblik 
gik ind i spisestuen , sprang han hen til Ira og bøjede 
sig over hende , tog hendes hoved mellem sine hænder 
og kyssede hendes mund og hendes øjne . Hun gjorde 
ingen modstand , men hun gav sig heller ikke hen . 
Nu må de gå , sagde hun . 
Skal jeg gå ? 
Men de må komme igen i morgen aften — hvis 
de opfører dem pænt . 
Ragna kom ind . 
Han var så fyldt af lykke , og i kådhed sagde 
han : deres tante jager mig bort . 
Jeg bad dem komme igen i morgen . 
Hvis de vil følge mig til døren , skal jeg gå . 
Hun gik med ham ud i entréen og lukkede døren 
efter sig og ham . 

de piner mig , sagde han , da hun gjorde sig løs 
af hans kærtegn . 
De må ikke blive , bad hun , ikke i aften . 
Så går jeg , sagde han . Blot et Kys endnu . 
Min elskede ! Min elskede ! — 
det var blevet lørdag . Regnen strømmede ned , 
men han syntes , det var dejligt at gå og blive våd . 
Den klamme kulde lindrede lidt hans hede . Han 
var opfyldt af hende , kun af hende . Og pludselig stod 
hun foran ham , smilende og rank , med udstrakt hånd , 
som han greb . De slog følge ; der var for dem kun 
de to mennesker i verden . Engang imellem bøjede han 
sig ned mod hendes øre og hviskedee : min elskede ! Min 
elskede ! og så fortsattes samtalen let og muntert om 
ingen verdens ting ; men hvert ord var for dem været 
en verden . Hun skulle ind i en butik ; hun lod ham 
ikke vente . Han spurgte blot , om hun gik lige hjem , 
og det bejaede hun . Så skiltes de . 
Han skyndte sig . Først gik han ned til en vinhandler 
og købte en flaske champagne , og derpå styrede 
han mod hendes hus . Han ringede på og blev 
modtaget af en skurekone ; hun kendte ham og indlod 
ham . Hele lejligheden stod fuld af røg ; han skyndte 
sig at smække vinduer op . Så gik han længselsfuld op 
og ned i stuerne , ventende . Han tog papiret af flasken . 
Derpå hældede han sig ud ad vinduet for at se 
efter hende . Endelig stod hun da ud af en sporvogn . 
Hun havde ikke set ham . Han gik ud i entréen og 
ventede på hende der , og da hun var ved de øverste 
trin , åbnede han døren . Hendes ansigt blev til et eneste 
stort smil . Hun trådte ind . 

han hjalp hende af med det våde overtøj ; men 
før han hængte det op , strøg han det bløde for mod 
sin kind . 
Jeg lukkede op , sagde han , fordi jeg tænkte , det 
var fruen behageligere , end om en snavset skurekone 
kom — hun er overflødig . 
Ira smilte blot . Han drog hende ind i stuen . Han 
så , at hun var i en fin grå klædes kjole , at hun 
havde lagt sorgen , og hans hjerte hoppede af glæde . 
Stuerne var fulde af røg , sagde han ; så jeg har 
taget mig den frihed at lukke vinduerne op . 
Ja , de tager dem mange friheder , svarede hun , 
idet hun så på ham med et stort smil . 
Han drog hende ind til sig , bøjede hendes hoved 
tilbage og kyssede hende . 
Lovbundne friheder , sagde han . 
Og hvem har givet dem lov  ? 
Han svarede ikke med ord . 
Skal vi så drikke et glas champagne på den 
lovbundne frihed ? sagde han . 
Hvad skal vi drikke af ? spurgte hun . 
Vi drikker af ølglas — drikker frihedens skål 
— frihed er lykke . 
Det ringede . 
Der er Ragna , sagde Ira . 
Den unge pige blev jo noget forbavset . 
Ira sagde : det er doktorens fødselsdag . Det er 
ham , der trakterer med champagne . 
Vil de drikke et glas med ? spurgte hans . 
Jeg siger aldrig nej . 
Så drikker vi på friheden — sagde han , da 

alle tre havde fået deres glas fyldte — og på lykken . 
Holder de af friheden ? 
Når vi bare havde noget mere af den , sagde 
Ragna . Uh ! det slaveri med kursus . 
Nu skal de være glad , sagde han . For i dag er 
hele verden glad . 
X 
skal vi virkelig sidde med tør mund i aften , Fru 
Rødbæk  ? 
Ragna ! 
Den unge pige kom frem i døråbningen . 
Det turde være , frøknen ikke kan rive sig løs 
fra sine højst interessante studier ? sagde hans for at 
drille . — eller måske skriver de på et digt til mig ? 
Nej , det skal jeg da nok tage mig i agt for , svarede 
Ragna . Men jeg spørger dem for sidste gang : 
vil de have syltetøj i aften ? 
Kæreste barn ! nej , jeg vil ikke ! Pin mig ikke . 
Jeg vil glæde mig i aften — jeg vil glæde mig i aften . 
Og vi piner dem altid  ? 
Å , de véd ikke selv , hvor sandt de taler . Den 
ene halvdel af menneskene piner den anden halvdel 
uden at vide det . — men de er jo intet menneske 
endnu . 
Hvad , er jeg ikke menneske ? 
Nej , er de ? Tre kvart menneske ! Hvad sagde 
ikke allerede Holberg ? 

jeg kan ikke lide Holberg , sagde Ragna og kastede 
med hovedet . 
Det viser deres gode smag . Han ville overhovedet 
slet ikke regne kvinderne med til menneskene ; men 
så blev kvinderne bøse . 
Fru Rødbæk havde siddet i sofaen og smålét . 
Det var dumt af kvinderne , sagde hun . Vi er 
heller ikke mennesker . Vi er overmennesker . 
Han slog knips med fingrene : umenneskelige . — 
sidder højt oppe , uden følelse , og piner , piner os . 
Han gik hurtig op og ned i stuen . 
Pas på hængelampen , sagde Ragna . 
Tag den ned , sagde han . 
Den skal komme ned i morgen , sagde Ragna . Der 
sker nok en ulykke her i huset , når de stormer sådan 
op og ned . 
Nej , nej , en lykke ! udbrød han . Vi har haft 
ulykker nok . Så godt har jeg ikke haft det i mange 
tider . 
De sagde jo lige nu , de blev så rædsom pint , 
indvendte Ragna . 
Å pint , pint , ja . Forpint , det kan man godt være , 
og så alligevel ane lykken , vente lykken , håbe på , 
at den kommer straks , i denne nat . Men det forstår 
de ikke — ikke endnu .  « du spørger min dreng »  — 
kender de den ? Nej , rædsom sentimental ; jeg har lét 
sådan ad den som dreng i en præstegård , hvor en gammel 
frøken klimprede den på et stakkels forstemt klavér 
— hun hed Tine — jeg véd forresten slet ikke , om 
hun var gammel , men børn synes jo altid , at voksne 
folk er gamle — og jeg har ikke set hende nu i mange 

år — jeg har såmænd ikke tænkt på hende i mange 
år — men hun har vel også været forpint , og så 
har hun lært sig til at spille : du spørger min dreng , 
hvad jeg vil med den visne viol , hvis blade er tørre 
som bøgernes i min reol ? — og hun sang én til om 
gud Amor — og så lo vi drenge , for vi forstod ikke 
hende og hun forstod ikke os — — ak , menneskene 
forstår jo ikke hverandre — der gives ikke to mennesker 
på jorden , der forstår hinanden . 
Nej , det siger de jo , nikkede Fru Rødbæk fra sin 
plads i sofahjørnet . Det sagde de også i middags . 
Å ja , i middags , i middags — men det var jo 
på en helt anden måde — da stormede det og brusede 
det . 
Ja , det gør det da endnu , så det må vist være 
på samme måde , sagde Ragna . Det både stormer 
og regner — hør derude . 
Ja , men det var noget helt andet — det stormede 
og brusede inde . 
Det gør de jo nu , doktor . De stormer op og 
ned som løven ude i zoologisk have . 
Tigeren , tigeren , frøken , den er det . Indespærret , 
op og ned , op og ned . Oh , de kan tro , den er også 
forpint . Bare sådan op og ned . Den føler musklerne 
spændes og blodet syde ; om den kunne gøre , hvad den 
ville , så ville den få fred . 
Åh , hvor har de dog fået alt det fra ? sagde 
Fru Rødbæk . De sagde det samme i onsdags , og de 
sagde det samme i søndags — og så lyder det hver gang , 
skønt de bruger de samme ord , som om det var helt 
forskellige ting , de mente . 

de begynder alligevel at forstå , tror jeg . Og dog , 
det vil vist vise sig , de ikke forstår et muk — ja , 
ryst de på hovedet — jeg tror ikke , de forstår et 
muk . Alting skal gives ind med skeer her i denne 
verden og være til at tage på med bælgvanter , om 
menneskene skal kunne gribe det . Om to mennesker 
var hinanden aldrig så nær ind på livet , så ville 
der dog være et hav af uforstand og misforståelser 
imellem dem , og de ville råbe gåder over til hinanden . 
Tror de ? sagde Fru Rødbæk . 
Pyh ! sagde Ragna . Sæt dem dog rolig ned på 
en stol . De slider jo de fremmede folks gulvtæppe 
helt op . Skal det så være portvin  ? 
Han strakte hånden ud mod hende med en bydende 
gestus : de er den , der kan løse tilværelsens 
gåder —- dog de kan ikke råde mine . De talte ordet 
portvin . Jeg tørster , du tørster , hun tørster , o . s . v . 
Sæt dem dog ned . Sådan . Skal jeg tage ost og 
kiks ind med , tante ? 
Det må bero på doktoren . 
Fru Rødbæk , sådan noget må de ikke sige . 
Der ser de igen en misforståelse , sagde han med en 
lidt uvillig stemme , idet han løftede på skuldrene . — 
i dette hus beror alt på deres vilje------------ endnu . 
Kun endnu ? spurgte hun med et smil . 
Om jeg vil nyde , hvad der bydes , beror på mig . 
— men jeg vil nyde i aften . 
Den unge pige gik ud . Derpå sad han et øjeblik 
tøvende , men rejste sig og gik hen ved siden af Fru 
Rødbæk . 
Han tog begge hendes hænder i sine , og hun så 

på ham . Det smil , der lå over hendes mund , var 
lidt fortrukket . Han løftede hendes hænder til sine 
læber og kyssede dem . De var så kolde , og han 
lagde dem på sin hede pande . Men så bøjede han 
sig ned over hende og lagde sin mund til hendes , holdt 
den mod hendes , som om ban ville suge liv og varme 
derudaf . Og da hun smilede til ham , slap han hendes 
hænder , sluttede hendes hoved ind i sine og lagde sin 
mund til hendes øre : om du vidste , om du vidste ! 
Men hun tog hans hånd , og deres fingre vandt 
sig ind i hinanden . 
Sæt dem dog — sæt dem — jeg kan ikke holde 
ud at se dem stå sådan . 
Men han lagde blot knæet på stolen og holdt 
hendes hænder i sine og så på hende med et blik , 
som ville han suge hende til sig . 
Holde ud , holde ud ! sagde han . Hvad har jeg 
nu holdt ud i en uge ? 
En uge ? — hun smilede . — i onsdags sagde de 
jo , det var overstået ? 
Overstået ! Forpint ! forpint ! 
Hun slap hans hånd , da hun hørte en dør gå . 
Han gik atter op og ned i stuen , da Ragna kom med 
en bakke . 
Går de nu her igen , doktor ? Det er jo rent 
som løven derude , når den er sulten , sagde Ragna . 
Ikke sulten — når den forsmægter . 
Nå ja , når den forsmægter da . Nu skal dyrene 
fodres . Sæt dem nu . 
De kan ikke sidde i den store lænestol i aften , 
doktor , sagde Fru Rødbæk . 

det havde jeg heller ikke tænkt på . Her er jo godt . 
Jeg har lagt alle familjeportræterne dér i eftermiddags , 
da jeg kom fra hospitalet . 
Men vi kunne måske tage de billeder ud , foreslog 
hans . —ti jeg må vel ikke sætte mig på familjen ? 
Det må de ikke . Men jeg kan tage billederne 
bcrt fra stolen . 
Og jeg kan hjælpe dem . 
Da de stod der med ryggen vendt mod Ragna og 
ville tage billederne , rørte deres hænder hinanden . 
Ingen uden den , der skulle føle det , så det Kys , han 
lod glide hen over hendes hånd . Og da billederne 
var bortfjernede fra stolen , satte han sig ikke i den , 
men på en lille stol ved siden af hendes plads . 
Min allersomdejligste frøken ! Ligervis som den gudinde , 
kaldet Hebe , har de bragt nektar — jeg mener 
portvin — hvad den ungmø hed , der bragte guderne 
camembert , står ikke optegnet i min mytologi ; men 
de har på en værdig måde udfyldt hendes plads . Men 
var der ikke en æske dadler — det forekommer mig — 
dadler på stilke , nedlagte af uvaskede negerkonefmgre  ? 
Fy da ! sagde Fru Rødbæk . 
Det gør såmænd ingenting , sagde Ragna . Derfor 
kan jeg godt spise dem . 
Det gør deres smag ære , min smukke skønne , 
og deres opdragelse . Ingen fordomme . 
Er det meningen , jeg skal hente dem ? 
Skal ! Her har jeg intet at befale — — kun at 
trygle — deres tante — — — 
hent dem , Ragna . 
Den unge pige var knap ude af døren , før han 

strakte sine hænder ud og hun lagde sin ene i hans . 
Han førte den op mod sine læber , men der var noget , 
der ligesom stak ham , og han dækkede den hele hånd 
omhyggelig for synet og lod den synke . Så greb han 
den anden og kælede for den . Hun lænede sig tilbage 
og smilede til ham . 
De er opfindsom , sagde hun . Jeg beundrede dem 
i onsdags aftes ude på trappen , da de tabte hatten 
og fik Ragna til at hente lys for at finde den . 
Han drog hende ind imod sig . 
Det var et tilfælde , kære , kære , kære ! Jeg forsikrer 
dem , det var et tilfælde . Men det viser , at der 
er et forsyn , der våger over to elskende . Men de 
forstod det — jeg behøvede jo blot at holde min hånd 
ud , og de kom til mig . 
Han slap hende , og med et kast var han atter 
ude på gulvet , vandrende , da Ragna kom . 
Hvad skal vi begynde med , sagde han — en dadel ? 
Å ja , svarede Fru Rødbæk — en dadel var 
måske slet ikke så galt . Jeg véd ikke , om jeg kan 
spise noget . Jeg har ingen appetit haft i de sidste otte 
dage . 
Hvad for noget ? Ingen appetit . Men hvad går 
der da af dem ? Og jeg har ikke sovet i de sidste 
seks nætter . Arbejde har jeg heller ikke kunnet — kun 
det , der absolut skulle gøres — mine tanker har været 
så fangne — jeg véd ikke selv af hvad — eller tør 
ikke tænke på det . 
Tør de ikke tænke på det ? og igen dette underlige 
smil på Fru Rødbæks ansigt , der gjorde indtryk , 
som det bundede i smerte . 

tør de altid tænke på , hvad de tænker på ? 
Så ! nu er vi vist igen ude på dette hav af 
uforstand ; var det ikke sådan de sagde  ? Det forstår 
jeg ikke , sagde Ragna . 
Det skal de heller ikke , svarede han . Men nu 
var det jo , vi skulle glæde os , ikke sandt ? — min frue , 
et lille glas portvin ? 
Hun nikkede og han skænkede . 
Kan trekvartmennesket tåle portvin ? — hoho ! 
Har allerede stukket ud — og fruen ligeså . 
Jeg trængte sådan til noget , der kunne stive mig af . 
De skal få det , de skal få det ! sagde han , idet 
han igen skænkede i hendes glas . 
Ligesom tilfældig kom han til at glide en hånd 
over hendes ; han lod den hvile et øjeblik , og hun trak 
ikke sin tilbage . 
Så vendte han sig til Ragna : og de , min nådige 
— et lidet glas til ? 
Tak , jeg vil nok vente lidt . 
Hahah ! De tør ikke have det stående foran dem 
af frygt for straks at stikke det ud også . Meget filistrøst , 
min yndige , meget filistrøst . Det er jo netop 
den store nydelse at nippe og nippe og se den gyldne 
skønhed foran sig og vide , at man kan suge den ud 
til bunden , når det rette øjeblik kommer . Nydelsen 
er at pålægge sig tantaluskvaler , indtil man er lige 
ved målet , og så gribe — efter — glasset — men 
det forstår de ikke . 
Nej , det forstår jeg ikke . Jeg drikker ud og så 
venter jeg , til der kommer noget i mit glas igen . 

som de befaler . Og så drikker vi to sammen 
på min lykke — på tvendes lykke . — — og 
appetiten , Fru Rødbæk ? Man skal spise for at holde 
modet oppe . Når jeg nu smører dem et stykke , 
kan det så ikke friste dem ? Se så , det var ret ! 
Tykt smør på og så camembert strøget hen derover 
— ganske blødt , som med en kælende hånd----------------min 
hånd---------— rækker dem det — — nej , jeg 
tror , jeg bliver gal ! 
Han sprang op fra stolen og vandrede om i stuen . 
Hvad er der nu ? spurgte Ragna . 
De skulle blot vide , hvordan ens nerver er , når 
man ikke har sovet i seks nætter . 
Ja , men hvorfor sover de da ikke ? 
Hvor véd jeg det ? Jeg kan ikke . Det forstår de 
heller ikke . Sover de , så snart de kommer i seng ? 
Jeg sover ind , førend jeg har læst min aftenbøn . 
Er det straks  ? spurgte han spændt . 
Jeg får slet ikke tid til at begynde . Og så 
kan de godt fyre et kanonskud af uden at vække mig . 
Så ? Hør , man kunne vist prikke dem på øjnene 
allerede ? 
De kan jo prøve . — nej tak , jeg skal ikke have 
mere nu . 
Når de er kommen i seng , kommer deres tante 
ind med et glas vin til — det skal de drikke — på 
vor lykke ; og så sove godt , rigtig fast . — vil de 
gøre mig en tjeneste — at hente mig et glas vand ? 
Skal de nu have vand ? En hel karaffel ? 
Jeg er meget nødlidende — mine læber brænder . 
Jeg flyver , sagde Ragna og gik ud . 

han ilede hen mod hende i sofaen , kyssede hendes 
øre og hendes mund , og hun vægrede sig ikke . 
Det er ikke til at bære , sagde han , idet han tog 
hendes hænder mellem sine . 
Hun sagde : de må ikke skynde på Ragna , at 
hun skal gå til ro i aften . Hun har bedt om lov til 
at sidde oppe og sy på en fødselsdagsgave , og jeg 
har sagt ja . Hun er allerede træt og går nok snart . 
Min herskerinde byder — og jeg , jeg -— jeg — 
han kneb tænderne sammen , da han bøjede sig 
over hende ; men hun gav ham et blik og stødte ham 
bort . Den unge pige bragte vandet . 
Hvorfor drikker de ikke ? De var jo så tørstig ? 
Brænder , brænder — og ville prøve at køle mig 
på en istap — hans og hendes øjne mødtes , og hun 
smilte — og bliver kun mere varm deraf . Ikke hele 
Københavns vandværk kunne slukke min tørst . 
Hør , kunne de så ikke begynde at snakke lidt 
fornuftigt . Nu har de talt i gåder hele aftenen . 
Lille Ragna ! nu skal du enten gå i seng eller 
også gå ind og sy . Det er det , du fik lov at blive 
oppe for . 
Men så må du ikke komme ind og se , tante — 
og det må de heller ikke . De er rigtig en kedelig 
tørvetriller ! 
Det siger de . Hvad siger Per gynt : 
dævlen stå i alle minder ! 
Dævlen stå i alt som binder ! 
Dævlen stå i alle kvinder ! 
— jeg citerer efter hukommelsen , som kritikerne siger , 
når de har aset timevis for at finde et citat . 

de er rigtig en ækel en i aften . 
Nej nej , det må ikke engang de sige . De 
lovede jo at drikke på min lykke , ikke sandt ? 
Når jeg skal sove . 
Sovende kommer de til min lykke . 
Nu skal du gå , barn . Du behøver ikke at lukke 
døren . 
Da de var blevet alene , stod han et minut foran 
hende og så på hende . 
Sæt dem her ved siden af mig . 
I sofaen ? 
Nej , på stolen . 
Men han vendte sig fra hende og gav sig til at 
gå . Der hørtes et dybt suk fra hende og han standsede . 
Hun strakte sin hånd ud . 
De frister , sagde han . 
Hendes ansigt blev til smil : frister jeg ? 
Smilet forsvandt fra hendes mund og øjne : mente 
de det , de sagde ? 
Hvilket  ? 
Citatet fra Per gynt ? 
Han kom nærmere , kom helt hen til hende . 
Mente det , mente det ? Djævlen stå i alle kvinder 
— undtagen en , undtagen en , undtagen en ! 
Han lod sig synke ned på stolen ved hendes 
side og greb hendes hånd . Den var så kold , og 
han trykkede den mod sin varme pande . Så omsluttede 
han den og bragte fingerspidserne op mod sine 
læber . Men pludselig lod han den falde , da han så 
den glatte guldring på den . 
Han sprang op og gik hen i døråbningen . 

Ragna vendte sig halvt uvillig om : er de nu der 
igen  ? 
Jeg skulle se , om de bestilte noget . 
Tante , sig til ham , at han skal blive inde hos dig . 
Jeg kan dog ikke holde på doktoren , barn . 
Gå nu deres vej , de må ikke se , hvad jeg 
laver . 
Sådan bliver mændene behandlede . Først drages 
de til og så stødes de bort — mishandlet bliver de 
altid . 
Ja , de har det forfærdelig hårdt , sagde Fru Rødbæk . 
Kom nu her og sæt dem . 
Han gik igen ind til Fru Rødbæk . 
De sidder endnu med deres stakkels stykke mad ? 
Jeg kan ikke spise noget . 
Hvad om jeg hjalp dem ? hviskedee han og så på 
hende med glød i blikket . 
Derpå sagde han højt : lovede de ikke noget 
lystig musik i aften ? 
Jeg har ikke noget lystig musik , svarede hun . 
Jeg har ikke spillet lystig musik , siden min fader døde . 
Ville de have en gammel revuevise ? 
Uf nej ! noget af grieg , noget muntert . 
Noget muntert af grieg — hvad skulle det være ? 
Bryllupstoget drager forbi f . Eks . 
Hun lo og nikkede : bryllupstoget ! men den kan 
jeg ikke spille . 
Jeg har jo hørt dem spille den , bad han . 
Aldrig . Nej , jeg forsikrer . Det må have været 
en anden — en af de slemme kvinder , der piner dem . 

der gik en trækning af smerte hen over hans 
ansigt . 
Hun så det og sagde : jeg vil jo gøre alt , hvad 
de vil have . 
Alt hvad jeg vil have ? hviskedee han og så stift 
på hende . 
Spille alt , hvad jeg kan , rettede hun . Noget 
glædeligt skulle det altså være ? 
Noget rigtig glædeligt ! svarede han . Jeg er så 
oplagt til at være lykkelig i aften . 
Måneskinssonaten  ? Den bliver de jo aldrig træt af ? 
Nej , ikke den i aften . Ikke nu . Ikke før vi 
bliver alene , hviskedee han . Den sniger sig ind i mit 
hjerte , og så bliver jeg som den nat i sommer , da 
vi sad ganske alene . Kan de huske ? 
De mindede mig jo om den i søndags . 
Oh , i søndags ! Da de sagde til mig , at de ikke 
holdt af mig . 
At jeg ikke holdt sådan af dem , som de dengang 
mente . Men vi skal tale alvorligt sammen i aften , 
vi to . 
Han lukkede hendes mund , og de sad en stund i 
fuldstændig tavshed . 
Igen bevægede hun hovedet hen mod døråbningen : 
vi må ikke tie — de må fortælle noget . 
Hvad skal jeg fortælle ? 
Hvad de vil . Blot her ikke bliver tavshed . 
Jeg må gå fra dem — jeg kan ikke blive her . 
Der var fortvivlelse i hans stemme , men også 
hendes var spændt , da hun sagde : vil de gå — nu 
— hvor vil de gå hen ? 

men så slog han om og sagde leende , idet han 
pressede hendes hånd : blot ind at se til Ragna . — 
— hun sover bogstaveligt , Fru Rødbæk ! —— hvad , 
sover de ikke ? Vil de benægte , at de nikkede ? 
Ja , jeg nikkede til dem , da de viste dem , sagde 
Ragna . 
Det var ellers en ordentlig historie . De opdrager 
de unge piger , der betros til deres omsorg , nydeligt , 
Fru Rødbæk . 
Sov du , Ragna ? 
Nej , tante , jeg var omtrent helt lysvågen , dengang 
--------omtrent 
helt lysvågen , gentog han og lo . Med 
et lille nik eller to . 
Nu må du gå i seng , Ragna . Husk på , det 
er meget sent . 
Blot et par sting endnu , tante . 
Nej , nu skal du gå . Vi vil ikke have dig 
med blege kinder i morgen . Pak så sammen og sig 
godnat . 
En lille snaps til at sove på ? sagde han . 
Lidt krænket svarede hun : tak , jeg kan nok sove 
uden det . 
Og et par minuter efter var hun gået . 
Så må jeg nok helst tage dette og sætte det ud , 
sagde Fru Rødbæk , idet hun samlede glas og tallerkner 
og bar alt ud . 
En kort stund var han ganske alene i stuen . Da 
hun kom tilbage , gik han hen til klaveret og anslog 
nogle akkorder . Hun gav sig til at pusle lidt ved 
skrivebordet . Så på engang mødtes deres øjne og 

han strakte sin hånd ud imod hende . Han vidste 
ikke , hvordan hun var blevet båret hen over gulvet , 
til han følte hendes hånd i sin , og i samme nu trykkede 
han hende tæt ind til sig og dækkede hendes 
nakke og øjne og mund med brændende Kys . Det 
var , som mødte han is , men is , der sved som gloende 
kul . Han havde en ubestemt følelse af noget uendelig 
dejligt vagt vigende , der inderst inde var som en hård 
og klar Krystal . Hvorlænge han stod således med 
hende i sin favn , derom havde han ikke den fjerneste 
anelse , tid og rum kendte han ikke , kun en så 
pinefuld henrykkelse , der betog ham al Sans og samling , 
og dog med en så hel klar og gennemsigtig bevidsthed 
bag , om at han stod her med en kvinde i 
sine arme , der skulle bøjes ind under hans vilje . 
Så svandt det stærke udbrud og de gled fra hinanden . 
Hun satte sig ned i sofahjørnet længst fra klaveret , 
og indbød ham med en håndbevægelse til at sætte sig 
ved hendes side . Han efterkom indbydelsen og lagde 
armen om hendes skulder , ganske let , og derpå drog 
han hende blidt ind mod sig og deres læber mødtes 
roligt og køligt . Hun lænede sin kind mod hans , og 
en stund sad de tavse . Han vendte hendes ansigt om 
mod sit og så hende ind i øjnene , længe og inderligt . 
Så faldt de til ro igen . 
Sådan sidder vi godt , hviskedee han ind i hendes 
kolde , lille øre . 
Synes de ? svarede hun og smilede . 
Hans mund gled ned ad hendes Hals , ganske sagte 
berørende den . Med sin hånd bøjede han hendes 

hoved tilbage og plantede et brændende Kys på hendes 
strube . 
Det gør ondt , sagde hun . 
Nej , nej , kære ; ikke ondt . Jeg vil jo ikke gøre 
dem ondt — kun godt — kun godt . Jeg synes her 
er så dejligt — sådan alene to — ingen andre — 
ingen nær — åh 1 da vi to gik ned gennem strøget 
i dag — og ingen vidste , hvad vi to vidste — og jeg 
ligesom gik og pintes — åh ! men de følte vel ingenting ? 
— slet ingenting ? — istap ? helt kold ? 
Hun trykkede sig nærmere ind til ham . 
Så gik jeg og længtes------------hun 
så med et spørgende smil på ham . 
At de ikke følte det , det forstår jeg ikke . Men 
jeg gik og undrede mig over , hvor mange andre elskende 
par , der vel gik sådan og skulle opføre sig pænt , fordi 
ingen måtte vide , hvad de tænkte på . 
Der blev igen en lang pause . 
Han tog sit halvfyldte glas og holdt det op for 
lyset . Så førte han det til hendes læber og hun 
drak deraf , og derefter tømte han det . Han stillede 
atter glasset fra sig , og der var dødsstille i stuen . 
Da kom der et suk fra hendes bryst . Han smilede 
til hende , og hun besvarede hans smil . 
Hvorfor siger de ikke noget ? spurgte hun . 
Han skælvede : jeg tør ikke bryde denne stilhed , 
sagde han sagte . 
Hvorfor ? 
Uden at vende ansigtet mod ham så hun på 
ham fra siden . Det var et blik , han kendte så godt , 
og som han syntes bad ham om at sige alt og tage alt . 

men han betvang sig og lod sin arm glide ned 
fra hendes skulder : dog , vi må hellere tale . 1 tavsheden 
får tankerne kun mere magt . 
Men de vil hellere tænke . Så må de godt , 
sagde hun . 
Nej , nej , det er sundere at tale . Skønt gode 
venner burde kunne sidde en stund sammen uden at 
skifte ord og dog være i samkvem . 
Hun svarede ganske blidt : det kan de også . De 
må godt tie stille . 
Hun smilte og sad med lukkede øjne . Han 
listede igen sin arm om hendes skulder . Så sad de 
sådan en stund , ubevægelige ; men hans hjerte bankede 
voldsomt . Da åbnede hun øjnene og så fuldt på 
ham . Han følte , hun skælvede let under hans hånd , 
og han så , at der sneg sig et træk af forlegenhed 
hen over hendes ansigt . Han bøjede sig halvt frem 
over hende , og hans øjne lyste . 
Skal vi ikke tale alvorlig sammen i aften ? sagde hun . 
Men den hånd , han havde fri , lagde han på 
hendes mund , og med halvåbne læber og leg i øjet 
sagde han : nej , nej , kære , ikke tale alvorlig sammen 
iaften . 
Så pressede han igen sin mund ind mod hendes . 
De kolde læber måtte kunne bringes til at gløde som 
hans — måtte — skulle . Og han dvælede med sin 
mund på hendes , men han følte , der kom intet svar . 
Derpå fyldte han atter deres glas . 
Kan vi ikke sige du til hinanden — når vi er 
ene ; det andet er så koldt ? 
Han gav hende det ene glas , som hun tog med 

et nølende , spørgende blik , tog selv det andet , og med 
armene bøjede om hinandens drak de ud . 
Da de havde sat glassene fra sig , tog han hendes 
hoved mellem sine hænder , idet han samlede sine 
fingre om baghårets knude . 
Vær nu en god mand , stammede hun . 
Er jeg da ikke god ? 
Jo , jo , men de skal også blive ved at være det . 
Det bestræber jeg mig jo for at være . 
Han sad og talte ustanselig , fortalte anekdote efter 
anekdote , blot for at døve sin bevægelse ; hun hørte 
knap efter ; engang imellem smilte hun , men afbrød ham 
kun sjældent . 
Pludselig skiftede han holdning , hans ansigtstræk 
blev fortrukne , han kastede sig hen over hende og kyssede 
hende vildt og uden måde : min elskede ! min 
elskede ! jeg holder det ikke ud længer , jeg kan ikke 
bære det . 
Hans stemme skælvede som en rasende mands , og 
han greb hårdt om hendes håndled ; men hun veg 
tilbage fra ham , og med vidt opspilede øjne så hun 
koldt og roligt på ham . 
Hvad er det , du vil  ? sagde hun . 
Jeg vil eje dig , hviskedee han og så stift og begærligt 
på hende , men hans brændende øjne mødte 
hendes store , kolde og klare , og han sænkede stemmen 
i skælvende bøn : 
en nat fuld af svulmende lykke , husker du ikke , 
det var det , der blev broen imellem os ? — og han 
bøjede sin mund hen mod hendes øre og åndede ud : 
en nat fuld af svimlende lykke . 

hun gjorde den højre arm fri af hans greb og 
strakte den ud som for at tvinge ham bort fra sig . 
Så sagde hun hårdt : nej , bed mig ikke om sligt . 
Det véd du er umuligt . 
Men han så på hende med et blik fuldt af 
glødende håb og længsel : nej , nej , Ira , ikke umuligt . 
Min i denne nat — en nat fuld af svimlende lykke . 
At du kunne tro det — at det var alt — ? 
Det var ikke alt — nu er det — jeg vil have 
dig — jeg begærer dig — jeg længes ind til dig — 
i en hel uge har jeg nu ikke haft nogen anden tanke 
end dig dag og nat — jeg har ikke fået søvn i mit 
øje i seks nætter — bare for dig — ligget der den 
hele nat og vendt og drejet mig — og jeg syntes , jeg 
skulle blive gal — men nu er det jo forbi — min 
elskede ! min elskede ! For du elsker jo også mig , 
ikke , du elsker jo mig ? 
Nej , jeg gør ikke , jeg holder ikke af dig — ikke 
på den måde — i al fald — ikke som du tror . 
Holder du ikke af mig ? — han løftede hendes 
hænder til sine læber og kyssede fingerspidserne krampagtigt , 
mens han rettede et par fortvivlede øjne mod 
hende . — det er jo rent umuligt — det kan jo ikke 
være tilfældet . 
Hendes ansigt var fortrukket af smerte , og hendes 
stemme var inderlig blød , da hun sagde : hans , jeg 
elsker dig ikke — ikke sådan som du tror , jeg elsker 
dig . — og hvor kunne du tro , at jeg kunne gøre 
noget så grimt ? 
Nej , sig ikke grimt -— han var gledet fra hendes 
side ned på gulvet og lå på knæ , med hendes 

hænder i sine og med hovedet i hendes skød . — det 
var ikke grimt . Du véd ikke , hvor jeg elsker dig . 
For kærligheden er der intet grimt — skønt ! skønt ! 
— så uendelig skønt ! — du véd ikke , du kan ikke 
ane — 
han vendte ansigtet ned mod hendes bløde kjole . 
Hendes hænder kærtegnede hans hoved . 
Hvor kunne du tro , hans , at jeg kunne give mig 
hen til dig ? Om jeg så havde elsket dig aldrig så 
højt , jeg kunne dog ikke . Hvad skulle det føre til for 
os begge —• og for mig ? — jeg kunne jo aldrig mere 
se min mand i øjnene efter den dag . 
Men jeg forstår ingenting . Hvad betyder det alt sammen ? 
Hvad har du da ment med dine Kys ? Har 
du slet ingenting ment ? 
Nej . 
Åh , det er umuligt . Du kan ikke have været 
så hårdhjertet at pine mig på den måde . Ira , sig 
det er ikke sandt , sig det . 
Han klamrede sig ind til hende . 
Jeg kan ikke lyve for dig , hans . Jeg holder ikke 
af dig sådan som du kan og skal elskes . Jeg føler 
mig gammel . 
Nej , kære , nej ! 
Jo , jeg er udbrændt , hvis der da nogensinde har 
været noget brændbart i mig . — sæt dig her op hos 
mig . Sådan . Og så vær rolig . Du véd jo godt , 
jeg aldrig har været lykkelig i mit ægteskab . 
Det har du vel ikke — sagde han trist . Men 
hvor kunne du tage — 
en sådan mand ? fortsatte hun . Du véd ikke , 

hvad fattigdom er — jeg véd det . Og min moder 
var udsat for nød . Og han er god og hæderlig — 
og var forelsket i mig . Vi var kun forlovede i tre 
uger , og hver eneste nat , når jeg var alene , ville jeg 
bryde , og hver dag , når jeg så ham og så min 
moder , kunne jeg ikke bringe det over mit hjerte . 
Jeg har altid haft så svært ved at gøre noget menneske 
noget ondt . 
Er jeg da ikke noget menneske ? 
Du , hans ! men jeg har jo heller ikke villet gøre 
dig noget ondt . Nej , ikke med min gode vilje . — — 
jeg havde jo også tit drømt , om ikke jeg skulle blive 
så lykkelig engang at møde den mand , jeg fuldt ud 
kunne give mig hen til . Jeg syntes , at engang skulle 
også jeg smage lykken . 
Og nu , da lykken byder sig til , støder du den 
bort fra dig ! 
For du er ikke den rette mand . Jeg holder meget 
af dig , men ikke på den måde , som du vil have det . 
Jeg har altid set på dig som en rigtig god ven , 
fordi jeg troede , du nærede blot venskab for mig . Og 
jeg tror heller ikke , det var andet . Ellers havde jeg 
jo ikke kunnet befinde mig så trygt sammen med dig 
overalt og til alle tider . 
Han så forfærdet på hende : og har du da aldrig 
følt noget for mig , når vi sådan var alene ? 
Hun nikkede : nej . 
Han var igen gledet ned på knæ . Hun sad helt 
stille . Han drog hendes hoved ned mod sig og kyssede 
hendes øjne : dine øjne er det eneste varme på dig . 

så mødtes deres læber i et langt Kys og han 
hviskedee : 
en dag fuld af higende længsel . 
En nat fuld af svimlende lykke —• — en nat 
fuld af — — 
nej , du må ikke bede mig . Det nytter ikke . 
Det er umuligt . Om jeg så elskede dig aldrig så 
højt , og jeg elsker dig ikke . Du er ikke mand til at 
vække min kærlighed — om jeg elskede dig meget 
højere end jeg gør , gjorde jeg dog ikke det , du beder 
om . 
Du véd ikke , hvad det er , du viser fra dig . Du 
véd ikke , hvad en mands kærlighed er . Du véd det 
ikke — når hver fiber og hver dråbe blod i hans 
legeme brænder og higer og længes og begærer og 
attrår dig — dig — dig . — nej , nej , du må ikke 
sige , at det er grimt — det er skønt , skønt , når det bæres 
oppe og forlanges af en sådan kærlighed som min . 
En sådan bliver dig ikke budt igen — ikke budt to 
gange i et menneskes liv . Jeg har aldrig ligget sådan 
for en kvindes fødder før og tryglet og nedværdige ! 
Mig . 
Du nedværdiger dig ikke nu heller . 
Jeg er ingen Don Juan . 1 al den tid , jeg har 
kendt dig , har jeg ikke set til nogen anden kvinde — 
rent instinktmæssig — jeg har ikke tænkt på det før 
nu ; det er der ikke mange mænd , der kan sige . 
Jeg kender ikke mændenes veje , sagde hun koldt . 
Nej , men det gør jeg , — men fra dig udgik der en 
sådan renhed , at jeg ikke fik tanke for nogen anden . 
Fra den første dag , jeg så dig , blev jeg betaget af 

dig — der var jo ikke tanke om , at du kunne blive 
min — åh nej , naturligvis var den følelse ikke stadig 
over mig — det kunne jo ingen mand holde ud — 
men den kom stærkere og hyppigere hos mig — og 
nu i den sidste uge har den været der dag og nat , 
hver time og hvert minut — søvn får jeg ikke og 
arbejde kan jeg ikke — og du siger jo , at du tænker 
på mig uafladelig og at du spiser ingenting , og at 
hvad du end tager dig for , skyder tanken om mig sig 
ind , og at ingen kan forklare sig , hvad der går af 
dig , og at din første tanke , når du står op om 
morgenen , er hos mig . Men så elsker du mig jo ! 
Nej , jeg elsker dig ikke , hans . Jeg må gøre 
mig hård . 
Dette er jo vanvid . Hvad betød da dine Kys ? 
Det var jo min store fejl , at jeg gav dig lov til 
at tage det Kys . 
Fejl ! Fejl ! Følte du da ingenting den aften ? Og 
den næste dag , da du kom til mig og vi talte så 
længe sammen og skiltes ? Og i onsdags , da jeg troede 
at være kommet over det , og du så omfavnede og 
kyssede mig her i mørket , mens jeg mærkede en tåre på 
din kind — følte du da ingenting ? Så skiftede mine 
følelser for dig , så blussede de op til vildt begær — 
slet ikke andet — jeg begærede dig -— slet ikke andet 
— og det gør jeg endnu — og det har jeg gjort 
dag og nat siden — bare begæret at besidde dig — 
og mine tanker har kredset om dig — for du 
kyssede mig og du strøg dit hår hen over mit ansigt 
— den aften i mørket — og dine hår var som 
piske af ild , der smældede hen over mit ansigt , og 

dine arme var som Hager af glødende stål , der drog 
mig ind mod dit bryst , og dine Kys var som sviende 
is . 
Du véd ikke , hvad du siger . 
Nej , jeg véd ikke , hvad jeg siger . Du har ret , 
jeg véd ikke , hvad jeg siger , og jeg har ikke kunnet 
sanse eller samle siden den aften . Og den næste dag 
og den næste — og i dag til middag — alle de 
mange gange , jeg har hvisket elskovsord i dit øre og 
du har trykket dig til mit bryst . Har du da ikke 
følt noget ved alt det ? 
Har du da ikke følt , svarede hun , hvordan jeg 
har siddet under alt dette så kold og stiv som en 
støtte ? Jeg har jo ikke taget del i det . Jeg har ikke 
følt noget ved det —• slet ingenting . Jeg må sige dig 
det , hans , når du ikke selv kan forstå det . Der 
kommer ikke noget ud af dette . Jeg må gøre mig 
hård . 
Du er ikke , hvad du lader — sagde han . Du 
kunne ikke lade mig ligge her i dit skød , om du ikke 
elskede mig . 
Dette skal også have en ende nu , sagde hun 
hårdt og stødte ham fra sig , og han tænkte ikke på 
at holde hende tilbage . Hun stod rank midt ude på 
gulvet . Han blev liggende med albuerne støttet på 
sofasædet og drejede sit blik , der var som et anskudt 
dyrs , henimod hende . 
Nej , dette må have en ende , gentog hun . Jeg 
har ladet det vare alt for længe . Jeg burde jo have 
vidst det fra første færd af , hvorhen det ville føre . 
Jeg burde aldrig have givet dem det Kys , de bad om . 

det var en svaghed af mig — jeg véd det . — rejs 
dem dog og lig ikke der , men kom til deres fornuft . 
Langsomt og besværligt rejste han sig og gik hen 
til hende . De stod en lille stund overfor hinanden . 
Han så med undren , at hendes fine skønhed var 
svunden og at hendes blonde hår sad uordnet som 
efter en gennemdanset nat . Og dog blussede lidenskaben 
atter op i ham , skønt denne gang var det klare 
punkt i hans hjerne blevet større , og han følte , at 
inderst inde var han kold , men at attråen var støttet 
af forfængelighed : han ville overvinde hende og bøje 
hende ind under sin vilje . 
Derfor tog han igen begge hendes hænder i sine ; 
denne gang sluttede han dem dog ikke ind som før , 
men pressede sine fingre ind imellem hendes og bøjede 
hendes hænder tilbage i ledet , og stirrede på hende 
og så , hvor hun skælvede under ham . 
Bliv min , hviskedee han . 
Aldrig ! sagde hun hårdt . Men straks fik stemmen 
en blødere , bedende klang : doktor , de må ikke 
bede mig mere — de må ikke , hører de ! 
Ira ! Ira ! 
Han drog hende ind til sig og kyssede hende heftigt . 
Et sekund var hun som bedøvet af hans voldsomme 
kærtegn ; så tog hun sig sammen og viklede 
sig ud af hans arme . 
Hans ! Du må ikke ! bad hun . Jeg er ikke lykkelig 
med min mand ; men jeg vil ikke bedrage ham , 
enten han så er så eller så . Han tror på mig og 
agter mig , og jeg skal vide , at han skal have grund 
til at agte mig . Og der står min moders billede ! jeg 

ville jo føle , at hun altid bebrejdede mig ; men hun 
måtte ikke have noget at bebrejde mig ; for det var 
for hendes skyld , jeg gjorde det . 
At vi to ikke har mødtes tidligere , sagde han . 
At vi overhovedet skulle mødes , svarede hun . 
Men vi må ikke mødes tiere — i al fald ikke 
sådan . 
Skal jeg gå ? spurgte han . 
Ja . 
Blot ja . Har du slet ikke andet at sige mig ? 
Hun virrede med hovedet . 
Han havde ikke sluppet hendes hænder af sit 
greb . 
Men så må du ikke tænke om mig , at det er 
noget grimt , jeg bad om . 
Der gik en skælven af smerte gennem ham . Han 
gik hen til døren . Da han lagde hånden på låsen , 
vendte han sig om . 
Så må jeg vel ikke komme mere ? 
Det var det bedste , om vi to ikke sås mere . 
Men det går heller ikke an . For Ragnas skyld og 
for min mand . Men det må jo være helt anderledes 
end hidtil . De må ikke komme her i nogle dage — 
så kan de jo se op igen — og vi kan jo prøve . 
Bedst var det slet ikke at ses . 
Han holdt stadig ved dørhåndtaget og stirrede 
ufravendt på hende . Hun stod i midten af stueh , 
rank som et lys , og stirrede ud i luften . Han følte 
sig så træt og slap . 
Efter en lang stilhed sagde han : vil de give mig 
hånden til afsked ? 

hun rakte sin hånd frem , og han sprang til , 
greb den og førte den ydmygt stille til sine læber . 
Indesluttet i begge sine lagde han den til sit hjerte . 
Nu går jeg . Jeg er så forpint , så forpint , og 
dog ville jeg ikke være i dit sted . Dette går vel 
også over . Men jeg har følt så voldsomt , og du 
har slet ingenting følt . Og selv om det har gjort ondt , 
ville jeg dog ikke bytte med al din følesløshed . 
Hun førte sin hånd hen over øjnene og så 
lagde hun hovedet på hans skulder og græd . 
De må ikke tro , jeg er af sten , for det er jeg 
ikke . — de — nej , det går ikke , jeg må sige du 
— du må gå nu . 
Ja farvel , farvel ! Og tak for alt godt — også 
for i aften , sagde han . 
Han så spørgende på hende : for sidste gang ? 
Hun rystede på hovedet : nej , sagde hun smertefuldt . 
Nej , du har ret , sukkede han . Tak for alt . 
Døren lukkede sig imellem dem . 
Xi 
kære Ira ! 
Da jeg iaftes gik ned ad trapperne , havde jeg 
slet ingen følelse — kun en ubestemt vag tomhed , 
der lå i hjernen , og lå om mig og for mig . Og da 
jeg så kom ud i slud og storm , kunne jeg ikke 

straks gå op til mig selv — men jeg vandrede omkring 
en stund , frem og tilbage mellem byen og 
Østerbro , uden andre tilskuere end et par undrende 
politibetjente . Indvendig var jeg tom og ligegyldig , 
legemlig følte jeg slaphed og velbehaget som i et varmt 
bad . Og uden tanker gik jeg i seng og må være 
sovet ind straks , og jeg sov sundt og godt til kl . 10 1/2 
— jeg har i åringer ikke sovet så længe — og da 
jeg vågnede , var det som et barn vågner , og jeg så 
efter uret og jeg strakte mig og jeg måtte helt anstrenge 
mig for at huske alt , hvad der var passeret , og 
for at kalde dit billede frem — og det kom så underlig 
svagt og langt borte fra — det , som havde været 
nærværende nat og dag , hvert minut , når jeg var 
ubeskæftiget . Men opad dagen kom det , men på en 
helt anden måde end i de sidste otte dage ; det kom 
uden bitterhed og uden megen pine — det stod for 
mig så smukt og så rent . Jeg lærte noget denne 
nat , som jeg ikke skal glemme — hvor smertefuldt det 
end var at lære det , og hvor dybt jeg end måtte nedværdige 
mig for dig . Ti jeg sank jo dybt , og jo dybere 
jeg sank , desto højere steg du , og hvor ondt det end 
gjorde , så skal du have tak for det som for så 
meget andet . Om du nu igen ville stole på mig , 
så tror jeg , at du kunne trygt vandre med mig en 
lun sommernat , og der ville ikke ske andet , end hvad 
der skete hin henrivende dejlige nat i sommer , da 
disen lå over dammen og slørede dig og mig ind i 
sit lette , kogiende spind . 
Tror du , at du tør lade mig komme til dig som 
hidtil , snart i vidners påsyn , snart uden vidner , tvangfrit ? 

jeg synes , at nu må vi have mere at tale om 
end nogensinde før , nu da vi har set dybere ind i hinanden , 
end det vist ofte gives mennesker at se . 
Du ser , kære , jeg siger du til dig . Det fortrolige 
du nærmer dog vore tanker til hinanden , og det 
vil jeg ikke slippe . Du prøvede engang i nat på at 
bytte det , og du kunne ikke . 
Resignere — er det ikke til syvende og sidst 
al den lære , livet giver os ? 
Du kender jo Marie Grubbe , kære ? Jeg kom 
i dag til at tænke på den scene deri , hvor hendes 
sidste mand banker hende , og hvor hun ligger på 
gulvet og venter på , at hun skal blive vred , og undrer 
sig over , at hadet til ham ikke kommer op i 
hendes sjæl . Sådan har jeg hele dagen undret mig 
over , at der ikke kom noget op i mig af bitterhed 
mod dig , at ikke engang krænket forfængelighed fik 
plads hos mig , når jeg var bleven vist sådan bort , 
som du , kære , gjorde det i nat ; men der har ikke 
været noget sådant , der har været vemod , jeg kan 
ikke selv forklare over hvad , og jeg har bøjet mig for 
den straf , som du syntes at have ret til at tildele 
mig , og som jeg kunne lide uden at behøve at skamme 
mig derover . Jeg har ikke skammet mig , hverken over 
mit følelsesudbrud , der kom fra hjertet og var ægte , 
eller over afvisningen af min tryglen . Jeg har lært at 
opgive , at bøje mig og se op til dig , fordi du var den 
bedste , den reneste . 
Om jeg ikke får at vide , at jeg ikke må komme , 
da kommer jeg iovermorgen — til Ragnas fødselsdag 
— husk , at hun får paraplyen af mig . Og så viser 

du mig et smilende ansigt og giver mig et tillidsfuldt 
håndtryk . 
Din hengivne 
hans glad . 
Xii 
hans gik alene i mørkningen på gaden . Han 
havde været hjemme flere gange for at se , om der 
ikke skulle være et brev , en billet , et ord , en hilsen 
eller en besked . Hver gang var han gået forgæves . 
Så drev han i uro om på gaderne og opgav 
håbet om at høre noget og se hende igen . 
Han skulle til at dreje om et hjørne , da han 
hørte en lidt skarp stemme nævne ham ved navn . 1 
samme øjeblik stod Ragna for ham som skudt op af 
jorden , og Fru Rødbæk kom til . Han standsede og 
rakte Ragna hånden , og så så hen på Ira . Denne 
strakte hånden ud , og han greb den og fik et kraftigt 
håndtryk . Han kunne have skreget af henrykkelse . 
De to talte ikke et ord . Han talte ivrig til 
Ragna og spøgte og drillede , og hun lo , skønt hun 
langtfra forstod alt , hvad han sagde , ti han talte igennem 
hende og over hende til Ira , der forstod hvert 
ord . Men han turde ikke forlænge samtalen , for at 
ikke den unge pige dog skulle mærke noget ; der 
skiftedes atter håndtryk ; men han så kun på Ragna . 
Så skiltes de . 
Hun havde altså modtaget hans brev og læst det 

og tilgivet ham . Og hjemme ville han sikkert finde et 
par ord fra hende . Løbe hjem skulle han . Nej , gå 
ganske langsomt , nyde i tanken , hvad der kunne stå 
i det brev . Tilgivelsen var ham jo dog sikret . Rigtig 
i små drag nyde . Komme til hende i morgen — ved 
højlys dag — hun blev hjemme for at vente på ham 
— og hun ville nok sørge for , at de var alene — 
hun havde jo en evne til det — han var så klodset . 
Han skulle have en paraply med til Ragna — bare 
der ikke var gratulanter —• skønt der kom vist ikke 
mange at gratulere en fattig slægtning , der gik på 
kursus . 
Han gjorde sit sidste indkøb den aften : den 
fineste , letteste paraply med indlagt skaft og silkekvaster . 
Han frygtede et øjeblik for , at den var for elegant 
til hendes øvrige påklædning ; men så tænkte 
han igen , at en ung pige ville altid blive glad ved at 
have ét fint stykke , og han købte den . Han havde 
gerne bragt hende en favnfuld af pynt ; men det turde 
han ikke ; det kunne måske komme lidt efter lidt ; han 
skyldte hende så meget ; det var dog hende , der havde 
stanset ham . 
Om han blot også turde bringe Ira noget — 
men det gik ikke an , nej , det gik ikke an . En ring 
eller — nej , det gik ikke an — måske en anden 
gang . 
Pludselig fik han umådelig travlt med at komme 
hjem . 
Hjemme var der intet brev . 
Han fik ikke søvn i øjnene den nat . 

Xiii 
det var med hjertet i halsen han langsomt gik 
op ad hendes trapper . Han havde endnu ikke modtaget 
noget brev , og han vidste ikke , om han måske 
igen havde misforstået hende — som så mange gange 
før . Om hun nu ikke ville modtage ham eller — — 
— om han med samt sin paraply ikke hellere skulle 
traske ned igen ? Men da var han kommet til døren , 
og så ringede han . 
Han kunne høre , at det var hende selv , der kom 
for at lukke op . 
Af hendes ansigt kunne han intet slutte sig . Det 
så forvåget og forpint og træt ud . Der var ingen 
kraft i håndtrykket . 
Må jeg komme ind ? 
Javist må de komme ind . 
Hendes stemme var uden klang , og da han hørte 
hende sige de , sank alt hans mod . 
Er frøken Ragna hjemme ? spurgte han . 
Fødselsdagsbarnet er hjemme — svarede hun højt , 
og hviskende tilføjede hun : min svigerinde er derinde . 
Tag så tøjet af og kom ind i varmen . 
Han var overstrømmende livlig , som han altid var , 
når der var noget , der pinte ham og som skulle 
skjules . Fru topasch var i begyndelsen meget spids 
og kom med temmelig forståelige hentydninger til hans 
hyppige besøg i farimagsgaden . Men han tog imod 
dem alle uden at lade sig forstyrre , komplimenterede 
fruen for hendes ungdommelige udseende og tøde 
hende op med skandalehistorier og røverhistorier og 

bysladder og forargelse og snak om de kongelige , 
så hun til sidst var aldeles charmeret i ham . Ira gik 
til og fra og talte lidet . 
Jeg synes , min svigerinde ser så dårlig ud , 
sagde Fru topasch . Og det har hun gjort de sidste 
dage . Du var helt åndsfraværende , da du var hos os 
iaftes . 
Jeg har det ikke rigtig godt i disse dage — det 
går nok over , svarede hun . 
Alting går over , sagde han , selv de dybeste 
vunder læges . 
Ja , det mener de jo , sagde hun med et mat smil . 
De kommer jo let over deres — — pine — , fra lørdag 
til onsdag , ikke sandt ? 
Men så blusser den op igen fra onsdag til lørdag , 
sagde han . 
Men du min gud og skaber ! hvad mener de 
dog ? Onsdag og lørdag og onsdag ! udbrød Fru 
topasch . 
De véd nok , frue , man siger at det kan blive godt 
engang endnu fra onsdag til lørdag . 
Nå ja , vulgært , i spøg , de er så spøgefuld , 
dr . Glad . De må virkelig hjælpe os at opmuntre min 
svigerinde . Det er kedeligt for os andre at se på — 
og at høre på . laftes stønnede du , Elvira , så man 
skulle tro , du bar på en stor hemmelighed . Herregud ! 
Vi andre danser ved gud heller ikke på roser 
— og meget kan min Broder da ikke plage dig , når 
han altid ligger på hospitalet , så du ikke engang behøver 
at pleje ham . Og det er da altid bedre end at 
være selskabsdame eller lærerinde — for selskabsdame , 

det passer du ved gud i himlen ikke til , Elvira . Men 
lad os tale om noget andet : doktoren er vel kommet 
for at hilse på fødselsdagsbarnet ? 
Ja , frue . Og de ? 
Jeg også . Og jeg har givet hende et dusin 
sømmede lommetørklæder ; dem har hun altid brug 
for , og det kære barn har ikke tid til at sømme dem 
selv . De har også medbragt en foræring ? 
De har ret , frue , som altid . — en lille paraply . 
Jeg så fornylig , at frøken Ragnas var i en noget 
trist forfatning . 
Det var meget betænksomt af dem . De er vist 
en charmant ung mand . Må jeg se den ? Men den 
er jo henrivende . Og den har de tiltænkt barnet ? 
Tror de virkelig , den passer til hendes hele — hvad 
skal jeg kalde det ? — stilling . 
Det håber jeg , frue . 
Det viser deres gode hjerte og deres upraktiskhed . 
Når herrerne køber ind ! Den selvsamme paraply 
har jeg set på — og jeg turde ikke købe den — 
jeg turde ikke købe den ! — på grund af dens elegance . 
Og den skal det barn have til at gå på 
kursus med  ? Følg mit råd og byt den , hvis de 
kan få pengene igen , så giver jeg hende én , som jeg 
dog ikke vil bruge mere , og de kunne give hende 
— — — noget nyttigt . 
Han stod med sine fine paraply og var lidt flov . 
Så vendte han sig til Ira : hvad siger de , Fru 
Rødbæk  ? 
Jeg tror , Ragna vil blive glad ved den , og jeg 
synes ikke , man skal bytte en vens gaver . 

tak skal de have , sagde han med et smil . Må 
jeg trykke deres hånd . 
Det var som på skrømt , men det var for ham 
fuldt alvor , og han blev usigelig glad , da han følte sit 
håndtryk besvaret . 
Fru topasch trak på skuldrene : når man har 
råd til at være gentil — og andre betaler ens klæder ! 
— men der har vi jo barnet . 
Den unge pige trådte ind og hilste frejdigt på 
ham . Hun lagde ikke skjul på sin henrykkelse over 
gaven og fandt den ikke en smule for fin til at vises 
frem for kameraterne . — 
Fru topasch rejste sig for at gå , men betænkte sig 
og satte sig igen og snakkede videre om selskaber og velgørenhed 
og toiletter . Flere gange sagde hun farvel , 
men stadig fandt hun en anledning til at fortsætte . 
Hans og Ira sad som på nåle . 
Tilsidst gik hun da . 
Hans tilkastede Ira et spørgende blik . 
Ragna — sagde Fru Rødbæk alvorligt — du 
må gøre den visit hos din bedstemoder . 
1 eftermiddag , tante , er det ikke tidsnok ? 
Nej , du må gå nu . Ellers bliver det ingenting 
til , og i aften kommer veninderne . Vær nu god , tag 
dit tøj på og gå . 
Ragna forlod stuen og de to var alene . De så 
et øjeblik på hinanden . Derpå rakte hun sin hånd 
ud , og han tog den og trykkede et Kys på den . 
Hun rystede misbilligende på hovedet . 
Hun gik hen og satte sig i sofahjørnet . 
Kom herhen , sagde hun . 

han gik derhen , men blev stående foran hende , 
så at en stol stod imellem dem . 
Jeg må tale med dem , sagde hun . 
Han nikkede langsomt med hovedet . 
Sæt dem ned her på stolen , sagde hun . De 
véd nok , jeg kan ikke lide , at de står op . Jeg kan 
ikke se op til dem , føjede hun til med et smil . 
Det gik som et stik gennem hans hjerte . 
Jeg blev så glad ved deres brev , sagde hun . 
Der gled et vemodigt lys hen over hans ansigt . 
Jeg var meget vred på dem . 
Han bevægede skuldrene lidt opad . Han vovede 
ikke at se på hende . 
De krænkede mig dybt . Jeg lovede , at jeg skulle 
forsøge på at tænke , at det ikke var grimt . Jeg 
kunne ikke . Giv mig deres hånd . Sådan . Sæt 
dem så på den stol . Jeg havde besluttet ikke at se 
dem mere — ikke under nogen betingelse . Jeg var 
i den frygteligste sindsstemning hele søndagen . Kan 
de ikke nok forstå det ? — men så svar dog ! 
Han nikkede med hovedet , lukkede omtrent øjnene 
og sagde næppe hørligt : jo . 
Jeg syntes , jeg havde fortjent en sådan undskyldning 
— 
han gjorde en utålmodig bevægelse . 
Hun fortsatte : en forklaring , hvad de vil . Og 
deres brev kom først , efter at jeg var gået på 
hospitalet i går . Det var frygteligt at sidde der hos 
min mand ; han kunne slet ikke forstå , hvad der 
gik af mig , og jeg kunne jo ikke sige ham det . Der 
var jo ikke et menneske , jeg kunne tale til om det . 

først da jeg kom hjem , fandt jeg deres brev . Havde 
de lagt det i postkassen om natten ? 
Ja . 
Bare det var kommet om morgenen . 
Ja . 
Men tal dog , menneske . Sid ikke dér som de 
var af træ . 
Hvad skal jeg sige  ? 
Det ville have sparet mig mange lidelser , om jeg 
havde fået det om morgenen . Nu fik jeg det , da jeg 
kom hjem , og jeg læste det straks . Men jeg kunne 
ikke få ro til at læse det ordentligt . Både Ragna 
og pigen kom i étvæk og forstyrrede mig . Men de 
skal have tak for det . Jeg kom til at holde mere af 
dem efter det , fordi jeg igen fik dem at se i et 
bedre lys . 
Hvis det opfattes som et omforladelsesbrev , så er 
det en fejltagelse , sagde han uden at se på hende . 
Det var det ikke . Jeg angrer ikke . 
Hun slap hans hånd , idet Ragna trådte ind . 
Tror du , det bliver regnvejr , tante , for så vil 
jeg tage den gamle paraply ? 
Tag de den ny , solen kommer frem , så snart 
den ser deres glade ansigt . 
Tror de ? 
Aldeles bestemt . 
Amager  ? 
Sådan noget må de ikke sige . 
Hils så din bedstemoder og gå derefter op til 
Holters . Du behøver ikke at være hjemme før halvfem . 

farvel ! Farvel , doktor glad , og tak for den dejlige 
paraply . — 
de var atter alene . Han begyndte at vandre op 
og ned ad gulvet . 
At to mennesker dog ikke kan lære at forstå 
hinanden , sagde han . 
De må først tale ud med hinanden , svarede hun . 
Kan man det ? 
Man kan forsøge . — vent et øjeblik , jeg må 
sige besked til pigen , så vi kan være uforstyrrede . 
Han var et øjeblik alene . Han syntes , at han 
var blevet så dum og ligegyldig og at hun var endnu 
koldere , end han havde tænkt sig . Puh ! hvor alting 
var ligegyldigt . Han satte sig ved vinduet , hvor 
hendes sybord stod , og så ud i luften . 
Hun . kom hen til ham og satte sig lige overfor 
ham , med sybordet imellem dem . 
Nu må vi tale sammen . 
Han nikkede svagt . 
Sig mig — ja , det er svært at sige , men det må 
jo gøres — var det ikke deres mening , at de ville 
gifte dem med mig ? 
Han svarede hende ikke , men her henne ved vinduet , 
i det grå dagslys , så han ret , hvor hun havde 
skæmmet sig i de sidste dage . Det var egentlig den 
eneste tanke , han havde , at øjnene var matte og huden 
grå . 
Nej — de må sige mig sandheden , sagde hun . 
Dengang de forrige lørdag bad mig om et Kys , var 
det da ikke , fordi de tænkte på at gifte dem med 

mig ? når det var muligt — at de ville vente ? —- — 
svar dog . 
Han sagde med en ganske sagte stemme , for det 
forekom ham , at han skulle kvæles : jo , dengang . 
Hun lænede sig frem imod ham : men så — 
siden  ? 
Nej , i lørdags var det ikke meningen . 
Der blev en kort stilhed . Han sad og så på 
hendes hånd og på den glatte guldring . Hun lagde 
den fra skødet , hvor den havde hvilet , op på sybordet , 
og han fulgte bevægelsen med spænding , og 
der påkom ham en mægtig trang til at gribe den . 
Men hvordan var det kommet da ? Hvor var det 
muligt  ? 
Jeg véd det ikke . Jeg véd ingenting . — 
så i en bønfaldende tone : tal ikke om det . 
Det nytter ingenting — og det gør så forfærdelig ondt . 
Så sad de igen lidt i tavshed . Pludselig klaredes 
hendes ansigt op . 
De må gerne sige du til mig — hvis de vil . 
Han tav en lille stund : tror du på mig ? 
Ja — sagde hun og forsøgte at smile — jeg tror 
på dem . 
Fuldt ? Du tror ikke , at jeg vil krænke dig , ikke 
at jeg vil fornærme dig ? — — du turde gå med 
mig overalt ? 
Hun tøvede lidt . Så kom det : ja . 
Han strakte sin hånd ud , og hun lagde sin 
i hans . 
Tak , hviskedee han . 
Jeg synes , jeg kan se anderledes på det efter at 

have læst brevet . Jeg var vred og jeg var dybt 
krænket . 
Han var sprunget op i uro : jeg kunne ikke have 
krænket dig , om du blot havde elsket mig . Når to 
mennesker elsker hinanden , kan de ikke krænke hinanden , 
det er plat umuligt . Så hengiver de sig til 
hinanden , uden forbehold og uden tanker — åh , men 
det forstår du ikke , fordi du ingen følelse har for 
mig . — hvorfor græder du nu ? når du dog har 
fået det , som du ville have det . Jeg forstår 
ikke — — — 
jeg forstår ikke , hvordan du kunne gøre det . 
Åh nej , for vi forstår jo ikke hinanden ; det er 
jo det frygtelige af det . 
Hvordan kunne det komme ? Om lørdagen — 
den nat — da du bad mig om et Kys — da var 
du så god og rolig — og gik — og om søndagen 
— gik vi der og talte sammen nede ved vandet — 
— — og du var så rolig — og så ridderlig . Jeg 
syntes så godt om dig . 
Åh 1 synes om  ! 
Ja , jeg syntes godt om dig , sagde hun med et 
smil . — men hvad er der sket bagefter ? 
Han vendte sig mod hende : forvandlingen ? Jeg 
véd ikke . Jeg var blevet rolig ; men så kom den 
onsdag aften — da du trykkede dig ind til mig — 
og fra det øjeblik vidste jeg ikke af mig selv mere — 
jeg tabte herredømmet over mig selv — jeg vidste 
kun ét , og det var , at jeg ville eje dig — og jeg 
misforstod alt — jeg syntes , du ville det samme . Og 

hvor kunne jeg tro andet ? Når du lod dig kysse af 
mig , som om — — 
sig det ikke , hans . Jeg tænkte ikke over , hvorhen 
det førte . 
Åh , hvad var der at tænke ? 
Men det skulle jeg have tænkt •— det er det , 
jeg bebrejder mig nu . Men jeg har aldrig draget eller 
lokket dig , det véd jeg . 
Du har aldrig gjort andet , men du vidste det 
ikke . De tusinde ting sagde mig , at du elskede mig . 
Blot det , at du i lørdags middags , da vi var ene , 
drejede dig rundt for mig og spurgte mig , hvad jeg 
syntes om den ny kjole . Som om jeg ikke straks 
havde lagt mærke dertil ; det var jo første gang jeg 
nogensinde så dig i andet end sort , og jeg troede , du 
havde pyntet dig for mig , og så — — 
hun smilede : hvor mændene dog er indbildske . 
------men du sagde dog også selv forleden — dernede 
ved vandet , at din erotiske følelse , den kom og gik 
-— den var der ikke altid — det kan jeg slet ikke 
forstå . 
Du er jo dog gift , og fra din egen mand —------------fra 
den mand kan jeg ikke slutte til en mand . 
Der blev stilhed i stuen . 
Om om jeg nu spurgte dig , om du ville gifte 
dig med mig om tre år ? sagde hun med spændte 
træk . 
Så ville jeg sige , at jeg ville betænke mig , 
sagde han langsomt , og jeg ville rimeligvis sige nej . 
Ja , nu er det måske mig , der er hård , men — — 

jeg kunne ikke bygge et liv på den kulde , du kunne 
byde — — det følte jeg hurtigt . 
Men du ville dog — — ? 
Det var noget helt andet , jeg ville , end ægteskab . 
Jeg var bragt fra Sans og samling og ville 
kun et eneste og brød mig ikke om noget som helst 
andet . Og du standsede mig — og det var vist det 
bedste — for os begge . — — •— — og så spiller 
du lidt for mig ? bad han i en lettere tone . 
Og hvad skal det være ? spurgte hun vemodigt 
smilende . 
Han så spørgende på hende : måneskinssonaten ? 
Går det an  ? 
Stoler du ikke på mig ? 
Fuldt ud ! sagde hun og satte sig til klaveret . 
Han sad med ansigtet i sine hænder og lyttede 
betaget til de vidunderlige toner , der sneg sig blidt og 
blødt ind i hans sjæl . Han måtte gøre en kraftanstrengelse 
for ikke at springe op og bære hende bort . 
— — — men han havde jo lovet ; han skulle ikke 
bryde sit løfte , og hun skulle ikke angre , at hun 
stolede på ham . 
Og de bliver ikke træt af at høre på den ? 
Sagde hun , idet hun vendte sig om . 
Jeg kunne sidde og høre på den , time efter 
time , sådan som du spiller den . 
Jeg kan ikke spille den . 
Det véd jeg ikke , sagde han , om der teknisk er 
fejl på fejl i dit spil , det véd jeg ikke ; men jeg 
synes , du får alt det ud af den , der kan være i den . 
Hvor Beethoven må have elsket den grevinde . 

de er nøjsom . 
Å ja , en mand er nøjsom . Han kan være så 
fordringsfuld , og så kan han takke for så lidt . Beethoven 
har vist også været nøjsom . 
Hendes hånd hang over en stoleryg . Han tog 
den mellem sine hænder og kærtegnede den blødt . 
Så — pst ! Fortæl mig så noget , doktor . 
Hun gjorde en bevægelse , som om hun fejede alt 
ud af stuen . 
Han satte sig ved vinduet , og de begyndte at 
snakke sammen om alt muligt som i tidligere dage , 
men hans øjne hvilede brændende på hver af hendes 
bevægelser . — 
han rejste sig : så er det vel bedst , jeg går ? 
Det er det måske , svarede hun smilende . 
Vil de med på glyptoteket i morgen — der er vi 
aldrig nåt ud — hvis de tør ? 
Det vil jeg gerne , svarede hun . 
Så kommer jeg og henter — — dig . Tak — 
for — tilliden . — — farvel — og tak . I morgen ? 
Imorgen . 
Xiv 
han hentede hende udenfor hospitalet . 
De gik til Vesterbro . Meget talte de ikke sammen . 
Så kom der en byge , og de satte sig op i en 
sporvogn ; hun ville ikke have en drosche . Men det 

var ham , som skulle han kvæles inde i den tunge 
luft , ved hendes side , og sige de og tale om de ligegyldigste 
ting og ikke turde udveksle et blik med 
hende . Han benyttede lejligheden , da et par ældre 
damer søgte plads , til at vige og stille sig udenpå . 
Du fik dig nok en interessant samtale ? sagde hun . 
Jeg måtte , kære , jeg måtte , hviskedee han . Han 
rørte som tilfældig ved hendes hånd og han sitrede . 
Hun smilede til ham . 
Han åndede lettere , da de var komne ind i 
glyptoteket . Her var jo masser af stof til at samtale 
om og til at lede tankerne bort . Dér stod den vågnende 
sneklokke , med dæmrende vellyst sprængende 
det jomfruelige bælte om det fine , unge legeme , uberørt 
i tanke og uden anelse om , at hun er kysk . Og 
ved siden af hende — med Kristus imellem dem —• 
Susanna , blottende sin fuldmodne , dejlige skønhed med 
de faste former , sig sin kyskhed og renhed bevidst , 
bluende sig for at vise sin nøgenhed for mænd — og 
dér stod Sindings mageløse gruppe af to nøgne mennesker 
i den lidenskabelige omfavnelses højtidelige stund 
— og dér lå den stærke unge moder på sine knæ , 
med hænderne bundne på ryggen , bøjet over sit 
diende barn . 
Hvor svandt alt det andet i rummet bort ved 
siden af al den hvide herlighed , der forkyndte kærlighedens 
vågnen , væren og frugt i et sprog , som nutidsmennesker 
forstår . 
Hun var optaget af al denne stenskønhed ; men 
han kunne ikke undgå at mærke , at hun følte ikke 
som han . Hun så kun marmorets dejlige linjer , han 

så hende i marmoret . Han udpegede rent kunstneriske 
og tekniske fuldkommenheder , men han tænkte 
på helt andre ting . Hun viste ham tydeligt , at hun 
var glad ved at blive indført i al denne herlighed , 
netop af ham . 
De satte sig på en paté . Hun lagde sin hånd 
på dens fløjl , og han lagde et sekund sin ovenpå 
hendes , men drog den straks tilbage , som havde han 
brændt sig . 
Det må du godt — sagde hun med et smil — 
vi er jo alene . 
Den lille hånd og det bløde forværk om håndledet 
— så blødt det var , så kunne det dog stikke 
og svie . 
Han kunne ikke længer holde det ud . Han måtte 
tale . Han slog over i en livlig tone og viste hende 
de underlige modsætninger , som den ivrige samler 
næppe ser : Kristus mellem to lokkende , nøgne kvinder , 
Kristi monogram lige over for bryggeriets fabrikmærke , 
og da de først var begyndt at le , ja så morede de 
sig over alle de pæne inskriptioner om gudsfrygt og 
nøjsomhed og pengeforagt omkring på væggene . Og 
leende og snakkende gik de gennem en hel bunke 
gamle marmorkroppe uden hoveder eller arme , og hoveder 
uden halse og ben uden kroppe , og de lo stadig , 
og de kiggede lidt på alle de gamle romerske 
kejsere og drukkenboldte og jurister — der kedede 
dem . De gode gamle ægyptere morede dem heller 
ikke . 
Først i den franske sal , hvor de hvide skikkelser 
lyste , fandt de stemningen igen . •— 

det var opholdsvejr ; derfor lagde de vejen gennem 
Søndermarken . 
De var komne til Frederiksberg bakke . Han følte 
hendes fingre glide ind i sin hånd . Han trykkede 
dem , og hun drog dem ikke til sig . 
Der var noget , jeg så gerne ville sige dig — 
begyndte hun , da de havde gået tavse en stund . Jeg 
ville sige tak for dit brev — — — 
han slap hendes fingre , og der gik et træk af 
smerte over hans ansigt . 
Kan du ikke lide , jeg taler om det ? 
Hans stemme skælvede : det kan jo ikke nytte 
noget . Det gør så ondt . 
Der var igen en kort tavshed . Den brød hun : 
jeg har læst det om og om igen — i ro . Og jeg er 
kommet til at holde mere af dig , for hver gang jeg 
læste det . Du må dog have holdt meget af mig , da 
du skrev det ? 
Hans læber dirrede . Han ville sige noget , men 
kunne ikke . 
Om det havde stået i en bog , ville kritiken 
have kaldt det en perle , fortsatte hun lidt efter . 
Det var ligesom en lettelse for ham at kunne tale 
om det som noget , der kunne have stået i en bog , 
og således stod ham fjernt og ikke vedkom ham . 
Han rystede på hovedet : jeg tror det ikke . 
Hvis en kritiker så det , ville han rimeligvis kalde 
det hvinende falsk . 
Hun så urolig på ham . Men det var jo ikke 
falsk , var det ? — hun åndede langsomt med åben 
mund . 

netop fordi det var skrevet ud af mit fulde hjerte , 
tror jeg ikke en tredjemand ville forstå det . Kunst 
er nu engang ikke følelser — det er koncentrerede 
følelser . Jeg havde jo ikke tænkt på brevet , før det 
blev skrevet — det vil sige , det havde jo ligget og 
dæmret i min hjerne hele dagen , men dog ikke sådan 
som det blev til — anderledes — jeg véd ikke selv — 
det blev til i stemning , da der var ro i huset og jeg 
dog ikke kunne sove . 
Jeg gemmer det og jeg holder så meget af dig 
for det . Jeg véd knap , hvor jeg skal gemme det — i 
min skrivebordsskuffe — der kunne komme nogen — 
foreløbig gemmer jeg det her . 
Hun pegede på sit bryst ovenfra nedad , så han 
kunne forstå , det lå bag hendes korset . — 
de nåde tilbage til hospitalet . 
Nu må jeg op igen til den syge . 
Han så på hende : skal du derop igen ? 
Jeg lovede ham at komme igen , når jeg havde 
spist . 
Men du har jo ikke spist . 
Hun smilede til ham : jeg er ikke sulten . Jeg 
behøver ingenting . Jeg har jo fået så megen åndelig 
næring . Og tak for turen . — — få fat på et 
bybud og lad ham gå hjem til Ragna — fra mig — 
og sige , at hun må ikke vente med maden på mig 
— jeg har spist ude . — farvel . 
Hun gav ham hånden . 
Han bed sig i læben : må jeg — komme----------------og 
hente dig ? 

hun så på ham med vidt åbne øjne : ja — 
klokken seks og følge mig hjem — — til porten . 
Skuffelsen tegnede sig tydeligt på hans ansigt : 
ikke længer ? 
Hun rystede ganske svagt på hovedet : nej , ikke 
iaften . En anden aften . Ragna skal ud — og jeg 
skal være alene hjemme — vær nu god . Du må ikke 
gå med op . 
Jeg er jo god . Har jeg ikke været god i dag ? 
Holdt mit løfte , hvad ? Men du stoler ikke på mig ? 
Jo , jeg gør ; jeg tror på dig , — men — — 
kommer du så klokken seks — til porten ? 
Hvor en mand dog er nøjsom — taknemlig for 
lidt — når han elsker — elsker . 
Hun trude ad ham med fingren . 
Jeg sagde — ingenting —• — jeg går nu og 
kommer igen — og følger — indtil porten . 
De smilede til hinanden og skiltes . 
Xiv 
nu kan du få ro til at læse , Ragna . Jeg går 
en tur med doktoren . 
Er du hjemme til te ? 
Jeg kommer snart igen — gør vi ikke ? 
Han trak på skuldren : kommer ganske an på 
fruen . 
De gik ned ad trappen og et stykke vej ved 

siden af hinanden . Da de var komne til blindeinstitutet 
i den mørke allé , lod han sin arm glide ind under 
hendes , ganske varsomt . Og hun protesterede hverken 
i ord eller bevægelse . De vekslede kun nu og da en 
bemærkning . Først da de var nåt ud på strandpromenaden 
og den friske luft slog dem i møde , sagde han : 
det er dejligt at gå sådan . 
Synes du ? 
Han kunne ikke på betoningen høre , om hun 
mente som han eller ej . Derfor fattede han ligesom 
prøvende med hånden om hendes håndled . Hun 
stræbte ikke imod , men der kom heller intet svar på 
hans tegnsprog . Tavse vandrede de langs Rosenvængets 
haver . Vinden føltes friskere . 
Det er koldt , sagde hun . 
Fryser du ? 
Tøvende sagde hun : nej — og da han drog hendes 
arm tæt ind til sin side : — fryser du ikke ? 
Jeg er så hed som en kætter på bålet , sagde 
han . Jeg forstår ikke , at du ikke er varm . 
Jeg er jo kold , sagde hun og vendte et smilende 
ansigt op mod ham . 
Som en istap . 
Som en istap — det siger du jo . 
Igen en lang pause . 
Hvor går vi hen ? spurgte hun . 
Ja , hvor går vi hen ? Skal vi gå ned tilvandet ? 
De måtte over sand og småsten og græs for at 
nå frem . Han gik på nogle skærver , for at hun 
kunne gå på den banede sti . Han vrikkede med foden 
og sank i knæ . 

skal jeg tage den lille ved hånden  ? spurgte hun 
smilende . Jeg kan støtte dig . 
Ja , støt mig , at jeg ikke falder , sagde han ømt . 
Lidt efter hørte han hende udstøde et dybt suk . 
Hvorfor sukker du ? 
Det er kun en dum vane , jeg har . Jeg må sommetider 
have luft , svarede hun . 
Atter gik de i tavshed . Han knugede hendes 
håndled . Der var vel gået en fem minuter således , 
da hun sagde : 
hvad tænker du nu på ? 
Han svarede ikke . Han havde kun én eneste tanke 
og måtte opbyde al sin styrke for ikke at forvandle 
den til handling , bryde alle skranker mellem ham og 
hende . Men han havde jo givet hende sit løfte , og 
herude var hun en værgeløs kvinde , der var i hans 
vold , men som stolede på ham . Så sagde han 
ingenting . 
De var komne helt ud til nordre havn . Den rene , 
kolde østenvind blæste ind fra sundet . Ingen stjerner 
var tændt . 
Ganske alene , sagde han . Her er ikke et menneske . 
Han mærkede , at hun var ved at blive nervøs . 
Alle skibene dér ? 
Lagt op for vintren . Mandskabet borte . — ---------herude 
kunne jeg gøre med dig , hvad jeg ville . Ikke 
et menneske kunne hjælpe dig . 
Jeg er fuldstændig rolig . Jeg véd , i hvis selskab 
jeg er . 
Ja — det var — selvfølgelig kun , hvad vi begge 

ville . — — jeg mente-----------her kunne man springe 
i vandet sammen — — jeg kunne svømme med os 
begge ud i strømmen — — den går hurtig her ; 
og ingen kunne redde os . 
Pludselig slog han over i en lystig tone : binde 
os sammen — og med en patetisk gebærde , som på 
det tyske billede . Ville du ? 
Hun rystede på hovedet : nej . Det ville du 
heller ikke — ikke nu . 
Nej , nej , dertil er jeg alt for lykkelig nu . 
Han havde sluppet hendes arm , og de stod ved 
bolværket . Aftnen var meget mørk , men skylaget havde 
delt sig , og en del stjerner tittede frem fra en sort himmel . 
Der var ingen anden lyd end østenvindens susen og 
vandets skvulp mod stenene . 
De lænede sig mod bolværket . 
Det er lige så skønt som Canale grande i Venedig , 
sagde han . Men nok så koldt . 
Fortæl , bad hun med sagte stemme . 
Jeg kender ikke noget dejligere end at ligge i en 
sort gondol med dragesnabel og lydløst , blot med det 
lette skvulp af åren , hver gang gondolieren sætter den 
i vandet , glide op og ned ad Canale grande véd nattetid 
— ganske alene — ikke veksle et ord med ham 
— men blot måske se på hans prægtige legeme , når 
det bøjer sig gratiøst vuggende frem og tilbage — alle 
gondolierer er prægtig skabte — i al fald alle de , 
jeg valgte , unge og smukke — eller også ligge ganske 
rolig og drømme — der er intet sted som i en venetiansk 
gondol ved nattetid til at drømme i om lykke 

og glemme al smerte her i verden — — jeg lå i 
foråret , da jeg var der sidst , og drømte om dig , og 
hvor vidunderligt det ville have været at have dig ved 
min side dér — der var plads til to . 
Du må ikke sige mere , bad hun så inderligt . 
Må jeg ikke tale om at rejse ? — 
atter lagde stilheden sig over dem , og de så ind 
mod havnens lys og det flamrøde skær , der hvilede 
over byen . Månen skød op over den svenske kyst 
og byggede en gyngende sølvbro imellem de to lande . 
Ved månens lys så han , at hun var bleg . 
Havde jeg dengang anet , at du holdt af mig , og 
havde jeg følt noget andet for dig end venskab , kunne 
jeg jo heller ikke have ladet dig rejse så let , som jeg 
gjorde , sagde hun . 
Han trak på skuldrene : et par måneder ; jeg 
kom jo snart igen . 
Følte du da heller ikke noget ved at tage afsked ? 
Nej , ikke sådan , svarede han ; jeg var jo så optaget 
af min disputats og af at skulle afsted . Ja — se , 
sådan er kvinden : intet vil hun tilstå en , men hun 
bliver krænket , når man tænker på noget andet end 
hende . 
Nej , sagde hun blødt , jeg er slet ikke krænket . 
Så stirrede de atter , uden at mæle , ned i bølgerne . 
Han syntes at spore , at hun nærmede sig tættere 
til ham , lænede sig fastere ind til ham som for at 
søge beskyttelse . Han vovede ikke at røre sig . 
Der er dog noget sært dragende ved vandet , når 
man stirrer ned i det , sagde hun . 
Drager det dig ? 

han kunne knap få ordene frem . 
De stod side om side , hyllede ind i månelyset . 
Da følte han med ét hendes bløde kind lagt mod 
sin , og han stirrede ind i hendes øje , der lyste med 
stærkere glans end noget af byens eller havnens lys , 
og hendes mund var lige ved hans . Da hun lagde en 
arm om hans Hals , mistede han besindelsen og slog 
begge sine arme om hende og knugede hende ind til 
sig og pressede sine læber mod hendes , længe og atter 
og atter ; hendes læber var så kolde som is , men han 
ville varme dem op , ville have dem glødende som sine 
egne , og så bed han dem , men de forblev kolde . Han 
kyssede hendes øjne , de to strålende stjerner ; hun 
sænkede lågene ned over dem , og han bedækkede de 
to velsignede hvælvinger med sine hedeste Kys , og hun 
lå som et livløst legeme i hans favn . 
Du elskede ! Du elskede ! stammede han . Min ! 
Min ! 
Hun vristede sin hånd ud af hans faste tag , 
åbnede øjnene , kastede hovedet tilbage , lagde sin 
hånd over hans mund med et mat smil og sagde : 
så ! ikke mere ! Vær nu elskværdig ! 
Han ville ikke slippe hende , men pressede hende 
fast ind mod sit hjerte . Dog , hun viklede sig fra ham 
og stod lige overfor ham , og hendes askeblonde hår 
lyste i månestrålerne som mariaspind . 
Vi må ikke , sagde hun og løftede truende fingren 
imod ham . 
Han var aldeles fortumlet : sig mig — forklar . — 
jeg forstår dig ikke . 
Vi må gå hjem , sagde hun . Hvad er klokken ? — 

de vendte hjemad . Først gik de ved siden af 
hinanden , men så lagde han sin arm om hendes skulder . 
Han følte , hvor den kolde vind blæste op gennem 
frakkeærmet . De talte livligt og lystigt , men hvert øjeblik 
afbrød han samtalen med at sige : nej , jeg forstår 
intet af alt dette — men da hun ikke indlod sig på 
at forklare , men kun smilte til ham og fortsatte samtalen , 
gled også han hver gang ind i den . 
Da de havde gået et stykke vej og nærmede sig 
menneskelige boliger , standsede han og lagde begge sine 
hænder på hendes skuldre og så hende ind i øjnene : 
blot du nu ikke har ødelagt det , jeg havde glædet mig 
så meget til . 
Og hvad var det ? 
Jeg havde på hele vandringen ud gået og tænkt 
på , at jeg ville få en kompliment for , hvor pænt og 
artigt jeg havde opført mig , rigtig roligt og dannet . 
Gud véd , om jeg får den nu ? 
Har du fortjent den ? 
Ja jeg ! — jeg har fortjent den . Og så skulle jeg 
have min løn . 
Og hvori bestod den ? Hun så forundret smilende 
på ham . 
Jeg havde gået sådan og lagt planer — de yndigste 
planer . Du skulle komme op til mig — overmorgen 
— der er ingen i huset — pigen skal ud , 
jeg har sagt , jeg skulle ud — — og så skulle du 
komme op til mig fra seks til otte — du skulle få 
det så fint — jeg skulle være vært , og du skulle 
være gæst . Du skulle blive behandlet som en dronning 

— hvad du jo er — min dronning . — vil du komme 
— — for at vise , at du har tillid til mig ? 
Vi skal se , om det går an — sagde hun . 
Å nej , kom ! Du véd ikke , hvilken glæde , du 
gør mig — og tilliden , Ira ! 
Det går vist ikke an — hvornår ser jeg dig 
igen  ? 
Min herskerinde befaler . 
Kan du hente mig , når du går fra ministeriet 
overmorgen , ved hospitalet , klokken fire ? 
Hvis vi ikke får en ny regering inden den tid , 
tror jeg nok , forretningerne tillader det . Og så om 
aftenen kommer du til mig — ganske sikkert ? 
Vi får se . — 
de var gået videre , atter tæt ind til hinanden , 
han med sin arm om hendes skuldre . Da de kom til 
gaderne , holdt de hinanden i hånden , således at mulig 
mødende folk ikke kunne se det . Først da de kom 
nær hendes hus , slap de hinanden , og da de stod ved 
hendes gadedør sagde hun højt : 
de går ikke med op , doktor ? 
Og han : jeg kan ikke i aften , frue , jeg skal arbejde . 
Hils frøken Ragna . 
Hviskende : min elskede , min elskede , ikke forstår 
jeg et ord af det hele . 
Hun sagde højt : behøves heller ikke , doktor . Tak 
for følgeskabet . — 

Xv 
han havde gået hele dagen i uro . Ville hun komme 
eller ville hun ikke ? Han længtes efter hende , og derfor 
håbede han , hun ville komme , og inderst inde 
ønskede han , at hun ikke kom . 
Men alt skulle være forberedt , om hun kom . Han 
hentede en favnfuld af hvide syrener og blegrøde roser 
og dunede , bleggrønne bøgegrene , så våren blev gennem 
efterårstågen båret ind i hans stue . Han anstrengte 
sig for at finde de allerfineste og dyreste lækkerier , 
og med bankende hjerte købte han et par silkelagen , 
ti hvis hun kom — så var det — så kunne 
det kun være -— 
han havde selv været ved døren og modtaget alle 
de købte sager — ingen måtte se , og ingen måtte 
røre dem — havde selv pyntet sin stue med blomster 
og sit sovekammer — havde taget et par billeder ned 
fra væggen , som aldrig før havde stødt hans øje , skønt 
husholdersken havde forarget sig over dem — havde 
dækket bord med hvid dug og sølvtøj og slebet Krystal 
— havde selv sat lys i stagerne og selv lagt i kakkelovnene . 
Så havde han rullet ned og låset dørene 
forsvarlig , så ingen skulle kigge ind , og var gået på 
kontoret . 
Der er noget mystisk ved dem i denne tid , havde 
kontorchefen sagt . 
Ved mig ? Ja — jeg befinder mig så storartet — 
har aldrig befundet mig sådan i mit liv — — en 
idé-------- . 
Filosofi  ? 

ja , det kan de godt kalde det . Livsvisdommen 
funden ! Så rask og så let . Synes , der er ikke det 
arbejde , jeg ikke kunne gøre . 
Endelig slog da kontoruret fire , og han var ude 
af døren , før det sidste slag var faldet . Han ilede gennem 
sværmen , der spærrede de tågefyldte snævre gader , 
hvor enkelte vinduer allerede var oplyste . 
— — — han så hende dukke frem af tågen 
og ved siden af hende Ragna . Han tog sig hurtigt 
sammen og slog sin højrøstede tone an . 
Goddag , min frue ! Goddag , frøken ! Hvorledes 
står det til med humøret ? Nådig ? Var det dem , der 
stod ved porten ? Det skulle jeg have vidst , jeg troede , 
det var én eller anden forlovet , der ventede på sin kandidat . 
En , der ventede på sin doktor , sagde Ira med 
eftertryk på det sidste ord . 
Måske — på sin doktor , sagde han med trykket 
på sin . Så så han alvorligud : og gemalen — hvorledes ? 
Som sædvanlig . Han begynder at blive utålmodig . 
Hans stemme skælvede let : mulig — — tegn 
på , at han kommer sig ? 
Dér standsede samtalen . Ved at de skråde over 
gaden , var Ragna kommet lidt foran dem . 
Jeg kunne ikke gøre for det — hviskedee Ira — 
ved at Ragna var at hente mig . 
Men det — gør jo — ingenting , svarede han sagte . 
Ira misforstod ham og så skuffet ud . Ragna var kommet 
på siden af dem , og han talte mest ti ! hende . Ira 
sagde næsten intet . 
Engang standsede Ragna foran et butiksvindu , og 

så hviskedee Ira : det var ikke min skyld — jeg havde 
ikke bedt hende om det ; men en lærerinde var bleven 
syg , og så ville hun hente mig , og jeg kunne dog 
ikke godt sende hende bort . 
Det er netop det allerbedste , som det er . 
Det mener du ikke ? 
Jo , det mener jeg . 
Ragna indhentede dem , og de gik videre i tavshed . 
Udenfor en delikatessehandler standsede Ira , gav 
den unge pige sin pung og bad hende om at købe 
noget . De andre ville vente udenfor . 
Hvad har du gået og tænkt på ? 
På dig . På , at du intet galt kan gøre . 
Han så spørgende på hende . 
Jeg kan ikke komme til dig i aften . 
Skønt det var det , han havde ønsket , følte han 
dog en umådelig skuffelse . Fra det øjeblik , han havde 
set hende og haft hendes smalle hånd i sin og gået 
ved hendes side , havde blodet kogt i hans årer . 
Bedrøvet bøjede han hovedet , men talte ikke . 
Jeg tror , det er bedst sådan , sagde hun . 
Du har ikke tillid til mig . 
Jo jeg har , sagde hun nølende ; men jeg har overvejet 
sagen hele dagen — min mand fandt mig så 
urolig — — 
han følte en ganske let , ubehagelig gysen ved at 
høre om hendes mand . 
Hun fortsatte : og jeg er kommet til den slutning , 
at jeg skal ikke komme . 
Du har dog før ? 
Ja , da anede jeg jo ingenting om alt det , jeg nu véd . 

da var alting ganske anderledes . Nu må du nøjes 
med at komme til mig — du er altid velkommen . 
Nøjes — nøjes ! Det bliver nok omkvædet på 
alle viser . 
Vær nu elskværdg , bad hun . 
Jeg ! Jeg er da ikke fordringsfuld . — — — er 
jeg fordringsfuld , frøken Ragna ? 
Ragna var kommet ud af butikken med en pakke 
i hånden . 
Det kommer an på — sommetider . 
Han er meget fordringsfuld , sagde Ira leende . 
Ja , så er de meget fordringsfuld . 
Ja , når der er to kvinder om én mand ! — og 
så er der endda mænd , der ønsker , at Vorherre havde 
lavet kvinder af alle mandens tretten ribben — — 
puh ! — de véd ikke , hvor jeg havde glædet mig . 
Til hvad ? spurgte Ragna . 
Til en fest , som nu er gået overstyr , fordi et 
ribben er knækket sammen i det afgørende øjeblik . 
Da de var komne til hendes gadedør , bød han 
damerne hånden til farvel . 
Tak , frue . — hun rystede ganske svagt på hovedet 
uden at se på ham . — det er min mening , selv om 
det gør ondt , at festen går overstyr . Jeg havde glædet 
mig så umådelig til den . 
De er mig så mystisk i den sidste tid , doktor , 
sagde Ragna . 
Det er anden gang , det bliver sagt mig i dag . 
Jeg kan slet ikke få rede på dem , vedblev hun . 
Hvis de vidste , hvad jeg vidste — — så ville 
de alligevel ikke forstå det . De er så ung . 

åh ! sagde hun halvt krænket — jeg er da ikke 
så ung heller . 
Deres tid kommer også — så tænk på mig . — 
farvel . 
Xvi 
de stod sammen på kastelsvolden og så ud 
over den oplyste havn og den flammende luft over 
byen . 
Hun lagde sit hoved ind mod hans bryst . 
Gid jeg kunne rejse . 
Der skød noget op i ham : rejse — ja , langt 
herfra — sammen ligge i gondol og vugge på gran 
Canale . 
Hun bøjede sit ansigt op imod ham . Et par 
tårer løb ned ad hendes kinder . 
Nej , ikke sådan . Rejse bort fra dig . Alene . 
Bare jeg kunne rejse en tid — hjem — ud på landet . 
Luften herinde er gift for mig . 
Kære ! Kære ! 
Å jo , sådan noget har jeg aldrig kendt . Og 
hvordan kan dette ende for os to ? Vi kan jo dog ikke 
gå sådan i længden , ingen af os . Jeg er jo dog 
heller ikke af sten , som du tror — nej , du må ikke 
se sådan på mig — ikke med det glimt i øjet . 
Hvilket glimt ? 

det véd du jo så godt . Jeg kan ikke lide dine 
øjne nu . — — og det kan jo ikke nytte noget . — 
jeg kan helt foragte mig selv når jeg tænker — jeg 
sommetider væmmes ved mig selv . 
Ira , det må du ikke — det har du ingen 
grund til . 
Hun stod et sekund med lukkede øjne : når jeg 
tænker på , hvor trygt man stoler på mig . Dette er 
jo dog ikke andet end bedrag . Altid må der spilles 
komedie , hele dagen må jeg gå ved min mands 
sygeseng og lade , som om jeg var optaget af ham , og 
så med tankerne fulde af dig , dig ind i alting . 
Mig — mig ! Ira , så holder du da alligevel 
virkelig af mig ? 
Holder af dig , hans ! Hvor kunne jeg ellers lade 
mig kærtegne af dig som jeg gør ? Du er jo ikke ude 
af mine tanker noget øjeblik ; du står for mig , når 
jeg slår mine øjne op om morgenen — jeg kan jo 
ikke undvære dig en eneste dag — jeg kan ikke 
engang tænke mig at undvære dig , og jeg må det 
jo . Vi må skilles , mens det endnu er muligt . Jeg 
føler dette er galt — jeg véd det , og det véd du 
også . 
Han sagde bestemt : nej , vi har intet galt gjort 
— intet , absolut intet at skamme os over for os selv 
— takket være dig . Vi må skjule for verden , at vi 
elsker hinanden ; det er verdens fejl . Vi burde kunne 
råbe det ud på gader og stræder , det , og det at vi 
intet slet har gjort — takket være dig — og at vi 
intet har at angre . 

det har jeg , svarede hun sagte . 
Du ! Nej , du mindre end jeg . Der er ingen , der 
har noget retmæssigt krav på nogen af os to . Vi 
har mødt hinanden og vi er gledet mod hinanden . Du 
har ikke elsket nogen før , og jeg har aldrig elsket nogen , 
som jeg elsker dig — om du blot holdt rigtig 
af mig ? 
Jeg ! Jeg elsker nok alligevel dig højere end du 
elsker mig . Havde jeg indvilget i at blive din kone , 
så kunne jeg dog nemt være blevet en hemsko på 
dig -— det ville jeg ikke — jo , jo , — du skulle 
have ventet på mig i tre år ; tror du ikke , det var 
blevet for tung en byrde for dig ? Tror du , din kærlighed 
havde været stærk nok til at bære den ? Du 
sagde jo dog selv , at du troede ikke på , at en mands 
kærlighed varer evig . 
Hans elskov , kære , hans elskov . 
Nu ! hans elskov da ! og når den er brændt ud ? 
Så forandres den til noget andet — noget 
bedre . 
Og om den nu ikke gjorde det ? Der skal megen 
kærlighed til for at være gift med en kvinde , som er 
skilt fra sin mand — løbet bort fra ham , svigtet ham , 
da han trængte mest til hende . Så ville du måske 
nok føle dig træt — af hendes påhæng — og måske 
ville der komme tvivl op imod hende : hvad hun havde 
gjort mod den første , kunne hun vel gøre mod den 
anden . Og din fremtid , alle dine stolte planer og 
forhåbninger ? 
Det var vel mere at eje et menneske end en 

tanke . Og hvorfor skulle jeg ikke kunne arbejde , 
fordi jeg havde min kærlighed ved siden ? 
Hovedrystende sagde hun : jeg har tænkt så meget 
over det de sidste dage . — hun slog sine arme 
om hans Hals og han følte , hvor hendes hjerte bankede 
i takt med hans : netop fordi jeg elsker dig 
så -— — 
mere fik hun ikke sagt . Hendes læber var 
bievne varme som hans . 
Et stærkt lysskær faldt over dem . Det var en 
sunddamper , der gled gennem havnen som en farveblandet 
lysstråle . Lyden af skovlenes plasken mod 
vandet nåde dem og vækkede dem . 
Rejse ! hviskedee han i hendes øre . Langt bort 
herfra . Hvor der er sol og varme og lys og evig 
vår . Ligge og drømme mellem blomster og under 
viftende palmer , med Middelhavets skumdækte blå 
under vore fødder , med skønne , glade , sunde mennesker 
om os — hvor ildfluer lyser op om natten — hvor 
hvide marmorguder smiler til os i overmenneskelig 
skønhed fra paladsernes mure og havernes kroge og 
kirkernes portaler — hvor i fattigfolks gårde står 
herlige marmorsarkofager som urtebede — hvor der 
er sang og tindrende øjne og elskoven dirrer i 
luften . 
Og flygter man dér fra sin samvittighed ? 
Der er ingen — ti der er jo intet at angre . 
Husk , jeg er rig — vi kommer jo ikke til at mangle 
noget , kan vælge vort opholdssted , hvor vi vil . 
Men når rusen før eller senere er forbi , så 
trænger du til at arbejde — husk , at du selv har 

lært mig , hvad værd arbejdet har — og så er skønheden 
vel ikke nok længer ? 
Men så drager vi derhen , hvor der kan arbejdes 
— til rom . Du kan ikke tænke dig , hvor luften i 
rom er herlig . Rundt om Monte pincio er den så 
fin og let — ret som var der syre i den — ingen 
hovedpine dér — den hidser huden som med ganske 
fine nåle og ægger tanken og gør nerverne så 
levende og så dirrende . — eller om vi trængte til 
det stærkt pulserende liv , tog vi til Paris . Alt er dér . 
Lejlighed til arbejde som intet andet sted i verden , 
bøger , biblioteker , kunst , kloge mennesker ; og om 
man vil have ro , kan man leve der som på en øde 
0 — tænk dig ! på en 0 , vi to alene med vor kærlighed . 
Og din moder ? 
Min moder ! — — — — — hun ville ikke 
med et ord bebrejde mig , hvad jeg havde gjort . 
Hans ! vi burde ikke ses mere . 
Hvorfor ikke ? Hvorfor skulle vi rive det bedste , 
vi har , ud af vort liv ? Hvem krænker vi , hvem tager 
vi noget fra ? 
Jeg er en dårlig hustru . 
Du ! Nej , nej ! så ville jeg ikke længes efter at 
gøre dig til min . 
Om jeg var enke ? 
Om du var — — — — — ? og han så på 
hende med et par øjne , der brændte ind i hendes 
sjæl . 

du må ikke se på mig med de øjne — ikke 
med det glimt i øjet — der er det igen . 
Hun lagde sin hånd over hans øjne . 
Du min elskede ! sukkede han — jeg vil vente 
på dig . — 
de lagde hjemvejen gennem grønningen . 
De to havde længe vandret tavse . Han havde sin 
arm i hendes og et par fingre nåde ind i hendes 
bløde , lille muffe . 
Jeg får så mange komplimenter i denne tid , 
sagde hun . 
For din skønhed ? 
Men er du da alvidende ? Hvor kan du vide det ? 
Fordi du er så smuk som du vist aldrig har 
været før , og det må folk da lægge mærke til . Du 
har fået roser på kinderne og dine øjne har fået 
et liv , som jeg aldrig har set i dem . — det er min 
skyld . 
Hvor mændene er indbildske . 
Men det er dog sandt . Når jeg sammenligner 
med , hvordan du så ud for fjorten dage siden — 
askegrå , uden glans i øjet . 
Det var måske også en vis mands skyld ? 
Det var det måske . Men nu er det jo overstået 
for bestandig . 
Min svigerinde havde også bemærket forandringen , 
og hun var ikke så lidt spids . 
Rystede knæene på hende ? lo han . 
Det véd jeg ikke . Men er der nogen , der har 
mistanke , er det hende . Hun er mig ikke god . Hun 
har ikke glemt mig , at jeg tog hendes Broders formue 

fra hende . Og det har hun jo også ret i . Det 
var jo ikke af kærlighed , jeg tog ham . Men det vidste 
han også . Han vidste , at han købte mig , fordi jeg 
var bange for , at min moder skulle lide nød . 
De var komne i nærheden af hendes hus , og han 
havde taget sin arm ud af hendes . Hun følte efter 
hans hånd og lagde sin i den . De mødte en ældre 
kone uden overtøj . Ira nikkede godaften til hende . 
Hans mærkede godt , at konen blev stående og så 
langeligt efter dem . Han ømmede sig ved tanken om , 
hvad konen kunne udlægge en sådan aftentur til . 
Han havde så ofte tidligere fulgt Ira hjem om aftnen 
eller forladt hendes lejlighed sent på natten uden at 
bekymre sig om husboers og naboers mening ; men 
nu var han ømfindtlig på Iras vegne for , hvad verden 
skulle tro , og det pinte ham lidt , at hun var ganske 
som før . 
Vor portnerkone , sagde Ira . Skikkelig kone . 
Hvad mon hun ville sige , hvis hun vidste ? 
Han svarede ikke , skønt han var temlig sikker 
på , at selv om portnerkonen var skikkelig , kunne hun 
både lægge sammen og trække fra . 
De standsede foran hendes gadedør . 
Og hvordan går det med dit arbejde ? spurgte hun . 
Storartet ! sagde han . Aldrig har jeg arbejdet 
som jeg gør nu . Det er som den havde vinger , sådan 
flyver pennen hen over papiret . 
Er det noget nyt , du skriver ? 
Nej , sagde han , noget der er begyndt på . 
Hun var skuffet : jeg havde trot , du måtte begynde 
på noget helt nyt , at du ikke kunne andet . 

— hvorfor kan du ikke fortælle mig , hvad det er ? 
Du taler aldrig om dig selv . 
Gør jeg ikke ? Men ens arbejde skal man ikke 
tale om . Det har jeg lært . Engang har jeg fortalt 
dig om et arbejde og en anden gang min moder , og 
begge gange kunne jeg ikke gøre noget ved det efter 
den tid . Men kraft til at arbejde , det har jeg . Hver 
eneste nat til klokken tre , og så går jeg kun i 
seng , fordi jeg synes , jeg må gå i seng engang — 
— alene ! hviskedee han og kyssede hendes øre . 
Er du gal — her ? — lad os gå lidt igen . 
De gik ind i mørke , halvbrolagte gader . 
Og hvem er skyld i det ? spurgte hun . 
Du — i begge dele . — — og folk siger altså , 
at du er smuk nu ? 
Smukkere end da jeg var ung pige — mere 
strålende . — og dengang gjaldt jeg dog for at 
være køn .  . 
Hvorfor mødte jeg dig ikke dengang ? 
Ja , hvorfor kom du ikke over ? Skønt , om du 
havde truffet mig dengang og vi to var bievne forelskede 
i hinanden , var du måske blevet trukket med 
ind i ulykken — det ville have været forfærdeligt . 
For fader havde ikke skånet dig — lige så lidt som 
han skånede moder og mig . 
Men at ingen mand tog dig i dine rige dage ? 
Tage mig ! Hvor det dog ligner et mandfolk at 
tale sådan . Bare de strækker en hånd ud , flyver 
en kvinde straks hen og sætter sig på den , mener de 
allesammen . Tror du måske , du er den første , der 
har bedt om at få mig ? 

nej , sagde han i en bitter tone — Figura udviser 
jo , at der har været en før mig . 
Fy , det var stygt sagt . Det er første gang , du 
har sagt noget stygt , noget , der skulle såre . 
Kære ! Kære ! nej . Men der er tider , hvor jeg 
er så -— — — 
sådan plagede de unge herrer mig dengang — 
den ene efter den anden — der var ikke et bal , hvor 
der ikke var mindst en , der erklærede sig . Når jeg 
så havde hørt nok på dem , rystede jeg på hovedet : 
farvel ! — det var nu alligevel ganske morsomt , 
sådan at danse gennem livet og lade sig gøre kur til . 
Og slet ingen blev funden god nok ? 
Jeg ville ikke gifte mig , uden jeg traf den retteste 
rigtige . Jeg troede på idealet i ægteskabet ; men 
på nært hold , og på fjernere med , havde jeg set , at 
ægteskabet kunne være et helvede . 
Tror du , at alle ægteskaber er ulykkelige ? 
Spurgte han . 
Nej , jeg tror endnu på , at der er lykkelige 
ægteskaber til . Og selv om jeg vidste , at alle ægteskaber 
var ulykkelige , ville jeg dog holde idealet højt . 
Og dit eget — hvor kunne du tage den mand , 
når du havde valget mellem så mange  ? 
Jeg havde ingen at vælge imellem . Jeg havde 
ham og sulten og skammen — der har været tider , 
hvor jeg var i tvivl , om jeg ikke skulle vælge den 
sidste for at undgå----------- . Der kom ingen tilbud , 
da vi var bievne fattige — og så kom han — han 
elskede mig , han havde vist det gennem åringer — 
og så havde jeg min syge moders øjne hvilende på 

mig — og så blev jeg forlovet med ham — det var 
ikke fornøjelige dage , dem — jeg ville stadig bryde 
ud fra ham — men hvad skulle moder og jeg så 
leve af ? Og jeg mærkede jo så tydeligt , at han holdt 
af mig — så stærkt som han kunne holde af nogen 
— og han har kun spurgt mig om at blive hans 
hustru — aldrig spurgt mig , om jeg holdt af ham — 
og heller ikke nu spørger han nogensinde om , hvad jeg 
foretager mig — han tror mig blindt — og det gør 
det så forfærdeligt , at jeg bedrager ham . 
Bryder du dig slet ikke om ham ? 
Man lever ikke flere år ved et sygt menneskes 
side — når man selv véd , hvad modgang er — uden 
følelse for ham . 
Men du holder mere af mig ? bad han . 
Hendes ansigt blev et stort smil . 
Elsker du mig — rigtig — rigtig — sådan som 
jeg elsker dig ? Sig det , sig det ! Du har aldrig sagt , 
at du elskede mig . 
Han pressede ordene ud mellem sammenbidte 
tænder . 
Men jeg elsker dig jo , hans . Det véd du jo . 
Men ikke nok til at rejse med mig ? 
Bed mig ikke . Nej ! Jeg skal gøre min pligt , 
og du skal gøre din . 
De vendte om . — 
se op til min mand . Han har savnet dig i den 
sidste tid og spurgt efter dig . Han har spurgt mig , 
om jeg ikke har set dig , og det er svært for mig at 
sige nej , når jeg ser dig hver eneste dag . — — du 
hører ikke et ord af hvad jeg siger . 

jo , kære , jo alting . 
Han var samtidig åndsfraværende og tilstede , 
lukkende sine ører og sin hjerne for hendes ord , at 
de ikke skulle trænge ind , og dog hørende dem 
ganske skarpt , men som var det en anden , der hørte 
dem . 
Du hørte ikke et eneste ord — det er meget 
uhøfligt . Hvad tænkte du på ? 
På dig — kun på dig ! 
Når jeg går her ved siden af dig , skal du ikke 
tænke på mig , men kun høre på mig . 
De var nåt til hendes gadedør igen . De gav 
hinanden hånden og hun sagde højt : 
går de med op , dr . Glad ? — nå ikke ? — 
tak for følgeskabet . — gå nu lige hjem . 
Xviii 
de to var alene i Iras dagligstue , Ragna var 
ikke kommet hjem fra kursus . 
Hans skarpe øjne var løbne rundt i stuen og 
var standsede ved skrivebordet , hvor Rødbæks fotografi 
manglede . 
Han så spørgende på hende . 
Her var et par unge piger hos Ragna iaftes , 
sagde hun , og de begyndte at danse herinde , og 
til sidst blev de rent ville , så de ikke kunne holde 
op , og væltede skrivebordet med et vældigt bums . 

det var ganske mærkeligt , der ikke gik mere i stykker 
end der gik . — den glasskål , jeg fik af dig , da du 
kom hjem fra Venedig , den frelstes . 
Hun gik hen til skrivebordet for at vise ham en 
kant , der var slået af . Han bøjede sig ned ved siden 
af hende og lod umådelig interesseret , idet han listede 
armen om hendes liv . 
Skal vi tage det som et varsel ? sagde han . 
Hvilket ? Kanten ? 
Ja — nej — nej skålen ? 
Det kan vi måske — men skal vi så også 
tage blækpletten på tæppet som varsel ? 
Ikke tage noget sort som varsel , svarede han . 
I skuffen var næsten alting i uorden , sagde hun . 
Dog , det bedste var uskadt . 
Hvad var det bedste ? Han var spændt på , om 
det var hans brev , om det endnu gemtes dér . 
Hun åbnede en skuffe og tog en lille pakke . 
Se , sagde hun og rakte ham den . 
Skal jeg løse op ? 
Hun nikkede bejaende . 
Han åbnede pakken og fandt en bog i lille 
kvart , indbundet i pergament og med ciselerede sølvspænder . 
Bladene var pergament , og i strålende 
farver og sort tusch skinnede 
sonnets 
of 
William shakspere 
ham i møde . 
Kæreste Ira ! Den er da ikke til mig ? 

det lød næsten som et suk : om du vil 
have den ? 
Hvor har du dog fået den fra ? Den er jo et 
kunstværk , barn . Se , hvor vidunderlig frisk og klart 
alting står endnu . Se dog ! hvert enkelt bogstav , så 
klart og så skønne former — hvor det sorte står 
skarpt ud fra den hvide grund — og så initialerne 
— nej , noget dejligere synes jeg aldrig jeg har set — 
i alle de stærke farver — og guldet lagt så diskret 
på . Englænderne siger , man må ikke se en hest , 
man har fået til foræring , i munden — men , hvor 
har du fået den fra ? 
Hun så smilende på ham : kan du ikke gætte  ? 
Han så spørgende på hende : du har da vel 
ikke — nej , det er dog umuligt ? 
Hun nikkede bekræftende . 
Du har selv — — å , jeg fæhoved ! jeg vidste 
da , at på Shakespeares tid illuminerede folk lige så 
lidt som de gør nu . Men at du har gjort det . Du 
kan jo gøre alt . Hvornår i alverden har du 
lært det ? 
Det har jeg kunnet i mange år . Men jeg havde 
lagt det på hylden som så meget andet . Her i København 
har jeg fået lyst til at begynde på mine 
gamle sysler . Jeg har været oppe på biblioteket ; det 
er dog nogle grinagtige størrelser sådan nogle lærde . 
Bliver du også sådan ? 
Nej , for jeg bliver aldrig lærd . Og hvad gjorde 
du så der oppe ? 
Jeg var helt benovet , da jeg kom derind . Der 

stod flere , der så meget lærde ud og skulle have 
bøger . 
Hvorpå kunne du se , at de var lærde ? 
De var mere eller mindre redte , og deres linned 
— og overfrakker var meget fedtede og sad nærmest , 
som om de selv havde syt dem . Og der var en lille 
pæn student — han gjorde sig virkelig så ydmyg , 
men han blev hundset alligevel — 
og du ? 
Jeg blev nydelig behandlet . 
Det er min skyld . 
Din skyld ? Du vidste jo ingenting af det — 
sagde hun forbavset . 
Selv de kunne ikke modstå en smuk kvinde . 
Og vi blev jo enige om , at det var min skyld , du 
var så smuk . • 
så ? blev vi enige ? — skal jeg fortælle videre ? 
Først skal du give mig et Kys . — og så ? 
Jeg bad om at få nogle gamle illuminerede 
håndskrifter at se . Og de var færdig at stå på 
hovedet . Mandfolk er dog rædsom grinagtige . De 
ville alle sammen følge mig . De syntes på én gang 
alle at have fået god tid , og havde såmænd gerne 
ladet hele konsistorium vente . Der kom en gammel 
professor , han var vist 95 — og gud ! hvor de var 
grinagtige — der var en i fadermordere og livkjole 
— og så var der én med kalot på hovedet — 
og så var der en ung fyr , han så noget impertinent 
ud — så tog jeg ham med kalotten , han 
syntes mindst farlig — ham med fadermorderne turde 
jeg ikke have gået med . Vi kom ind i en stor 

sal med stengulv , frygtelig koldt , og han dækkede en 
hel masse glaskister af for mig og forklarede mig . Og 
siden har jeg været der flere gange og studeret . Jeg 
kan også studere , ser du . 
Men de har ikke så smukt et håndskrift her i 
byen . Om du havde været i San Marco i Florens , 
hvad kunne du ikke have fundet for motiver dér . 
Dit arbejde er jo kunst . Og det har du gået så 
hemmelig rundt med . 
Det skulle være en overraskelse for dig . Jeg 
har siddet med det i de lange timer på hospitalet . 
Noget måtte jeg jo tage mig for — meget talte vi 
ikke sammen . Og alle de tanker , der er skrevet ind 
i de bogstaver — og imellem de bogstaver ! 
Shakespeares tanker ? 
Mine tanker . Så kunne jeg jo altid tænke 
på dig . 
Du , kære ! Kære ! Kære ! — —• — — — men 
jeg forstår det igen ikke . — — — 
hvad forstår du ikke ? — hun så sky på ham . 
Alt det du kan . Spille , så det rører hjerter . 
Dit hjerte ! 
Du taler fremmede sprog . Og så en kunst som 
denne —- som du er ene om i København — — 
du mener , at jeg burde have kunnet ernære 
mig selv ? 
Ja , med lethed — både dig og din moder . 
Du har aldrig prøvet , hvad det vil sige at 
skulle trænge ind på et marked , der allerede er 
overfyldt . Jeg har prøvet det , og jeg kunne ikke 
trænge igennem ; måske jeg ikke havde tålmodighed 

nok . Jeg har heller aldrig , synes jeg , lavet noget så 
godt som denne . 
Og at det så blev Shakespeares sonetter . 
Jeg vidste jo , hans , at ingen bedre kunne jeg 
vælge til dig — selve guden ! 
Og så hans sonetter , kære ! hvor kunne du 
holde det ud ? At sidde og prente og male så langsommelig 
al denne brusende lidenskab , at klæde i en 
så rolig og ren munkedragt som disse bogstaver al 
den bitterhed og smerte og vrede på verden og 
menneskene . At du ikke blev bange for dig selv 
overfor dette menneske , der kendte hvert eneste menneskes 
lønligste hjertetanker ? Han kendte både dine og 
mine , og han har givet dem ord . 
Du har dog selv- engang sagt , at du ikke troede 
på , at sonetterne skildrede Shakespeares egen sjæl . 
Det tror jeg heller ikke . Han var den største 
kunstner ; derfor kunne han nøjes med at skildre andres 
sjæle . Det er jo dig og mig , der er skildret i sonetterne . 
Følte du ikke , hvor alle de første er møntet 
på •— — — — alle de første , der handler om det 
skønne menneske , der ikke har lov til at bedrage 
verden for fortsættelsen af dets skønhed ? Og så 
senere , al bitterheden og smerten over at vide , at den 
elskede kvinde tilhører en anden , en , der trykker hans 
hånd som ven . Og så den utrolige nøjsomhed , han 
viser — sådan som mænd , der elsker , gør — blot at 
få lov at være hende nær , ikke begære , kun lyde , 
elske og beundre hende . Alt det er jo i denne bog , 
enten så Shakespeare selv har oplevet det eller ej . 

han havde sat sig ved hendes side henne ved 
vinduet . Bogen havde han lagt på sine knæ . 
Den brænder mine hænder , al den glød . — at 
du skulle give mig den , Ira ! 
Længe sad de uden at tale . Så sagde hun til sidst : 
sæt dig hen på en anden stol . 
Han adlød og satte sig med sin bog ved hendes 
skrivebord , hvor han aldrig før havde villet sidde . 
Gudbevares ! når du jager mig bort . 
Jeg har jo ikke jaget dig bort . — — sig mig 
forresten , hvem har haft bud efter dig i dag ? 
Han blev helt forbløffet : bud efter mig ? 
Ja , man bryder da ikke således ind i fremmede 
folks huse , uden man har en invitation eller et ærinde . 
Har du et ærinde ? 
Selvfølgelig . Jeg skulle opmuntre dig og have 
min løn derfor . 
Og invitationen ? 
Gudbevares ! min frue ! skal det nu gå så formfuldt 
til ? Jeg skal ikke komme igen uden at få bud . 
Jeg får vel bud snart . Bliver det skriftligt ? 
Skal jeg spille for dig ? 
Henrykt sagde han : ja tak , gør det . 
Hvad skal det være ? spurgte hun , da hun ledte 
mellem noderne . Ikke måneskinnen , den kan jeg ikke 
holde ud mere' . 
Den har gjort sin virkning , og nu kan den lægges 
på hylden . 
Vil du have den ? 
Nej , nej , hvad du vil . Noget , der passer til 
stemningen , noget rigtig sørgeligt . 

er du i sørgestemning ? 
Nej , det er jo netop derfor . Jeg er så forfærdelig 
glad — så forfærdelig lykkelig . Det er ligesom 
med sypiger , de vil helst læse om hertuginder , og 
l’assommoir er dronning Margheritas yndlingsbog . 
Så spillede hun , Mozart og grieg og Chopin , og 
han lyttede , snart med øjnene fæstede på hendes nakke , 
snart med hovedet i sine hænder . 
Det blev tid at gå , Ragna kunne ventes hvert 
øjeblik . 
Så får jeg altså bud , når jeg skal komme , for 
ikke at forstyrre ? 
Hun rystede på hovedet : jeg har ikke sagt , du 
fik bud . 
Ja , jeg kommer ikke , før jeg får bud . 
Hun så noget tvivlende ud . 
Nej jeg gør ikke . Farvel . 
Hun fulgte ham som sædvanlig ud til trappen . 
Han sprang ned ad de første trin . Hun stod endnu i 
den åbne dør ; han standsede og så op mod hende . 
Har de ikke glemt noget , doktor ? 
Jo , nu de siger det , så har jeg . Nu kommer jeg . 
Han sprang op ad trinene og ind i entréen . Hun 
slog armene om hans Hals og lagde sin kind mod hans . 
Var det budet ? hviskedee han . 
Nej , der kom intet bud , sagde hun ; hendes øjne 
stod fulde af tårer , men hendes mund smilte . — du 
skulle rejse ! 
Ikke alene , sagde han . — 
han mødte Ragna på trappen . 
Jeg kommer ikke igen , før der kommer bud efter 

mig , sagde han leende til den unge pige , der beklagede , 
at han gik , nu hun kom . — nej , deres tantes tid er 
så optaget . 
For dem har hun sikkert tid . 
Nej , nej , men der kommer nok snart bud . Farvel . 
Xix 
anden dags morgen kom — der var intet brev 
til ham . Det var da højst mærkværdigt . Så kom det 
med næste ombæring . Men selv med tredje kom der 
intet bud . Han gik ikke til hende — nej , det gjorde 
han ikke , før han fik bud ! 
Efter kontortiden gik han hjem for at finde brevet , 
og da der intet var , kunne han ikke for uro blive 
hjemme , men spiste på en restauration og længtes blot 
efter at have hende som genbo . 
Men hvis hun troede , han kom til hende nu , tog 
hun fejl — det var en aftale , at han skulle have bud , 
og han skulle vise , at han var stærk . Dog , gå til 
steder , hvor han havde været med hende , kunne han . 
Og han gik langs vandet , og hørte hvert ord , der var 
blevet vekslet mellem dem dér , og stadig klang i hans 
øre : kan du huske ? — ti på deres ture i mørket 
havde de overbudt hinanden med : kan du huske ? 
Han lagde hjemvejen forbi hendes lejlighed og så 
lys deroppe . 
Flyve opad trapperne ? — nej . Han ville dog 

se , om hun virkelig var så kold — om hun kunne 
undvære ham . Ti hver gang , han havde kærtegnet 
hende så voldsomt , så de begge syntes fra Sans og 
samling , havde hun pludselig vist sig kold og slået 
hovedet tilbage og lagt sin hånd på hans mund . 
Hun glemte altså aldrig sig selv . Nu ville han dog 
se , om hun glemte ham . 
Den hele næste dag gik , og der kom intet bud 
eller brev eller hilsen ; men han flakkede om på de 
kære steder , gik forbi hendes hus og så , at der var 
mørkt — så var hun altså ude , eller hun sad i mørke 
og drømte om ham , kaldte hans billede frem under de 
lukkede øjelåg . Derop 1 for at få vished 1 nej , den 
triumf skulle hun ikke have . Hun havde mere end 
én gang sagt , når hun viklede sig ud af hans kærtegn , 
at han skulle være en mand — han skulle vise hende , 
han var en mand . 
Han gav sig til at tænke på andre kvinder . Men 
straks følte han sig træt og slap og søvnig og gik hjem 
og i sin seng . Ikke så snart var han dér , før han 
var lysvågen og lå og stirrede ud i mørket . 
Den tredje dag . Det var ikke til at holde ud 
længer , og dog måtte det bæres . Frem og tilbage for 
at se , om det brev ikke var der ; han blev jo til fabel 
i huset for det brevs skyld ; han rumsterede i køkkenet 
for at finde det — det måtte være der ; og hver gang 
han så det røde postbud , standsede han ham og spurgte 
ham ud , om han ikke kunne have tabt det eller glemt 
det på posthuset ? Og så kom han hjem engang i sin 
store uro , og i vinduet stod der , i hans eget glas , to 
hvide tulipaner , svøbt ind i friskt løv . Han turde 

slet ikke spørge , hvem der havde bragt dem . — var 
der ingen besked med ? Han turde ikke spørge . Han 
kastede sig i en lænestol og stirrede på dem — 
stirrede og stirrede — våren bragt ind i hans stue i 
november , løfte om sol og varme midt i kulden — 
glanshvide med ganske svage antydninger af rødt , formede 
som en klokke , men lukkede til — som hun selv . 
Skulle dette være budet ? — nej , rigtig bud , 
klar besked ville han have , ord og ikke blomster — 
hvad mon tulipan betød ? 
Det var jo dog muligt , han kunne møde hende 
på gaden ; det havde ikke noget med budet at gøre . 
Gå hjem med hende , det ville han ikke , medmindre 
hun bad ham om det — ligefrem bad . Men hvis han 
nu mødte hende — og han så hende — eller hun 
så ham ; men det var jo det rimeligste , at han ikke 
så hende . Han kunne vist rolig gå ud — hun var 
næppe på strøget — hvad skulle hun der i dag ? 
Og han gik ud . Han var helt urolig i førstningen , 
lod øjnene følge begge sider af gaden . Men pludselig 
begyndte hans hjerte at banke i uro , og nu bevægede 
han hele hovedet fra den ene side til den anden , for 
at hun ikke skulle slippe forbi ham . Han havde egentlig 
mest lyst til at vende om . Dog , han havde jo da lov 
at gå på gaden . Så så han lige frem . Hun gik 
altid på venstre side af gaden , der hvor han gik . 
Han kunne ikke undgå at se hende , hvis hun var ude ; 
men han måtte alligevel holde øje med højre side 
også . 
Det gav et sæt i ham , da han hørte : goddag , 
doktor . 

hun stod lige foran ham så sikker og smilende , 
og han skælvede og trak vejret dybt . 
Åh , jeg vidste jo — sagde han — at du måtte 
altid være i mit selskab , kære , for du kan ikke vandre 
videre end mine tanker , og mine tanker er altid hos 
mig , og du er altid i mine tanker . 
Men ikke i dine øjne ? 
Jeg spejdede efter dig , men så dig ikke . 
Jeg kunne have rørt ved dit ærme . 
Rørte du mig og jeg mærkede det ikke ? 
Jeg kunne have gjort det . 
Hun så aldeles bedårende ud , som hun stod der 
og drillede ham . 
Hvad har Herren beskæftiget sig med i alle disse 
dage  ? 
Med dig — kun med dig . 
Skal vi gå ? Skal du den vej ? 
Jeg skal alle veje . 
Jeg har undret mig over , at jeg ikke har set dig 
i alle disse dage . Jeg troede , du var optaget af ministerielle 
forretninger . 
Der sad en Klump i hans Hals som spærrede for 
ordene : jeg har jo ventet — ventet på bud fra dig . 
Hun spærrede øjnene op : på bud  ? Det har du 
ikke behøvet ellers . 
Nej , men det lovede du jo . 
Gjorde jeg ? — nej . 
Han så helt alvorlig ud : du sagde , jeg måtte 
ikke komme uden — for ikke at spilde din tid . — 
hun rystede på hovedet : nej , doktor , det har 
jeg ikke sagt . 

går du fra dine egne ord ? Du har sagt det ! 
Jeg kan naturligvis ikke bevise det , for jeg har jo ikke 
haft en fonograf til at optage vor samtale . Det burde 
man have . 
Det ville vist blive nydeligt — om alle dine ord 
var bievne opbevarede for efterverdenen . 
Det ville måske slet ikke være så galt , lo han . 
—- men du har sagt det . Hvor kunne jeg ellers finde 
på det . Og hvor kunne jeg ellers have ventet på 
brev fra dig med hver eneste post . 
All days are nights to me till i se the , 
and nights bright days when 1 do dream of the . 
Shakespeare  ? 
Ja . 
Har du læst i den ? 
Jeg har ikke kunnet , kære . Jeg har siddet med 
den i hånden timevis og stirret på dens skønne bogstaver , 
og du var i hvert af dem ; men læse kunne jeg 
ikke . Jeg har derimod siddet og set med det ene øje 
på den og med det andet på dine tulipaner . 
Ja , jeg har set , der stod to hvide tulipaner i dit 
vindu . 
Du er altså gået forbi mit vindue og har kigget 
derop — og måske tænkt på at gå derop ? 
De tog sig godt ud — og stod godt . 
De lyser ind i stuen og ud på gaden —• alle 
må se dem . Jeg har ladet sætte forsatsvinduerne for 
— for at de kunne holde sig . 
Han var hende taknemlig , fordi hun standsede udenfor 
et af de rigtige damevinduer på Østergade , for 
han fik derved lejlighed til at berøre hendes arm med 

sin hånd , blot hendes kåbeærme med sin handske ; 
men han syntes , at sådan måtte en rejsende i ørknen 
befinde sig , når han efter lang smægten traf på en 
kilde . 
Jeg skal have mig en ny kjole , en lys kjole . 
Hans øjne strålede . 
Familjen ønsker det — det er efter dens ordre . 
Da hun så , hvor hans smil døde hen , fortsatte 
hun : du troede , det var for din skyld  ? Indbildsk — 
indbildsk . Nej , vi skal til stort knald . 
Vi ? Du og din mand ? 
Nej , du og jeg . Indbydelserne udgår i dag . Min 
svigerinde og hendes mand holder jubilæum . Jeg véd 
ikke , om det er 2 5 år siden forretningen blev grundlagt 
eller siden han første gang gik fallit , men en 
glædesdag er det og stort skal den fejres . Jeg har 
fået det at vide i tide for at kunne få et toilette 
færdigt — man ønsker mig meget elegant , min mand 
også . 
Og du selv ? 
Jeg håber at blive sådan , at du skal få fornøjelse 
af mig . Siden min faders død har jeg ikke 
haft en lys silkekjole . Blot du kunne gå med ind og 
vælge — men det går vel ikke an . Det er derfor , 
jeg er på strøget i dag . 
Men , kære , jeg kan jo vente udenfor . 
Ville du ? Det varer længe . Vælge og vrage 
stof og snit og besætning og så lade mig tage mål 
af — nej , det ville være synd at lade dig vente . 
Men jeg gør det med glæde — står skildvagt 

her udenfor , mens min elskede er derinde i røveres 
hænder -— flår de dig for meget , så råb gevalt . 
Jeg har Carte blanche . Venter du ? 
Jeg står som die zwei grenadiere — til min 
kejserinde kommer igen . 
Han gik over på den anden side af gaden , og , 
for ikke at blive tiltalt af passerende bekendte , stillede 
han sig ind i en dør , hvorfra han kunne holde øje 
med porten , hun skulle komme ud af . Det var en 
tålmodighedsprøve , men da hun kom , glædede det 
ham at se det skuffede udtryk i hendes ansigt over 
ikke at finde ham . De trykkede hinanden hjertelig i 
hånden , som havde de ikke setes i flere dage . 
Tilfreds  ? 
Jeg håber , min herre bliver tilfreds ? Tak , fordi 
du ventede . 
For at skyde genvej skråde de ind igennem 
smågaderne — det vil sige , egentlig for at han kunne 
lægge sin arm i hendes . 
Blot et øjeblik — sagde han , da hun vendte et 
forskrækket , bebrejdende blik mod ham — her er der 
ingen , der ser os . 
Så gik de tavse sammen lidt ; da de kom til 
Gotersgade , slap han hendes arm . 
Har du hørt hjemmefra — spurgte hun — hvordan 
har din moder det ? 
Moder har selv skrevet , at hun synes , hun har det 
noget bedre , om det nu er konens dyveldræk 01 eller 
hvad det er . Hun ville såmænd have det meget 
bedre , om hun kunne tage mod til sig og bryde overtvært 

og sætte tanterne med al deres medicin på 
porten . 
I det hele taget var det nok tit bedre her i livet , 
om man kunne bryde overtvært og tage mod til sig — 
sagde hun og så på ham . 
Han så igen på hende med triumf i blikket : 
ja , man skal bryde overtvært og tage mod til sig , om 
man vil vinde her i livet det , der er været at vinde . 
De var komne ind i kongens have og drejede til højre , 
følgende den yderste gang , hvor de den sene 
høstdag var ganske ene . 
For at frelse det , der er været at frelse — sagde 
hun alvorlig — skulle jeg bryde overtvært med dig . 
Det kan du ikke , sagde han sagte . 
Nej , det er jo netop det sørgelige af det — svarede 
hun med en let dirren i stemmen — at jeg kan ikke 
undvære dig . Jeg er blevet knækket i livet — 
vingeskudt — og har ikke kraft til at flyve fra dig . 
Men jeg bliver nok nødt til det . — du ser på mig . 
— min mand bliver utålmodig inde på hospitalet , og 
han hører også om konen i Ravnsborggade ; hans 
søster taler stadig om hende , og præsten i vort sogn 
påstår , at han er blevet kureret af hende , og nu vil 
han prøve hende , og så tager vi hjem til søbygård ; 
hendes kur kan man jo underkaste sig i hjemmet . — 
og dette er vist også det bedste for dig og mig . 
Dette kan jo dog ikke vare .----------- — — 
de nåde hendes port . 
Du går vel med op ? 
Det kan jeg ikke . Jeg har ikke fået bud . 
Herregud 1 er du nu der igen med dit bud  ? Jeg 

har ikke lovet at sende bud . Jeg havde virkelig tænkt 
på at skrive ; men jeg kunne jo ikke vide , hvordan 
du lod dine breve flyde omkring . 
Jeg brænder alle breve , der er ubehagelige , og 
alle breve , der ikke må ses af enhver . 
Det vidste jeg ikke . Går du med op ? 
Er det budet , der kommer , om end lidt sent ? 
Der kommer intet bud , men — sagde hun med sit 
lyse smil — du er altid velkommen . 
Ganske langsomt sagde han : så tager jeg dit 
smil for et bud , og —• idet han talte hurtigt — på 
dine indstændige bønner går jeg med op . — 
Ragna var ikke hjemme . 
Xx 
grosserer topasch’s salon var strålende til festen . 
Helt nyt møblement , forgyldt , betrukket med rødt silke , 
tilsvarende Gardiner og portiérer , og et blødt gulvtæppe , 
hvide rosenbuketter på havblå grund . Væggene 
dækkedes af auktionsmalerier . I dagens anledning 
var der indlagt elektrisk lys i den store salon , 
hvad der fik en del damer , hvis toiletter ikke var helt 
ny og pletfri , til at holde til i de dunkiere sidekabinetter . 
Til dem hørte Ira ikke . 
Hans var nær snublet i en dames slæb , da han 
gik ind ad døren , således betog synet ham . Midt 
på gulvet , i et væld af lys , stod Ira som en melisk 

afrodite , vokset op af et matblåt hav , hvor der lå 
hvide roser strøt som skumtoppe for hendes fødder . 
En stærkt udskåren , blegrød moiré kjole blottede hendes 
legemes skønhed , og den slanke Hals steg med svag 
runding fra skuldrene , bærende det indtagende hoved , 
der holdtes ganske let på skrå . Det askeblonde , blødt 
bølgende hår holdtes sammen af et smalt guldbånd , 
og om den hvide Hals bar hun en tyk guldslange , 
hvis juvelbesatte hoved borede sig nedad og lod sin 
kløftede tunge forsvinde under korsettet . 
Hans gjorde en undskyldning for sin ubehændighed , 
og disse ord gengav ham hans fatning . Han kunne 
hilse på vært og værtinde og derefter på flere af 
gæsterne , førend han trådte sit hjertes udvalgte nær . 
Hun stod og talte med et par kurtiserende herrer , da 
han nærmede sig hende . Der var ikke det mindste i deres 
blik og holdning , som forrådte deres hemmelighed . De 
følte i ryggen , at mange blikke hvilede på dem , og derfor 
vogtede de på sig selv . De gav hinanden hånden som 
gode venner , der intet har at skjule , og så vekslede de et 
par ord . Der var for tilskuerne intet påfaldende hverken 
varmt eller koldt i deres møde . Men gennem håndtrykket , 
som ingen kunne kontrolere , gik der fra hjerte til 
hjerte en strøm , der bragte blodet til at hviske sære 
tanker i deres øren . Og så gik han videre og hilste 
på andre . Helst var kan knælet ned for hende og 
havde kysset spidsen af hendes røde atlaskessko ; men 
det gik ikke an . En katolik kan kaste sig i støvet 
for sin Madonna , en grosserer kan tilbede guldkalven 
og en præst kan slikke kongelige personers spyt , alt sammen 
for publikums øjne ; men en ung videnskabsmand 

i sort og med hvidt slips kan ikke knæle ned 
og tilbede den jordiske åbenbaring . 
De gik til bords . Spisestuen var gjort større i 
dagens anledning , ti selskabet var talrigt . 
Der var den rige fabrikant , hvis kæphest det var 
at være kunstsamler , og hvis konversation hovedsagelig 
bestod i at tale om sine malerier , ikke således at forstå , 
at han plagede sine medmennesker med beskrivelsen 
af sine kunstværker ; deres kunstværdi interesserede 
ham lidet ; hvad der gav dem betydning var 
ikke , hvem der havde malet dem , men hvem der havde 
ejet dem . Han købte nemlig kun af fornemme folk ; 
var der en Greve eller kammerherre , der var i pengeforlegenhed , 
eller en højtstående embedsmands enke , 
der havde en malerisamling , var han altid villig til at 
købe den en blok og ubeset . Han havde så bagefter 
den fornøjelse at prale af sine skatte og samtidig føle 
sig som repræsentanten for borgerstanden , der socialt 
satte foden på nakken af aristokratiet . 
Så var der den tykke vekselmægler , som efter 
sin fader havde arvet en stor forretning og en stor 
formue , og som med sin og sin tykke hustrus fænomenale 
appetit bogstavelig havde spist forretningen og 
halvdelen af formuen op ; nu havde han købt sig en 
livrente , så nu kunne han spise godt hver dag ; 
senere kunne hans børn se , hvor de fik noget fra . 
Der var en mager apoteker , som havde solgt sit 
apotek for at få en landejendom , og gården for at 
få en maskinfabrik , og denne for en maltkuranstalt ; 
hver af hans forretninger kostede hans papa den største 

del af en tønde guld ; han talte kun om literatur og 
kunst . 
Der var et par provinsmatadorer , et par yngre 
grosserere med deres stærkt pyntede fruer , et par 
yngre sagførere , hvis fruer var i deres uopslidelige 
brudekjoler , en kriminalretsassessor og et par kommunale 
embedsmænd . 
Hans havde fået en døv kammerjunkerinde til bords 
og sad ved den ene ende af bordet . Ligeoverfor 
ham sad Provst Engelsen , høj og fed uden mave ; han 
var rigsdagsmand , levede af og for det besindige fremskridt 
og afskyede københavnerne ; bøde størstedelen af 
året i hovedstaden og tjente ved l’hombren sin 
kapellans løn . Han havde generalinde vangå til bords , 
en evigglad gammel kvinde , der i usnærpede udtryk 
holdt på ungdom og glæde ; hun sværmede for letsindigheden 
og levede på krigsfod med moralens præster ; 
hun foragtede husets herre og lagde ikke skjul derpå , 
men blev dog bedt til alle hans store selskaber ; til 
de små sagde hun nej . 
Der var for øvrigt ingen , der tog notits af værten , 
som sad for den anden bordende , omgivet af slægten . 
Han holdt den ene tale efter den anden , udbragte 
skåler for de tilstedeværende , i rækkefølge efter den 
indtægt , de stod for i skattebogen , hvorfor embedsmændene 
ikke kom med . 
Værtinden sad stiv og stram i en stålbroderet 
kjole og konverserede , samtidig med at hun gav sine 
ordrer og med øjnene fulgte de udbårne fade , omhyggeligt 
tællende hvormange stykker , der blev bragt 
ud i køkkenet . Både mad og vin var fortræffelige . 

kammerjunkerinden underholdt hans om en masse 
skrækkelige ulykker , folk , der var druknede på Jyllands 
vestkyst , og hundreder , der var bievne masede ved 
et jernbanesammenstød i Amerika . Hans var overstadig 
lykkelig , så han sad og smilte til hende og 
nikkede , og hun troede , han svarede og deltog i hendes 
konversation , hvorfor hun fandt ham et meget behageligt 
menneske og begyndte i sit stille sind at tro , at 
radikale mennesker også kunne være dannede , indtil 
han midt i en frygtelig beskrivelse af en fattig kone , 
der var funden død af sult , brølede kammerjunkerinden 
ind i øret : ja , frue , det er udmærket viselig indrettet 
med alle disse rædselsfulde ulykker med druknede jyder 
og brændte svenskere , så har vi andre , der sidder lunt 
inden døre ved et godt bord , noget at snakke om . 
Kammerjunkerinden tav en stund . Hans sad og 
nød stilheden et øjeblik . Han kunne , fra hvor han 
sad , så tydelig se hende , sit hjertes begær , og han 
følte sig som en brudgom , når ceremonien er til ende , 
og han kan beregne , at nu er der ikke længe , til den , 
han længes efter , skal blive hans . Blodet dansede 
gennem hans årer og han følte i sit legeme en varme 
og en kraft og en spænding , som måtte kunne vare 
evig , måtte kunne rydde alle hindringer bort . Ti hun 
havde pyntet sig for ham , for hans skyld havde hun 
vist hele sin overjordiske hedenske dejlighed ; det var 
ikke for at hædre sin svogers fem og tyve Års svindel , 
at hun havde lagt al sorgen i dag — tværs over bordet , 
ned gennem dugen gik der en elektrisk strøm , der 
sagde ham alt det . Grossereren drak et glas med ham , og 
han rejste sig op som for at vise høflighed , men blot 

for at kunne gøre en drejning i bukket , så det kom 
til i virkeligheden at gælde hende , og en ganske fin 
farveforandring på hendes kind og et uendeligt lille 
blink i øjet tilkendegav ham , at hun havde forstået 
ham . Og så blev han rent ellevild af henrykkelse . 
Han fik sat liv i hele sin bordende , og der blev 
drukket tæt . Lige overfor ham sad generalinden , der 
havde provsten til bords . Denne sad og var ganske forfærdelig 
vigtig i sin egenskab af lovgiver og gebærdede 
sig som han var den , af hvem Danmarks riges 
vel og ve afhang . Hans og generalinden slog sig 
sammen tværs over bordet . De drillede og forargede 
provsten , der så dybt ned på en radikal doktor , men 
gerne ville billige en generalindes udtalelser , idet de 
overbød hinanden i at håne den officielle moral og 
tale despekterlig om højres førere og prise socialister 
og anarkister ; provsten smilede og lod overlegen , men 
han befandt sig ikke vel . Til sidst spurgte hans generalinden , 
om hun kunne få en vis mand til at tage 
masken af , og den gamle generalinde var færdig at 
revne af latter og kastede ham et brød i hovedet , og 
der var megen lystighed ved den bordende . De to 
drak det ene glas sammen efter det andet , og provsten 
ærgrede sig mere og mere , så det var lige ved , han 
tog masken af ; hans store , bløde næse vippede op og 
ned . Hans fandt , at den gamle dame med samt hendes 
hvide hår og evige brune silkekjole var væmmelig ; 
men han kom sammen med hende til at drikke et glas 
med Ira , og skønt det var ham modbydeligt , at han 
skulle have den gamle skruptudse med , tilgav han 
hende dog meget , fordi hun lod sig bruge som skærmbrædt . 

tilsidst , efter at mange skåler var bievne udbragte 
for huset , holdt hans en tale , i hvilken han hånede husets 
vært , så enhver , der ikke var meget dum eller fuld , kunne 
forstå det ; men topasch følte sig meget smigret ved 
denne hyldest fra den unge videnskabs side , og den 
hele episode gav hans lejlighed til at gå op til den 
anden bordende og klinke med familjen , der sad klumpet 
sammen dér , og han passede det så , at han sidst stødte 
sit glas mod Iras , hvorpå han drak ud . Hans øjne 
lyste og hendes øjne lyste , og da han satte glasset på 
bordet , knækkede han det med forsæt . 
Middagen fik da også en ende , og han gik rundt 
i stuen i en rus af henrykkelse . Han blev ikke 
stående noget sted . Han trykkede folk i hånden 
til velbekomme og havde et ord til alle , en spøg , en 
lille anekdote , en erindring ; men han standsede intet 
sted . Han kredsede om hende , talte ikke til hende , 
men søgte blot at være hende nær , fange et blik af 
hende i forbifarten , føle duften af hendes hår , røre 
med sin skospids ved hendes slæb . 
Brudgom ! Brudgom ! sang det i hans øre — og 
det var jo en brudgoms pligt ikke at hænge over sin 
brud , men at være behagelig mod gæsterne . Og det 
var han . 
Generalinden havde slået en klo i Ira . De sad 
i to lænestole og talte sammen . Engang , hans kom 
forbi dem , råbte hun ham an . 
De , glade glad ! lad ro falde på dem ! 
Deres nåde befaler  ? 
Her sidder to stakkels enkekoner og trænger til 
mandlig beskyttelse og lidt underholdning . 

har jeg ikke slidt som et bæst i mit ansigts 
sved for at underholde deres nåde ? 
Jo , det har de , slidt har de . Gjort nar har 
de — af deres vært og hans gæster — fanden véd , 
om jeg selv er gået fri . Nå skidt ! det skal være 
dem tilgivet . Sæt dem nu ned og lad os tre få en 
rigtig hyggelig kaffesladder . De må godt ryge herinde 
— jeg giver dem lov ! — ikke sandt , Fru grosserer 
 ! Dr . Glad må nok holde os to enlige kvinder 
med selskab og tænde en cigar her , når han ryger 
dannet ; så gør jeg ham selskab . — — sig mig så , 
jeg har slet ikke set dem , siden de var i Italien — 
fortæl os lidt om det , de lykkens pamfilibus ! — hvad 
var nu det dejligste dernede — jeg bryder mig ikke 
om kirker . Det rigtig dejligste ? 
Hans så på Ira med et blik , som hun følte gik 
helt igennem hende . 
Var det så dejligt , at de slet ikke kan sige det ? 
Husk på , jeg er en gammel kone , mig kan de såmænd 
fortælle alting — og ungdommen nutildags — 
nå ! så ud med sproget . 
Det allerdejligste i Italien — altid næst efter 
kirkerne naturligvis — — 
naturligvis kirkerne — men spring bare dem over — 
det har jeg hørt så tit , og de er ved gud ikke morsomme . 
Altså — det dejligste var en hertuginde af 
Urbino — 
nå , altså dog et fruentimmer . Det er da rart 
endnu i denne syndige verden at træffe et fornuftigt 

menneske , selv om han er filosofus . — — nå , og 
denne hertuginde var dejlig ? 
Overordentlig . 
Og ung ? 
Har været ung . Hun er død . 
Død ? ! — den gamle dame påtog sig en krænket 
mine . Herregud ! kigger de efter døde fruentimmer ? 
Lærde mandfolk er måske interessantest , når de er 
døde — fruentimmer er det sandt for Herren ikke . 
Altså , en død hertuginde er det dejligste , de har 
mødt ? 
Ser deres nåde — hun havde en mand . 
Hoho ! 
Intet andet end dyd og ærbarhed vides om hende . 
Intet pikant . Men hendes mand var en meget elskværdig 
ægtemand . Han syntes , at al den dejlighed 
burde andre også have lod i , og han lod hende male , 
af tizian , netop på det tidspunkt , da hun er friskest , 
lige da hun er stået ud af badet . På en rød divan , 
tildels dækket med hvide lagen , ligger , støttet til puder , 
den dejligste kvindeskikkelse , kunsten og naturen har 
skabt . Hun er slank og fin , og den bløde og varmtfarvede 
hud dækker glat over det faste og dog så 
vigende legeme . Det venstre ben er strakt lige frem , 
løbende ud i en spids med den smalle , rosenrøde fod . 
Det højre ben ligger krummet ind under det venstre , 
og derved bringes hele skikkelsen til at hvile let på 
siden , og lyset samles på underlivet , der hvælver sig 
hvidt med blånende toner , så blødt , så man synes 
at kunne se det bevæge sig under åndedrættet , og det 
omslynges lindt , som af en bølge , af den venstre arm , 

der vellystig undselig lader hånden med de smidige 
smalle fingre sænke sig dækkende i det skønne skød . 
Hun hviler på den højre arm , der er bøjet halvt tilbage 
i puderne og ved håndledet bærer en slange . 
Med undtagelse af dette smykke er hun ganske nøgen , 
og i hånden holder hun en buket violer , der lægger 
en luft af Duft og kulde om hende . Det dejlige 
hoved , omkranset af gyldne hår , der i blød uorden 
falder ned over de hvide , runde skuldre , vender ud mod 
mig og ser på mig . Øjnene tindrer , munden er tillukket . 
Hun siger næppe meget ; det behøver en dejlig 
kvinde jo ikke . Der er en let rødme på hendes 
kind og hun selv er i alt billedet på fornem , tilbedelsesværdig 
skønhed . Ved hendes fod ligger en lille hvid 
hund indslumret . Jeg ville ønske jeg var den — men 
jeg skulle nok have holdt mig vågen . 
Ok , sagde generalinden — tro de mig , manden 
har nok snorket . Tizian har nok været symbolist dér . De 
er dog en stor skælm — hun tjattede ham med viften — 
og så ? 
Så beder jeg deres nåde om tilladelse til at 
gå ind og ryge en cigar . 
Ira havde siddet med sænkede øjne og farven i 
hendes kinder var blevet stærkere . Da hans rejste sig , 
sagde hun : 
åh , hr . Glad i de ville da ikke ude i entréen , 
i min kåbes inderlomme , rødt fløjl , foret med hvidt 
silke , mit navn broderet på lommen — tage min 
portemonnaie . Der er en nøgle i den , jeg skulle 
give min svigerinde . 
Han så på et hastigt blink i øjet , som kun var 

bestemt for ham , at noget andet var ment , end hvad 
ordene sagde ; men han bevarede sin fatning , bukkede 
og gik ud . 
Han fandt den røde fløjls kåbe og i lommen 
en portemonnaie og en lille pakke i papir . Den tog 
han op og så på den . Der stod : tag den . En 
nøgle , der lukker op til meget . 
Han havde en fornemmelse , som var han en tyv , 
der stjal i entréen . Han så sig forsigtig om og lyttede 
mod dørene — undersøgte overalt , om der ikke 
var nogen , der kunne belure ham ; først da åbnede 
han papiret . Det var hendes gadedørsnøgle , uden 
et ord . 
Tænderne klaprede i munden på ham ; han lukkede 
øjnene og skælvede . At hun havde mod til det . 
Hvor let kunne ikke en anden have stukket hånden i 
hendes lomme ? Han syntes , der var nogen , der rørte 
ved en dørlås ; så måtte han ind ; han kunne heller 
ikke blive længere borte . 
Han gik ind og gav Ira portemonnaien , og de 
vekslede et forstående blik . Hun takkede ham og 
passiarede videre med generalinden . Men han var alt for 
urolig , han måtte have luft . 
Hat og frakke på og så en rask Marsch i den 
lette frost . Hvor den kolde luft gjorde godt at indånde . 
Champagnerusen forsvandt af hans hjerne , og 
tanker , forhåbninger , forventninger , længsler mylrede 
i den . Hans læber var tørre og hans øjne brændte , 
men hans tanke var klar og hans muskler spændte . 
Brudgom ! Brudgom ! 
Portnøglen sved i hans hånd som en glød , og 

ordene : tag den . En nøgle , der lukker op til meget 
— dansede i luften for ham . 
En rask Marsch og så tilbage til selskabet . Blot 
rolig ! Nu gjaldt det at være rolig og fast . 
Den første , han mødte , var Ragna i en hvid 
kjole . Han havde slet ikke set hende før den hele 
aften . Han hilste på hende med en spøg ; han syntes , 
hun var sommetider lidt til ulejlighed . 
Man havde ventet på ham ved et l’hombrebord . 
Han tog plads og vandt fra tre gamle forhærdede spillere . 
Xxi 
han sprang op ad den mørke trappe , og da han 
stod udenfor hendes dør , slog hjertet storm i hans 
bryst og hans hånd skælvede , da han trak i klokken . 
Et øjeblik efter hørte han dagligstudøren blive åbnet ; 
kan kradsede med neglene på gangdørens rude ; så 
blev døren indenfor igen lukket . Lidt stod han i 
mørket , tvivlrådig . Da faldt der lys ud i entréen 
og Ragna lukkede op . 
Han blev lidt skuffet ved synet af hendes unge hvide 
skikkelse . 
De bliver nok forundret over at se mig så sent , 
sagde han . Jeg så lys i stuerne og gadedøren var 
åben — og så vovede jeg mig op . Må jeg komme ind ? 
Værsgo , sagde Ragna . 
Kom de blot ind , doktor , lød det berusende i 

hans øre fra den eneste stemme på jorden , der kunne 
få hans blod til at syde og danse . — god aften 
igen — det var da morsomt ! Vi er lige kommet hjem , 
som de ser . 
Hun stod endnu med den højrøde fløjlskåbe om 
skuldrene . Hun så pragtfuld ud . Han tog den af 
hende , og uset af Ragna lagde han dens varme for 
mod sin bankende kind . 
Ragna kom ind og sagde , der stod nogen ude og 
ringede , og at det vist var doktoren , men at hun ikke 
havde spurgt ; om hun skulle lukke op ? — naturligvis 
skal du lukke op , hvis det er doktoren , svarede jeg ; 
men hvad i alverden kan han ville på denne tid ? 
Det var vist også både påtrængende og dumt 
af mig — sagde han — men jeg så lys i stuerne 
og døren var åben . — 
det bør ikke finde sted , sagde hun . Skønt i aften 
var det jo heldigt , siden det skaffede os deres behagelige 
— — 
skal jeg så gå igen ? 
Nej , vist skal de ikke nej . Er det blot det , de 
er kommet for ? Jeg troede , de var kommet for at 
passiare  ? 
Det var jeg også . Jeg følte sådan en trang til 
at blive lidt sammen med dem endnu — om jeg må — ? 
Og de , frøken Ragna , har de moret dem ? 
Storartet . 
Er de fuldstændig utilgængelig for en tarvelig forfriskning 
—• — nu de éngang er her ? 
Nu , jeg éngang er her ? ? 
Nu , de éngang er her , min herre doktor . 

tarvelig i sammenligning med min svogers overdådige 
bord . 
Han så på hende  : men så kommer mannaen !------jeg 
føler mig , ligesom Fritz Jørgensens ven , et gran 
tørstig , og fanden i vold med fruentimmerne ; for 
venskab , det er dog det engelige ! 
Ragna ! vil du bringe den kvindehadende doktor 
noget vin —• og så kiks , smør og ost . 
Da de var blevet alene , stod de et øjeblik overfor 
hinanden . Han tog hendes arm og kyssede den fra 
håndled til albu , og så lå hun i hans favn , slyngende 
sine bløde , nøgne , hvide arme om hans Hals , og 
han berusedes af duften fra hendes unge varme legeme . 
Oh du min elskede ! sukkede han . Hvor du er 
dejlig , Ira ! 
Hun havde stået med lukkede øjne , uden et træk 
i ansigtet , der forrådte nogen bevidsthed . Pludselig 
åbnede hun øjenlågene , smilte svagt og sagde : der 
kommer Ragna . 
Den unge pige bragte en bakke og alle tre sad 
om bordet med fyldte glas , som de nu og da nippede 
til . Hurtig gled samtalen , mest om selskabet . 
Han og hun sad lige overfor hinanden på lave 
lænestole . Hun lænede sig tilbage og hele hendes dejlige 
skikkelse , hvad af den der var tilhyllet såvel som 
hvad der var blottet , var synlig for ham . Hun havde 
kastet det ene knæ over det andet og kjolen strammede 
om hendes lemmer . Ud under kjolesømmen 
stak en lang fin fod , svøbt i en blegrød silkestrømpe , 
med en spids atlaskessko . Han sad og så på den 
og længtes mod den ; han bøjede sig fremover på sin 

stol og tog den imellem sine hænder og kælede for 
den , og hun lod den hvile i hans hånd . Hun tabte 
sit lommetørklæde ; han knælede på gulvet for at 
tage det op og han trykkede et Kys på hendes vrist . 
Ragna sad på den anden side af bordet og så 
intet ; ti samtalen afbrødes ikke et øjeblik . 
Fru Rødbæk vendte sig til Ragna . 
Men barn dog ! véd du , hvad klokken er ? Jeg 
tror , du vil . Du skal nok i seng . — jo vist så . — 
du må ikke være så længe oppe . Du skal jo dog 
tidlig op i morgen og på kursus . — ja , jeg går også 
snart i seng . — doktoren går snart — nej , de kan 
godt blive lidt endnu ; jeg skal jo ikke på kursus . 
Ragna sagde godnat . 
Så var de atter alene ; men de var nu i hver sin 
ende af stuen . 
Hun sad i sin lænestol , tilbagelænet . Hovedet 
hvilede på kanten af stolen og lå i skygge fra lampeskærmen , 
medens Hals og barm lå i stærk belysning . 
Det hvælvede hvide bryst med den gyldne slange , hvis 
funklende hoved tittede ned mellem dets høje , hævede 
og sænkede sig . Den venstre hånd lå i hendes skød , 
og hans øjne brændte ufravendt hen mod den . 
Duchessa d’urbino ! sagde han . Kun endnu dejligere , 
fordi du er levende . 
En svag rødme lagde sig på hendes kind og 
barm , og stillingen forandredes ganske let , så den 
blev lidt mere lad , end den havde været . 
Det eneste , der manglede , den farve på kinden ! 
Dejlig ! Dejlig ! Dejlig ! 
Han var gået tværs over gulvet og havde bøjet 

sit knæ for hendes skønhed , havde taget hendes smalle 
fod mellem sine hænder og trykket Kys på Kys 
på den , hun havde smilet mat til ham , og hans 
fingre havde rørt sømmen af hendes kjole . Han 
havde trykket sin læbe mod den hånd , der lå i 
hendes skød ; og hans hoved hvilede nu ganske stille 
på den riflede silke , da han mærkede , at hun bøjede 
sig over ham og med den højre hånd klappede hans 
hoved ganske blødt , som en moder , der kærtegner sit 
grædende barn . Hele hans legeme skjalv . 
Hans ! Hans ! rejs dig ! 
Men han blev liggende , ubevægelig . 
Rejs dig , hans , så — 
han løftede hovedet . 
Sæt dig på den stol — lige overfor mig . 
Der var noget i hendes stemme , der bragte ham 
til at adlyde . 
Nu sad han , og hun stod op foran ham . Hun 
smilede ned til ham , og han besvarede hendes smil . 
Hun lagde sine hænder på hans skuldre , og så lagde 
han sine hænder om hendes midje og drog hende halvt 
modstræbende ned til sig . 
Det var ikke meningen , hviskedee hun . 
Hvad var da meningen , kære ? 
Tænk om Ragna så dette , hviskedee hun . 
Hun skal ikke se og ingen på den vide jord 
skal se , hvad vi gør og hvad vi vil . 
Det gjaldt om at døve alle hendes skrupler , og 
han krystede hende ind til sig , vuggede hende langsomt 
i sine arme og kyssede hende med fanatisk lidenskabelige 
Kys på bryst og Hals og hår og mund 

og øjne . Hun lå bleg og viljeløs og sansesløs ved 
hans favn , og der var ingen anden bevægelse at spore 
hos hende end den , en døende har , idet hun langsomt 
rokkede hovedet fra den ene side til den anden , for 
at han skulle kysse snart det ene øje træt og snart 
det andet , aldeles som en kat , man kæler for ved at 
stryge den på siden af halsen , alt eftersom den bliver 
mere og mere kælen , drejer halsen for at vise , hvor 
man skal stryge den . Når han lagde munden på 
hendes blottede barm , kunne han høre , hvor hendes 
hjerte slog , og lagde han den på hendes mund , brændte 
hendes røde læber hedere end hans . 
Hendes mund var lukket ; mellem kyssene fremstammede 
han alle elskovs dyreste ord . 
Nu var hun i hans magt ; han kunne gøre med 
hende , hvad han ville , stryge den blegrøde silke af 
hende og skue hende i al hendes hvide dejlighed . Da 
blev hans hoved pludselig klart — det var som der 
lystes op i hans baghjerne — han slap hende , og hun 
stod en lille stund fortumlet , med lukkede øjne . Han 
trode , hun skulle falde . Da kom hun til sig selv og 
tog sig med hånden op om nakkeknuden , som for at 
prøve om den sad i orden . 
Derpå rettede hun sig og så på ham . 
Dette må have en ende , sagde hun . 
Han så på hende og sagde ingenting . 
Vi må tale alvorligt , hans . 
Ja , lad os tale alvorligt , svarede han og lo . 
Nej , virkelig alvorligt , svarede hun og satte sig . 
Hvis du kan være alvorlig . 
Det kan jeg rigtignok , hvis det var nødvendigt ; 

men det er det vist ikke ? — han smilede stadig , men 
der var noget uroligt og villet ved smilet . — skal vi 
ikke opsætte alvorstalen til en anden gang ? 
Nej , det skal være nu . Sæt dig ned . Vil du 
ikke sætte dig ned , når jeg beder dig om det ? — 
nå ja . — har du ikke tænkt over , hvortil dette 
fører ? At det kan ikke blive sådan ved ? Vi er dog 
begge to mennesker — selv om du tror , at jeg ikke 
er det . — har du aldrig tænkt , hvad enden skulle  ------så svar dog ? — — sæt dig ned — 
eller giv mig din hånd . 
Den gav han hende , men han stod tavs med sammenpressede 
læber . 
Efter en kort stilhed fortsatte hun : 
vi kan jo dog ikke blive gift — og det andet — 
aldrig . Gå her i huset og være din elskerinde , med 
pigen som medvider , og Ragnas store øjne fæstede 
spørgende på mig , selv om de intet anede og intet 
forstod — nej , du opnår ikke din vilje — og gå 
her sådan som vi nu går , det kan hverken du eller 
jeg udholde . Og flygte , det kan vi jo ikke — det 
kan du ikke og det kan jeg ikke . 
Han så spørgende på hende . 
Nej ! og så blive sat af , når du var træt af 
mig , måske efter en måneds forløb — ude i det 
vildt fremmede — hvor skulle jeg så ty hen  ? 
Men — — — — 
å , om du beholdt mig — og jeg blev som en 
klods om benet på dig , nej ! dertil holder jeg for 
meget af dig — så var din kariére forspildt — jeg 
holder dog måske nok så meget af dig , som du holder 

af mig — du elsker mig med dine sanser — det 
tror jeg — nej 1 lad mig tale — men jeg har aldrig 
elsket dig — nej 1 lad mig beholde din hånd — nej ! 
Det er sandt ; jeg har undersøgt mig selv på kryds og 
på tværs , men det , jeg har fundet , er ikke kærlighed , 
ikke den , der bryder alle skranker og glemmer alting 
— ikke den , som jeg har drømt mig , at jeg mulig 
kunne føle for en mand . — det vil blive svært at 
undvære dig ; det véd jeg , for du er altid i mine tanker ; 
men vi må skilles •— du må ikke komme her 
mere — jeg giver ordre til , at de ikke må lukke 
dig ind , selv om du kommer — men så sig dog 
noget — hvad mener du ? 
Klangløst kom det : hvad skal jeg sige ? 
Aldrig er du åben overfor mig ; aldrig kan du 
tale ud ; jeg har aldrig skjult noget for dig , har fortalt 
dig alt ; men så snart du blot begyndte at lette lidt 
for dit hjerte , slog du straks slå for igen , så jeg 
allerhøjst fik et lille kig ind — men besked fik jeg 
aldrig . Sig mig nu : må vi ikke skilles ? 
Som en skoledreng , der er grebet i at snyde og 
får skænd , stod han : jeg véd ikke . 
Naturligvis er det min skyld , sagde hun . 
Kære , kære , det er ingens skyld . 
Jo , jeg burde ikke have ladet det komme til 
dette . Jeg burde straks have vist dig tilbage . Men 
jeg var svag , fordi jeg holdt af dig — fordi det vågnede 
i mig , at jeg holdt af dig , og det voksede mere 
og mere — jeg ser det jo så godt nu . — men jeg 
har jo ikke haft en rolig time siden . Og så det , at 

du må lyve . Du løj , og du behøvede det ikke engang- 
han så forbavset på hende . 
Iaften med nøglen . At du løj for Ragna . Du 
havde jo fået nøglen af mig . Jeg kan ikke gå i alt 
det . Jeg er en åben og ærlig natur — og selv under 
vore møder her må vi jo spille komedie — for Ragna 
— hendes uskyldige øjne hviler på mig — og stikpiller 
får jeg — fik dem i aften to gange af min 
svigerinde . 
Han var blevet fuldstændig rolig og kold , men 
han havde intet at svare til alle hendes ord . Hans 
hånd lå slap i hendes på stoleryggen . 
Så må jeg altså ikke komme igen ? 
Det var vist det bedste , sagde hun tøvende . 
Men du behøver ikke at sige til nogen , at der 
ikke må lukkes op for mig . Jeg kommer selvfølgelig 
ikke . 
Nej , naturligvis , sagde hun ganske langsomt , som 
med besvær —- — det var jo heller ikke meningen . 
Der var et svagt tilløb til et smil på hendes 
ansigt : du har jo selv sagt , du tror ikke på , at 
man dør af kærlighed  ? 
Det har jeg måske sagt ; jeg véd ikke . Man kan 
i al fald blive skamferet for livet ved den . 
En stund så de ikke på hinanden og talte ikke . 
Der var fuldstændig stilhed , og selv deres ånde drog 
de lydløst , som af frygt for at forstyrre . 
Så skal jeg vel gå ? spurgte han . 
Det er vist det bedste , svarede hun med et dybt , 
forpint suk . 

det var hårdt — sagde han stille med en svag 
dirren i stemmen — at det skulle blive enden på 
det mellem os — at det sidste skal være en fornærmende 
mistanke og beskyldning for løgn . 
Det mente jeg ikke . 
Du sagde det , og jeg kan jo ikke frigøre mig . 
Der var ikke elskov i hele hans krop og kun 
kulde i hans sind , da han sagde : 
så farvel da . 
Hun blev siddende og så op på ham : du må 
gerne give mig et Kys . 
Han rystede på hovedet : nej . 
Så var der atter en kort , trykkende stilhed , hvori 
hans hånd gled ud af hendes . 
Da sagde hun med en mat , men inderlig røst : 
skal jeg give dig et Kys ? 
Atter rystede han på hovedet og sagde næppe 
hørligt : nej . 
Derpå skiltes de uden et håndtryk , og han gled 
lydløst ud af stuen , ud af huset . 
Hun sad ene tilbage i sin lænestol , og hun lagde 
sine blottede arme på dens ryg og sit ansigt på 
sine arme og hulkede . 
Da han stod nede på gaden , åndede han dybt . 
Han havde ikke følt sig så fri og let i lange tider . 
Han gik derfra uden at se op til hendes vinduer . 

Xxii 
han havde slået følge med en bekendt , blot for 
at være fri for at være alene , havde gået og snakket 
ivrigt om alting og ingenting , bare for at holde tankerne 
borte . Nærved hans bolig havde den anden forladt 
ham . 
Han skulle just dreje ind ad sin port , da en 
stemme skar gennem hans nerver . 
Forstyrrer jeg ? 
Han vendte sig og så foran sig Fru Rødbæk — 
en helt anden end den han havde holdt i sine arme 
iforgårs nat — hun havde ingen farve i ansigtet og 
der var ikke skygge af smil i hendes øje , men hendes 
træk var som furede af gammel , gammel græmsel . 
Forstyrrer ? sagde han , og hans hjerte snørede sig 
sammen overfor denne kvinde , som han havde elsket . 
På ingen måde . 
Jeg så dig lige nu , og så måtte jeg tale med 
dig ; jeg har ikke fulgt dig . 
Han vidste , hun havde fulgt ham , havde passet 
ham op . 
Han gav hende hånden og hun beholdt den lidt 
i- sin . 
Jeg måtte tale med dig , fortsatte hun . Jeg kunne 
jo have skrevet til dig — jeg har skrevet til dig — 
flere breve , men ikke sendt dem af — i sidste øjeblik 
har jeg kastet dem på ilden . Jeg kunne ikke få 
rigtig ro til at tænke — der er øjne , der hviler på 
mig — jeg syntes , jeg måtte helst skrive til dig — 

men så----------hør ! kan vi ikke gå — blot ikke 
stå her — vil du ? 
Selvfølgelig . 
De gik i gaderne ved sortedamssøen , ganske langsomt , 
ved siden af hinanden , men ikke tæt op mod 
hinanden som tidligere . 
Jeg havde så meget at sige dig — jeg ville sige 
dig , hvad der stod i brevene — vil du høre på det ? 
Måske det havde været bedre , om jeg havde 
fået brevene . 
Nej , vi skal tale ud — og du har vel også en 
hel del at sige mig ? 
Jeg véd ikke , hvad det skulle være . — han 
prøvede at gøre sin stemme mild , men ordene gjorde 
den hård . 
Du vil ikke komme til mig mere ? 
Du har jo selv sagt , jeg ikke måtte . 
Ja men — det var ikke sådan ment — kun 
under andre betingelser . 
De var standsede . Han rystede på hovedet : 
jeg vil ikke være med i legen mere . Jeg kan 
ikke holde det ud . 
Atter gik de lidt . Så sagde hun : du tror , jeg 
er hjerteløs . Nej , det er jeg ikke . Men du tror , jeg 
leger med dig som katten med musen . Sådan ser 
det måske også ud . Jeg kan ikke undvære dig i 
mit liv , det har jeg følt i disse to dage ; men sådan 
som du vil have mig , nej , nej , aldrig . 
De gik gennem en lang , mørk , snavset , ubrolagt 
gade , uden at sige et ord . 
Har du slet ingen ting at sige mig ? 

jeg véd ikke , hvad det skulle være . Jeg synes 
slet ikke , det kan nytte at tale om den ting mere . 
Altid denne tilknappethed hos dig , aldrig nogen 
åbenhed . Bare du én gang rigtig ville tale ud , at 
jeg kunne få at se , hvad der egentlig bor i dig . — 
— •— for dig er det jo så nemt , du har så meget , 
der kan sprede dig — og så , en mand kan gøre hvad 
han vil — jeg skal holde mig stiv — der er øjne , 
der hviler på mig , og der er spørgsmål i dem alle 
— hvor vil de undre sig , når du aldrig kommer mere ; 
de har allerede begyndt at undre sig over mig . Der 
er også øjne , der er ondskab i — min svigerinde 
hader mig med et smilende ansigt — hendes ønske er 
at opdage et fejltrin hos mig og så få mig skilt fra 
sin Broder . 
Han standsede sin gang og vendte sig om og så 
på hende . 
Nej , hans , en fraskilt kvinde •— hende kunne du 
ikke ægte , dertil er din kærlighed ikke stor nok — i 
længden — og min heller ikke . — —• hvad vil 
du gøre ? 
Intet . Blive borte fra din bolig — i nogen tid 
i al fald — måske vi en anden gang kan mødes 
roligere . 
Og når min mand undrer sig over aldrig at 
se dig ? 
Det véd jeg ikke . Sig hvad du vil . 
Lyve  ? 
Han tav . 
De gik gade op og gade ned uden at skifte ord . 
Så stod de skrås overfor hendes bolig . 

jeg kunne altså have sparet mig at stanse dig ? 
Sagde hun . 
Han bed sig i læben og svarede ikke . 
Skal vi skilles således ? spurgte hun — og så 
tilføjede hun nølende : du går ikke med op ? 
Nej , sagde han hårdt , jeg vil ikke mere lade 
mig-------og 
han gjorde en bevægelse med hånden som én , 
der støder fra og trækker til . 
Uden håndslag og uden farvel skiltes de . Hun 
vendte ham ryggen og han så efter hende . Der var 
ikke elskov i ham , men den dybeste medynk med 
hende . Hendes slanke figur var ikke blevet en linje 
mindre , og dog kunne han se på hele hendes holdning 
og gang , at hun var faldet sammen . Han var 
alene , men hvor meget mere var hun ikke alene , og 
hvad kunne han gøre for at lette hendes byrder ? 
Han ville ikke være alene ; derfor søgte han selskab 
på en kafé og fandt mennesker , som han ikke 
brød sig det ringeste om , men som han bandt til sig 
den hele aften . 
Xxiii 
lørdag aften . 
Kære hans . 
Hvor det gjorde mig ondt at se dig gå sådan 
fra mig i eftermiddags . Herregud , jeg gør da heller 
aldrig andet end fortræd . 

det var måske den pure egoisme , der fik mig 
til at tale til dig som jeg gjorde , — det var fordi jeg 
savnede dine besøg , savnede dig som den ven , hvem 
jeg kunne tale med om alt , hvad der rører sig i mig 
— savner den friskhed og fornøjelighed , hvormed du 
fyldte mine Stuer , når du kom herop . Her er blevet 
så underlig stille , siden du ikke mere kommer . Og 
det var det gamle hyggelige forhold , jeg ønskede tilbage 
og muligen troede kunne komme tilbage efter 
disse dages adskillelse . Men jeg tog fejl — og efter 
din mening burde jeg have vidst , at det ikke kunne 
lade sig gøre . — istap som jeg er , kan det dog hænde , 
at jeg af og til kan lukke op for en solstråle , som 
så formår at tø lidt op af alt det frosne og hårde , 
som mit stakkels hjerte rummer . Derfor ville jeg 
iaften skrive mine tanker nedi ; før ville jeg ikke få 
nogen ro . Og mine tanker former sig om , at jeg er 
bedrøvet , fordi jeg har mistet den gode kammerat , — 
måske vil det vare længe , inden kammeratskabet fornys , 
måske sker det aldrig . Og de former sig også 
om at sige dig tak for hver glæde , du har forskaffet 
mig , for al elskværdighed mod mig . — jeg siger dette , 
endskønt jeg føler , at når dine øjne hviler på disse 
linjer , vil det måske ledsages af  « ensomme skuldertræk 
og usete smil , fulde af hån og utålmodighed » 
— ja , særlig af utålmodighed ! Utålmodighed over , 
at jeg nu ikke snart kan være færdig , at jeg atter og 
atter skal begynde forfra . 
Men du må ikke forsmå min tak ! Den er 
varm , om end alt andet , jeg yder , kommer fra et koldt 
hjerte . Og så har jeg ikke mere at sige , kun at jeg , 

såvidt jeg formår , skal uridgå at vende tilbage til , 
hvad du ikke ønsker skal omtales . 
Din hengivne 
Ira . 
Xxiv 
i nogle dage holdt han sig tappert , men så steg 
længslen efter hende . Han prøvede at bekæmpe den . 
Han grov sig ned i bøger , gik på kafeer , søgte 
selskab , men alting var så tomt . Så strejfede han 
om på gader og stræder , bare for at møde hende 
tilfældigt — ikke tale med hende , men for mulig at se 
hende og mulig hilse på hende , veksle et flygtigt ord 
— det kunne ikke skade . Han holdt sig til strøget 
og Langelinje og sådanne steder , hvor hun kunne 
komme , men hvor hun ikke behøvede at komme . 
Aldrig traf han hende . 
Det var kun nogle få dage efter deres sidste 
møde — han kunne ikke holde det ud længere , og 
han gik ud imod kommunehospitalet . Der var dog en 
mulighed for at træffe hende dér . Han gik op og ned 
i ly af et af busketterne . Længe gik han dér . Da 
så han hende komme ud af porten , sammen med en 
dame , som han vidste havde en søn liggende derinde , 
og som han før havde set hende følges med derfra . 
Han så hende kigge spejdende omkring , syntes hun 
gjorde indtryk af at være skuffet over noget . Han 
trådte ikke frem , og hun gik med sit følge . 

da vågnede lysten til at aflægge hendes syge 
mand et besøg , og det gjorde han . Rødbæk blev 
glad over at se ham , talte om sin sygdom og alle 
ubehagelighederne ved hospitalet , den kolde , uappetitlige 
mad , manglen på al komfort , lægernes ligegyldighed 
og uvidenhed . Han spurgte hans ud om , 
hvad resultater hans moder havde opnåt ved at 
bruge den kloge kones kur ; hans tålmodighed var 
ved at briste , det hjalp ingenting at ligge herinde ; 
hans hustru bestyrkede ham også i at rådspørge 
konen , der ikke engang behøvede at se ham , for at 
vide hvad han fejlede ; en læges frue havde besøgt 
ham og fortalt , at hun var blevet rask ved konens 
hjælp , en biskop var blevet kureret for kræft ; selv 
den russiske kejser havde nok engang haft bud efter 
hende . 
En times tid sad hans hos den syge . — 
to dage efter stillede han ved hospitalets port 
og ventede tålmodigt , til Ira kom . Hun var heller 
ikke alene denne gang , men i følge med samme dame 
som tidligere . Hende forlod hun straks , da hun så 
hans , og de fulgtes ad . Ikke med et ord berørte de , 
hvad der var passeret imellem dem . De holdt samtalen 
vedlige , uden at den et eneste sekund standsede . 
Men begge følte , at det var tom luft , der udgik af 
deres mund . 
Han fulgte hende til hendes port . 
Går du med op ? 
Nej , sagde han tøvende , og hun gentog ikke sin 
opfordring . 
Igen gik der et par dage , før han mødte hende . 

de slog atter følge og talte om alle mulige ligegyldige 
ting . 
På engang sagde hun : der er min sporvogn . 
Så strakte hun hånden ud : farvel , og ha’ 
det godt ! 
Den ækle københavnske frase sneg sig ind gennem 
hans øre og lagde sig i hans strube som en væmmelig 
Klump , han ikke kunne gylpe op . 
Han mødte hende ikke oftere . — 
men han længtes . Alt , hvad der var passeret 
imellem dem , lod han vandre gennem sit hoved , og 
han kunne huske hver stavelse , der var blevet sagt , 
og hver betoning , hvormed den var blevet sagt . Det 
var altså forbi , uigenkaldelig forbi . 
Når han gik forbi hendes vinduer , kiggede han 
derop , helst når der var oplyst om aftnen og han 
ikke behøvede at frygte for at blive set . Mange 
gange på én aften kunne han gå forbi dem . Men 
kun et par aftner var der lyst . Så blev lampen 
ikke tændt . Var hun i selskab ? Men hun måtte dog 
komme hjem engang . Mange gange i løbet af natten 
vandrede han forbi og så op , men der blev ved at 
være mørkt . Og den næste aften — og den tredje 
— og den fjerde . Hvad var dette ? Kunne hun være 
blevet syg ? Men så måtte der jo alligevel være 
lys ; gardinerne i hendes sovekammer rullede ned — 
men lys da bag dem — det var der ikke — Gardiner 
trukne sammen — men Ragna måtte jo have lys — 
mørkt overalt . Det var ubegribeligt , og uvisheden uudholdelig . 
Om han sprang op og ringede på og 

spurgte ? Nej , hvad kom det ham ved — hun havde jo 
vist ham døren : ha’ det godt ! 
Der gik igen et par dage , og han syntes , at 
aldrig havde livet været så tomt for ham . 
Så blev vinduerne lukkede op i hendes lejlighed 
og sovekammergardinet blev rullet op . 
Gudskelov ! — for hun var da vel ikke død------------og 
der nu blev luftet ud ? — det var dog umuligt . 
Og hvor skulle han få vished ? På hospitalet ? 
Gå hen og besøge manden ? Gå op og spørge ? 
Han krøb op ad hendes trapper — stod længe , før 
han kunne beslutte sig til at ringe — endelig trak 
han til — den skrattende klingren — én gang , to 
gange — der kom ingen . 
Så ville han gå hen på hospitalet . På vejen 
mødte han Ragna . Hun kom hen til ham . 
Hvor blev de dog af , doktor ? Ikke set dem i så 
mange dage — ikke engang sagt farvel til tante . 
Han så på hende . 
De véd da , at hun og onkel er rejst — temlig 
pludselig — han var ked af at ligge på hospitalet . 
Véd de slet ikke det ? Har de ikke fået brev fra 
tante ? 
Nej . 
Det var da løjerligt . Hun har skrevet til dem , 
det véd jeg bestemt ; men så har posten smidt det 
bort . De er rejst hjem . — og de spørger slet ikke 
til mig ? 
Jo , hvad gør de så ? 
Jeg er flyttet hen til topasch’s ; det er meget 
finere , men rigtignok ikke nær så rart . Men sikke 

mad ! men jeg må ikke få varm frokost om søndagen , 
for ikke at blive forvænt . — nå ja , der er 
min sporvogn . Farvel , doktor , og ha’ det godt ! 
Xxv 
det var dagen før juleaften . På lindevad sad 
man i spænding , der var ved at vokse til uro . Der 
var blevet sendt vogn efter hans , og den burde have 
været tilbage for et par timer siden . Jomfru Knudsen 
gik i kælderen og var bekymret for maden , som ikke 
kunne holdes fra at snærre . Oppe i stuen sad en 
længselsfuld moder , der forestillede sig alle tænkelige 
ulykker og ikke blev mindre nervøs , fordi hendes 
søstre forbød hende at tænke på , hvad der mulig 
kunne være sket , og underholdt hende med en mængde 
trøsterige eksempler på folk , der var undsluppen 
overhængende farer . Men Fru glads ængstelse blev 
ikke stillet : hun ventede sin dreng , og hun ventede 
ham med spænding ; ti af hans sidste korte brev — 
han , der ellers skrev sådan dejlig lange breve — 
havde hun set , at han ikke var rask , og at han derfor 
mulig ville holde en usædvanlig lang ferie , og hun 
ængstedes for sin dreng . 
Mørket faldt på , og endnu var han ikke kommet . 
Der kunne ikke være snehindringer af betydning ; 
sneen var faldet for dage siden og nu var det klar 
frost ; og juletrafiken kunne ikke forårsage en sådan 

forsinkelse . Fru glad lod strikkestrømpen hvile i 
skødet og så ind i mørket . 
Endelig lød der da vognrummel gennem ladegårdens 
hvælvede port , og alle tre kvinder gik med 
tunge , skælvende hjerter ud i forstuen ; han var jo 
dog det eneste , de havde . Hvad det var for en 
lettelse , da de så ham løbe op ad stentrappen . 
Fru glad var ved at besvime af moderfryd , da han 
kyssede hende . Men søstrene genvandt hurtigere deres 
fatning , og spurgte ham ud om grunden til forsinkelsen . 
De var komne ind i dagligstuen igen , da hans 
begyndte at forklare . 
Ja , i må undskylde , jeg kommer lidt sent ; men 
jeg kørte en omvej ; jeg tog rundt om søbygård for 
at hilse på Rødbæks . 
Og det lod du din moder sidde i dødsangst for ? 
Faldt tante Janna over ham . Kunne det besøg ikke 
have været opsat ? 
Jeg har jo bedt om forladelse , sagde hans i en 
skarp tone — mere kunne jeg vel ikke gøre . 
Vi troede , en ulykke var passeret , sagde tante 
Janna , og — — 
lad nu det være godt , afbrød Fru glad hende . 
Nu har vi ham her jo , og så er al angsten overstået 
og glemt . 
Hans stod ude på gulvet : tante , du skal lade 
mig være i fred nu , ellers kunne jeg let sige ting , 
som både du og jeg vil fortryde . Jeg er ikke rask , 
og jeg vil have fred og hvile ; det er grunden til , 
at jeg er kommet . 

Fru glad så på ham : hvad fejler du , min 
dreng ? 
Åh , det er ingenting — og hans stemme blev 
betydelig blødere — nerverne , der er irriterede , overanstrengte . 
Jeg kan ikke sove . Men herude håber jeg 
at finde fred — — og lykke . Finder jeg den ikke , 
rejser jeg . 
Hvorhen ? spurgte tante Gusta . 
Det véd jeg ikke — blot bort herfra , lige meget 
hvorhen . 
Bliver du længe borte ? 
Det véd jeg ikke . Så længe indtil jeg finder 
fred . 
Har du permission ? 
Med permission eller uden — jeg rejser i al 
fald , om det behøves . Sådan kan jeg ikke gå . 
Jeg skal give dig nogle dråber , jeg har fået af 
den katolske præst i Odense — sagde tante Janna . 
De beroliger . 
Bliv mig fra livet med dine dråber , bed han 
hende af . Det er ikke teologiske sovemidler , jeg 
trænger til . Skal nu også præsterne kurere på 
legemerne  ? 
Du behøver ikke at tale i den tone , hans ; de 
er gode ; men når du bare hører tale om en præst , 
bliver du som en tyr overfor en rød klud . 
Moder — sagde han uden at svare tanten — 
grunden til at jeg tog over søbygård var , at jeg fik 
.sådan en lyst til at bede Rødbæks komme her over 
i julen . 
Det var meget uforsigtigt af dig , sagde tante 

Janna — uden at vide , om din moder kunne tåle at 
have gæster i mange dage . 
Er de velkomne , moder ? 
Det er de , min dreng . Bare vi havde dig rask . 
Åh , moder , det bliver nok godt i julen , tro du 
mig . Rødbæks sidder så ensomme , især sådan ved 
juletid , og han blev meget glad . 
Hvordan har han det nu ? spurgte tante Gusta . 
Han syntes at have det bedre . 
Ja , det er  « konens »  drik ; den skal nok 
hjælpe ham . 
Uf ! har han også givet sig i den uvidende 
kællings hænder ? sagde hans . 
Se på din moder , sagde tante Janna ; hun har 
det meget bedre , efter at hun har begyndt at drikke 
konens drik . Og borgmester Henriksens datter , hun 
kom sig helt ; borgmesteren havde nær fået et tilfælde , 
da han hørte , hvem der havde kureret hende ; 
for hun skulle jo egentlig have været i kachotten 
for det . 
De gik til bords . Da der altid var to piger 
tilstede til at besørge opvartningen , var måltiderne 
på lindevad noget stive ; man talte ikke om , hvad 
der ikke skulle gentages i borgestuen . Fru glad sad 
og så med bekymrede , spørgende øjne på sin søn ; 
disse øjne generede ham i højeste grad ; han syntes , 
de så tværs igennem ham , og undgå dem kunne han 
ikke ; de hvilede på ham under hele måltidet ; han 
selv spiste kun lidt . 
Kaffen fik de i dagligstuen , hvor der nu var 
tændt lys . 

du må godt ryge , min ven , sagde Fru glad . 
Ikke engang tobak smager mig , sagde hans , der 
gik urolig op og ned ad gulvet . 
Uh ! sagde tante Janna , når herrer fejler det 
mindste , er det , som om aldrig nogen havde fejlet 
noget før . 
Og hvordan går det med din ny bog ? Kommer 
den snart ? spurgte tante Janna efter en lille pause . 
Den går slet ikke — gået istå ; jeg kan ikke 
arbejde . Det er også ligegyldigt ; der trykkes såmænd 
bøger nok , til at min kan undværes . 
Ligegyldigt , hans ? sagde hans moder og så bekymret 
på ham . Og den , som du håbede så 
meget af . 
Puh ! sagde han foragteligt . Håbe ! hvad er der 
at håbe — af en smule bog ; som om det var livet , 
at fylde verden med trykpapir . Det er der så 
mange , der kan gøre — når de bare turde . 
Nej , der er ikke så mange , der kan skrive som 
du — det véd du godt , sagde Fru glad . Din bog 
er blevet læst af mange , der har glædet sig over den . 
Åh ja , fordi jeg var fej og ikke sagde min 
mening helt ud . 
Hvorfor sagde du da ikke din mening helt ud ? 
Spurgte tante Janna . 
Fordi så var den ikke blevet antaget ved 
universitetet , og dengang ønskede jeg at blive doktor . 
Så siger du din mening i din næste bog ? 
Spurgte tante Janna . 
Ja , hvis den nogensinde bliver færdig . 
Og så bliver du professor ? 

ikke på den bog ! I den bog vil jeg sige sandheden , 
såvidt jeg kender den . 
Men derfor kan du vel godt blive professor ? 
Ja , når man siger sandheden om køkkenmødinger 
eller om hvad dag og time slaget på bråvallahede 
stod , kan man måske blive professor . Men man 
bliver ikke professor i filosofi ved at tale sandheden 
om de højeste ting i livet , om det , som dybest beskæftiger 
menneskene . 
Er det dig , der siger , at en filosof ikke kan tale 
sandhed ? sagde tante Janna . 
En filosof ! han må tale sandhed ; men han 
bliver ikke professor i filosofi ; han dør af sult , hvis 
han da ikke er formuende , og det er filosofer sjældent . 
Sokrates måtte drikke skarntydesaft og Kristus blev 
korsfæstet ; camosns døde af sult på Lissabons gader , 
Milton sad blind og fattig i sin ensomme stue , og 
Dante måtte tigge sig sit brød ved at slide andre 
folks trapper . Sådan går det dem , der forkynder , 
hvad der for dem er sandhed . 
Hvem bliver da professor i filosofi ? 
Det bliver forhenværende teologer , der kan gå 
på akkord , du . Når de har taget attestasen , får 
de noget , de kalder for tvivl ; så må de søge ud 
på landet for i ro at finde sig selv , som de kalder 
det ; og de bliver huslærere ; tager denne den modbydeligste , 
mest slaviske stilling , der gives , hvor de 
udspioneres og kontroleres og bevogtes dag og nat , og 
må have samme meninger som en åndssløv præst 
eller en hestegal knaldproprietær og hans damer ; eller 
kommer det højt , træffer han et hysterisk fruentimmer , 

som han forliber sig i — og så farvel til sandhedssøgen 
 ! Kone og børn går forud for sandheden . 
Man kan da tale sandhed , fordi man er gift , 
sagde tante Gusta . 
Nej , man kan ikke , svarede hans , ikke undtagen 
man er sådan stillet , at man ikke behøver at tage 
hensyn . Konen skal nok få al sandhedstrang pillet 
ud af aspiranten til en professorplads . 
Men når han er blevet professor ? 
Så skal ministren nok sørge for , at han ikke 
lærer andet end hvad teologisk fakultet og biskopper 
og præster finder formålstjenligt — ellers får han 
ganske simpelt sin afsked . 
Men hvad det teologiske fakultet lærer er vel 
også sandheden ? sagde tante Janna . 
Sandheden ! at verden blev skabt for 5886 år 
siden eller hvor længe det nu er ? Du skulle blot 
kende lidt til kirkehistorien , som jeg har slidt med i 
lange tider ! Dogma er det , og dogmaet er ikke sandheden . 
Sandheden afbildes altid som en nøgen kvinde ; 
det betyder , at hun er fattig og skal jages af politiet ; 
men dogmet er rigt klædt og får lov at sidde i ro 
og mæske sig , blive fed og stiv og gammel og væmmelig ; 
hun er en gibsfigur , der sidder og ser med døde øjne 
ud efter noget , der aldrig har turdet vise sig ; sandheden 
er altid ung og levende og dejlig og attråværdig 
for den , der tør efterstræbe hende , selv om hun kun 
har sit eget nøgne selv og ingen medgift . 
Men hvad er sandhed ? det spurgte allerede Pilatus 
om — sagde tante Janna . 
Og det behøvede han ikke at have spurgt om , 

hvis han ikke havde været kongelig embedsmand . 
Sandheden er den stadige tvivl , den uophørlige søgen . 
Den , der sidder inde med hele sandheden , han har dogmet , 
som man har en dorsk kone til at føde sig dumme 
børn ; den , der stræber efter sandheden , har en dejlig 
elskerinde , som uophørlig må vindes . 
Men jeg troede , du var blevet doktor for at blive 
professor . Hvad har du da gjort det for ? 
Fordi jeg ville tale sandheden — det , der for 
mig til enhver tid er sandheden — til de unge . Så 
kunne universitetet nemlig ikke lukke for mig ; jeg 
kunne måske tale i samme auditorium som teologiske 
professorer — det var jo slet ikke så dumt ; men at 
de skulle ansætte mig , uden for at lukke munden på 
mig — det har jeg ikke tænkt mig . 
Men på den måde risikerer du at lukke dig 
selv ude fra det gode selskab , sagde tante Janna . 
Det gode selskab , svarede hans foragteligt : 
gute geselschaft hab’ ich gesehn : man nennt si die gute , 
Weil si zum kleinsten gedicht keine gelegenheit gibt — 
siger Goethe . Hvad er det gode selskab ? Et knappenålsbrev , 
hvor alle knappenålene sidder fast på rad 
med lige tykke , runde , dumme hoveder . — vil du 
spille en bezigue , moder ? 
Det var for alle en lidt overraskende slutning på 
samtalen . 
Det var en af de glæder , hans beredte sin 
moder , at spille bezigue med hende ; hun holdt meget 
af kort ; men søstrene ville ikke spille med hende ; 
de misbilligede alt slags spil . 

Xxvi 
der er ingen morgen så festlig som en julemorgen 
på landet . Solen skinner blank og kold på 
en snehvid jord og på trær og buske , der står med 
et glitrende hvidt overtræk af sprøde nåle , og den 
skøre , rene luft er det en fest at indånde . Alt 
ånder hvile og fred , ingen lyd høres og intet arbejde 
foretages . Inde er stuerne lyse og lune , og alt 
dufter friskt og rent ; der er ild i alle ovne og isblomster 
på ruderne ; der er ny ting , der ikke var 
der i går , og overalt er der minder om juleaften . I 
den lille vinterspisestue står bordet dækket med en 
tyk , snehvid dug og det fine porcelæn ; sølvsvingkedlen 
står og koger over spritlampen , den gule fløde er 
skummet ekstra tyk i sølvkanden , luften er svanger med 
Duft af frisk hvedebrød og julekage , af te og kaffe . 
Tante Janna havde uge , men tante Gusta var 
der for at holde hende med selskab , mens hun lavede 
kaffen . Teen blev lavet til hver enkelt . Snart kom 
også Fru glad . Pigen meldte , at doktoren var gået 
ud med bøsse og hund så tidlig , at ingen havde bemærket 
det . Snart indfandt Rødbæks sig og frokosten 
begyndte . Samtalen var livlig mellem tanterne og 
Rødbæk om dennes helbred og om den kloge kones 
kure , der syntes at være ganske ufejlbarlige . Fru 
glad og Ira talte med dæmpet stemme om hans . Fru 
glad var bekymret for sin søn på grund af hans 
udseende og den irritabilitet , som han havde givet 
prøver på flere gange i den korte tid , han havde 
været hjemme , og som var hans natur så fremmed . 

Ira sagde lidet ; hun så selv lidende og alvorlig ud , til 
trods for sit smil ; der var ingen glans i øjet . 
Hvor de har forandret dem , Fru Rødbæk , sagde 
Fru glad til sidst . De ser også syg ud . 
Ira rystede på hovedet . 
Ja , ikke sandt . Jægermesterinden har ret . Men 
min kone vil ikke være ved det . Syg må du være . 
Hun spiser ikke og hun sover ikke . Nej , du sover 
ikke , min pige , siden du kom hjem fra København . 
Jeg kan endogså bestemt sige , hvornår det begyndte ; 
det var dagen efter den store middag hos min svoger . 
Der havde min kone for første gang efter sin moders 
død lagt sorgen ; hun havde en rød silkekjole på ; 
jeg tror virkelig , hun har haft samvittighedsnag over 
det ; for siden efter har hun været helt i sort igen , 
skønt hun havde begyndt at gå i gråt . Jeg ville 
så gerne have set hende i den røde silkekjole ; men 
den er ikke pakket ud endnu . Og nu , da jeg får 
det bedre og nok kommer mig , begynder min kone 
at skrante . 
De skulle drikke noget af Fru Jensens brune 
drik , sagde tante Gusta . 
Min kone vil ikke høre noget om , at hun er 
syg , og hun siger , at medicin hjælper hende ikke . 
Men når jeg nu bliver bedre , har jeg lovet hende en 
rejse — til sydfrankrig og derefter til Schweiz ; vi 
bliver længe borte ; så bliver hun nok flink igen . 
Forandring af luft gør godt , sagde tante Janna . 
Ja netop , vedblev Rødbæk , det var netop derfor 
jeg blev så glad , da deres søn kom over og bad os . 
Det var en forandring i vores stille liv . Min kone 

gjorde mange indvendinger , også fordi vi begge var 
syge ; men det vidste de jo herovre , da de inviterede 
os , sagde jeg . Og jeg mente , at hun kunne trænge 
til lidt oplivelse ; hun og deres søn kom jo så godt 
ud af det med hinanden . 
Ira for sammen , da hans trådte ind ad døren , i 
jagtdragt , bringende noget af morgenens friskhed med 
sig i hår og klæder . Da han havde givet alle 
hånden til godmorgen , bad han undskylde , at han 
kom så sent ; han havde slet ikke kunnet sove i nat , 
og så var han stået op og gået ud med bøssen . 
Der var en spids klang i tante Jannas stemme , 
da hun sagde : kan man spise , hvad du skød ? 
Der ligger en hare hos jomfru Knudsen , sagde 
han irriteret . 
Efter en kort stilhed sagde Fru glad : og nu 
skulle vi tænke på , hvad vi kunne more vore 
gæster med . 
Resourcerne på landet er ikke store , sagde 
hans . 
Vi er lette at more , sagde Rødbæk — her har 
man det jo så godt . 
Jeg véd ikke , om det kunne more Fru Rødbæk 
at gå i kirke ? sagde hans . 
Man går ikke i kirke for at more sig , sagde 
tante Janna skarpt . 
For at glæde sig da — sagde hans og hævede 
hovedet — eller for at glæde andre ! — det ville 
glæde pastor Salomon ; han præker dårligt , men 
degnen er storartet komisk . Og keder de dem , kan 
de sove i herskabsstolen , uden at nogen kan se dem . 

de har endnu en herskabsstol ? sagde Rødbæk . 
De kan sagtens . Bønderne har forlangt min fjernet ; 
den tog for megen plads og der var ikke plads til 
dem , sagde de , og kirkesynet gav dem ret ; men søbygård 
har altid haft ret til en herskabsstol , og de 
ville give mig en stol på gulvet ligesom de andre ; 
jeg har ikke sat min fod i kirken siden . Men er der 
herskabsstol , synes jeg , du skulle gå , min pige . 
Som sagt , sagde hans , det vil glæde pastor Salomon 
at se lindevad repræsenteret julemorgen , og mine 
tanter vil hellere gå i morgen og høre Klopp . Han 
falder nu i deres smag . — 
hans og Ira gik ved siden af hinanden over mod 
kirken . Der var ingen af dem , der vidste , hvorledes 
de skulle begynde samtalen , ja , de var endogså i tvivl 
om , hvilket pronomen de skulle bruge . 
Jeg bad om dette møde i kirken , sagde hans 
fordi — 
ja , jeg forstår , ikke for juleprædikenens skyld . 
Nej , svarede han . Jeg bad om det , fordi jeg 
kendte ikke noget tryggere sted at være ; vor stol er et 
pulpitur , hvor ingen kan se os uden præsten , når han 
er på prædikestolen . Og jeg måtte være et sted , hvor 
jeg kunne tale ud . 
Og netop fordi vi engang måtte have talt ud og 
talt færdig , sagde Ira , fulgte jeg med , ligesom jeg besluttede 
mig til at komme her til lindevad . Hvorfor 
kom de til søbygård ? Forstod de ikke , at jeg var 
flygtet for dem ? 
Det de skurrede i hans øre . Han vovede at sige : 
Ira , hvorfor flygtede du for mig ? 

fordi jeg måtte , for ikke at falde i ulykke . Men 
hvorfor kom du til søbygård ? 
Fordi jeg måtte , Ira . Fordi jeg måtte tale med 
dig . Og da du så hjemme hos dig selv ikke veg et 
øjeblik fra din mands side , måtte jeg bede jer begge 
komme til lindevad . 
Havde du ikke tænkt på det før ? 
Nej . Men jeg håbede , at her kunne vi engang 
komme til at tale i Enrum . 
Han standsede , fordi de mødte kirkegængere ; han 
hilste på forskellige og vekslede ord med dem . Derpå 
gik de ad en lille sidedør og privat trappe op til 
herskabsstolen , hvorfra de kunne overse kirken , uden 
selv at ses . 
Ira ! jeg spørger dig uden al indledning : vil du 
blive min hustru ? 
Nej , hans . 
Han havde slet ikke ventet sig det svar . Hvad 
var der så mere at tale om ? En lille stund sad han 
som lammet . 
Har du leget med mig , Ira ? Sig mig det . 
Nej ; jeg har båret mig galt ad , men jeg har ikke 
leget med dig . 
Elsker du mig da ? 
Ja , hans , du er den eneste mand , jeg nogensinde 
har elsket . 
Og dog vil du ikke blive min hustru ? Har du 
afsky for mig ? 
Afsky , hans ! For dig ? 
Ja , fordi jeg vovede at begære dig , fordi jeg et 
øjeblik glemte den ærbødighed , jeg skyldte dig . Åh 

men , Ira , det er helt anderledes nu . Jeg har lært , 
hvad kærlighed er , fordi jeg har længtes efter dig . 
Varsomt og blødt skal den tage på sin genstand for 
ikke at  .skræmme ; og du kan ikke tilgive , at jeg ikke 
gjorde det ; derfor viger du tilbage for mig ? 
Om der var fejl , så var jeg jo den skyldige , 
sagde hun blødt , skønt jeg ikke anede det . 
Længtes du da ikke efter mig ? Tænkte du ikke 
på mig ? 
Hans ! Du har ikke været ude af min tanke siden 
— — den aften . 
Forstår du da ikke : jeg bad dig om at blive 
min hustru . Jeg vil vente på dig . 
Jeg kan ikke blive din hustru . 
Hvorfor ikke ? 
Fordi jeg ikke er fri . 
Men du kan jo blive det — blive skilt , og vente 
i tre år . 
Jeg kan ikke og vil ikke skilles . Min mand stoler 
så uryggelig på mig . Dette møde viser jo , hvordan 
han stoler på mig . 
Men når han fik at vide , at du elsker mig , så 
gav han vel slip på dig ? 
Men han skal ikke vide det . Og på landet er 
vi endnu ikke nåt til , at en mand overantvorder sin 
kone til den , der beder om hende , og så inviterer sin 
lykkeligere efterfølger til middag . 
Men vi bedrager ham jo ikke . Han har ingen 
ret over dig . 
Han har købt mig . Og han har frelst mig ikke 
blot fra nød , men måske fra vanære . Hans , det 

skulle da vel aldrig være passeret dig engang i livet , 
at en ung kvinde har givet dig en ørefigen , fordi du 
forfulgte hende på gaden  ? 
Hans tumlede tilbage : hvorfra véd du det ? 
Fordi det var mig . Det var vort første møde . 
Jeg lå en nat og tænkte på dig hele natten , længtes 
efter dig , at du ville komme og blive min elsker — 
sid rolig , hans — men så pludselig stod den hele 
scene for mig , så levende , og for første gang genkendte 
jeg den mands ansigt ; jeg havde ofte prøvet at 
erindre det , men det var altid sluppet fra mig . Åh 
nej , du behøver ikke at skamme dig . Du var ikke 
mere skyldig end jeg . Jeg tænkte den aften på at 
give mig hen med koldt blod , blot for at få nogle 
penge . Og måske kun , fordi du var noget klodset , 
slap jeg fra et liv , sådan som jeg ikke tør tænke på . 
Netop samme aften friede Rødbæk til mig . — kan du 
forstå , at det syn skræmmede mig op . 1 min rådvilde 
fortvivlelse klyngede jeg mig ind til min mand 
og vækkede ham . 
Fortalte du ham alt ? 
Der er ingen fortrolighed mellem ham og mig . 
Han aner intet . Han er kun bedrøvet , fordi jeg er syg . 
Forstår du nu , at jeg må blive , hvor jeg er , at jeg 
ikke kan og ikke tør gå til dig . 
For at blive min hustru ? 
Det ville jeg først i bedste fald kunne blive om 
tre år . 
Jeg vil vente , kære . 
Kunne du vente ? Jeg er ældre end du . 

vi er næsten jævnaldrende . Den aldersforskel gør 
ingenting . 
Måske ikke i dag . Men om tre år er jeg meget 
ældre end du . Se , hvad min skønhed har lidt i den 
korte tid , siden vi sidst sås . Hvad ville der blive af 
den i tre år ? 
I forventning om lykken kom den hurtig igen . 
Men om du blev ked af mig i de tre år , du 
skulle vente . 
Det blev jeg ikke . Det er ikke blot din skønhed , 
jeg elsker . 
Men om du blev det ? Hvad blev der så af 
mig ? Jeg har engang været nede i fattigdommen ; jeg 
tør ikke komme der igen . 
Ira ! Ira ! jeg begynder at forstå nu . Når du 
har sådanne betænkeligheder , så kan du ikke elske 
mig . 
Jeg har ligget og tænkt nat efter nat ; endnu i nat 
har jeg ligget og grublet time efter time ; græde tør 
jeg jo ikke . Der har været øjeblikke , hvor jeg har 
drømt , at om jeg nu blev enke — — 
jeg ville vente på det også — på én betingelse , 
sagde hans . 
Det hjalp ikke . Selv om jeg blev enke , turde jeg 
ikke gifte mig med dig . Kald det kun hysteri eller 
overspændthed , hvad du vil , men jeg ville føle det 
altid , at jeg havde bedraget min mand , mens han var i 
live , og den tanke ville aldrig lade mig i ro . 
Vi to blev ikke lykkelige med hinanden , hans .---------tror 
du ? 

han trak på skuldrene : det kan jeg jo ikke 
vide . Var det for at sige det , du kom til lindevad ? 
Det havde været bedst , om du ikke var kommet 
til os . Men jeg kunne ikke give min mand nogen 
gyldig grund til ikke at tage herhen , og du trængte 
på og han ønskede det . Han havde lige opfyldt den 
eneste bøn , jeg har behøvet at rette til ham , siden jeg 
blev hans hustru . 
Hans studsede . 
Vi rejser , fortsatte hun ; bliver længe borte . Til 
Frankrig og Italien — til alle de steder , du har fortalt 
mig om . 
I hans selskab ? 
Hans , du må ikke være bitter ; jeg kan ikke 
tåle det ; jeg er ikke sådan mod dig . Vi bliver længe 
borte . Han aner ikke , hvorfor jeg vil rejse . Men du 
skal glemme mig , hans , imens , og finde dig en hustru , 
en god og klog kvinde . Når du så har fundet hende , 
så vil du glæde mig med at skrive det til mig , og 
så vender vi hjem . 
Jeg har villet søge andre kvinder for at glemme 
dig , sagde han . Ved den blotte tanke er jeg vendt om . 
Ja naturligvis , sagde hun . Men det var en hustru , 
du skulle have , en ren og god kvinde . 
Hvor finder jeg en sådan efter det , du har sagt ? 
Nej , min skæbne bliver nok den at gå alene , indtil 
jeg en dag trænger til en sygeplejerske og så køber 
mig en smuk ung kvinde til at varme mit kød . 
Hans ! hvor kunne du nænne det ? sagde hun , og 
tårerne gled ned ad hendes kinder . 
Kære , kære ! sagde han og tog hendes hånd i 

sin . Jeg ville ikke såre dig ; tro mig , jeg ville ikke 
såre dig . 
Jeg tror dig , at du ville det ikke , svarede hun . 
Samtalen måtte stanse , da præsten besteg prædikestolen , 
der var lige overfor og i højde med pulpituret . 
De to talte ikke , men de sad med hinanden i hånden 
under prædikenen , og da denne var forbi og salmesangen 
begyndt , drog hun først sin hånd til sig , idet 
hun sagde : 
hans , har du slet ingenting at sige mig ? 
Nej , nu har jeg ingenting at sige . — kom , skal 
vi gå ? 
På hjemvejen talte de ikke . Først da de kom 
til træbroen over åen , hvor de var dækkede af graner , 
vendte hun sig mod ham : 
hans ! Du aner ikke , hvad det har kostet mig at 
sige dig dette . 
Han trak på skuldrene . 
Hun fortsatte : jeg skal blive her i fjorten dage . 
Det bliver en svær tid for dig og for mig . Gør den 
ikke sværere end nødvendigt ved at bede mig forandre , 
hvad dog ikke kan ændres . 
Han syntes hende ganske rolig , da han svarede : 
1 shall in all my best obey you , madam . Jeg skal 
holde mig så langt fra dig som muligt uden at vække 
opsigt . Jeg skal tilbringe megen tid ude af huset ; 
jeg kan jo skyde skylden på mine nerver . Og 
aftnerne får vi vel nok til at gå . 

Xxvii 
der var to store højtidsdage om året på lindevad . 
Høstgildet og nytårsgildet . 
Alt , hvad der i løbet af året på nogen måde 
som arbejdere havde stået i forbindelse med gården , 
blev indbudt til at møde nytårsdag . De faste folk , 
håndværkere og høstfolk med koner og børn , gamle 
mænd og kvinder , der længst havde ophørt at gå på 
arbejde , og unge børn , der endnu i mange år var 
forskånede for slid , indfandt sig . De havde iført sig 
hævdsklæderne og vandrede gennem ladeporten i enhver 
gangart , springende som unge føl og slæbende 
fødderne efter sig , adstadig ledte ved hånden og 
stavrende fremad ved stokke ; de så på forberedelserne 
med unge , forbavsede øjne og med gamle , rødrandede , 
hvor kun en slig fest kunne fremlokke noget , 
der lignede et lyst smil . Mændene , hver med sin pibe 
i munden , blev udenfor , mens kvinderne gik ind i 
borgestuen . Derpå blev der kaldt til bords , og 
mændene trådte ind og bænkede sig efter rangfølgen ; 
betjente af kvinderne spiste de . Derpå tændte de 
deres piber og gav plads for kvinderne . Alle var 
enige om , at sådan mad var det været at gå langt 
efter . Da spisningen var forbi , ordnede toget sig i en 
lang række og gik højtideligt op gennem stuerne , hvor 
herskabet og dets gæster modtog dem stående , og hver 
enkelt gav hånden , sagde tak for mad og ønskede et 
godt år . Først kom ladefogden i spidsen for mændene , 
så kom mejersken med kvinderne , og tilslut gik 
børnene med små bitte purke som bagtrup . Alle gav 

de hånden helt rundt , og når det var gjort , vendte 
de tilbage og mødte den indgående strøm i døren , 
hvor der blev en trykken og leen og fjasen . Sidst 
af alle kom ma’ bén humpende frem ved krykke og 
stok , smilende og nejende og rystende på det store 
hoved med den sorte kappe og de blå bånd . Det 
var beregning af hende at komme sidst ; hun håbede 
da at få sig en lille snak og nogle kroner ; men 
Maren var af dem , der kunne stikke fingren i jorden 
og lugte , hvor hun var ; hun mærkede snart , at luften 
var lidt tung ; og da hun havde haft Fru Rødbæk inde 
under sit ringe tag , lod hun det blive derved . 
Da toget var forbi , gik man til bords , og der 
blev luftet godt ud i stuerne . 
Det var efter middagen . Der blev ikke tændt lys 
i dagligstuen . Fru glad og Rødbæk satte sig hver i 
sin lænestol for at hvile . Hans var forsvundet til sit 
værelse for at ryge , tanterne gik sig en tur og så 
derpå ind til folkene . Ira sad lidt inde i dagligstuen . 
Enkelte ord var bievne vekslede . Så gik samtalen 
istå . Hun rejste sig og satte sig ind i et sidekabinet , 
som lå i svag dæmmer fra en lille rød ampel . Tykke 
portierer , der næsten faldt sammen , skilte og forenede 
de to værelser . 
Der var fuldstændig stilhed . 
Hans kom ned . Han fandt moderen og gæsten 
blundende , og for ikke at forstyrre dem , gik han ind i 
kabinettet . Ligestraks bemærkede han ikke Ira ; men 
da hans øjne var bievne vænnede til halvmørket , så 
han hende . 
Jeg kommer vel ikke til ulejlighed ? sagde han . 

hun rejste sig og kom hen til ham : hvor kunne 
de komme til ulejlighed i deres egen stue ? 
Skal vi nu sige de igen ? spurgte han lidt hårdt . 
Hun lagde fortroligt begge sine hænder på hans 
arme : jeg vidste ikke — hverken ud eller ind — jeg 
syntes , du de sidste dage havde undgået at sige det 
ene eller det andet — så jeg troede , det måske 
var det . 
Hendes berøring var ham rent legemlig pinlig , 
hvorfor han gjorde en let bevægelse for at unddrage 
sig den . 
Hun mærkede det : en fuldstændig Noli me tangere ? 
Mimose , svarede han . 
Jeg skal ikke røre ved dig , når jeg véd , at det 
er dig så meget imod . — sæt dig ned , hvis du har 
tid — vi ser så lidt til dig . 
De satte sig , og snart talte de om , hvad der faldt 
for . Aviserne var fulde af en literær skandale og strid , 
og han fortalte og forklarede meget ivrig og flydende , 
forsvarede den angrebne og udviklede , hvad det drejede 
sig om . Engang imellem skød hun et ord ind , som 
han greb og fortalte videre . Til sidst udtømtes dog også 
det emne . 
Han sad ved vinduet og så ud mod den snelyse 
gårdsplads . Hun sad lidt inde i stuen , dog nær ham . 
Jeg har syt en pude , som jeg gerne ville forære 
dig , til din fødselsdag . 
Han svarede ikke . 
Jeg tror , den er smuk , fortsatte hun . Uld på 
klæde — to tulipaner . Du fik den så før fødselsdagen 
— men som fødselsdagsgave . Vi behøvede jo 

ikke at sige , den var fra mig — der er ingen , der har 
set mig sy på den — og har vi løjet så længe , kan 
vi jo — hvis du da vil tage imod den . Jeg bliver 
vred , hvis du siger nej —- undtagen om du ikke kan 
finde en plads til den i din stue . 
Han sad lidt eftertænksom ; han turde ikke se på 
hende , men så ud af vinduet . 
Du kan da gerne sige ja eller nej — jeg bliver 
ikke fornærmet , om du siger nej , sagde hun ganske 
blødt . 
Han sad stadig tavs . Han kunne ikke nu modtage 
den gave ; ti den ville altid minde ham om 
hende , være som en torn i hans kød . 
Jeg siger tak — sagde han •— virkelig tak . 
Men — du véd , jeg holder ikke af broderede puder i 
min sofa . Jeg kan ikke sove på dem , og så skal jeg 
lægge den til side , hver gang jeg skal sove til middag . 
Han følte , hun ikke troede ham ; han havde for 
mange gange fortalt hende , hvor glad han havde været 
ved den , han fandt ved sin hjemkomst fra Italien . Men 
det fik så være . En gave fra hende kunne og ville 
han ikke modtage . 
Lidt efter sagde hun med bitterhed i stemmen : 
ja , så skal du blive fri .-------— du vil aldrig tage 
imod noget af mig , altid give . 
Der er forhold , hvor man kan forlange alt , andre , 
hvor man ikke kan modtage noget , svarede han . 
To the noble mind 
Rich gifts wax poor when givers prøve unkind . 
Hvad han havde gjort , følte han godt , var mere 

end uhøflighed og uelskværdighed , det var ondt imod 
hende , og han ønskede , han kunne bede om forladelse 
eller give en forklaring ; men det kunne han jo ikke . 
Så var der ikke andet for end at lade det blive . 
Hans — sagde hun -— sig mig rent ud : vil du 
ikke være imod mig som du har været før ? 
Er jeg ikke det ? 
Føler du det ikke ? Jeg føler det : at du taler 
ikke til mig , som du har gjort , og jeg taler ikke til 
dig som før . Hvad vi sidder og siger til hinanden , er 
jo slet ikke andet , end at vi sidder og snakker . For 
dig er det ligegyldigt og for mig er det også . 
Han sad med panden støttet i hånden , men 
svarede ikke . 
Værdig mig dog et svar , bad hun . 
Hvad skal jeg svare ? steg op til hans læber ; men 
så huskede han , at det havde han jo sagt før ; og det 
havde ingenting ført til . Han havde fornemmelsen af , 
at hvis han svarede , ville ordene tage magten fra ham , 
så der ville blive en hel udredning og opgør mellem 
dem , der måtte føre til ulægeligt brud , eller han ville 
slå armene om hende og drage hende ned til sig og 
gøre hende til sin elskerinde , mens hendes mand sad 
ved siden af og blundede . 
Hvorfor kan det ikke blive , som det var før ? 
Spurgte hun . Det var så hyggeligt , når du kom til 
mig , og vi sad og talte sammen ; jeg har savnet dig 
forfærdeligt ; det kan jeg da nok have lov til at sige 
til dig ; og nu syntes jeg netop — — lige siden 
jeg forlod København , har jeg villet skrive til dig . 

du vil altid skrive , sagde han utålmodigt ; og så 
brænder du brevene . 
Ja , du sagde , du brænder alle dine breve , 
sagde hun . 
Dem jeg modtager , ikke dem jeg skriver , svarede 
han . 
En kort pause : jeg kan ikke sådan komme til 
at skrive et langt brev . Der kan blive spurgt om , 
hvem jeg skriver til . Det er ikke så nemt . 
Åh , du fandt vel nok på noget , sagde han ; han 
mærkede , pilen ramte ; men han våndede sig , fordi 
han havde skudt den af . 
Hun tav et øjeblik ; derpå fortsatte hun : nu 
satte jeg mig herind , fordi jeg håbede , du ville komme . 
Så vi kunne få talt ud . Husker du det brev , du 
skrev til mig ? Der sagde du så smukt , at netop nu 
ville vi kunne tale så meget mere fortroligt sammen , 
efter at vi var komne hinanden så nær . Sig mig , 
hvorfor kan det så ikke blive sådan ? 
Hun havde rejst sig og stod ved siden af ham og 
lagde begge sine hænder på hans skuldre . Han rejste 
sig og trak sig bort fra hende . 
Er jeg som en pestbefængt , at jeg ikke må røre 
ved dig ? sagde hun sørgmodigt . 
Han var gået lidt bort i stuen , og hun sank ned 
på den stol , hvor han havde siddet . Han så på 
hende : hendes profil stod skarpt mod den lyse frostluft , 
og han kunne læse lidelser på hendes ansigt ; 
men han led også og kunne ikke hjælpe hende . 
Jeg har ikke råd til at miste en ven — og i 
dit brev , som jeg læser og læser , sagde du dog selv 

det , det kan du ikke nægte : jeg skulle så rigtig 
kunne tale med dig om mine sorger , små og store 
— — og glæder . 
Dengang ; men nu er det anderledes . 
Ja , sagde hun , så kom der jo det imellem ; — 
— men der var jo dog gået fjorten dage mellem dit 
brev og så den aften ved vandet — — — 
han syntes , der var gået tre , fire dage , men han 
bevarede tavsheden . 
— — — og i den tid talte vi dog sammen fortroligt ; 
men da jeg så forbød dig at komme op til 
mig — og så rejste bort — og ikke hørte fra dig , 
før du kom til os — så syntes jeg , at nu måtte det 
kunne blive som før — ikke ? 
Jeg véd ikke , svarede han . Du så jo , at jeg har 
prøvet at genoprette forholdet . Men aldeles som det 
var , kan det ikke blive . 
Men du sagde dog selv i dit brev ? 
Han bed sig i læben : ja , og det kan måske 
også komme til at gå i den gamle skure — — med 
tålmodighed — — senere . Nu er det umuligt — 
jeg kan ikke . 
Åh nej — sagde hun bittert — og når du ikke 
kan , gør det ingenting , hvad jeg lider . 
Et øjeblik stod han rådvild : gør det ingenting ? 
Sagde han ømt med et dybt suk . — men hvad kan 
jeg gøre ? Det ene menneske kan jo ikke hjælpe det 
andet — undtagen det får lov at hjælpe fuldt ud — 
så måske . Du forstår slet ikke min følelse . 
Gør jeg ikke ? 
Nej . Lige så lidt som jeg fuldtud kan forstå 

din . Man kan jo kun mærke sine egne lidelser — 
andres kan man ikke føle . Kunne man det , stod det 
nok anderledes til i verden . 
Jeg kan godt forstå andres , sagde hun bittert . 
Og jeg kan føle , når jeg bliver mishandlet . 
Mishandlet ? sagde han bedrøvet . 
Ja , du har mishandlet mig de sidste dage . 
Har jeg ? 
Mishandlet mig åndeligt . Du undgår mig så 
meget som muligt . Når du taler til mig , er det om 
de ligegyldigste ting , som hverken interesserer dig 
eller mig . 
Men Ira ! blot for at få en modus vivendi , som 
kan føre os ind i — — 
det er også , når andre er tilstede ; så henvender 
du sjælden ordet til mig ; og du ser mig ikke 
lige ind i ansigtet . Det piner . 
Hun holdt inde , og lidt efter sagde han : det var 
jo let at svare ; men hvorfor plage hinanden mere end 
nødvendigt . Er jeg da ikke bleven mishandlet — er 
jeg da ikke blevet det af dig — hvordan kan vi to i 
den stilling , hvori vi er komne til hinanden , andet end 
mishandle hinanden ? Men vi kan lade være at tale 
om det . Vi kan resignere og tie . Og så kan vi skilles . 
Ses så lidt som muligt — til du rejser . 
Hun så bønfaldende på ham med et par øjne , 
der lyste i halvmørket : jeg kan jo ikke rejse , før det 
er bestemt ; men jeg skal ikke tale om det mere — 
når det er dig sådan imod . — — du vil da ikke 
gå nu ? — og lade mig sidde her alene ? 
Jeg må gå — svarede han — jeg synes ikke 

vort samvær fører til noget godt . Men kommer snart 
igen . 
Det er nydeligt , sagde hun stille . — 
han gik sig en ganske kort tur i skoven , kort , 
fordi ensomheden og uroen nagede ham . Han gik ind 
i den store mælkestue , der var forvandlet til festsal , 
og man var netop i færd med at begynde dansen , som 
var blevet opsat , fordi man ventede på , at han , som 
han plejede , skulle føre op . Han mindedes sin pligt , 
dansede nogle gange og gik så tilbage til dagligstuen , 
hvor der var tændt lys og hvor han fandt en gæst , 
som tanterne havde bragt med fra deres spaseretur . 
Det var kapelanen , pastor Klopp . 
Hans var egentlig ganske glad ved at finde besøg 
og hilste venligt . 
Hvorledes befinder de dem i sognet ? spurgte han . 
Endnu er jeg så ny , svarede Klopp ; det er lidt 
svært at dømme . 
Det troede jeg ellers ikke , deres retning havde 
svært ved , sagde hans . Men de synes måske , vi 
fynboer er nogle letsindige krabater , der ikke er rigtig 
tilgængelige for de sidste dages mørke kristendom . 
Her var et af hovedsæderne i landet for den glade 
kristendom , må de huske . 
Åh , jeg har dog også fundet nogen alvor her , 
svarede Klopp . Selv om jeg rejste eller døde i morgen , 
tror jeg ikke , min virken her har været helt forgæves . 
Nej , ma’ bén har erklæret dem for en dejlig 
mand . 
Hvorfor hænge øgenavne på folk ? sagde præsten . 
Hun hedder Maren Pedersen . 

hun har også erklæret , at jeg er en dejlig mand , 
og at pastor Salomon er en dejlig mand — ma’ bén 
er noget eklektisk anlagt . 
Hun har sikkert sine svagheder , sagde Klopp ; 
en af dem er , at hun er fattig og hjælpeløs ; men hun 
er en oprigtig troende kristen , hvad der for mig er 
det ene vigtige . Jeg véd , at hun er oprigtig . 
Det ville såmænd være synd ikke at lade dem 
blive i troen . Men på hende alene kan de da 
ikke leve ? 
Det tager tid at få en jord , der længe har ligget 
brak , til at give frugt . Men begynder først udsæden 
at vokse , giver den mange fold . 
Her er stor fremgang i sognet , siden pastor Klopp 
kom hertil , sagde tante Janna . Det føler vi , der er 
kendt her , bedst . 
Det er ikke mig , der er skyld i det , sagde Klopp 
— derfor tilkommer æren den , der værdiges at bruge 
mig . Det er endnu kun småt ; men den , der kører 
med stude — — det er som det skal være , at det 
er de fattige og de enfoldige , som først er bievne 
vækkede af evangeliet . 
Det har de lært af deres kirkehistorie ? spurgte 
hans . 
Jeg har aldrig interesseret mig meget for det fag , 
svarede præsten . 
Deri gjorde de ret ; den tro , der kunne stå for 
kirkehistoriske studier , den må være muret op på en 
klippe af gode embeder ; for kirkehistorien er dog ikke 
andet end en endeløs række af stridigheder om vanvid , 
med skændigheden på den ene side og dumheden 

på den anden , når de da ikke begge står på samme 
side . 
Jeg kender ikke meget til historien , sagde Klopp . 
Vi læste en bog til eksamen . Man læste den ene 
halvdel ; kom man op i den og kunne den , var det 
godt ; kunne man ikke svare på professorens spørgsmål , 
kom man op i den anden halvdel ; kunne man 
lidt der , fik man laud . Jeg hørte nok , at kirkehistorie 
var en anstødssten for manges tro ; derfor 
gjorde jeg ingenting ved den . 
De ønskede ingen anden tro ? 
Jeg ville ikke tvivle . Jeg havde min evangeliebog ; 
det var nok for mig . 
Som for de fattige og uvidende ? sagde hans . 
Sådan gik det i de første kristne tider , svarede 
Klopp . Det var heller ikke dengang de rige , der greb 
efter evangeliet . 
Jeg begynder at forstå nu , hvorfor bænkene uden 
rygstød stod tomme juledag og alle de rigtige kirkestole 
var fulde . Der er altså allerede foregået en 
deling i sognet , mellem de retfærdige og de uretfærdige , 
de sultne og de mætte ? 
Der er dog også et par gårdmænd , der er 
blevet vakt , gud være lovet ! Og derfor kom jeg med 
herop i aften , for at lægge et godt ord ind hos jægermesterinden 
for vor sag . Jeg hører , her er Dans og 
lystighed på gården i aften . 
Er de allerede så vidt , at de vil forbyde det ? 
Sagde hans . 
Der var stærk spænding i tanternes miner . 
Jeg ville blot henstille til jægermesterinden , om 

de ret har betænkt , at det er årets første dag og 
tilmed søndag i dag . 
Hør nu , lille pastor Klopp , sagde Fru glad — 
jeg har før haft lyst til at sige dem min mening ; men 
jeg holder af fred og har så ladet det fare . Jeg er 
ikke ugudelig — jeg er selv en provstedatter — men 
deres færd smager mig ikke . Den Dans og lystighed 
har fundet sted her på gården i generationer , og 
jeg vil ikke afskaffe den . Alle folkene glæder sig til 
den længe forud , og jeg finder den fuldstændig uskyldig . 
Niels persen i hulevad har dog afskaffet høstgildet , 
fremførte præsten . 
Han afskaffede vist gerne at give sine folk mad , 
sagde hans . 
Det er ikke grunden , svarede Klopp . Han har 
indbetalt en sum til hedningemissionen . 
For at zulupigerne kan danse krigsdans ? spøgte 
hans . 
Men sig mig , pastor Klopp , hvorfor skulle jeg 
afskaffe dansen ? sagde Fru glad . 
For at undgå forargelse , svarede han . 
Hvem tager forargelse deraf ? 
Hellere end at forarge en eneste af disse mine 
små — — sagde pastor Klopp . 
Men når de nu forarget mig ? sagde hans . 
Det kan vel ikke forarge nogen , at man kæmper 
imod usædelighedens omsiggriben ? sagde Klopp . 
En uskyldig Dans ? sagde Fru glad . 
Véd de ikke , at her i sognet fødes en fjerdedel 
af børnene udenfor ægteskab ? sagde Klopp med patos . 
En lille fynsk ejendommelighed , som de vist ikke 

vil kunne udrydde , lo hans . Fynboerne ser nu engang 
lyst på livet og glæder sig over tilværelsen og vil , 
at også andre skal glæde sig ved den . 
Usædeligheden er dog for alvorlig en sag til , at 
den bør affærdiges med en spøg , hr . Doktor . For 
mig er den den vigtigste af alle , næst efter kristendommen . 
Og jeg troede , jeg kunne få alle med mig i 
den kamp . På kvinderne mente jeg sikkert at kunne 
gøre regning . 
De kan se , om de kan indrullere Fru Rødbæk i 
deres hær , sagde hans — hun véd ikke engang , hvad 
usædelighed er . 
Ira blegnede ; han mærkede , at hentydningen til 
hendes hemmelighed havde såret hende dybt , og han 
angrede , han havde sagt de ord ; men han måtte 
have luft . 
Fru glad tog ordet : jeg vil ikke forsvare det , 
de kalder for usædelighed ; men vi må dog også 
erindre , at de fleste af parrene bliver gift , og at på 
landet betragtes det så ikke engang som en forseelse 
eller en skam . Men tror de , pastor Klopp , at 
de opnår så meget ved deres færd ? jeg hører jo 
ikke deres taler , men jeg hører om dem . De farer 
strengt frem . 
Skal der virkes noget her , hvor alle så længe har 
ligget i dvale , må der ikke tages med fløjlshandsker . 
Men her har været fred i sognet ; nu er ufordragelighed 
kommet herind . 
Her begynder at stå strid , sagde han . Søvnen 
er ikke altid af det gode . 
Men her har været livsglæde , og med rette ; det 

er en rig , velsignet egn , hvor livet kan leves let af 
de fleste ; nu hører man snart fra ét sted , snart fra et 
andet om omvendelser og fortvivlelse og dødsangst . 
Deres hårde ord har dog utvivlsomt sendt én ung 
pige i døden . 
Klopp svarede : når en befolkning , efter så længe 
at have vandret om i åndeligt mørke , pludselig bliver 
vakt , kan det ikke undre , i al fald har det ikke undret 
mig , at nogle ad vildsomme veje søger hjem til deres 
frelser og til den fred , der overgår al forstand . 
Der blev en kort stilhed . 
Så begyndte hans : og de tror virkelig , at det 
skal lykkes dem at få indpas for deres mørketro her 
i sognet ? 
Jeg kalder den vejen til lyset , svarede Klopp . 
Men de tror , at de vil få andre med end de 
dummeste blandt de fattigste inderster og jordløse husmænd 
 ? 
Jeg vil prøve på at få alle med . Enkelte vil 
vel nok blive stående udenfor , sagde Klopp . 
Jeg tror , de tager fejl . Og jeg håber det , fortsatte 
hans . Folkekarakteren her er imod det . Befolkningen 
er velhavende , intelligent , glad og livslysten . 
Grundtvigianismen og folkehøjskolen og venstresagen 
har gode og trofaste venner . De må først erobre 
forsamlingshuset , og dét får de ikke . Dét har befolkningens 
kærlighed . Det er ikke just den frihed 
og det fremskridt , jeg ynder , der prækes dér , men der 
er lyst derinde ; og der kommer også nu og da en 
lille trækvind igennem , som blæser gammelt støv ud 

og ny tanker ind . Dér er frihedens Borg . Tag den , 
om de kan . 
Ira havde længe siddet bleg og tankefuld ; nu 
hævede hun hovedet og sagde : 
skal jeg spille lidt for dem ? 
Alt blodet for pludselig til Hanses hjerte , der 
stansede sit slag . Han havde slet ikke ventet et angreb 
fra den kant . Han tav . 
Fru glad sagde : tak . Jeg har ikke villet bede 
dem om det , fordi jeg var bange , de var for nervøs . 
Ira gik hen til nodeskabet og gav sig til at søge : 
vil de have Beethoven ? 
Har de kræfter til det ? spurgte Fru glad . Det 
er så sjældent , vi får sådan musik her , og min søns 
breve har jo været fulde af , hvor dejligt de spillede 
Beethoven . 
Doktoren har engang sagt , at det var blot , som 
om jeg læste det op . 
Det har jeg vist aldrig sagt . De véd , hvad deres 
spil har været for mig . 
De husker dog ikke så godt som jeg , indvendte 
Ira . De har vel blot ment , at alt kunne en dilettant 
ikke slette ud af et kunstværk ; noget blev der altid 
tilbage . 
Det kan gerne være , sagde hans , at Biilow kunne 
have fået] mere ud af mesterens toner , rent teknisk , 
end de fik ; men den virkning , deres spil havde , ville 
hans ikke have haft . 
Hun stod ved instrumentet og bladede i bogen ; 
hun havde håbet , han ville komme hen til hende . 
Hvad skal det være ? 

han svarede ikke 
skal jeg prøve måneskinssonaten  ? 
Han kunne høre en svag bæven i hendes stemme , 
som ingen andre hørte . 
Kan de ? 
Jeg kan prøve , sagde hun ; hun stod med ryggen 
ud til stuen , så hendes ansigt kunne ikke ses ; men 
han anede den spænding , der gjorde det blegt . 
Jeg har ikke spillet den længe — ikke siden de 
har hørt den . 
Så begyndte hun at spille . Hans sad i begyndelsen 
og undrede sig over , hvad hun mente med dette , 
om hun virkelig atter ville prøve at vinde herredømmet 
tilbage over ham ; han foragtede hende . Men så kom 
de kendte toner , og med dem så mange dyre minder , 
og hans sind blev blødt ; han sad og stirrede ud i 
luften , og der sad en tung Klump i hans strube . 
Hans øjne fyldtes med vand og han mærkede , at kinden 
blev våd . Men uagtet han ikke kunne se hendes 
ansigt , følte han , at tårerne strømmede ned ad hendes 
kinder og at det kun var med den yderste anstrengelse , 
at hun spillede sonaten til ende . Om han blot kunne 
hjælpe hende ! Hun led jo som han . Der var medlidenhed 
og ømhed i hans hjerte , og alle hans længsler 
mod hende vågnede med ny styrke . Han kunne ikke 
sidde rolig ; han måtte have noget imellem hænder . 
Så rejste han sig og listede sig over tæppet hen til 
en krog , hvor hans lutt stod ; den sad han så med , 
skjult henne i halvmørket , og lod fingrene glide hen over 
strengene , men uden at frembringe toner . Han 
sad nu således , at han kunne se hende halvt i profil , 

og han så i lysskæret et dejligt ansigt , som var blegt , 
men bar et mildt , lidende udtryk . Om han blot kunne 
få lov at kysse sorgen og smerten fra det og se det 
smile til ham , som det havde gjort så tit . Han 
prøvede at gøre sig hård derimod , ville se i dette 
hendes spil en hjerteløs kvindes grusomme leg med 
ham ; men han kunne det ikke ; der var slet ikke andet 
end kærlighed i ham . 
Da sonaten var forbi , var der en stund den dybe 
stilhed i stuen , som der bliver , når hjerterne er 
fulde . 
Den blev afbrudt af tante Gusta , der sagde : 
Janna ! jeg har siddet og tænkt på , at der er ingen 
te på dåsen . — — det var et dejligt stykke , Fru 
Rødbæk ; det var nok af Mozart ? 
Nej , svarede Ira , det var af Beethoven . 
Nå ja , sagde tante Gusta , jeg syntes nok , det 
var noget gammelt noget ; alle de gamle de er nu éns . 
Ira havde ikke vendt sig om ; men hun havde dog 
set hans tage sin lutt . Vil de gerne have noget mere 
moderne , frøken Tygesen ? Noget af grieg ? spurgte 
hun . 
Hun tog et nodehæfte og stillede det op for sig . 
Det var nogle af griegs fortryllende sange , ganske 
korte , koncentrerede stemninger til danske tekster . 
Hans sad stadig i skyggen . Han greb i strengene , 
først så det knap hørtes ; men lidt efter lidt blev det 
til et akkompagnement , og så begyndte han at nynne 
dertil : 
min søde brud , min unge viv — — 
og han hævede gradvis stemmen , følgende hende fra 

sang til sang , stadig højere og klarere , og til sidst tog 
han al sordine af stemmen og lod den klinge fuldt ud : 
sammen spillede de postludiet til ende . Derpå 
stillede han Luthen ved siden af sin stol . Hun gjorde 
en kort pause , i hvilken hun ikke vendte sig om , 
snarere drejede hovedet lidt bort fra ham , så hendes 
ansigt var skjult for ham . Men han kunne se , hvor 
hendes bryst arbejdede , hvor det hævede og sænkede 
sig voldsomt . Hun sad og bladede i hæftet . 
Nu skal jeg spille bryllupstoget drager forbi , 
sagde hun . 
Den troede jeg ikke de kunne ? 
Jeg har lært mig den , fordi de har bedt om den , 
svarede hun . 
Det for igennem hans hjerne : altså alt sammen 
arrangeret , lagt tilrette iforvejen . 

han blev med ét fuldstændig kold , og da spillet 
var forbi , stillede han sin lutt hen i dens krog . 
Fru glad sad med tårer i øjnene . 
Efter en kort stilhed sagde Ira : jeg elsker dem 
— — disse sange ! 
Ira blev et øjeblik siddende ved klaveret . Da 
hun rejste sig , strakte Fru glad hånden ud imod 
hende : Fru Ira ! det må jeg jo nok kalde dem , ikke 
sandt ? Tak ! Sådan er der aldrig blevet spillet for 
mig før . 
Ira var gået hen til hende og havde taget hendes 
hånd . Fru glad drog sin gæst ned til sig : må 
jeg sige tak med et Kys — og lad os to være 
venner . 
Hun kyssede hende på kinden ; men Ira brød 
fuldstændig sammen under dette kærtegn af Hanses 
moder og sank på knæ ved hendes side , lagde sit 
hoved i hendes skød og hulkede krampagtigt . 
Nu brød også tårerne ret frem hos Fru glad . 
Hos den ældre kvinde var det som en mild og blid 
sommerregn , der falder på den tørre , forpinte jord , 
læsker og lindrer ; hos den unge var det et voldsomt 
udbrud , der ikke hjælper noget . 
Barn , barn ! sagde Fru glad blidt og klappede 
hendes hoved — er det så svært ? — — græd kun 
ud — det lindrer — og det trænger vi sommetider til . 
Ira hævede ansigtet : de må ikke være vred ; jeg 
er så nervøs ; jeg kunne ikke gøre for det ; jeg tror , 
det var musiken ; jeg har spillet så lidt i den sidste 
tid . 

du må helt høre op med at spille , min pige , 
når det tager sådan på dig , sagde Rødbæk . 
Hun havde rejst sig og tørrede øjnene ; derpå 
var hun gået hen for at lukke klaveret . 
Klopp sagde : det ville være smukt på denne høje 
festdag , om de sluttede af med en åndelig Melodi — 
måske en af berggreens . Det ville dog vist berolige 
dem . 
Skal vi så spille en l’hombre ? sagde hans 
skarpt . 
Hun lukkede klaveret blødt , spillebordet blev sat 
frem , og snart var stemningen atter rolig . Rødbæk 
befandt sig udmærket på lindevad og udtrykte jævnlig 
sin glæde over den lykkelige jul , han tilbragte . 
Kapelanen sad hos damerne og udviklede en ny 
plan for sømandsmissionen . 
Xxix 
Ira var gået ud for at trække frisk luft i den 
kolde aften . 
Stjernerne stod strålende på den mørke himmel 
og den halvtøde sne gav et svagt lysskær . 
Hun havde kun kastet et shawl over skuldrene 
og gik urolig op og ned langs dammen , hvis is var 
sprød og til dels dækket af vand . Undertiden stod hun 
stille , som om smerten overmandede hende , og trykkede 
sine hænder mod sit bryst ; men efter et par dybe 

åndedrag , der kølede hendes bankende hjerte , fortsatte 
hun sin febrilske gang . 
Hun for sammen . Hun hørte hans skridt på 
træbroen over åen . Hun stod fastnaglet til stedet , 
i to sind , om hun skulle gå eller blive . For hans 
skyld var hun kommet herud , og nu stod hendes hjerte 
stille af frygt for , hvad det møde ville bringe . Hun 
så hans skikkelse som en silhouet mod den klare luft ; 
så forsvandt den ; men hun hørte endnu hans fodslag 
mod den fugtige jord . Langsomt bevægede hun sig 
hen mod ham , som var han et magnetbjerg , der drog 
hendes rorløse skib . 
Da han fik øje på hende , standsede han studsende ; 
der var ikke tid for ham til at vige tilbage eller 
bøje af . 
Hun strakte en hånd ud imod ham . 
Hans ! 
Lyden af hans navn fra hendes læber rystede 
ham fra øverst til nederst . Han havde villet gøre sig 
hård og han var allerede besejret . 
Hans ! hvorfor mishandler du mig  ? 
Mishandler dem , frue ? Hellere huggede jeg min 
højre hånd af . Jeg frygter dem . Deres ord er som 
piskeslag og berøringen af deres hånd er som ild . 
Jeg undgår dem og viger for dem . 
1 tre dage har du ikke talt til mig . Og du har 
ikke set på mig . Aldrig har din tunge været så 
skarp eller så bitter ; men alt , hvad du har sagt til 
de andre , har ramt mig . Ser du ikke , hvor vi lider ? 
Vi ? 
Din moder og jeg . Ser du ikke , hvor din moders 

hjerte krymper sig under din forcerede lystighed . Hendes 
øjne dvæler jo på dig altid , hvor du er i stuen , som 
om hun gættede alt og frygtede en katastrofe . Nu ser 
du igen til siden . Se dog på mig . Hav medlidenhed 
med mig , hans . 
Medlidenhed ! Jeg ! Flænger du ikke i mit hjerte 
med hvert ord , du siger . Men lad nu det være forbi . 
Imorgen rejser du . Hvorfor har du søgt mig her ? 
Er det tilfældigt , at vi mødes ? 
Hans ! Se på mig ! For guds skyld se på mig ! 
Jeg kan ikke holde dette ud længere . Jeg har ikke 
kræfter til det . Giv mig din hånd — — jeg beder 
dig , giv mig din hånd — vil du ikke ? — gør med 
mig hvad du vil . 
Han bed tænderne sammen i smerte . 
Ira , vil du blive min hustru ? 
Han trådte tæt hen til hende og hun lagde sig 
ind imod ham . Begge hendes arme lå om hans Hals , 
og han tog hendes hoved mellem sine hænder . 
Det var som hun et øjeblik veg tilbage under 
hans blik . 
Se ikke på mig med de øjne , hans . 
Han løsnede sig fra hendes favntag og tog hendes 
hænder mellem sine . På den ene lyste en guldring 
i stjerneskæret . Han løftede hånden op og deres 
øjne mødtes på ringen . Varsomt drog hun hånden 
til sig , strøg ringen af fingren , bøjede sig bagover og 
kastede den ud på dammens tøende is . 
Som man bærer et sygt barn , således drog han 
hende varligt og ømt og blødt ind mod sin favn . Der 

veksledes intet Kys imellem dem og intet ord . Hvad 
der var over dem var befrielse . Men det var ikke 
jublende lykke . 
Xxx 
hans havde to værelser på første sal , der ellers 
var optaget af billardstue og gæsteværelser . 
Der var hyggeligt og varmt i hans arbejdsværelse , 
gardinerne var trukne for vinduerne , lampen var tændt , 
han havde selv hentet blomster i drivhuset til at pynte 
op med , og han holdt en flaske champagne beredt til 
at drikke jaord i . 
Ti hun havde lovet at blive hans hustru , og han 
ville vente på hende , tålmodig vente , til de tre år 
var omme , så lange som de end kunne synes — hvis 
hun da ikke blev enke forinden . 
Han gik op og ned ad gulvet og drømte og 
ønskede og håbede . Så pludselig slog det ned i 
ham , hvor godt det dog havde været , at hun ikke havde 
givet sig hen til ham til trods for hendes elskov , men 
havde stået ham imod — det gav tillid til fremtiden . 
Blive hans , blive hans — sang det indeni ham — 
et helt liv sammen i sorg og lykke — ikke en byrde , 
ikke en tanke , ikke en glæde , uden de var to om 
den — var det ikke værd at lide for og bie for . 
Og nu stod han dér , midt på gulvet , med begge 
hænderne i lommerne og stirrede frem for sig på 
ingenting , ud i fremtiden . Og han var tilfreds med 

sig selv . Ti i aften havde han blot behøvet at løfte en 
finger , havde ikke engang behøvet at bede , og hun 
havde tilhørt ham . Men nu var det ham , der var stærk . 
Og sådan skulle det være . Hun var kommet til ham , 
fordi han var hård imod hende . Og så havde hun 
lagt halsen under hans fod , men han havde ikke trådt 
til , og han skulle aldrig gøre det . Lutter mildhed og 
kærlighed skulle der være . 
Det for igennem ham og han lyttede . 
Kom hun ? 
Her skulle de mødes i nattens stilhed , uden vidner , 
som så ofte før , og dog på en helt anden måde . 
Nu vidste de , hvad de ville , nu havde de givet hinanden 
løfte for livet . Hvad havde det ikke kostet hende ! 
En ugle skreg udenfor hans vinduer . Ellers var 
alt stille . 
Kom hun dog ikke ? Hun havde lovet at komme , 
når alt var roligt i huset og hendes mand sov . 
Åh , denne forfærdelige tanke , at hun endnu en 
eneste nat måtte dele værelse med en anden mand , 
en mand , der havde alle rettigheder over hende , mens 
han selv stod--------det var marter , mere end noget 
andet — skønt han vidste jo , at hun ikke ville lade 
den mand besudle hendes legeme nu — hellere havde 
hun myrdet ham — men blot det , at den mand havde 
ret til at hvile nær hende — at han måske netop 
iaften så på hende med slugne øjne — at han 
overhovedet havde ret til at se på hende og fordre , 
at hun skulle lægge sig ved hans side . Og gjorde 
hun det ? Hvorfor havde de ikke talt om , hvorledes 
hun skulle undgå det ? De havde kun talt om , at de 

skulle mødes her for at underhandle om fremtiden , 
for at beslutte , hvad der skulle gøres . 
Åh ! dette skulle være den sidste nat , hun blev 
hos ham , komme hvad komme ville . 
Hvorfor kom hun ikke ? Ville sovemidlet ikke 
virke ? eller ville han ikke tage det ? 
Imorgen skulle de rejse — i dag skulle de rejse — 
klokken var over halvét og hun udeblev stadig — 
hun udeblev stadig — hvad var der sket — turde 
hun ikke komme — turde hun dog ikke betro sig til 
ham — havde hun fortrudt det skridt , hun havde 
gjort , og ville ikke lade det efterfølge af et andet — 
trode hun ham ikke — hun kunne trygt komme — 
han skulle ikke så meget som berøre hendes lillefinger . 
Og i morgen skulle de rejse — det vil sige , 
han , ægtemanden , skulle rejse — hun skulle blive — 
blive på lindevad , være datter for hans moder — 
søster for ham selv i tre år — tre lange år , om 
ikke noget skulle indtræffe . Rødbæk måtte rejse 
alene , de ville ikke længere spille komedie — nu da 
alting var ærligt imellem dem , ville de vise sig for 
verden , som de var — intet skulle skjules for nogen , 
det var dog meget bedre , det var det eneste rigtige . 
Kom , min elskede , kom ! 
Sagte trin derude . Han åbnede døren og lyste 
ud i gangen — der var ingen . 
Kommer hun ikke ? Svigter hun dog ? 
Et øjeblik skød skinsygen op i ham . 
Foretrækker hun det halvdøde kadaver for mig ? 
Vil hun hellere ligge på det kolde leje end i min 

varme favn ? Tror hun , at hans visne krop kan beskytte 
hende bedre end min stærke arm  ? Sæt — sæt — 
at hun i aften er blevet bange for sig selv og er krøbet 
tæt ind til ham for at søge ly og værn hos ham mod 
sine egne lidenskaber — og har fortalt ham alt . 
Han så hende ligge trykket ind mod en anden 
mands bryst , netop den mand , hos hvem hun jo før 
havde søgt ly mod ham . 
Han fløj op af den stol , hvori han havde siddet . 
Han løb op og ned ad gulvet i stadig voksende uro , 
mens tankerne kogte i hans hjerne . Han lukkede et 
vindu op . Der lå endnu lidt tøsne på solbænken 
derude ; den trykkede han mod sin hede pande . 
Han vendte sig ind mod sin stue . Klokken var 
bleven to . Han turde ikke opgive håbet , om at hun 
endnu ville komme . Ilden var gået ud . Han lagde 
sig ned og tændte på ny . Det var en beskæftigelse , 
der fik tiden til at gå . Det spredte hans tanker og 
holdt dem dog koncentrerede på hende . Hvis hun 
kom , skulle der være hyggeligt og varmt til hende . 
Hun var vel bleven holdt tilbage af — åh , igen var 
denne tanke der , som rev hans hele sjæl i flænger . 
Eller om hun troede , at han kun havde ventet en stund 
og så var blevet utålmodig og var gået i seng og 
var faldet i søvn . Han sove ! St . Laurentius kunne 
lige så godt have sovet på sin gloende rist . Var 
hun bange for ham  ? Han skulle behandle hende 
så varligt og blødt som et sygt barn , ikke engang 
røre hende , blot se på hende , holde sig på afstand , 
med et bord imellem dem — blot hun dog ville 
komme . 

han kastede sig ned på sin sofa og prøvede at 
ligge og drømme vågen , men det var umuligt . 
Han holdt ilden vedlige — hun kunne komme — 
hun måtte komme . 
Da sneg der sig bitterhed ind i hans sind . Det 
var ikke længer skinsyge — nu var det bitterhed , 
had , fordi en kvinde havde leget sådan med ham . 
Love , vakle og skuffe — det var altså alt , hun ville . 
Foden skulle dog sættes på hendes nakke og hun 
skulle tvinges — eller skulle han helt opgive hende ? 
Var hun virkelig al den kval værd , når hun ikke selv 
kunne gøre et skridt fuldtud ? 
Som et eneste suk , et støn så dybt , slap tanken , 
formet i ord , over hans læber : 
kan jeg opgive hende ? 
Lampen brændte endnu og ilden holdtes vedlige . 
Da hørte han sikkert skridt derude på gangen . 
Hans åndedræt stansedes , hans nerver skælvede , hans 
lemmer trak sig sammen og hans øjne hæftede sig 
stift på døren . 
Nogen tog ved låsen . Han bed sine læber 
i skælvende , angstfuld forventning . Og døren gik op 
og han så i halvmørket en kvinde på tærsklen . 
Han sprang op med et halvkvalt udråb . 
Er doktoren allerede oppe ? — det var pigen , 
der bragte hans badevand . 
Han sank tilbage i sin sofa . 
Hvad , er det morgen ? sagde han og tvang sin 
stemme , som dirrede lig en spændt streng , der slippes 
— jeg har siddet og arbejdet og rent glemt tiden . — 
det skal de ikke tale om til moder . 

så er det ingen under , at doktoren er syg , når 
doktoren sidder oppe hele natten og læser . 
Han slog gardinerne til side , og ved blandingen 
af morgendæmringen og lampelyset så han sig i spejlet . 
Han forskrækkedes ved synet af sig selv . Den nat 
havde taget på ham , som havde han ikke været i seng 
i otte dage . 
Han drak champagnen alene , tog sit kolde bad , 
klædte sig på og gik ud . 

tredje bog 



i 
de var ikke stanset , før de nåde munchen . Der 
tog de ind i zum deutschen Kaiser , lige overfor banegården . 
Det var ved middagstide , men det var mørkt 
som en vinterdag hjemme . Sne og regn faldt gennem 
tågen og gaden var ét søle . 
Og de var begge så trætte . Hvad de havde 
gjort , havde de måttet gøre , broerne var brudt af bag 
dem , vende tilbage kunne de ikke . Men lykke , det 
var der ikke i dette . 
Fremad måtte de . På den anden side af Alperne 
var der sol . De tog billet til rom . Og da de kom 
der , var der et øjeblik , hvor han følte sig befriet for 
alt tryk . At have den evige stads fliser under sin 
fod , alene det var jo en nydelse . Og så at indånde 
denne mærkelig kraftige og dog så bløde luft , at have 
sol og blå himmel over sit hoved , at se det brogede 
liv på Monte pincio og at drikke den liflige vin , gav 
jo godt humør . Og han prøvede at meddele det til 
hende . Hans første gang med hende var til Monte 
pincio — og hun følte sig skuffet . Han viste hende 
skønheden , udpegede interessante enkeltheder , og hun 
anstrengte sig for at følge ham , men hendes tanker var 

langt borte . Han kølnedes , som da han i deres Stuer 
på hotellet havde taget hende i sine arme og kærtegnet 
hende , og hun havde ladet ham gøre det ved 
sig og havde villet gengælde hans ømhed og havde 
ikke kunnet . Hun var gledet ud af hans favn , og hans 
hjerte var tungt . 
Sådan levede de ved hinandens side nogen tid . 
De søgte sammen alt , hvad rom gemmer af seværdigt . 
Der var stof nok til samtale , men det nærmede dem 
ikke til hinanden . På den brede trappe op til Vatikanet 
følte han denne søde beklemmelse , som man har , 
når man betræder en helligdom . Han havde virkelig 
set et smil på hendes ansigt , da de passerede de 
brogede schweizere . Hun havde dog vist også længsel 
efter at skue kunstens undere , tænkte han . Og han 
førte hende straks til cappella sistina . Der var mange 
mennesker , mest englænderinder , der gik omkring med 
håndspejle for at se loftet uden besvær , og englændere , 
der lå på bænkene for at stirre op mod det 
vældige værk . 
Hans og Ira var næppe komne ind , før der lød 
en høj banken på døren . Det var et rejseselskab , 
der styrtede ind under megen pres og skrig . De var 
danske . Deres leder prøvede ved hjælp af en dårlig 
lært lektie at henlede selskabets opmærksomhed på 
malerierne , men uden held . Så førte han dem op til 
det perlemorsindlagte alter . Det kunne de begribe , og 
det fik dem et øjeblik næsten til at glemme tanken 
om , hvad de skulle have til frokost . Efter fem minuters 
forløb forsvandt de . 
Sproget havde gjort et stærkt indtryk på Ira . 

hun var veget tilbage og havde trykket sig op mod 
hans , som om hun søgte beskyttelse hos ham . Hun 
talte fransk til ham , og han begreb , at hun ikke ville 
udsætte sig for at kendes af sine landsmænd . 
Selv om hendes øjne fulgte de vidunderlige skikkelser 
i loftet , var hendes tanker dog ikke der . 
Michelangelo , Shakespeare og Beethoven — er så 
ikke det de tre — — —  ? sagde han . 
Tal ikke om Beethoven , hans — svarede hun med 
tårer i øjnene — havde jeg blot aldrig spillet ham 
for dig . 
Men , kæreste Ira — det var jo blot den ydre 
foranledning — vi to skulle jo dog — Ira , angrer 
du ? Kunne du ønske det gjort om ? 
Det kan jo ikke gøres om -— men det burde 
aldrig have været gjort . Du bliver dog ikke lykkelig 
med mig . 
Hvem taler om lykke — selv om vi ikke finder 
den — véd vi ikke , at vi to ikke kunne leve uden 
hinanden ? Kunne du vende tilbage ? 
Det kan jeg ikke . 
Du véd , han vil tage imod dig . 
At jeg også skal have det at bære . Så god , 
så god som han var mod mig — men tilbage til ham , 
det kunne jeg ikke — efter dette . 
Men Ira , kan vi da ikke engang tale ud . Er der 
noget på jorden , du ønsker , og det kan gøres , så 
sig det , og det skal ske . 
De havde sat sig på den lave bænk tæt ved 
altret . 
Hun så ned mod gulvet , men svarede ikke . 

skilsmisse , véd du jo , kan vi ikke fremtvinge , og 
når han ikke vil give dig fri , så kan du ikke blive 
fri . Det må vi dog indrette vort liv på . Sig , hvor 
du vil bo , og vi drager derhen . Men rejs dit hoved ! 
— bad han — og ryst det tunge sind af dig ; det har 
du jo dog ikke haft før . 
Jeg har aldrig før behøvet at skamme mig . 
Det behøver du heller ikke nu . Vi er mand og 
hustru , for vort ægteskab er sandt , det var dit ikke . 
Så længe vi to holder sammen , kan vi trodse verdens 
dom . Jeg er stærk nok til at forsvare dig mod hvem 
og hvad det skal være . Følg med mig hjem , og du 
skal se , at vi to kan leve i København som ægtefolk , 
og ingen af mine venner vil vende os ryggen — vort 
liv former vi selv , så vi vinder andres agtelse . 
Leve hjemme ! Det var det , du burde . Hele din 
stilling , hele din fremtid er jo afhængig deraf . Men 
hvordan ? Jeg bliver ikke accepteret som din hustru , 
kan ikke blive det . Dine venner — nogle af dem 
ville måske nok komme i dit hus — uden deres 
koner — i dit påhør ville de vel ingenting sige , men 
bag din ryg — ville det ikke være som nålestik dag 
ud , dag ind  ? Hvor vi begge to gøs , da for et øjeblik 
siden disse mennesker kom herind — vi kendte 
ikke dem , og de kendte ikke os , og dog var den blotte 
tanke , at de kunne have kendt os , nok til at få os 
til at gøre os ukendelige . Sådan ville det blive hver 
dag . Jeg véd , du har bekendte heri byen — du har 
undgået dem , du har ikke opsøgt dem , fordi du kunne 
jo ikke præsentere mig . 
Men , kæreste Ira — jeg har ikke tænkt på at 

søge omgang her for min egen skyld — jeg havde jo 
dig , og var ikke rom rig nok til , at jeg kunne undvære 
selskab , når jeg havde dig , blot du var glad . 
Du tror da ikke , at  « foreningen »  kunne byde mig erstatning 
for afsavnet af dig en time . Men vil du have 
omgang , kan vi nemt få det — jeg præsenterer dig 
som min hustru . 
Og jeg ser de gamle frøkner i  « foreningen »  , 
som du så tit har let ad , kaste på nakken , og 
mændene trække på smilebåndet — for de véd , eller 
vil snart få at vide rigtig besked . Din hustru er jeg 
ikke — din elskerinde er jeg , til du bliver ked af 
mig , og så fortryder jeg det endda ikke . 
Du skal aldrig komme til at opleve den dag , da 
du skal angre at have fulgt mig , Ira . 
I 
der var sol og blå himmel over deres hoveder , 
der var forår i luften og blomsterne begyndte at 
vælde frem . De havde gjort ture i roms vidunderlige 
omegn , og skønt der var mange danske i byen og de 
ofte hørte dansk på gaden , havde de dog levet livet 
for dem selv . De søgte ingen , og ingen søgte dem . Og 
de havde lidt efter lidt vænnet sig til at leve sammen 
et liv , hvor intet var privat , men alt var fælles — 
undtagen tankerne . Efter samtalen i cappella sistina 
havde de vandret ved hinandens side , spist ved hinandens 
side og sovet ved hinandens side uden at have 

udvekslet fortrolighed . Der kunne tit hos en af dem 
være trang til at kaste sig til den andens bryst og 
græde ud dér og så finde lettelse ; men der var altid , 
selv under favntaget , som et draget sværd mellem 
dem , der holdt dem adskilte . Der kom aldrig et bittert 
ord over deres læber , der var kun kærlighed og 
offervillighed på begge sider ; men det forløsende ord , 
det , der skulle sprænge isen mellem dem , det brød de 
forgæves deres hjerner med at finde . 
De bøde på piazza barberini og de kunne aldrig 
blive trætte af at beundre den klare krystalstreng , som 
tritonen fra sin gamle muslingskal sender op i den 
blå luft . De kom gående op fra via tritone for at 
nå hjem , og bagved sig hørte de dansk — hvad der 
bragte dem ti ! at tie . Det var ingen aftale imellem 
dem , men rent uvilkårligt kom det , at når de på 
gaden eller i samlinger hørte deres modersmål , undlod 
de selv at benytte det . 
Det var to herrer , der gik bagved dem . 
Har du hørt den sidste skandale hjemmefra ? sagde 
den ene . Hans glad er stukken af med en gift kone . 
Så , begynder nu filosofferne også — svarede 
den anden — vi har fået afskaffet Martensen og fået 
indført den humane etik i stedet . 
Man siger , de er i rom — jeg har min viden 
fra svenskeren — han synes at vide alt , hvad der henhører 
til Københavns chronique scandaleuse . Hun skal 
være meget smuk — de havde nok længe stået i 
forhold til hinanden og nok ikke lagt skjul på det . 
Så er det vel blot en lille fornøjelsesrejse ? 
Nej , manden var kommen efter det — så de fandt 

det klogest at forsvinde — hans plads er blevet besat i 
ministeriet , og universitetet er da vel lukket for ham nu . 
Mere hørte de ikke . 
Dagen efter forlod de rom og tog til Florens . 
Iii 
arnostadens dystre skønhed passede til deres sindsstemning , 
og her levede de trygt . Ti her passer enhver 
sit . Hørte de end nu og da dansk på gaden eller i 
samlingerne , lød sproget dæmpet og fjernt — de , der 
talte det , var enten ilende turister , der besørgede 
uffizierne på en halv time , pitti på et kvarter og 
den mellemliggende gang på tyve minuter , eller det 
var kunstnere , der levede hver for sig med deres 
studier og deres begejstring . 
De havde slået sig ned i et af hotellerne ved 
lung’arno , efter at hans omhyggelig havde gennemgået 
fremmedbøgerne og forvisset sig om , at endnu 
havde aldrig nogen landsmand bot der . Og her gled 
deres liv roligt hen . Morgentimerne gik med arbejde 
hjemme . Og så skiltes de i reglen , efter at han havde 
fulgt hende til det sted , hvor hun ville tilbringe nogle 
timer sammen med kunsten . Han gik til biblioteca 
nazionale , for at sidde og læse i gamle gulnede breve . 
Alle de , der havde skrevet dem , havde været døde i 
århundreder , alle havde de indskrevet deres navn i 
historiens bog . Nogle af dem , dem som menneskene 
kendte bedst , havde rundt om på florens’ mure skrevet 

med farver og former og linjer deres og tidens og 
undertiden under tryk fortidens tanker , og den by , 
der altid har vist sin taknemlighed mod de døde , har 
ladet deres tanker stå til glæde for slægt efter slægt . 
Han læste pakker af uordnede breve fra digtere , hvis 
flydende søde Vers engang var på alles læber Evropa 
over , da sprogene endnu kun lalledes hos barbarerne , 
men som nu kun søgtes af få , fordi barbarerne , der 
havde knælet beundrende for den udvalgte race , havde 
lært den kunsten af og havde udsat dens skønne 
melodier for alle instrumenter og havde fyldt verdens 
bjerge og Dale , skove og byer med deres brusende , 
levende musik . Og så lå der , med tykt støv på , 
umådelige pakker af breve , mest skrevne på latin , 
fra og til de stolte , hovmodige , trættekære , pengegriske 
humanister , de der troede , at deres navne skulle bevares 
lige så længe som de store kunstneres , men som nu 
er glemte , og hvem verden dog skylder , hvad den véd 
og hvad den kan , fordi de i deres flammende begejstring 
i det rette øjeblik frelste for nutiden oldtidens skatte 
og byggede den ny kultur op . Alle var de døde , 
nogle begravede i fattigjord , andre hvilende bag herlige 
marmormonumenter . Men fra deres breve steg de lyslevende 
op for studenten , der læste dem med bevæget 
sind . Mange af brevene var jo bestemte til at læses 
og beundres af verden ; de lod næsten alle en kold ; 
men mange var kun rettede til én person , og kun bestemte 
for den enes øje , og det var dem , der nu vakte 
den døde til live og fik den levende fremmedes hjerte 
til at banke eller til at snøre sig sammen . Ti hvad 
fortalte de næsten alle sammen om ? Om skuffede forhåbninger , 

om svegne eder og brudte løfter , om 
venners troløshed og kvinders falskhed , om utaknemlighed 
og forræderi fta dem , der var vist velgerninger 
mod , og tryk og tvang fra mæcener og velgørere , 
om jagen efter guld og ære og kvindegunst , der 
enten ikke opnåedes eller , om opnået , viste sig værdiløse , 
fordi de kom for sent . 
Dag efter dag sad han og fordybede sig i disse 
gamle brevskaber og glemte for timer sin egen tynge 
ved ret levende at suge essensen ud af disse beretninger 
fra dem , der havde funden fred . 
Men altid længtes han efter hende , hvis fortrolighed 
han ikke havde . — 
Ira søgte at glemme sin tynge ved at fæste øjne 
og tanker på kunsten ; men selv blomsterbyens 
næsten endeløse skatte af alvorlig kunst formåede 
ikke at fylde den tomhed , hun følte . Dag efter dag 
søgte hun til kirker og galerier og paladser ; men 
altid var der en higende uro over hende . Det eneste 
sted , hvor hendes bekymrede hjerte fandt ro og 
hvile , var henne i San Marco , savonarolas kloster , 
som fra Angelico har smykket med den eneste kristelige 
kunst , der findes i verden . Her kunne hun tilbringe 
timer ; snart gik hun ganske langsomt i den 
simple korsgang , glædende sig over solens lys , som 
det faldt over den skønne gran i gårdens midte , 
eller hen over de mange tarvelige , hvide ligsten , der 
lå som kant og indfatning rundt gangen ; eller lyttende 
til timeslagene fra den lille kampanile , hvorfra 
fanatiske munke mere end én gang havde ringet storm 
og kaldt savonarolas beundrere til forsvar for deres 

elskede fører mod råd og mod pave . Eller hun 
søgte fred rundt i cellerne , de små bitte halvmørke 
rum , der havde fået en hellig indvielse som ingen 
andre rum i verden , ved at fra Angelicos fromme 
pensel havde med lyse , tynde farver malet sin blide 
sorg og sin længsel mod fred på deres mure . Sad 
hun så heroppe , hvor solen , der faldt sparsomt ind ad 
små glugger , ikke formåede at bringe nogen varme 
på de kolde stengulve og de nøgne mure og i de 
små rum eller den lange gang , hvor der aldrig havde 
været plads til eller brug for nogen slags bekvemmelighed , 
så blev hendes hjerte fuldt af længsel efter 
den fred og afdøen fra verden , som de gamle munke 
her midt i al deres rastløse Iver havde følt hver time 
af dagen eller natten . Ti det gik snart op for hende , 
at alle de historier , hun havde hørt om munkenes 
dovne , ryggesløse liv , de passede ikke på San Marco . 
Her havde ingen plads været til orgier ; men her 
havde jo været plads til arbejde ; det viste selve fra 
Angelicos skrifttegn på murene , og det viste de 
illuminerede bøger i bibliotekssalen , hvor hun tilbragte 
mange timer , i studium , beundring , misundelse og 
efterligning . Og her havde været plads til kærlighed : 
det viste jo den freske over indgangen til fremmedherberget 
med Kristus , der kommer lys og mild som 
mødig vandrer til klostret og bliver modtaget af to 
brødre med blødt håndtryk og sagte velkommen og 
vennetak , fordi han har søgt gæstevenskab hos dem . 
Det var sådan fred og sådan vennehånd , der intet 
begærer og takker , idet den modtager , og sådan 
talende fortrolighed uden ord , som hendes forpinte 

hjerte stundede imod . Og så den stilhed , som 
hvilede over klostret i middagsstunden , når de højtsnakkende , 
ilsomme turister var gået hjem til deres 
frokost og deres bavl om kunst , og opsynet havde 
sat sig hen at slibe sig en skraber , var det hun 
længtes efter . 
Og når kampanilens ur slog middagstimen , kunne 
hun sætte sig hen og lukke øjnene , og så kunne hun 
høre en mumlen og klaprende eller listende trin hen over 
murstensfliserne ; det var de gamle døde , navnløse 
munke , der i deres hvide og sorte dragter og med 
sandalklædte fødder gled hen over de hvide gravstene , 
der lå over byens fromme borgere ; de kom fra 
fremmedherberget , fra syge og fattige ude i byen , 
fra kirkerne , hvor de har prædiket , fra cellerne , hvor 
de har prentet og illumineret , eller malet altertavler i 
mesterens milde ånd . Og hun følger dem ind i 
refektoriet , ind gennem døren , hvor fra Angelico har 
malet frelseren stigende op af graven udbredende 
begge hænderne med naglegabene . Det er hans 
legeme , hvormed deres sjæl skal mættes . De er ikke 
alle så milde , ikke så skønne og andagtsfulde , ikke 
så lyse i ydre og indre , som mesteren har malet dem . 
De har ikke så let ved at tilgive krænkelser , som 
deres store mester havde det . Men middagsfreden 
gyder sig over dem , og i tavshed søger de deres 
pladser om det hesteskoformede bord med rene , grove 
duge , med glas og saltkar og små brikker . De 
sætter sig i tavshed , folder hænderne , beder , takker 
og venter på at blive bespiste — venter på , at 
underet skal ske , at de , som ikke må eje penge , at 

de dog skal blive mættede . Der sidder prioren i 
midten , med et høgeansigt , en mægtig , kroget næse , 
stærkt fremstående mund med fyldige læber , lav , 
skrånende pande , der skygger over et par langt 
tilbageliggende øjne , der kan skyde lyn i vrede eller 
begejstring og kan se milde og kærlige ud som et 
barns , og som kun én gang blinkede i skræk , dengang 
han skulle sone sin kærlighed til friheden og til 
Florens på bålet . Og rundt om ham sidder munke , 
hans brødre og undergivne , milde og strenge , friske 
og opslidte , unge og gamle , nogle rolige og andre fulde 
af kødets lidenskaber , der skal stækkes og kues . 
Unge novicer , hvis skæg endnu er blødt og hvis 
kinder er runde og hvis øjne er milde og hvis 
lemmer er slanke og kraftige og hvis tro er uden 
tvivl , bringer ind , den ene brød og fisk , den anden 
florens’ dårlige vand — det er kosten . En Broder 
•— hver dag en ny — går ad et par stentrin op 
gennem en dør i væggen , hvis snæverhed beviser , at i 
det kloster blev munkene ikke overfedede , op i en 
lille prækestol og læser eller taler til brødrene . — 
hun følger dem fra måltidet ud i kapitelsalen , hvor 
solen nu netop er nåt hen med en smal stribe ; 
der sætter munkene sig på bænken langs væggen ; 
men hun bliver i døren og stirrer på fra Angelicos 
underdejligste freske , korsfæstelsen , med alle de lyse 
munkeskikkelser , der i stille , fredmild sorg fæster deres 
tårefyldte øjne på den bedste , der fik den løn , som 
hver den får , der taler de fattiges sag og værner 
mod uretten . — længe står hun , selv i solens 
stråler , hensunken i dette verdens største andagtsbillede . 

da vågner opsynet , to engelske præster betræder 
klostret , de henfarne munke svinder bort , og 
hun forlader stedet . 
Ti hun længes mod ham , hvis fortrolighed hun 
ikke har . -— 
det var ved solnedgang , de sad oppe ved San 
miniato al Monte . De havde igen beundret denne 
perle af en kirke , dens rene stil , dens inkrusterede 
fasade , dens skønne antike søjler , dens pragtfulde 
mosaiker , dens helhed og dens enkeltheder , og de 
havde ikke værdiget alle de tomme , brovtende , moderne 
gravmæler udenom den et blik . Nu sad de på 
resterne af Michel Angelos fæstning og skuede ud 
over arnodalen . Denne udsigt , der søger sin lige , 
fordi naturen med ødsel hånd har øst ud sine rige 
gaver over egnen og fordi mennesket har nyttet og 
dyrket og forskønnet hver plet , og fordi ingen anden 
by på jorden med undtagelse af Athen , hvor alt 
ligger i ruiner , har sådanne minder og har været så 
meget for menneskeheden som Florens . For San miniatos 
fod ligger den underfulde by med skønhedsfyldte paladser 
og kirker udenom den vældige , marmorbelagte 
Santa Maria Fiore med brunelleschis røde kuppel og 
giottos underdejlige kampanile ; arnoen glider som 
en sand sølvsnor gennem byen , og langs dens bredder 
tændes lys ved lys ; solen forgylder bøndernes huse 
og adelens villaer og lægger sine sidste stråler om 
fiesoles trodsige klokketårn , der fra sadlen mellem 
tvende høje tegner sig skarpt mod den klare blå 
baggrund ; ude mod vest står himlen i tindrende 

glød over blånende bjerge med enkelte kulsorte 
pinjer . 
Ira var rykket hans nær og havde taget hans 
hånd . De sad ganske tavse og så mod vest . Der 
var fuldstændig stilhed omkring dem ; arbejdsfolkene 
fra kirkegården var gået bort og udgangsklokken 
havde ringet ; men de var kendt som dem , der gav 
gode drikkepenge , så de fik lov at blive . 
Hans hjerte bankede stærkere , ti han følte , at 
der var en grund , hvorfor hun havde grebet hans 
hånd og nu lænede sig mod ham ; hans anelse sagde 
ham , at i en sådan stund var det , fortroligheden 
kunne vindes , men at det gjaldt at gribe øjeblikket ; 
og dog vidste han ikke , hvorledes han skulle gribe det 
an , og han forblev tavs . 
Hun slap hans hånd , og det var for ham , som 
hun i det øjeblik slap helt fra ham . 
Så tungt havde hans hjerte aldrig været før . 
Skal vi gå ? sagde han , det bliver mørkt . 
Hun blev siddende . 
Hans ! — — — jeg skal være moder . 
Han stod et øjeblik , før han sagde noget . Det 
var som der var mile imellem dem . Så så han ned 
på hende . 
Med skælven i stemmen sagde han : er du ked 
af det ? 
Det var , som solen vendte tilbage og kastede en 
sidste stråle hen over hendes ansigt , der var ét forklaret 
smil . 
Om du forlod mig i morgen , hans , ville jeg ikke 
angre , at jeg havde fulgt dig . Hvad jeg ikke kunne 

gøre for min moder , det føler jeg , jeg kunne gøre for 
mit barn . 
Forlade dig , Ira ! men har du et eneste øjeblik 
kunnet tro , at jeg ville forlade dig ? 
Åh , jeg véd ikke , hans , hvad jeg har trot ; men 
jeg véd , at jeg har ikke haft en rolig time , når du 
var borte , når vi ikke var sammen ; jeg turde jo 
aldrig stole på at se dig igen , når jeg kom tilbage . 
Har du virkelig kunnet tvivle på min kærlighed 
sådan — eller blot på min hæderlighed , Ira ? 
Jeg havde jo ingen rettigheder , hans . Jeg havde 
fulgt dig , fordi jeg ikke kunne andet ; men du havde 
ingen forpligtelser overfor mig . Om du havde forladt 
mig for en måned siden , så véd jeg ikke , hvad jeg 
kunne have gjort . Men nu — — 
hendes ansigt var atter et lysende smil . 
Nu — sagde han — der moor hat sein pflicht 
getan — der moor kann gehen . 
Nej , nej ! der moor må ikke gå fra mig og 
harn , der kommer . Men om han går — 
jeg har aldrig forladt en kvinde , Ira , fordi jeg 
har aldrig stået i et sådant forhold til en kvinde , 
at der kunne være tale om at forlade hende . Og 
så , den første gang , jeg elsker en kvinde , skulle 
jeg----------nej , 
hans , sagde hun med et dybt suk , men 
mændene kan hurtig blive kede af den kvinde , de 
har elsket . 
Kære ! sagde han med sin blødeste stemme , idet 
han satte sig på stensætningen og tog begge hendes 
hænder i sine . — husker du , at du sagde engang 

til mig : og når så rusen er forbi , hvad så ? — 
og husker du , hvad jeg svarede : så træder der noget 
andet i stedet , noget bedre . — Ira ! vi har sprunget 
rusen over . 
Og kom det bedre i stedet ? spurgte hun 
langsomt . 
Ja , Ira . Elskov har der været lidt af i vort 
ægteskab ; men kærlighed og længsel efter dig og 
efter at vinde dit hjerte har der været hos mig . 
Hans ! mit hjerte det har du — luk blot op 
for dit . 
Han lå knælende foran hende og kyssede hendes 
hænder : 
min hustru ! min dejlige hustru ! 
Iv 
livet var en fest , hvor lykkens sol skinnede 
nat og dag over to forelskede . De kunne have 
danset hen ad Riva Schiavones fliser , danset over 
Markuspladsens marmorgulv , danset over alle Venedigs 
buede bror , danset gennem guldstrålende kirker og 
opad paladsernes brogede trapper , altid tæt trykkede 
op mod hinanden med smil og spøg og latter og 
ømme ord og en uophørlig snakken om ingenting , der 
var mere værd end de viseste sentenser . 
De kunne ikke afse hinanden , ikke tabe hinanden 
af syne , var det end aldrig så kort ; de måtte være 

hinanden legemlig nær , så de kunne føle hinanden , og 
der var intet mere , der var hans eller hendes , alt var 
fælles . Den mindste , flygtigste tanke , der flagrede 
gennem et af hovederne , måtte meddeles til den 
anden ; ethvert ønske , den ene havde , deltes af den 
anden ; et let vink , en vag hentydning blev grebet af 
den anden med fuld forståelse . Han ville have , hun 
skulle være ikke blot skøn som en veneziansk adelsdame , 
men rigt og kostbart klædt som hun ; og det 
var ham en fryd at få lov at være med at udsøge 
og vælge ikke blot kjoler og hatte , men silkestrømper , 
der ikke kunne være bløde nok , og linned , der ikke 
kunne være fint nok ; og han købte smykker til hende , 
der aldrig før ville eje smykker ; hun lod ham gøre , 
hvad han ville , og hun klædte sig i lyse og lette 
farver ; hjemme i deres Stuer tog hun smykkerne 
på , men ude bar hun ingen . Hun havde selv ingen 
penge hos sig , det behøvedes jo ikke ; ville hun købe 
noget , vidste hun , hvor han havde sine , og hun tog 
dem selv og uden at spørge ; ti det var jo en selvfølge , 
at hvad der var hans var hendes , og han var 
lykkelig , når hendes hånd var i hans lomme . Hvor 
de gik , stod der som en stråleglorie af lykke 
om dem . 
Nu talte de altid dansk , hvor de var og hvem 
der end var om dem , ti kun på det sprog kan man  . 
Sige alt , hvad der er ømt , og forstå alt , hvad der 
ligger i stemmen . 
Hun lå på hans arm , trykkende sig tæt ind til 
ham i de få timer , de i deres lykke kunne skænke 
søvnen , og hans arm var om hende og hendes hoved 

var på hans skulder , når de om dagen gled i gondol 
hen over kanalerne . Hvilken fryd i hinandens selskab 
at bese denne drømmenes og eventyrenes by . Al 
denne rigdom og farveskønhed stemte sammen med 
deres sind , og de så med deres forelskede øjne ikke 
forfaldet , som uvillige kritikere kan se , og de ville 
ikke se fattigdommen , lasten og elendigheden , der 
gemte sig bag guldet og marmoret og farverne , som 
pessimisterne går på jagt efter i Venedig . Snehvide 
sov , hun var ikke død for dem . Doger og råd og 
adel og den hele rige købmandsstand levede for dem , 
fattede beslutninger og afsagde kendelser og trodsede 
kejsere og paver og selve den hellige inkvisition fra 
dogernes palads , samledes på rialto og købslog og 
hørte nyt fra alle verdenshjørner og spyttede på 
jøderne og trak dem i skæget , gik i glimrende processioner 
til den mangefarvede markuskirke , dansede natten 
lang i brogede , oplyste marmorpaladser , elskede og 
dyrkede skønheden og livsglæden som intet andet sted 
i verden . 
Hans og Ira drak ind al denne skønhed . De 
søgte den op ; halve dage kunne de tilbringe med at 
trave på må og få over byens tusinder af små 
buede bror eller besluttede på at finde på egen 
hånd i denne labyrint en eller anden kirke eller 
hospital , der rummede en skat ; og når de så i 
timer havde kredset rundt om stedet og var bievne 
rent tummelumske af at løbe uophørlig over de samme 
bror og se de samme unger stå på lur for at blive 
vejvisere , og de så til sidst besluttede sig til at spendere 
<en Soldo på en lille fører , var stedet altid kun nogle 

få skridt borte . Så så de på hinanden og var 
flove , men det var også en kilde til latter og lykke , 
og ungen fik en lire og var mærkværdig nok tilfreds . 
En formiddag tilbragt med at støve om på 
gader eller med at bese kirker og galerier gav appetit , 
og snart gik de til bauer-grunwald , hvor de kunne 
spise i det fri , eller til de fashionable restaurants på 
Markuspladsen ; men de kunne også tilde ind i de 
morsomste små , mørke , snavsede huler , hvor de indfødte 
søgte , og her fik de de løjerligste ting at spise , 
både frør og snegle og ganske ubestemmelige ting , 
hvorfor kun de indfødtes sprog havde ord , og fisk , 
blegrøde , gule , grønne , blå og brogede , med torne 
og knuder eller ganske glatte og af alle tænkelige 
former ; men de spiste : blev de udbudt til salg , 
måtte de vel også kunne spises — og de sære retter 
kunne altid skylles ned med god vin . 
Om eftermiddagen tog de over til lidoen og gik 
arm i arm på det taste sand langt bort fra mennesker , 
mellem klitterne klædte de sig af og gik ud i 
Adriaterhavet på en tid , hvor en italiener lige så 
lidt ville tænke på at bade sig som på at sætte sig 
nøgen ned i en iskælder . De var som Adam og Eva 
før syndefaldet ; de skammede sig ikke over deres 
nøgenhed , men beundrede hinanden og boltrede sig i 
det friske vand som en havgud og en nereide . 
Om aftnen var der musik på Markuspladsen , og 
hele Venedig strømmede til på et bestemt klokkeslet 
og vandrede op og ned på marmorgulvet ; aldrig så 
man så mange dejlige mennesker samlede som der . 
Og hvilken indfatning : markuskirken . en fantastisk 

drøm i guld og farver og broget marmor , kupler og 
fløje og heste og engle , åbne loggier , bårne af 
orientalske søjler , og de tre mastetrær foran , og alt 
i en flod af hvidt elektrisk lys ; den røde kampanile 
med det grønne tag , der skyder lige op af marmorgulvet ; 
og så procuraziernes hvide marmorbygninger , 
der lukker pladsen på de tre sider , med buegange , 
hvis baggrund er vindue ved vindue , hvor smykker og 
silketøjer og glassager og mosaiker og billeder , belyste 
af det gule elektriske lys lå og lokkede alle de 
fremmede . Og pladsens sider optagne af småborde , 
tæt besatte af glade mennesker , og fyldt af to rækker 
af vandrende indfødte i ustanselig passiar , og militærmusikens 
toner , der blandede sig med vrimlens summen , 
og over det hele månen , der fra en lys , klar himmel 
tog kampen op med det elektriske lys , der var trængt 
ind , hvor den i århundreder havde haft monopol på 
at levere belysningen . 
Hans og Ira sad ved et af småbordene og spiste 
det ene glas is efter det andet ; det gjorde italienerne , 
så kunne de også gøre det . 
Hun sagde blot : at man har fået lov til at 
være med til dette . 
Og han trykkede hendes hånd : quasi una 
fantasia ? — hvad skylder vi to ikke Beethoven ? 
Hun besvarede hans håndtryk . 
Markuspladsen tømtes lidt efter lidt for folk , og 
de rejste sig også for at gå hjem til deres lille hotel . 
Men da de kom ned ved foden af piazzetta , hvor alle 
gondolerne ligger , hilste deres gondoliere på dem og 
spurgte , om ikke principessa ville ud på havet eller 

op til rialto . Og natten var så skøn og gondolieren 
var så smuk , så ung og kraftig , med lemmer som 
en marmorgud , med et spirende blødt overskæg , med 
øjne som to sorte diamanter , og med et indtagende og 
elegant væsen , som var han en forklædt fyrstesøn fra 
renaissancen . Principessa kunne ikke modstå , og de 
gik ned i hans gondol , der skød langsomt op ad gran 
Canale , hvor der udenom de til hoteller forvandlede 
paladser lå oplyste både med sangerkor , der sang 
for englænderne og glædede en skare indfødte . Men 
Piero vidste , at herskabet ville ikke ligge stille der , 
hvor mængden var , så gondolen gled videre med den 
stødende bevægelse , der er egen for gondolfart . Da 
de var komne op mod rialto , hvor der var mørkt og 
ensomt , hvor kun nu og da en sort gondol gled lydløst 
eller med mandolinspil forbi som en ånd , begyndte 
gondolieren med en blød stemme at synge venetianske 
elskovssange . Ira og hans sad tæt mod hinanden uden 
at tale , og da han bøjede sig ned over hende , så han 
tårer i hendes øjne , som han kyssede bort . Da 
stansede sangen og et øjeblik var der dyb stilhed ; 
kun skvulpet fra åren , når den drejedes i vandet , afbrød 
den . 
Må jeg ikke vise herskabet mit hjem , sagde 
Piero , og i hans stemmeklang kunne det høres , at han 
ville betragte deres samtykke som en gunstbevisning . 
Ira så lidt betænkelig på hans , og han spurgte , 
om det var langt borte . 
Jeg er dørvogter i Palazzo vendramin — svarede 
Piero — det vil sige , min kone passer døren . 
Så sejlede de ind i en sidekanal og lagde til 

ved en slibrig stentrappe . Lidt uhyggelig var begge 
tilmode ved at gå op ad en mørk trappe , som kun 
Pieros voksfyrstikker nu og da lyste svagt op . Helt 
oppe under taget så de lys gennem en dørsprække , 
og da Piero nynnede en elskovsvise , fløj døren op og 
en blond ung kvinde viste sig i den . Hun blev ikke 
så forbavset , som Ira havde ventet , ved den pludselige 
ankomst af fremmede . 
Cara mia martinella é bionda com’é principessa , 
sagde Piero som introduktion , og så gav han sin 
smukke lille hustru et flygtigt Kys og bad sine gæster 
tage sæde . Han gjorde det alt med en værdighed , 
grandezza og elegance , som holdt han fest i Palazzo 
vendramins selskabssale og ikke i et lille loftskammer ; 
men der var hyggeligt deroppe med de simple stråstole , 
med tæppe på gulv og bord , og med et par 
gamle billeder på væggene ; og blomster stod alle vegne . 
Vært og værtinde forsvandt begge to , og de blev 
noget længere borte end absolut nødvendigt for at hente 
vin og glas . Og da de kom tilbage strålede deres 
ansigter af lykke , så gæsternes sidste betænkeligheder 
svandt . Der sad da de fire om bordet , og Piero drak 
på det unge brudepars sundhed ; han vidste , de var 
nygifte , for han var også nygift , og principessa var 
blond som martinella , og da han så havde set signore 
kysse principessa , havde han ikke kunnet modstå , men 
måtte hjem og baciåre la bocca della cara sua 
signora . 
Men hans sagde på dansk til Ira : Havde du 

drømt om det , kære , at brudeskålen skulle drikkes i 
Palazzo vendramin ? Du , min dejlige hustru ! 
Længe sad de to lykkelige par sammen ; Piero 
og hans sang hver sit lands elskovssange , og det 
blev sent før de brød op . Piero rode dem lige til 
trappen udfør det lille tyske hotel på Riva Schiavone , 
hans betalte ham nøjagtig efter taksten , og der var 
en finhed i Pieros stemme , da han sagde : grazie , 
signore , som viste hans , at gondolieren påskønnede 
den følelse , der havde bevæget ham til ikke at give 
drikkepenge den aften . Og da han var stødt fra land , 
kunne hans se det skælmske blik i øjet , da Piero 
råbte : felicissima notte , signore ! 
Kun få timer sov de to . De vågnede begge 
på én gang og så henrykt hinanden ind i øjet . 
Hans sprang ud af sengen , gik hen og slog skodderne 
fra vinduerne . Der lå herligheden for ham , badet 
i et hvidglødende Sollys . Hun kom hen til ham , og de 
stod der i natlinned , med armene om hinandens Hals , 
skælvende af fryd over det dejlige ved at leve . Den 
friske morgenluft strømmede ind til dem . Hans havde 
valgt det lille tarvelige hotel , både fordi det var så 
ugenert , og fordi udsigten derfra om morgenen var 
den skønneste i Venedig . Der lå lagunerne , hvidttindrende , 
blink i blink , og ude i horizonten skimtedes 
svagt i disen øerne ud mod Adriaterhavet ; dér til venstre 
begrænsedes synet af lagunestadens eneste 
grønne plet , Giardini publici ; skrås overfor hævede 
Santa Maria della salute sig op af det blå hav med 
en blændende hvidhed , som var trapper og mure og 
kuppel byggede af havets boblende skum . Og så 

hele Canale grande i al sin féagtige skønhed , palads 
ved palads , rivaliserende med hinanden i pragt , alle 
overtrufne af dogernes blegrøde marmorslot . Og så 
begyndte der at blive livligt ; fiskesmakkerne kom ind 
med deres last af alle de løjerligt formede og farvede 
fisk og skaldyr ; på fliserne under vinduerne og 
henover de lave , buede bror trippede rækker af unge 
almueskvinder , alle smukke , med friske teint og sorte 
hår og øjne og leende mund , med blanke , højhælede 
sko og hvide strømper på de små fødder , og indhyllede 
i brune silkeshawler . 
Hans glædede sig ved synet af disse unge kvinder . 
Ira bøjede sig frem , så hun kom til at se ham lige 
ind i ansigtet . 
Du må ikke se på andre kvinder end mig , sagde 
hun smilende . 
Nok se , men ikke begære , spøgte han . 
Det var som solen et sekund var gået af himlen . 
Han lukkede skodderne ; der blev halvmørkt i værelset , 
og de lagde sig atter . 
V 
da sommervarmen kom og myggene tog magten 
fra menneskene , havde de med et suk forladt Venedig , 
og elskovsrusen , som ikke havde trættet dem eller 
gjort dem overmætte , var forbi , da de igen var på 
fastlandet . De tog op til engadin , og dér , i den lette , 
kølige luft , fandt de ro og hjertefred og stille lykke 
i forventning om underet , der skulle fuldbyrdes . 
Trygge på hinanden behøvede de ikke mere at holde 

hinandens hånd eller føle den andens legeme nær . 
Hun måtte drage sin hånd til sig , for den var nu 
optaget af at sy på ganske småt linned ; hvert eneste 
stykke , den ventede skulle bruge , ville hun selv lave , 
ikke en færdig trævl måtte købes . Han sad hos hende 
timevis og så på hendes travle fingre eller læste for 
hende ; eller også studerede han i samme stue , hvor hun 
sad , og i halve dage veksledes der ikke ord imellem 
dem , skønt de var hinanden så nær ; eller han foretog 
daglange vandringer i bjergene , alene ; hendes gang 
blev for tung til at hun kunne følge ham . Hendes 
hjerte var fuldt af fryd og lykke , når han var hos 
hende ; men det var delt som hendes tanker . Når hun 
sad ene , bøjet over sytøjet , var hun helt og udelt hos 
det væsen , som hun havde længtes mod i år . 
Da tiden nærmede sig , hvor de skulle blive tre 
led i deres lykkes ring , måtte der findes en hyggelig 
rede , og de lejede en villa i clarens . 
Det første bud fra omverdenen , de fik dér , var 
seks par ganske små strømper , som en kærlig hånd 
på lindevad havde strikket . 
Den nat græd hun ud i hans arme . 
Vi 
Clos aux roses , clarens . 
I dag har jeg endelig fået lov til at skrive lidt 
i sengen . Jeg skriver med blyant og med besvær , 
men jeg må sige dem tak for al deres kærlighed og 

al deres tilgivelse , og jeg må få lov til at udsige 
min hele lykke . Ti lykke er det , selv om den 
har været dyrekøbt , købt med de dybeste smerter for 
mig selv og andre . Men man får vel ikke lykken 
for billigere køb her i verden . Den lykke , jeg har 
vundet , er alle lidelser værd , er livet værd ; og mig 
havde den nær kostet det , som de véd fra hans . Hvor 
han var trofast , hvor han var opofrende , kærlig og øm 
— og sådan er han blevet ved at være . Da jeg lå 
der og våndede mig i smerte og ventede og ventede , 
at det store skulle ske , sad han så trolig hos mig og 
holdt mit hoved ved sit bryst , og jeg mærkede så 
tydelig , hvor han var fortvivlet over veerne ; jeg var 
så jublende glad over hvad der forestod , at lykken 
døvede pinen . Og da det så viste sig , at barnet lå 
forkert og måtte vendes , da følte jeg , hvorledes han 
skælvede over hele kroppen , og han holdt en tidlang 
min hånd fast i sin , og jeg vidste gennem alle smerterne , 
at det var for ligesom at holde fast på mig , ti 
mit liv svævede i fare , og jeg hørte ham hviske , at 
det gjaldt om at redde mit liv på bekostning af barnets ; 
men jeg havde kraft til at sige : nej , jeg må føde et 
levende barn . Det var jo mit mål , og dets opnåelse 
ville jeg betale med mit liv . Da kunne han ikke udholde 
mine lidelser mere , men måtte gå ind i et 
andet værelse , og jeg vidste før han , at det var en 
dreng , jeg lykkelige skulle bringe til verden . Men 
jeg vidste ikke , hvad han vidste , at barnet gav intet 
livstegn . Så snart det var overstået , kom han ind 
igen , og kastede blot et blik på sin søn og kom lige 
til mig og kyssede mig , og hans tårer faldt på 

mine øjne . Hans smerte var stum , og da jeg bad om 
at se min søn , blev der så stille . Da , syv minutter 
efter fødslen , gav ban et spædt klynk — hans første 
livstegn — de havde trot han var dødfødt — men 
det var han ikke — det nænnede — — åh , om jeg 
vidste , hvem jeg kunne vende mig til og takke for min 
lykke , så ville jeg så gerne gøre det — men jeg 
ser ingen ude i det store rum . Min dreng er jo stor 
og sund , og hvad gør så det , om også jeg skulle 
have sat mine kræfter til på ham — og dog , jeg vil så 
gerne igen blive sund for hans og for hans faders skyld . 
Hans har været og er mageløs . Han kostede jo dem 
deres førlighed — og jeg betaler med glæde min for 
hans søn . Jeg er meget svag — dette brev har jeg 
brugt tre dage om at skrive ; men jeg er lykkelig — 
lykkeligere end jeg havde trot , jeg nogensinde skulle 
blive — gid blot min lykke ikke havde kostet andre 
sorg . 
I dybeste taknemlighed for deres overbærenhed 
og al deres kærlighed . 
Ira . 
Min kære husbonds moder . 
Følelsen af forundring over denne lille søn torlader 
mig ikke et øjeblik , og når jeg ofte vågner 
midt om natten , tror jeg at have drømt . Da står 
virkeligheden for mig , og jeg glæder mig så usigelig 
over den . Du , min dyrebare husbonds moder , har selv 
givet min nuværende stemning dens rette navn , ti 

virkelig vugger sig min hele sjæl i fryd og ro over 
al den lykke og velsignelse , som er dalet ned over 
mig , og jeg ville kun ønske , at jeg kunne sænke mig 
end dybere i den , for at den kunne måle sig med 
min taknemlighed . På min fødselsdag kom jeg første 
gang ind i dagligstuen . En sådan forandring er vel 
altid som en fest og blev det så meget mere for mig , 
fordi jeg vist havde måttet blive længere i mit sovekammer 
end de fleste , og fordi netop i anledning af 
dagen alt var så festligt her . Blomster stod overalt , 
og den velsignede sol faldt ind gennem vinduet og 
fyldte stuen med lys og liv , og min dreng lå i sin 
hvide seng og sov så sødt , så sundt . Jeg sad ved 
vinduet og så ud på genfersøens blå vande og Savoyens 
farverige , snekronede fjelde , og mit hjerte var fuldt af 
taknemlighed , kærlighed og glæde , ti vort hus er som 
en rede , hvor vi skjuler vor lykke i grønt og blomster 
og overjordisk skønhed . Det var jo også en belønning 
for at have holdt ud så tålmodig inde i det mørke 
Kammer . Nu havde jeg på én gang på min fødselsdag 
blomster og sol og blomstrende frugttrær og blomster 
og den høje blå himmel , og ved min side de to 
kæreste på jorden . Hvor jeg så hen , var det smil . 
Jeg kan ikke beskrive dig , hvor det alt sammen rørte 
mig dybt , og hvor taknemlig jeg betragtede det som et 
lykkeligt varsel for fremtiden . 
Det er en forunderlig følelse at gøre sig bekendt 
med et sådant lille ansigt , eller rettere at føle 
det fremmede , som det i begyndelsen har , dog at ligge 
en så uendelig nær og at være knyttet til det inderste i 
ens liv . Det , jeg helst betragter , er min drengs yndige 

øjne , fordi derigennem taler jo den skyldløse sjæl 
til mig . Vil de øjne nogensinde se på mig bebrejdende , 
anklagende ? Det er min kære moders øjne , min 
dreng har , og ville hun ikke tilgive mig for hans skyld , 
som du har tilgivet mig , du min ejegode husbonds 
mageløse moder . 
Min dreng lader sin røst klinge og jeg må 
til ham . 
Ira . 
Min kære husbonds moder . 
Kun nogle få linier til min dyrebare husbonds 
moder for at underrette dig om mit eget befindende . 
Hans vil også i dag give dig alle de nærmere omstændigheder 
ved den arme lilles befindende — jeg vil 
kun rive mig løs nogle minutter for at gøre mig selv 
den glæde at sige dig , at i dette øjeblik er han noget 
bedre . Men hans tilstand er så vekslende , at glæden 
over hans øjeblikkelige forholdsvise velbefindende kun 
kan være en meget vemodig . Derimod giver erindringen 
om de gentagne voldsomme anfald , som han så lykkelig 
har overstået , mod og tillid , når vi er ved at fortvivle . 
I mandags lå han ofte hen som livløs . Synet 
deraf kan jeg ikke glemme , smerten har rystet mit hele 
væsen for dybt . Beholder jeg blot mit kære , kære 
barn , hvor vil jeg da være lykkelig og taknemlig . Og 
dog , så forfærdelig den tanke end er mig , synes jeg 
min dreng allerede mere tilhører — — — nej , jeg 
tør ikke sige det . Jeg håber nu så inderlig , at hvis 

det lille elskede væsen skal ende sit korte liv , at det 
da må ske uden smerter . Men jeg må jo holde mig 
oppe , ellers strækker mine kræfter ikke til , og jeg har 
dem alle nødig nu . Gør dig ingen bekymring om afvænningen , 
jeg har ikke lidt meget ved den , men ak , 
mit hjerte har lidt , for at mit barns sygdom hidrører 
fra min mælk , derom kan der ikke være nogen tvivl . 
Din søns taknemlige hustru 
Ira . 
Vor dyrebare moder . 
Vor tavshed i de sidste dage vil have været dig 
tilstrækkelig betegnende , og den sorte rand om dette 
brev vil straks bekræfte alt . Ja , det kære barn , min 
kære dreng , er ikke mere . Tirsdag aften i o minutter 
før syv udåndede han , ak ! efter så bitre lidelser i 
de sidste seks timer , at vi i al vor sorg åndede 
lettere , da vi kort før døden så ham smertefri og 
mærkede , at livslyset langsomt gik ud , og kunne sige , 
at nu havde han udstridt . Yndigt smilende lå han 
dér med åben mund og halvåbne øjne , der strålende , 
som de altid havde været , gengav lyset , som faldt 
på dem fra et spejl . Jeg kunne næsten fristes til at sige , 
at således så han mindre død ud , end så ofte under 
sygdommen , hvor også åndedrættet var så svagt , at 
jeg utallige gange måtte bøje mig hen over ham for 
angstfuldt at lytte , om det endnu var der , især på de 

dage , da hans svaghed var så stor , at den viste sig i 
besvimelser . 
Skån mig for at beskrive hans lidelser . De rallende , 
pibende lyde klinger endnu i mine ører , og fortvivlelsen , 
når det syntes som intet middel mere kunne 
hjælpe , bringer mig endnu til at gyse . Endelig hørte da 
de voldsomme lidelser op og barnet blev roligere , men 
lå så stille , stønnende hen , som var det et voksent 
menneske , i to hele timer . Jeg tror i to timer , men 
jeg kunne jo ikke måle dem , kun det véd jeg , at 
snart efter seks meldte et nyt anfald sig , påfulgt af 
en roligere , mattere tilstand , og under den svandt livet 
bort under sagte rallen og stadig svagere åndedrag . 
Lægen kom netop til stede i de sidste øjeblikke — 
men jeg havde allerede da den faste overbevisning , at 
alt var ude , og det var også alt sammen forgæves — 
lyset var udslukt . — jeg vidste det , og derfor udholdt 
jeg også at blive i sideværelset , hvad både hans 
og lægen ønskede jeg skulle gøre . Det havde regnet 
hele dagen , men da så jeg op mod himlen , og skyerne 
skiltes , og det var som der åbnede sig et lysende lys , 
hvorind hans lille sjæl kunne drage . 
Ak , kære moder , det er jo kun ord , som jeg 
finder , men min unævnelige smerte kan jeg ikke nedskrive , 
og heller ikke udtrykke den uendelige ro , som 
jeg føler , trods al min legemlige afkræftelse og ophidselsen , 
som jeg har levet i , og som var så meget 
mere at befrygte nu under afvænningen . Jeg forstår 
ikke selv , hvorfra jeg får den ro . Er det fordi det 
er min pligt overfor hans at holde mig opret istedenfor 
at fortvivle — men jeg har jo dog før forsømt mine 

pligter . Måske det er , fordi der også i aften er 
kommet fuldstændig ro her i huset — ti det lille 
legeme er bragt bort , første gang bragt bort fra det 
hus , hvor det blev født . Jeg skriver dig dette til fra 
den samme stue , hvor min dreng blev født , og er 
rolig og fattet . Er ikke det forunderligt ? 
Vi måtte skille os så snart ved det kære lille 
legeme . Vi håber , at det kun skal finde en midlertidig 
hvile herude i det fremmede , på clarens skønne 
kirkegård , hvor der hviler så mange , på hvis grave 
ingen kærlig hånd nogensinde lægger en blomst . Det 
har så tit , når jeg gik der , været mig så trist en 
tanke , at de lå så hjemløse , mens måske suk og 
længsler vandrede til dem fra alle verdens kanter i 
stille nætter . Derfor , når vor time engang slår , vil 
vi bringe vor lille dreng med os hjem til en dansk 
kirkegård . Men så var det nødvendigt , at det lille 
lig hurtigst blev lagt i en blykiste . Dette skete i 
formiddags . Havde du blot kunnet se ham . Så 
blød og skøn og så fast lå han der , omgivet af duftende 
kryderier . Jeg var hos ham til det sidste . Da 
klokken slog tolv , trykkede jeg et Kys på hans kolde 
pande ; så måtte kisten lukkes . Ak , ikke mere at 
kunne se ham . Til da var det dog stadig , som om 
han kun lå i dyb søvn . De små træk var ganske 
uforandrede , ja efter døden var de først atter bievne ganske 
glatte og sig selv , ti under sygdommen var der kommet 
noget fremmed over dem—kun større , dybere drager døden 
trækkene , og selv sådanne små børneansigter giver 
den noget — hvad skal jeg kalde det —• ophøjet . Panden , 

som altid havde været så særlig stor og smuk hos ham 
som hos hans fader , var det nu i højere grad , og så 
alvorlig , så højtidelig . Jeg kunne ikke fjerne mig fra 
det hellige sted , men hans var så bekymret for min 
dybe bevægelse , og han led jo selv allerede så meget , 
at jeg ikke ville forhøje hans sorg med bekymring for 
mig , skønt det havde han ikke behøvet , ti jeg havde 
det bedst dér . Og så blev den lille blykiste stillet 
ned i en egetræs , og bragt hen i kirken , hvor den 
skal stå til den foreløbig finder hvile . Hans sagde , 
at den stod så smukt der , og kom hjem meget roligere . 
Hans smerte berører mig så dybt , skønt den kan 
ikke være som min ; han har haft så meget mindre af 
det søde barn , men det finder jeg netop så smerteligt , 
det griber mig med så uudsigelig vemod og længsel , 
at jeg i de få uger , jeg havde ham , kunne have nydt 
ham så meget , meget mere , end jeg har gjort det . 
At vågne op om morgenen er nu så trøstesløst ; ti 
selv i søvnen forlader en dump følelse af tabet mig 
ikke et øjeblik , og nu vågner jeg med savnet til fuld 
bevidsthed , ellers var det altid ham selv , der meldte 
sig til sin morgendrik . Den første morgen kunne jeg 
ikke holde det ud , jeg stod op og sneg mig sagte til 
ham , og tænk dig , da jeg lå der ved hans lille seng og i 
min overstrømmende smerte søgte trøst , da randt pludselig 
et gammelt salmevers mig i hu , og jeg gentog 
det atter og atter : 
et suk igennem verden går , 
ej verden selv det suk forstår , 
som klager fra dens hjerte . 

hvor højt den ler og larmer , dog 
der bor i hjertets dybe krog 
en svar , en lønlig smerte . 
Jeg véd ikke selv , hvorfra jeg fik det — jeg véd 
ikke , at jeg nogensinde har læst eller hørt det ; det var 
ikke af dem , der blev sungne ved min moders død . 
Det er jo den eneste gang , jeg før har stået med 
blødende hjerte ved en afsked ; men denne gang er jeg 
roligere , skønt tabet er så langt , langt større . Men 
denne gang står jeg ikke alene . Jeg kan ikke sige 
dig , hvad hans har været for mig i disse dage , fuld 
af en kærlighed og en omhu , som har gjort mig så 
uendelig godt . Ak , jeg sagde det ofte til mig selv , at 
vor lykke over vort barn var for stor ; ti den yndige 
dreng var så kraftig , så kærnesund , og kræfter har 
han da også vist , han havde . 
Din smerte føler jeg rent fysisk i mit hjerte . Du 
havde så fuldstændig forstået min lykke , du havde 
netop for dens skyld bøjet dit store hjerte mod mit 
og sluttet mig ind i det . Også den skælvende , ubevidste 
angst , jeg følte , netop fordi jeg var så ubeskrivelig 
lykkelig , har jeg ofte mærket i dine breve . 
Lev vel , vor dyrebare moder . Ak , hvor ofte 
skriver vi dog ikke de ord uden at tænke på , hvad 
der ligger derunder . 
Ira . 

vi 
lindevad . 
Her sidder jeg , min kære , kære hustru , og længes 
efter dig . Så mange mile imellem os , og dog har 
jeg fulgt hvert af dine skridt fra det øjeblik , jeg forlod 
dig . Men nu længes jeg . Jeg har set dig vaske 
vor dejlige dreng , og du alene nød skuet af hans 
smukke lille legeme , og du alene fik hans godnat . 
Og så har jeg set dig sætte dig ved siden af hans 
seng og skærme hans øjne mod lyset og skrive til 
mig om alt , hvad dagen har bragt . Og nu ser jeg 
dig så tydeligt sidde ved toiletbordet , og dit lange 
lyse hår hænger ned over din hvide kåbe , og den 
bløde kam drages igennem det , og mine læber ville 
bede om at berøre det . Hvert eneste af dine hår , 
min elskede Ira , er en gylden lænke , der strækker sig 
tværs genném Evropa og drager mig til dig . I denne 
stund længes jeg imod dig . I fire dage har jeg ikke 
set dig , og i fire andre , måske flere gange fire andre , 
skal jeg ikke se dig . Og selv om jeg prøvede at bryde 
lænken nu , jeg kunne det jo ikke ; ti på spidsen 
af hvert af dine gyldne hår sidder en uendelig fin 
lille krog , som ingen kan se , og som sidder fast i mit 
hjerte , og kun svier , når lænken strammes som nu . 
Jeg sidder her ved moders seng og skriver , med 
mit knæ til pult . Hun sover nu , og jeg har listet min 
hånd ud af hendes for at benytte den til at skrive til 
dig , for at være nær dig og sige dig , hvor højt jeg 
elsker dig ; ti er det end sagt de tusind gange , mit 
dyreste eje , det må dog gentages , og det er det 

eneste ord , der ikke slides ved brugen , som jeg aldrig 
bliver træt af at sige , og du aldrig må blive træt af 
at høre . 
Moder sover trygt nu . Hun er meget svag , men 
jeg tror , hun kan endnu leve længe . Klingstrup , med 
hvem jeg har haft en lang samtale , mente det samme . 
Hendes hjerte er jo nok vokset stærkt i den sidste 
tid , men han mente , at om hun kunne skånes for 
stærke sindsbevægelser , behøvede det ikke at blive 
dødsårsag i mange år . Hun lider jævnlig af åndenød , 
mere end jeg havde formodet af brevene ; men 
jeg tror , hun led endnu mere af længsel . Der er 
noget så trist i dette , når en moder sidder ene tilbage ; 
hun længes og hun klager ikke . Hvor meget 
hun har længtes , kan jeg bedst se deraf , at hun , skønt 
jeg ikke endnu har været to døgn hjemme , allerede har 
det meget bedre . Og hun har ikke kunnet sove — 
og nu sover hun så trygt og sundt som et barn , 
blot fordi hun holdt min hånd i sin . Men jeg tror , 
hun længes endnu mere efter dig og efter bister . Og 
hvor kunne det være anderledes , end at hun måtte 
længes efter dig , når hun havde lært dig at kende . 
Men også for min skyld længes hun efter dig . Ti 
strengen , der binder barnet til moders liv , skæres 
ikke fuldstændigere over , end at hvad der rører sig 
dybt hos barnet , det føler moderen . Der er et bånd 
fra hende til mig , og fra mig til dig , og fra dig til vor 
dreng , og vore legemer er altid kædede sammen , og 
vore tanker er kun dele af vore legemer . Men vi 
skal også være sammen , alle fire . Når moder bliver 
så rask , at hun kan transporteres , fører vi hende ned 

til os , så skal hun ikke længes mere . Clos aux roses 
er stor nok til at rumme os alle . Hun skal have det 
værelse , hvor begge vore drenge er blevet født , og 
hvor vi to , min elskede hustru , har haft vore lykkeligste 
øjeblikke og gennemlevet de bitreste dage i vort 
liv . Måske skal hun en dag lukke sine øjne dér , i 
den stue , som er så fyldt af vort liv ; måske kan 
hun atter drage med her hjem , ti ingen véd , hvornår 
den time slår , da du også samtykket i at komme til 
Danmark . Efter hvad jeg har fået opspurgt , kan det 
næppe vare så længe . Under alle omstændigheder , 
ene skal hun ikke være mere , og tanternes selskab og 
pleje er lige så slemt som ensomhed . Især nu , da de 
fuldstændig er i Klopps ledebånd . Han har i det 
hele fået en uhyggelig magt her på egnen . Det blev 
ikke ham , der kom til at fortrække , men gamle Salomon . 
Han sagde ligefrem højt og lydeligt , at den 
gamle var vantro — og så langt fra sandheden var 
det vist heller ikke — og de yngre blandt bønderne 
spyttede ad deres gamle præst , når de mødte ham ; 
der var til sidst slet ikke andet for end at vige pladsen . 
Og Klopp farer frem med bål og brand som en gammel 
storinkvisitor ; han dømmer bønderne til poenitense , 
og hans domme eksekveres . Han er stadig ugift og 
agter vistnok at forblive ugift ; han er asket og har 
indset , at hans magt er langt større , når han udelukkende 
kan leve for det rige , der er i høj grad af 
denne verden , selv om man opgiver det bedste , denne 
verden giver . Han , der står alene , vokser i fanatisme , 
mens den , der som jeg kan knytte sin skæbne 
til en kvindes , vokser i ro . Han har slet ingen pårørende , 

synes det , og giver alt , hvad han ikke absolut 
behøver , bort ; hans fader har sat hans formue fast , 
så han kun kan få renterne , som han nok i begyndelsen 
slet ikke ville hæve ; senere betænkte han 
sig , og nu bruger han dem til at købe sjæle med , 
både herhjemme og iblandt hottentotterne . Og han 
har selvfølgelig et ikke så ganske ringe slæng efter 
sig — ma’ ben synes at være den fornemmeste ; hun 
er altid i hans nærhed , er hans budbringer , og har bygget 
sit hus om — er åbenbart ikke asket . Kan du huske , 
at jeg engang sagde til ham , at for at erobre sognet , 
måtte han først indtage forsamlingshuset ; han har indtaget 
det . Der , hvor der tidligere lød kæmpeviser og 
bragesnak , og hvor der også nu og da blev sagt et 
fornuftigt ord , og hvor majestætens buste ved et uheld 
gik i stumper , er nu både hans majestæts og folkekære 
Frederiks Buster så lempelig bragt til at forsvinde , 
og danebrogsvimplerne er slidt op i vask , og 
nogle tyske oljetryk med hellige emner har taget deres 
plads . Og tanterne , der foragtede forsamlingsbygningen , 
søger nu derhen både tidlig og silde . 
Moder fik et heftigt anfald af åndenød ; det var 
svært at se på . Gid vi kunne få hende flyttet ned , 
hvor hun kunne ligge ude om dagen i solen ; herhjemme 
i den evige slud og blæst kan hun jo aldrig 
få et drag frisk luft . Og tænk ! hun havde slet ikke 
sovet . Træt af at tale , havde hun lukket øjnene , og 
da hun så mærkede , at jeg ville trække min hånd 
til mig , gav hun slip på den og lod , som hun sov . 

og al den tid , jeg skrev , lå hun stille og fulgte min 
hånd med øjnene , men ville ikke forstyrre . Først 
da åndenøden blev for stærk , måtte hun give livstegn 
fra sig . Kære ! hvor svært det er at skønne på 
eller forstå en moders kærlighed . Og hvad ondt kan 
der times mig , når jeg står imellem to sådanne 
kvinder som hende og dig , min egen , egen hustru ? 
Nu siger hun , jeg skal gå i seng . Min seng er 
redt i værelset ved siden af hendes sovekammer , i 
hendes toiletværelse , hvor jeg har siddet så mange 
gange , især som student i ferierne , og talt med hende 
så inderlig hyggeligt , mens hun sad og redte sit hår 
— derfra er det naturligvis , jeg har den vane at sidde 
hos dig og lege med dit hår , når det ligger som en 
guldbølge ned ad din nakke — og i det Kammer , 
hvor jeg blev født ; der skal jeg ligge og sove med 
døren åben ind til den , der gav mig livet , og med 
tankens og drømmens dør åben mod den , der gav 
mig livets lykke . 
Det er sent nu , og du ligger og sover ; og min 
dreng ligger i faders seng , for at den ikke skal stå 
tom . Jeg ser jer begge to så tydeligt , og jeg kysser 
ham til godnat og beder dig række mig din mund til 
godnat , som du rækker mig den altid , når jeg beder 
om den . 
Og nu tusind godnatter , min leve viv . 
Din 
mand . 

lindevad . 
Kæreste hustru , tak for dit brev og for alt , hvad 
der var deri . Og lawdons og swinburnes og pigatcheffs 
er venlige mod dig og bister ; men det er jo 
kun , hvad man kunne vente . Alt , hvad du fortalte 
om bister , morede mig særdeles , og bedstemoderen 
holder så meget af ham og længes efter ham . Det er 
dejligt , at han er en så kæk dreng . Og lugeturen 
fra cubly har jo været en mægtig fornøjelse — og at 
han ikke var bange et øjeblik . Det må være mindst 
3000 fod ned , og i ét køre — vejen må jo have 
været fortræffelig , rigtig kørt til , når i ikke engang 
behøvede at stanse ved det store hjørne — og du 
havde ham foran på din slæde — hvor det må have 
været et smukt syn , at se jer to fare ned gennem den 
hvide sne , min dejlige hustru og min smukke , sunde , 
kække dreng , trykket op mod hinanden . Hvilken forskel 
på her og der . Strålende varmt solskin og den 
hårde , hvide sne , og ikke et vindpust — og heroppe 
evig regn og slud og blæst og mørke — i ude i 
den fri luft hele dagen , vi lukkede inde i sygeværelset . 
Jeg har været ude at trække frisk luft i dag med bøssen , 
men jeg blev savnet herhjemme , så jeg vil forlade 
moder så lidt som muligt . 
Hun synes at leve op ved at have mig nær , 
så hvad vil det ikke blive , når hun også har dig 
om sig ? Hun er gået ind på min plan og glæder 
sig overordentlig til at leve med dig og sin sønnesøn , 
og underlig nok udtalte hun i morges det ønske ,- som 
du og jeg nærer , at Holger måtte få sig en søster ; 

hun mente , at det ville være godt for ham , og havde 
vi en dreng og en pige , synes jeg , at lykken slet ikke 
kunne blive større . Sommetider er det for mig , som 
der var faldet for megen lykke af til mig , som om den 
blev målt ud til mig i for stor fylde , at jeg blot behøvede 
at samle den op med hænderne , og jeg har 
gjort det , haft mod til at gøre det — det er så ofte 
kun det , det kommer an på , at gribe lykken — den 
viser sig engang for ethvert menneske , og da gælder 
det om ikke at tage fejl , men at gribe til . Og skrupler , 
kæreste , dem må vi ikke have . Vi har fanget 
lykken og vi havde ret dertil . Naturen vil , at den 
svage viger for den stærke ; den stærke har retten ; 
ti han avler fremtiden . Se på din egen dreng , som 
er fremgået af os to , sund og stærk og klog ; viser 
han ikke , at naturen valgte sit værktøj med omsigt , 
da den drog os to mod hinanden ? Og kunne vi have 
handlet anderledes ? Som du altid har sagt , der er 
ingenting så tungt som anger ; men for at angre , skal 
man have grebet fejl i livet . Og om der engang 
imellem kommer skrupler op i dig , som jeg ser af dit 
brev , at du har haft nu , da tag din dreng og løft ham 
højt og vis ham for verdensaltet og spørg , om du ikke 
havde ret til at tages bort fra det visne træ og indpodes 
på det friske , og alnaturen vil svare højt , at 
kærligheden har ret til alt . 
Det har moder og jeg netop talt så meget om 
i dag i anledning af dit brev . Hun var jo bekymret 
for mig , og så spurgte hun mig rent ud , om jeg nu 
også var lykkelig , og jeg svarede hende , at jeg var 
lykkeligere end jeg havde trot det muligt for et menneske 

at blive , og at jeg ikke et øjeblik havde angret , 
hvad jeg havde gjort , ikke engang i den tid , før vi 
ret havde funden hinanden , og at tiden viste , at vi 
havde handlet rigtigt . Vor meste samtale er jo om 
dig . Hun er så fuldstændig af min mening ; men hun 
mente dog , at vort liv ikke altid måtte være så let 
at føre ; jeg har så måttet fortælle hende om , hvorledes 
vi havde indrettet vort liv , og at vi havde fundet 
ikke blot omgang , men venner , fme , dannede mennesker , 
der aldrig havde forlangt at se vor vielsesattest , 
men blot spurgte , om vi var hæderlige , velopdragne 
mennesker ; at vi ikke havde noget at gøre med danske 
dernede , savnede vi ikke . Du var min hustru overfor 
verden , og du blev behandlet som sådan af alle dem , 
hvis agtelse vi satte pris på . 
Men så kom det da , at hun syntes , jeg havde 
forspildt min kariére herhjemme . Som om et herredsfogedembede 
eller selv et amtmands kunne veje lykken 
op . Og jeg driver jo ikke ; jeg har jo mine bøger , og 
der venter mig dog en betydelig virksomhed herhjemme 
engang — om ikke med andet , så med at få lidt 
sund fornuft ind i sognet igen og få præsten sat til 
vægs . Men hun spurgte til min store bog , som jeg 
havde arbejdet på og havde lovet hende , og som hun 
havde ventet sig så meget af — en moder er så forfængelig 
af sit barn , og vil se det berømt , og helst 
hurtigt . Og hvad skulle jeg sige — at den bog blev 
der ikke noget af . Ti hvor kunne jeg vel gøre en 
bog færdig nu , som var blevet undfanget , førend jeg 
anede , hvad livet gav . Min hele livsanskuelse var 
blevet forandret ved samlivet med dig ; jeg havde trot , 

under påvirkning af dem , der selv havde lukket lykken 
ude eller aldrig havde haft adgang til den , at livet 
var ondt og grimt — og så havde jeg i din kærlighed 
lært , at det var lyst og skønt . Men så måtte jeg 
begynde helt forfra — og en dag ville jeg vel forkynde 
glædens og lykkens budskab , og det kunne 
verden trænge til . Sådan sad jeg og udviklede for 
hende mine tanker og forhåbninger , og hun lå stille 
på sofaen •— da hun pludselig sagde : 
er du da kommen til at tro på gud , hans ? 
Der var en tid , da jeg straks ville være begyndt 
at præke mod kirke og religion , netop for at drille 
og ægge og vise , hvad for en modig Karl jeg var ; 
men også der , kæreste Ira , skylder jeg jo dig min 
forvandling ; jeg ville så nødig såre hende , for jeg 
kunne se på hendes ansigt , at hun var bekymret for 
mit svar ; men stikke noget under stolen , ville jeg 
heller ikke . Så svarede jeg : 
moder , jeg kan ikke tro på en gud , som ikke 
gør noget . 
Jeg fortrød , hvad jeg havde sagt ; ti hun lå tilbage 
med lukkede øjne , og hendes bryst arbejdede , og 
det syntes , som der skulle komme et anfald af åndenød . 
Da hun havde ligget hen en stund , med et ansigt , 
hvorpå stærk uro var let at læse , åbnede hun 
øjnene og sagde med et suk , der lød som lettelse 
for en stor byrde : 
han gør ingen ting . 
Fra det øjeblik var hun fuldstændig rolig . Hun 
har åbenbart tænkt meget på døden , hvilket er så 
rimeligt , syg og ensom , som hun har været , under påvirkning 

af tanterne , der næppe har skånet hende for 
Klopps straffeprækener og dævelskab . Nu lå hun 
hen en stund uden at tale , og der var en ro og mildhed 
over hendes træk , som det var velgørende at sidde 
og se på — og så at tænke på , at jeg havde skaffet 
hende lindring blot ved et lille ord , der syntes så 
simpelt og dog altså var det , der netop trængtes til i 
det øjeblik . 
Siden talte vi så sindigt og fornuftigt om mange 
ting , og vi var rykket hinanden nærmere , end vi 
nogensinde før havde været . Så frit og let havde vi 
aldrig levet sammen — nu var der ingenting , der skilte 
os . Og da netop tilfældig lige efter præsten blev 
mældt , blev han afvist — tanterne sagde ikke et ord 
ved bordet . 
Moder talte meget om døden . Jeg ville nødig 
tale om den — ti hvortil ? Den er jo dog forhåbentlig 
langt borte . Hun har beredt alting og ville absolut 
sætte mig ind i sine formueforhold . Hun må have 
administreret fortræffeligt ; ti uagtet hun , da jeg blev 
myndig , udbetalte mig , hvad der tilkom mig efter min 
fader , repræsenterede alene hendes papirer en meget 
betydelig sum , og på gården er der ingen prioriteter . 
Vi bliver langt mere velstående , end jeg havde tænkt 
mig , og end vi eller Holger behøver ; forøges familien , 
og især med døtre , er det alligevel godt ; en velhavende 
kvinde behøver dog kun at lytte til hjertets råd . 
Det viser , hvorledes moder har tænkt på mig . 
Tanken på døden synes at have været hendes 
vigtigste beskæftigelse i de sidste år . Som du véd , 
begyndte hun straks efter vor drengs død at bygge en 

familjebegravelse . Hun har vel tænkt sig , at han , der 
ikke var døbt , rettest fandt sit sidste hvilested borte 
fra kirken ; og selv har hun vel villet hvile hos ham , 
hun elskede så højt , som havde hun selv båret ham . 
Gravstedet er meget smukt . En kæmpehøj for enden 
af den lange gang langs åen , så man fra den kan se 
hovedbygningen , uden at man fra denne ser graven , 
der smelter sammen med den grønne baggrund . Et 
smedet jerngitter skærmer anlæget . Indgangen til det 
store gravkammer , hvor endnu kun faders kiste står , 
er en hvid marmorportal med marmordør , hvis fylding 
er et meget smukt relief — en mand og en kvinde , 
der tager afsked med hinanden — ingen atributer . 
Til denne gravhøj har hun selv udkastet planen 
og selv ledet arbejdet og plantningerne , og så længe 
hun kunne gå så langt , var den hendes daglige vandrings 
mål gid det må vare længe , før andet sættes 
ind i den end en lille barnekiste , som nu står i fremmed 
land . 
Jeg tror , moder sover nu ; hun har sovet hver 
nat , siden jeg kom hjem . Og kommer hun først ned 
til sin svigerdatter , vil fred og glæde blive hendes 
stadige gæst . 
Om jeg nu kunne lægge mig til ro med armen 
slynget om min hustru og ved hendes bryst , og på 
hendes mund finde Lise for mit savn . Sove ind med 
din bløde hånd i min . 
Min elskede Ira ! Din 
mand . 

lindevad . 
Kæreste Ira . 
Hjertet banker i mit bryst , som det gjorde , da jeg 
satte alt ind på at vinde dig , blot ved tanken om , at 
på torsdag aften skal jeg slutte dig i mine arme og 
trykke min mund til din . I fjorten dage har jeg 
måttet savne dig og nøjes med at længes efter dig , og 
mon du har savnet mig og længtes efter mig , min 
elskede , eller har bister udfyldt alle savn  ? Men nu 
må han bort , og jeg skal atter indtage min plads ved 
din side . Som en brudgom , der tæller timerne til 
han for første gang skal være helt ene med sin unge 
brud , er jeg . Vor elskov er evig ny og frisk , som 
en krystalklar kilde , der vælder ud af naturens skød , 
sprudlende og funklende og dog så dulgt ; den bliver 
aldrig dorsk . Du tilhører mig , min elskede , og dog 
skal du atter og atter vindes . Vor elskov er som 
havet , altid skiftende , altid skønt , altid sundt og stærkt , 
og vor lykkes båd sejler hen over det i storm og 
stille , og vi ænser ikke gråvejr og byger , kærligheds 
gud står ved styret , og vi vugges på lidenskabens 
bølger eller glider over solbeskinnet blå under høj 
himmel , med luften fyldt af tindrende glans mod vort 
livs mål , og hånd i hånd vil vi sidde på toften 
og lade os bære mod vest , der hvor solen synker i 
havet ; langs horisonten ligger lette , takkede skyr som 
skønneste bjerge , og de lyses op som eventyrets høje , 
og solen kanter dem med lysende guld , og det indre 
rødmer som duglagte roser ; men vi slipper ikke hinandens 
hånd , før vi er bag ved bjergene , og da kommer 

natten den sorte . Det bedste , vi kan efterlade os , 
er den dejlige rødme , vor nedgåede sol endnu kan 
kaste på de hængende skyer , ti den skal vidne for 
den eller dem , der kommer efter os , at vor dag var 
skøn , selv om den begyndte med fin , frugtbargørende 
regn . 
Min elskede hustru 1 jeg kommer til dig inden tre 
døgn — ved midnatstide . Der vil som sædvanlig på 
den tid ingen være på clarens banegård — byder 
du mig din hånd dér ? 1 tre dage skal vi så tilhøre 
hinanden . Derpå tager jeg tilbage for at hente 
moder . Hun har det meget bedre , og om en fjorten 
dages tid håber vi , at hun vil være i stand til at tåle 
rejsen . Hun beder dig om et offer — hun , der ellers 
altid giver . Hun længes så meget efter Holger , og 
det er hendes ønske at se ham på lindevad . Det er , 
som hun frygter for , at hun ikke atter skal komme tilbage , 
og hun mener , at han bør have sit tidligste minde 
om sin bedstemoder i de omgivelser , hvor hun altid 
har færdedes . Kan du afse ham i nogle dage ; vi 
bringer ham jo snart igen . Så bliver du alene tilbage 
— hvis du da ikke vil drage med herop — den kærligste 
modtagelse vil være min hustru vis fra min moders 
side — derom kan du vel føle dig forvisset ved at 
betænke , at moder drager den lange vej for at leve 
hos dig eller lukke sine øjne ved dit bryst . 
Dog , derfor er der forhåbentlig ingen fare . Selv 
om du ikke kommer nu , vil det ikke vare længe , før 
du med os andre kan og vil tage tilbage til Danmark . 
Er her end megen slud og lidt sol , her har vi dog 
hjemme og her er bedst at være . 

klingstrup , der også er læge på søbygård , 
siger , at det kan umulig vare længe nu — og trøster 
os desuden med , at han har en ganske udmærket husholderske , 
der plejer ham , som var hun hans søster — 
hans søster ville vist have plejet ham , som havde hun 
været hans husholderske . 
Forøvrigt er klingstrup en fortræffelig fyr , rigtig 
som en læge skal være ; han er frisk og sund og 
gemytlig , taler fra leveren og stikker ikke noget under 
stolen ; nu , da alt herhjemme er æltet sammen i den 
modbydeligste vælling af fortielse og hykleri og brødstræv 
og gøgl , er det rart at træffe på en mand , der 
vil være sin mening bekendt og endnu håber på en 
demokratisk og frisindet fremtid ; han kommer som en 
solstråle til sine patienter , de velstående bringer han 
en stump livsmod , de fattige bringer han medicinen . 
Skønt han har vist ikke meget at bringe for ; tidligere 
blev han boykottet af højre , fordi han var venstre , nu 
bliver han åbenbart boykottet af venstre , fordi han er 
frisindet ; det er også et af udslagene af Klopps magt ; 
men klingstrup er frejdig og taber ikke modet eller 
troen på frihedens sejr . Vi vil få megen fornøjelse 
af ham , når vi kommer hjem . 
Jeg er nu en time nærmere ved gensynet med 
dig . Overtænk nu , om du kan undvære Holger og 
betro ham til mig , og indtil vi ses , slut mig ind i dine 
drømme , som jeg væver dig ind i alle mine tanker og 
længsler . 
Din 
mand . 

lindevad . 
Kæreste Ira . 
Af bulletinerne , der blev udstedt hver sjette time , 
vil du have set , at bister holdt sig tappert . Fra Basel 
havde vi en i . Kl kupé for os selv lige til Vamdrup , 
og de forskellige schaffnere var elskværdige — han 
vandt sig hjerter , hvor han drog frem ; det var som et 
helt triumftog ; schaffnerne redte seng til ham og 
vågede ved døren , når han og jeg sov ; buffetjomfruerne 
gav ham godter og damerne vendte sig om efter 
ham ; hvis det havde været sommer , var han sikkert blevet 
overdænget med blomster . Jeg er stolt af hans debuti livet . 
Bedstemoderen var meget bevæget , og jeg troede 
straks , at bevægelsen skulle overmande hende . Jeg 
havde jo fortalt ham så meget om bedstemoder på 
vejen herop , at han straks var frejdig overfor hende . 
Selv tanterne smeltede overfor ham ; hans måde at 
tage dem på afvæbnede dem , om de havde tænkt på 
at gøre modstand . Og moder havde i sin store kærlighed 
brugt de få dage , jeg var borte , til at forsyne 
huset med legetøj til ham , at han ikke skulle kede 
sig , og engageret min gamle amme til at varte den 
unge herre op ; men øverst på listen af alle opmærksomhederne , 
og den som hans unge herlighed syntes at 
skønne mest på , var en lille grå hest , fuldstændig 
udstyret til ride- og trækbrug . Hans henrykkelse over 
den var absolut og uskrømtet . Han ville straks op at 
ride på den og sad som støbt til den . De så fortræffelig 
ud begge to . Isse , som den er blevet døbt , 
er også meget smuk ; ganske ensfarvet musegrå , med 

et hårlag så blødt som svanedun og dog så glat , som 
var den blevet opfødt på arsenik , meget fine øren og 
udmærket stillede ben ; hovene måske nok lidt for 
brede ; og hvad der er det bedste , den er ganske overordentlig 
kælen . Han var heller ikke et øjeblik bange 
for den . Frygt synes overhovedet ikke at være noget , 
den fyr kender . Du skulle have set hans møde med 
Mylord . Ganske vist er Mylord ikke farlig med sine 
i 5 år på bagen , men han kan dog se farlig nok ud , 
stor og mægtig som han er ; da Mylord majestætisk gik 
frem mod ham , var drengen lejligheden voksen og gik 
ham i møde , og efter et øjebliks parlamenteren lagde 
han sin arm om hundens Hals , og de to havde sluttet 
venskab ; nu sover de sammen på gulvet . 
Men for bister glemmer jeg rent at fortælle dig 
om moder ; hende genfandt jeg meget bedre ; jeg tror , 
hun kan bevares endnu mange år . Du finder indlagt 
hendes brev med tak til dig , fordi du gav slip på 
bister . Så du hendes glæde over ham , ville du føle 
dig betalt for dit offer . Snart skal du se ham igen , 
og vi skal passe godt på ham . 
Brevet må sluttes for at kunne komme med 
posten . Hver dag skal du få brev . 
Tænk i din ensomhed med kærlighed på 
din 
mand . 
Lindevad . 
Har jeg gjort uret imod dig , kæreste Ira , ved at 
tage din dreng fra dig ? Men uretten kan vel gøres 

god igen , når jeg snart bringer ham tilbage , og da vil 
du blive dobbelt glad ved ham , fordi du har måttet 
undvære ham . Aldrig har fryden over at eje dig , min 
elskede , været så stor som i de tre korte , rige dage , 
da vi tre var sammen uden ophør . Din kærlighed er 
som en kølig kilde , der ren og ugrumset rinder , mig 
til husvalelse og styrke . Og jeg drages mod at drikke 
af den og bade mig i den , ti jeg er hed af længsel . 
Men derfor forstår jeg også dig , at du i din ensomhed 
savner din dreng , som er den kilde , hvoraf du 
stadig må øse , for at dit kærlighedsvæld altid kan 
flyde for mig . Jeg forstår , at du er som hunden , 
man tager hvalpene fra ; den piber så ynkelig , når de 
bæres bort , selv om det blot er for at vises frem ; når 
de bringes tilbage , slikker den dem af henrykkelse og 
giver tilkende , hvor taknemlig den er for dem . Jeg 
forstår dig , som jeg aldrig før havde trot , at det ene 
menneske kunne forstå det andet ; og du forstår mig 
så fuldt ud , sådan som to venner forstår hinanden ; 
der er jo ikke en tanke , der går igennem mit hoved , 
eller en handling i mit liv , som jeg ikke kan betro 
dig , og der er ikke en fold af dit hjerte , som ikke 
ligger åben for mig . Jeg har kendt venskab i ungdomsårene , 
hvor mand sad hos mand og talte sammen 
i fuld fortrolighed , eller kunne tie i timevis uden at 
slippe taget på hinandens tanker ; men at sligt var 
muligt mellem mand og kvinde , fik jeg først at vide , 
da jeg lærte dig at kende . Hvad ømhed og renhed 
er , har jeg først lært hos dig . Jeg var ikke en lastefuld 
mand ; men der var dog , som hamlet siger , så 
megen urenhed hos mig , at det var bedre , om min 

moder aldrig havde født mig . Jeg var som fjeldstrømmen , 
der vælter sig frem med smuds og slam , og du 
var som den klare , stille alpesø , der optog mig i sig 
og lutrede mig , så jeg blev ren som du . Vi er som 
søen og den rensede flod ; vi kan ikke skilles ad ; og 
om en dag vort samliv er til ende og floden træder ud 
af søen , da glider den rolig og ren og klar , videre i 
livet eller ind i døden ; men ingen af delene kan 
skræmme . 
Hvor mange ægteskaber har været så lykkelige 
som vort ? Det , der så ofte bliver byrden , fordi det 
tager moderens hjerte fra faderen , børnene , har jo hos 
os været udspringet for vor lykke . Du har tilhørt 
mig for børnenes skyld ; din længsel efter barnet har 
fyldt dit liv med kærlighed til mig , og i de tre dage , 
vi nu nød lykken af hinanden , var den tanke ikke ude 
af dit sind og af mit , at et barn til ville kun øge vor 
lykke og rigdom . Hvem véd , hvad de tre dage har 
bragt , min dyre hustru — men du må være rolig , 
ikke spænde eller hidse dine nerver med længsel eller 
uro . Din dreng har det udmærket og er så lykkelig . 
Han bliver forkælet på hele gården , og der er et 
rent rykind af kvinder , for at se ham — tror jeg , og 
han tager det hele som noget , der tilkommer ham . 
Tanterne har han fuldstændig erobret ; han foretager sig 
de utroligste ting med dem : vil absolut rode i deres 
skuffer , hvor der jo før herskede en til ækelhed 
grænsende orden , og hvor han nok har fået vendt op 
og ned på alting . Lidt uartig begynder han også at 
blive ; men det er jo godt ; jeg måtte klapse ham lidt 
af i morges , hvorover han blev meget forbavset ; men 

videre end til øjenvipperne kom tårerne ikke ; så betvang 
han sig . Han er umådelig sød , og jeg er meget 
stolt af den del , jeg har i ham , og hans bedstemoder 
er også meget stolt af ham . Utroligt , alle de ting , 
hun har i sit sybord , over hvilket han har fri rådighed . 
Men han har alligevel mere respekt der end hos 
tanterne . Igår fandt han i tante Gustas skuffe en 
kniplingsparasol , som han straks ville tilegne sig ; du 
skulle have den : hør tante , den skulle du give moder , 
for hun er meget kønnere end dig . — du ser , han har 
smag . Men tanten mente , at så trængte hun netop 
til at have noget kønt . Så stod han lidt , lænet til 
hendes knæ , og så op på hende meget opmærksomt : 
tante , du kunne trænge til at males om . Og hun 
sagde meget godmodigt : ja , det kan du såmænd have 
ret i , min dreng . 
Jeg kunne have kysset den knægt — men jeg 
gjorde det ikke i tantes nærværelse . Jeg gør det , når 
jeg lægger ham i seng ; det gør jeg selv ; ikke engang 
min gamle amme betror jeg det ; jeg klæder ham af , 
bader ham og bliver hos ham , til han er faldet i søvn . 
Tanterne havde begyndt at lære ham at sige aftenbøn ; 
men det frabad jeg mig på det bestemteste ; han skal 
komme tilbage til dig , sund på sjæl og legeme . 
Men han kommer vist ikke alene . Isse og han er 
uadskillelige om dagen ; han er meget gode venner med 
Mylord og også med kusken ; men alting viger for 
isse ; jeg er bange for , han glemmer både fader og 
moder for sin hest . Helst hang han på ryggen af 
den altid , og den er som tanterne , den finder sig i 
alting fra hans side ; men dens elskværdighed bliver også 

gengældt . Drengen forlader den ikke med sin gode 
vilje , følger den ind i stalden , når den skal æde og 
drikke , og ville vist betragte det som det naturligste , 
om han sov sammen med isse om natten . Derfor er 
han også meget fine venner med kusken , der ikke 
viger fra hans side , når han sidder til hest , og lærer 
ham at ride . Mylord er blevet ung igen og anstrenger 
sig for både at løbe og gø . Vi får ikke bister med 
til clarens , hvis vi ikke tager isse med ; men den kan 
også være en udmærket legekammerat for ham , til 
hans moder skænker ham en anden . 
Tanterne havde benyttet min fraværelse til at gøre 
indsigelser mod moders rejse , og hun selv havde begyndt 
at få lidt betænkeligheder ; jeg tror dog på 
rejsen . Bliver den mod forventning ikke til noget , 
bringer jeg dig bister . Hvis da ikke din længsel skulle 
drive dig til selv at hente ham ? Han synes at kunne 
bruges storartet som gidsel — til at lokke dig eller 
moder med ; når jeg har ham , kan jeg vist få jer til 
at gøre , hvad jeg vil ; det er egentlig ganske rart engang 
imellem at føle sin magt . 
Klingstrup holder på rejsen ; han har lige været 
her . Jeg har haft bister af klædt for ham — hvorover 
hans herlighed var meget krænket , da han måtte kaldes 
op fra isse , som stod i stalden og gumlede — og 
klingstrup erklærede , efter at have undersøgt ham , at 
så fuldkommen et drengebarn havde han aldrig set ! 
Nu skal brevet afsted . 
Din 
mand . 

lindevad . 
Men kæreste , kæreste Ira , hvor kunne du et øjeblik 
tro , at jeg ville beholde din dreng og ikke hurtigst 
mulig bringe ham tilbage til sin moder ? At du ikke 
forstod , at det var spøg ! Jeg troede , du kendte mig 
bedre . Mit telegram har sagt dig , at bister er i god 
behold og strålende glad og med det første vender 
hjem til dig . Og så er du vel rolig ? Måske vil 
der dog være dig en skuffelse beredt , idet han vistnok 
foretrækker isse for fader og moder ; du kommer til 
at anvende al din snildhed og ømhed for at få overtaget ; 
og den kamp vil komme til at stå i mange 
år — er det ikke isse , der drager ham fra dig , 
bliver det andre ; men éngang vil han komme hjem til 
dig , måske såret ; men komme vil han . 
Om tre dage sætter toget sig i bevægelse ; nu 
synes , som pastoren ville sige , så vidt menneskelige 
øjne rækker , alle forhindringer at være ryddede afvejen . 
En salonvogn vil føre os lige til Basel ; vi 
håber , vi ikke behøver at stanse , før vi er i Schweiz . 
Moder fører sin egen seng med , og i det hele rejser 
vi omtrent som den russiske kejser : vi fører hest med 
og han fører ko med — det er hele forskellen . Kommer 
du til Basel eller modtager du moder ved din 
tærskel , som hun gjorde , da hun modtog dronningen 
og blev stående på trappens øverste trin , indtil 
hendes majestæt kom op til hende — det har vi let 
over i dag . 
1 det hele ler vi meget og er meget glade ved 
tanken om at skulle være sammen . Nu er vejret også 

strålende ; det er koldt og blæsende , men solen 
skinner t'ra en næsten skyfri himmel . Jeg har kørt 
moder i hendes rullestol rundt i haven og hjemmeskoven ; 
hun siger farvel i disse dage til så mange af 
de kære , kendte steder , og der er ikke så lidt vemod 
i hendes afsked ; det er , som om hun troede , hun ikke 
skulle gense dem ; hun siger ikke noget sådant til mig , 
men jeg aner det ; overfor mig og når vi taler om dig 
— og vi taler jo ikke om stort andet — er hun kun 
mild og glad . Jeg er nu overbevist om , at hun skal 
ikke lukke sine øjne i det fremmede , men på lindevad . 
Hun vil til graven hver dag ; hun siger , at hun 
trænger til at komme hen til den ; i mange år kom 
hun næsten aldrig til faders grav , fordi hun skulle 
igennem byen og kunne ses af alle , når hun var på 
kirkegården ; jeg har nu en følelse af , at hun uden 
at være sig det bevidst , har ønsket selv at komme væk 
fra kirken . Hun er fuldstændig rationel i sin opfattelse 
af døden , er ikke bange for den , men venter sig heller 
ikke noget af den ; hun siger , at hun har levet et 
lykkeligt liv og er glad for det . 
Endnu to breve herfra , og telegrammer fra rejsen , 
og så hviler du igen i mine arme , min elskede . 
Din 
mand . 
Bister er for øvrigt ved at blive slet ikke så lidt 
uartig ; og han er det med det sødeste smil af verden ; 
han bliver også frygtelig forkælet af alle , og jeg forstår 
vist ikke at opdrage ham . Han trænger til dig . 
Hans . 

Viii 
Fru glad havde svært ved at skilles fra lindevad . 
Hun måtte omkring og sige farvel til så mange kære 
steder ; hendes stemning blev vemodigere og vemodigere , 
som om hun troede , at hun ikke skulle se dem igen . 
Derimod skrev hun kun en hilsen til venner og bekendte , 
som om hun snart ville komme tilbage . 
Hendes søn havde rullet hende omkring i haven 
og skoven , og lang tid havde hun dvælet ved gravhøjen ; 
der var lunt , for den strålende martssol havde 
fri adgang , og granerne gav læ . Hans sad på bænken 
foran portalen , mens hans moder uddelte sine sidste 
ordrer til gartneren , og selv da denne gik , blev moder 
og søn endnu en stund siddende i tavshed . Så så 
hun på ham med et smil og han fangede hendes øjne . 
Hun strakte sin hånd ud og han rejste sig og tog 
den . Derpå bøjede han sig ned og kyssede hende . 
Min kære dreng , lad os så drage bort herfra , 
sagde hun med tårer på kinderne . 
Han vendte hendes stol og kørte hende ad den 
lige gang langs åen . De store trær stod nøgne og 
deres grenes skygger lå som fletværk på jorden ; 
solen glitrede på vandet , der flød i samme retning 
som de gik ; jord og græs og fjorgammelt løv var 
vådt og skinnende , og den muldnede Duft bebudede 
vår . Hen over engen på den anden side af åen 
strøg en stork . 
Første gang jeg ser storken i år — og flyvende ; 
det betyder rejse , sagde hans . 
En tam stork , min ven , svarede Fru glad , som 

på grund af sygdom har måttet blive tilbage og 
holder til hos en gårdmand i hjelmerup . Den agerer 
forårsbebuder i stiftstidenden hvert år . 
Men profetere rigtig gør den , sagde han . 
På en lang rejse skal jeg jo , svarede hun . 
Så kørte de videre i stilhed op mod hovedbygningen . 
Da de drejede om for fronten , hvorfra de 
havde udsigt over hele ladegården , så de en løben 
frem og tilbage , og en Karl kom ilende ad den grusbelagte 
vej op imod dem . De forstod begge , at noget 
måtte være hændt , og hans slap håndtaget på rullestolen 
og satte afsted i Spring . Da han nåde karlen , 
stansede de begge . 
Hvad er der på færde ? 
Det er Holger , svarede karlen . 
Hans ventede ikke for at høre mere . Blodet steg 
ham til hovedet og han fløj afsted . Inden han nåde 
ladegården , så han en gruppe eller et lille tog på 
fire mænd svinge langsomt om hjørnet , og de bar varligt 
på noget hvidt imellem sig . Hans hjerte næsten 
stansede ved synet , og i få Spring havde han nåt 
gruppen , der blev stående . Ingen talte . 
Hvad er der sket ? 
Han behøvede ikke at spørge . På et folkelagen 
lå drengen bevidstløs , og blodet flød ud af et hul i 
tindingen . 
Han havde været i stalden hos sin kære hest , og 
både kusken og staldkarlen havde været med og 
passet på ham . Men et øjeblik havde de begge været 
beskæftigede og ikke haft øjnene på ham , og han 
måtte da have forladt isse og var måske gået op til 

et par andre heste , eller måske havde han stået bag 
ved den grå kørehoppe og pillet ved dens ben for at 
løfte det , som han havde set smeden gøre det , og begge 
karle havde hørt et fald , men ikke så meget som et 
skrig , og så havde de samlet ham op . 
Hans bukkede sig over sin dreng , der lå ubevægelig 
på det smudsige lagen , dødbleg og med halvtåbne 
øjne ; kun brystet gik op og ned . Han var 
endnu i live . 
Ikke et ord til min moder , sagde hans . Få 
ham ind hos forvalteren og send bud efter frøknerne , 
at de skal komme herned straks . Ned igennem køkkenet . 
Læg sadel på to heste i en flyvende fart , så rider 
jeg efter læge , og Jens rider på den anden hest . I 
en fart . Jeg er her straks igen . 
Han skyndte sig op imod hovedbygningen , men 
snart sagtnede han sine skridt . Han var opfyldt af 
ulykken med sønnen ; men det , han frygtede mest , var 
den virkning , den kunne have på moderen . Han turde 
ikke straks bekende sandheden for hende , og dog , hun 
havde set for meget , til at han kunne lade som ingenting , 
især da han selv måtte afsted . Hans skridt blev 
langsommere og hans åndedræt tungere , alt som han 
nåde frem . Han blev ligesom lettere om hjertet ; han 
ville sige til hende , at drengen havde brækket en arm . 
Han følte sig beroliget ved at kunne skyde tilståelsen 
ud en stund , og når drengen forhåbentlig blev reddet 
han havde nærmet sig rullestolen , der endnu stod 
på det sted , hvor han havde forladt den . Hun indtog 
en mærkelig stilling , syntes han . Han løb derhen . 

hendes svære legeme hældede til siden og hendes 
hoved lå bagover med åben mund . Han bøjede sig 
over hende . Hendes hjerte var hørt op at slå . 
Et øjeblik stod han som lammet , rådvild , ganske 
alene . Nu først steg Ira frem for hans tanke og der 
lagde sig angst om hans sind . Han pressede igen sit 
øre ned mod sin moders bryst ; men livet var udslukt , 
og legemet kunne ikke bære hovedet oppe . Han 
fandt det hængende hoved uskønt , hvad der et øjeblik 
spredte hans tanker ; han prøvede at rette det op , men 
det faldt ned igen . Han stod og så ned . 
Kvinder kom ilende fra køkkenindgangen . Karlen , 
han havde mødt , var løbet videre og ikke stanset , før 
han nåde fruen , hvem han straks havde fortalt , hvad 
der var hændt ; så havde hun løftet sine hænder og 
var faldet tilbage i stolen , og han var bleven bange 
og var løbet bort , ned i køkkenet , hvor han igen var 
begyndt at fortælle , og nu stod kvinderne der . 
Bær hende varsomt ind , jomfru Knudsen . Her er 
ikke noget at gøre . Jeg må ride efter lægen . 
Han løb tilbage til avlsgården ; men først svingede 
han ind for at se sin dreng . Holger åndede 
endnu , men lå med lukte øjne ; ganske svagt piblede 
blodet frem fra tindingen . Tanterne stod hos ham 
med fint linned og badede såret ; mere kunne de 
ikke gøre . Hans bøjede sig over sin søn og lyttede 
til hans lille hjertes svage slag . Derpå styrtede han 
ud og kastede sig på sin hest . 
To heste til Langsted kro til at skifte med . 
Dermed galoperede han og staldkarlen ud af 
gården . 

mens de sprængte afsted , vækkede den stærke bevægelse 
ham af den ro , hvori han havde været . Først 
nu blev han forfærdet og rystet . Alt stod pludselig 
for ham i hele dets gru . Moderens lig og sønnen 
med hullet i tindingen , og bag dem begge den intet 
anende Ira . Han løftede uvilkårligt hånden op for 
øjnene som for at dække for synet ; men i samme 
nu mærkede han , at hans hest var ved at snuble , og 
han måtte stramme tøjlerne med et ryk for at holde 
den oppe . Det gik ikke an at lade tankerne vandre 
for vide ; han måtte holde dem hos hesten , at intet 
uheld skulle ske ; aldrig i hans liv havde minuterne 
været så kostbare . Hælene i siden på hesten og 
pisken hen over halsen og afsted fløj han ; de , der 
færdedes på vejen , vendte sig om , og folk kom styrtende 
ud fra husene og stirrede efter de to ryttere 
og troede , det var et væddeløb . Hans selv syntes , han 
red væddeløb med døden , og det gjaldt om , at døden 
ikke kom før ham og frarev ham barnet . Det måtte 
den ikke , det måtte den ikke ! Han havde lovet at 
bringe drengen sund hjem , og nu lå han og stredes 
med døden , blot fordi der et øjeblik ikke var blevet 
passet på ham . Og Ira ? Ira ? 
Hesten følte , at rytteren glemte den , og den begyndte 
at mindske farten ; men da reves han igen ud 
af sine tanker og jagede den frem . For første gang 
faldt det ham ind , at lægen måske slet ikke var 
hjemme , at han lige var blevet hentet og var måske 
en mil eller to borte , og så måtte han over til en 
anden by for at få fat i gamle styggerud , der ingenting 

vidste og måske var fuld oven i købet . Sveden 
løb ned ad ham ved den blotte tanke . Der måtte 
sættes endnu stærkere fart på ; et par minuter for 
sent kunne forspilde alt . Nej , nej , nej ! Klingstrup 
måtte være hjemme ! Der så han hans bolig ; kun et 
par minuters ridt til og han var der . Der svingede 
en vogn ud derfra med et par raske brune for , og 
han sad i sin doktorstol . 
Hjertet stod stille i hans bryst . Han måtte indhente 
ham , måtte få ham til at vende om , koste 
hvad koste ville . Atter et hug i hestens side og 
den sprang fremad . Han råbte og råbte , og da han 
næsten havde indhentet vognen , holdt den stille . 
Klingstrup ! De må komme med mig . 
Det kan jeg ikke . Jeg skal i den anden retning . 
Hvad er der sket ? 
De må komme med mig . Min dreng er blevet 
sparket i hovedet af en hest . 
Slemt  ? 
Han lever endnu — men min moder er død . 
Lægen tøvede et øjeblik . 
Der er ingen tid at spilde , bad hans indtrængende . 
Men manden her kom først , svarede han . 
Kvinde i barnsnød ? spurgte hans . 
En mand , der har fået en fod i hestegangen , 
sagde lægen . 
En mand kan vente — det gælder liv og død 
for barnet — de skal med , om jeg så skal tvinge 
dem . Op på hesten . 

bonden protesterede , men efter en kort forhandling 
indvilgede han i at give slip på lægen , når denne 
så hurtigst muligt blev befordret af lindevads vogn 
til ham ; han ville ikke lægge heste til . 
Kan de ride ? spurgte hans . 
Som en ildtang på en so ; men jeg er da endnu 
aldrig faldet af en hest , var svaret . 
1 flyvende fart gik det tilbage til lindevad ; de 
havde ikke engang tid til at tage de friske heste , der 
stod til dem i kroen . — 
hvor timerne var lange , lange , til dagen svandt og 
mørket faldt på , og de blev ikke kortere i angsten 
og spændingen , fordi der blev tændt lys . Og den 
frygtelige stilhed , der herskede på den store gård 
var trykkende ; det lidt arbejde , der blev gjort , blev 
foretaget så lydløst som muligt , og ingen i huset 
talte højt . Drengen var under lægens tilsyn blevet 
båret op på sin faders seng , og i værelset ved siden 
af lå Fru glads lig . Tanterne sad trofast ved hans 
leje og udførte , hvad lægen havde pålagt dem ; 
tåre på tåre gled ned ad deres kinder og faldt i 
deres skød , hvor hænderne lå foldede til bøn , når 
de ikke var beskæftigede med barnet . Faderen stod 
målløs for enden af sengen og stirrede ufravendt på 
sit barn med stive øjne , der var tørre og brændende . 
Der var ikke andet , der tydede på liv hos den lille , 
end brystet , der endnu hævede og sænkede sig . Lægen 
havde ikke turdet lovet noget , men havde dog heller ikke 
betaget dem alt håb . Der var telegraferet efter en 
af Københavns største læger , men han kunne først 

komme efter midnat . Og i et par timer måtte de 
undvære klingstrup . 
Der var egentlig ingen tanker tilbage hos hans . 
Hjernen lå som en tung Klump i hovedet , og alt stod 
stille derinde . 
Han gik ind i sideværelset , hvor der var mørkt , 
og hen til den store seng , hvorpå moderen lå . Der 
sank han ned på knæ og lagde hovedet på de 
sammenlagte arme , og nu fik tårerne frit løb . 
Han følte nogen komme bagfra , og en hånd blev 
lagt blødt på hans skulder , og han hørte tante Janna 
sige ømt : 
hans ! prøv at bede til gud . Bøj dog én gang 
dit hårde hjerte . 
Det var som hans hjerte krympede sig sammen 
ved berøringen , og han sagde skarpt : 
her kan kun mennesker hjælpe . 
Hun gik ind i sygeværelset og satte sig på en 
stol og græd . Hans tårer var standsede , men han var 
urolig og fortvivlet . Så rejste han sig også og gik 
ind i det andet værelse . — 
han og tanterne og klingstrup stod ved sengen 
og så på , hvordan drengens åndedræt åbenbart 
blev svagere og svagere . Da lød der langt borte fra 
vognrummel . Det var vognen , der kørte til stationen 
efter den berømte læge , som måske kunne frelse . 
Stilheden og spændingen i stuen var som til at 
tage og føle på . 
Da sagde lægen ganske sagte : 
det er forbi . 

hans stod et øjeblik og bed sig i underlæben 
for at undertrykke sin bevægelse . 
Nej , nu kommer det sværeste , sagde han . 
Han sank ned på en stol , støttede albuerne på 
knæene og lagde hovedet i hænderne ; ubevægelig sad 
han og stirrede mod gulvet . De andre rørte sig ikke , 
men så blot på det døde barn . 
Tilsidst sagde hans : hvor kunne jeg også tage 
ham fra hende ! 
Igen var der en stund dødsstille i stuen . Så 
gik klingstrup hen og lagde sin hånd på hans 
skulder : 
mon jeg i nogen måde kan være dem til hjælp , 
glad  ? 
Hans rakte ham sin hånd . 
Tak — men det ene menneske kan dog ikke 
hjælpe det andet . 
Tante Janna sagde blidt : men gud kan hjælpe , 
hans . 
Når han kunne se på dette ? sagde hans bittert . 
Kort efter kom vognen med den berømte hovedstadslæge . 
Viii 
hans , kan jeg skrive for dig ? 
Det var tante Janna , der talte . Hun var nu den , 
der ledede alt . Hun fulgtes af sin søster Gusta som 
af en skygge ; men denne var forskræmt og rådvild 

og gjorde intet andet , end hvad søstren befalede . 
Begge led de usigelig ved at se på hans , som nu i 
timer havde siddet uden at røre sig , med hovedet 
støttet på hænderne og blikket ud i luften . Han var 
uvasket og havde ikke fået søvn eller føde i et 
døgn . 
Det må jeg selv gøre , svarede han . Tak . 
Han vedblev at sidde ubevægelig og stirre ud i 
luften . Dumpt følte han , at han ville helst have været 
alene , men han havde ikke energi nok til at rejse sig 
og gå — og hvor skulle han gå hen ? Derind , hvor 
de to lig lå  ? Det kunne han ikke . Der havde han 
været for nylig . Han havde rørt ved sin søn , men 
havde hurtig trukket hånden tilbage — det var som 
iskoldt marmor , han havde rørt ved . Og gå ud , gå 
ud , hvor folk kunne se ham ? Han kunne ikke udholde 
menneskers blikke , allermindst tanternes , som 
han følte var fæstede på ham hele tiden , og som han 
dog ikke kunne unddrage sig . 
De sad og så på ham med tårefyldte øjne . De 
ville ikke lade ham være ene og ville heller ikke forstyrre 
ham . De ville så gerne hjælpe ham i hans 
store vånde , om de blot havde vidst hvordan . Men 
de lange minuter slæbte sig afsted , og hver blev på 
sin plads i åndeløs stilhed . Taffeluret , som man aldrig 
havde hørt , fordi man var så vant til dets tik-tak , 
søndersled nerverne med sit evindelige dikken ; alle 
tre havde lyst til at stanse det , men ingen af dem 
gjorde det . 
En følelse af ubehag gik igennem ham . Han 
mærkede , uden at se hende , at den ene tante nærmede 

sig ham , og han vidste , hvad hun ville og hvad hun 
ville sige . Han bed tænderne sammen og gjorde sig 
hård . 
Janna lagde sin hånd på hans skulder , og han 
ville unddrage sig trykket , men lod den dog ligge . 
Hans , sagde hun mildt og kærligt , tror du ikke , 
jeg kunne hjælpe dig med at bære dit kors ? 
Han rystede blot på hovedet uden at se op . 
Han følte med sig selv , at han ville have givet 
alt i verden for at have en , med hvem han kunne 
tale ud ; men her kunne og turde han ikke gøre det ; 
ti hun ville møde ham med religionen , og den havde 
ingen trøst for ham og endnu mindre hjælp eller råd . 
Han var klar over , at tanterne mente ham det godt , 
men hjælpe ham i det store og vanskelige , der stod tilbage , 
det kunne de dog ikke — og alt andet var ubetydeligt 
imod det . 
Han mærkede ikke , at døren var blevet lukket 
sagte op og at tante Gusta på et vink af pigen var 
gået ud . Så åbnede hun døren på klem , og med 
et forskræmt ansigt kaldte hun på tante Janna . 
Denne kom lidt efter tilbage med et brev i 
hånden . Hun gik langsomt hen til ham . 
Stakkels hans , her er et brev til dig . 
Han for sammen . Så rakte han hånden ud 
efter det . 
Tak , sagde han med tårer i stemmen . 
Han blev siddende en stund med brevet ubrudt i 
hånden . Hun stod tæt ved og så bekymret på ham . 
Vil du helst være alene ? spurgte hun mildt . 

tak , nikkede han , og da hun vendte sig for at 
gå , sagde han med grådkvalt stemme : 
du må ikke være vred på mig , tante , om jeg 
ikke — — — 
min kære dreng , når vor herre har slået dig 
sådan . 
Da han var blevet alene , faldt han fuldstændig 
sammen . Med hovedet begravet i armene græd og 
græd han ; men gråden klarede hans hjerne , og da 
den stilnede , brød han brevet . 
Et længselsudbrud ! Ira fortalte ham om , hvordan 
hendes dag gik med at ordne huset ; men ind imellem 
Gardiner og møbler og arrangementer kom lange skildringer 
af , hvorledes alle hendes tanker var i Norden ; 
hvorledes , når aftnerne faldt på og hun ikke længere 
kunne rumstere , hendes hænder lå i skødet med et 
arbejde eller en bog , og tiden slæbte sig langsomt afsted , 
fordi hun var så ene ; hvorledes vennerne kom 
til hende , men hun syntes , deres tale var så tom og 
deres opmuntring så nedtrykkende . Hun var dog helst 
alene med sig selv nu , hendes længsler , hendes minder 
og forhåbninger var hendes bedste selskab . Nu havde 
skyerne ligget hen over genfersøen og dens bredder 
lige siden hans var rejst og havde taget bister med 
sig , havde ligget som et tykt gråt tæppe , spændt ud 
over deres hoveder , uden at lade en eneste solstråle 
bryde igennem . Og til sidst kunne hun ikke holde det 
ud , men var gået ud for at se solen ; var vandret 
over chernex og igennem kløften ; hun var kommet ind 
i tågen , der lagde sig kold og fugtig og uigennemsigtig 
om hende og hendes sind ; men da hun var nåt 

til giion , havde det lysnet foran hende , og efter få 
skridt gennem et let , gråt slør hilste hun jublende 
solen , der pludselig som med et trylleslag viste hende 
en helt ny verden : under hendes fødder et uhyre tæppe , 
blødt og bølgende , som var det af svanedun ; toppene 
af de lavere bjerge , der stak op af dette skyhav som 
små øer ; og alt sluttet inde af høje , hvide , hvide 
bjerge , der ragede op imod den blanke , blå himmel ; 
tindrende lys over alt og varme ; ikke en lyd og ikke 
et vindpust . Deroppe var hendes sind blevet så let , 
og hun havde siddet i flere timer og badet sig i solen , 
der smeltede sneen omkring hende . Hendes hjerte 
havde banket så glad ved tanken om , at hun snart 
skulle se dem alle igen . Hun længtes så forfærdelig 
efter dem alle ; aldrig gik hun ind på igen at skilles 
fra sit barn ; det måtte han ikke oftere forlange , og 
anede han , hvad hun havde lidt , ville han heller ikke 
forlange det . Hun var blevet oppe på giion til solnedgang 
og havde set det grå skytæppe farves i alle 
røde farver , og Savoyens snedækte tinder kantes af en 
gylden strålekrans og til sidst de fjerne juras hvide 
linie hæve sig frem på baggrunden af en mægtig 
himmelbrand . 1 al denne rolige skønhed var hun selv 
bleven rolig ved tanken om , at snart skulle de samles . 
Selvfølgelig kom hun til Basel ; hun længtes alt for 
meget til ikke at ville møde dem på vejen ; hun foreslog 
endogså at træffe sammen med dem i Frankfurt ; hvis 
han blot ville lade hende tiden vide , skulle hun være 
der . Så var hun atter gået ned gennem skylaget , 
og der var vådt og koldt både foroven og forneden . 
Da hun kom hjem , havde hun fundet hans sidste brev , 

hvori han lovede nu at komme forvist . Og så var 
der faldet sådan en angst over hende . Nu måtte 
der ikke komme nogen forhindring , og hvis der kom , 
skulle han bringe drengen tilbage ; hun kunne ikke 
undvære ham længere . Hun skrev selv , at hun vidste , 
hendes frygt var urimelig ; men hun kunne ikke gøre 
for det ; hun kunne ikke bære angsten og ensomheden 
længere . — 
han læste og læste med tåreblændede øjne . 
Hvormeget hans hjerte end knugedes af sorgen , 
var dog stadig hans øverste tanke den , hvorledes han 
skulle melde hende det , og meldes måtte det . Nu sad 
hun dernede og anede ingenting og længtes , længtes ; 
imorgen skulle afrejsen have fundet sted ; overalt , hvorhen 
han så , var der spor af opbrudet ; inde hos de 
døde stod de pakkede kofferter , åbne . Og hun ville 
rejse til Basel og Frankfurt — ventede blot på hans 
telegram . Og nu — og nu ! 
Han gik op og ned ad gulvet , med hænderne 
foldede over panden ; men lige rådvild var han . Havde 
han blot haft et eneste menneske , med hvem han kunne 
have rådført sig . Fra den dag , hun var blevet hans , 
havde han ikke behøvet at skjule en tanke for hende 
— og nu , da de to mere end nogensinde skulle være 
ét , og da de ikke havde nogen andre på den vide 
jord at holde sig til end hinanden , måtte han søge 
udflugter , udsættelse , omsvøb . Det var som at være 
hende utro . Sige hende sandheden uden omsvøb var 
umuligt ; det turde han ikke ; kunne han heller ikke 
bringe over sit hjerte . Og forberede hende — hvad 
nyttede det ? Ville hun dog ikke straks gætte sandheden , 

eller ville slaget falde en smule blødere , fordi 
der først var blevet løjet  ? Og telegrafere derned — 
skrive — berette omstændelig ? Nu ventede hun jo kun 
telegrammer — og et telegram om ulykken , som hun 
modtog ganske uforberedt og alene — ingen kunne 
vide , hvad følger det kunne få . Rejse ned til hende 
og selv sige hende alt — men komme uden barnet ! 
Og melde hende , at han kom alene — hvad grund 
kunne han give til at han lod barnet , som var det 
hun længtes efter , blive tilbage ? Og så skulle han 
rejse straks og lade andre begrave sin moder og sin 
søn — og selv , om han påskyndede begravelsen , og 
rejste uden Stans , måtte han forhindre hende i at 
rejse ; han kunne ikke møde , hende alene på banegården 
i Basel . Den første samtale måtte finde sted 
i deres hjem . 
Han stod og lænede hovedet mod vindusposten , 
da han så klingstrup komme cyklende . 
Mon han kunne give ham råd ? tænkte han og 
gik ud for at tage imod ham . Det var dog en mand 
at tale med . Tanterne fæstede deres øjne på ham , 
da han gik forbi dem ; han rettede ryggen ; deres blik 
pinte ham . 
Klingstrup var kommen for at tilbyde sin tjeneste 
i enhver henseende . Hans takkede ham med et håndtryk , 
og de to mænd gik så en stund tavse på den 
grusbelagte gang . 
Endelig brød lægen tavsheden : har de underrettet 
— — ? 
Min hustru ? Nej ! svarede hans med et dybt suk . 
Længe gik de op og ned , talende om måden , 

hvorpå det kunne ske , og ingen af dem kunne se en 
udvej . 
Har de talt med deres tanter om det ? 
Nej , de kan ikke sætte sig ind i det , svarede 
hans . Desuden — de ser ikke et ægteskab i vor 
forbindelse . 
Lægen smilede : de kender nok ikke kvinder , 
glad . 1 et øjeblik som dette glemmer en kvinde alle 
fordomme , tro de mig . De skulle tale med dem ; de 
kan sige , hvad de skal gøre . 
En time efter havde han taget sin beslutning : den , 
at forhale og forberede meddelelsen . Først bisættelsen 
overstået og så tage ned til hende , alene , og lade 
tiden og hans ømhed råde for resten . Selv red han 
med det første telegram , der skulle melde , at rejsen 
måtte opsættes på grund af moderen , som ikke var 
istand til at foretage den . Seks timer efter telegraferede 
han , at rejsen helt måtte opgives . Han modtog 
et svar fra Ira med bøn om , straks at mælde hende 
alt , og med forespørgsel , om hun kunne være til nogen 
nytte , ti da kom hun straks . Så morgenen derefter 
meldte han moderens død og tillige , at så snart bisættelsen 
havde fundet sted , forlod han lindevad . 
Op på dagen modtog han telegram , at hun havde 
forladt clarens og rejste uden at stanse hjem . 
Som en mand , der for første gang har begået 
en forbrydelse , som han véd ikke kan skjules , men 
må opdages , og som ser dommeren rykke ham nærmere 
og nærmere , uden at der er mulighed for at 
kunne undløbe , således følte han sig . Han fulgte 
hende i tankerne fra station til station ; vidste , hvor 

hun var til den tid og hvor til den tid ; hvor hun 
skulle skifte tog og hvor hun kunne få noget at spise ; 
han så hende følge den samme vej , som han nylig var 
kommet så glad og stolt ; og nu lå hans glæde og 
stolthed derinde — derinde — og hans lykke ? Kunne 
den nogensinde leve op igen efter dette ? 
Klingstrup blev hans ven i de dage . Han var 
hans opmuntring og støtte og tog på sig alt , hvad 
der skulle gøres i anledning af bisættelsen . Kun én 
ting måtte hans selv gøre : skrive til gamle pastor 
Salomon og bede ham om at foretage de af staten 
påbudte kirkelige ceremonier . Pastor Klopp ville 
han ikke have . Helst ville han have haft en fuldkommen 
borgerlig begravelse ; men klingstrup fik ham 
derfra : det var ret at holde på sine ideer , når det 
gjaldt noget , der var været at stride for ; i småting 
kunne man godt give efter ; og der var flere omstændigheder 
ved at forbigå kirken end ved at tage den 
med ; med pastor Salomon var der ingen fare for , at 
der ville blive lagt vægt på , om de afdøde havde tilhørt 
kirken eller ej . 
I timer kunne klingstrup sidde og drøfte den forestående 
bisættelse i alle dens enkeltheder med ham . 
Det var at lede hans tanker bort fra det , de stadig 
kredsede om , når han var alene : mødet med Ira . Han 
blev mere og mere angst derfor , jo nærmere det rykkede . 
Hans hjerne arbejdede og arbejdede med planer 
om , hvorledes han skulle modtage hende og sige hende 
det , der skulle siges ; men han kom ikke af stedet . 
Han kunne stå længe ganske ubevægelig , med hænderne 
på ryggen og stirre ud i luften og prøve på 

at tænke . Alt , hvad han så , var et jernbanetog , der 
rullede ved dag og ved nat , frem imod ham , og i 
toget sad en eneste kvinde , der snart vidste alt , snart 
anede det frygteligste og snart var fuldstændig uvidende . 
Og han drog imod hende for at sige hende alt , og de 
mødtes , og der blev intet sagt , ti de knustes begge i 
mødet . Og så for han sammen i rædsel ; der kunne 
ske en ulykke med toget , så hun overhovedet aldrig 
fik noget at vide . 
Det blev en fiks idé hos ham , dette med et togsammenstød . 
Hvordan hans tankerække end begyndte , 
så følte han pludselig et ryk i sine nerver , som et 
stød , der bedøvede ham , to tog rullede imod hinanden , 
han så dem nærme sig hinanden , uden at han kunne 
give stoppesignal , de borede sig ind i hinanden , snart 
blev mange mennesker dræbte og snart lå kun én 
eneste kvinde dræbt ; men så fik hun aldrig den skete 
ulykke at vide . — 
og nu var da tiden kommet for ham til at hente 
hende . Han tog en gig og var selv kusk ; ved stationen 
fandt han et menneske til at holde hesten . 
På perronen fik han nogle håndtryk , og nogle 
bønder skævede efter ham . Han holdt sig for sig selv 
og gik frem og tilbage . Han skælvede over hele kroppen . 
Igen kom tanken om sammenstødet op i ham og 
bemægtigede sig ham så voldsomt , at han måtte gå 
til stationsforstanderen for at spørge , om denne havde 
fået nogen meddelelse om et sådant , hvilket benægtedes : 
om der havde stået noget om det i morgenaviserne ? 
Hans sagde , han havde hørt et rygte fortælle det , og 
forlod forstanderen . 

atter gik han op og ned og ventede i forfærdelig 
spænding . En nabogodsejer kom rød i hovedet og 
forpustet ud på perronen ; da han så hans glad , 
lagde han det smilende ansigt i alvorlige folder og 
kondolerede . 
Æ-æh — de er måske kommen på stationen 
for at modtage — æh ? 
Min hustru — ja , sagde hans og gik fra ham . 
Pludselig slog det ham , at hun af medrejsende 
kunne have hørt alt ; navnlig på dampfærgen kunne 
hun have truffet bekendte , og selv om ingen havde 
sagt noget direkte til hende , var det dog så rimeligt , 
om hun havde hørt nogen tale derom -— de var dog 
sikkert samtalestof overalt for øjeblikket . 
Der kom toget brusende imod ham . 
Hvor det slingrede ! hvor det larmede ! Blot kaste 
sig ned foran det , så var alt forbi i et sekund . Hvor 
det drog ! hvor det drog ! hvor det drog ! Større og 
større , nærmere og nærmere ! Nu skulle det siges , nu 
kunne det ikke skjules længere ! Et hvin , og det 
bræmsede , det sagtnede farten , det rullede op foran 
stationen , det standsede . Hun stod i vinduet , sortklædt . 
Der var ingen andre i kupéen . Han kunne se på 
hende , at hun vidste ingenting . 
Han åbnede døren og de lå i hinandens arme . 
De glemte et øjeblik , at der var tilskuere . 
Stakkels hans ! hviskedee hun . 
Hans hjerte var alt for fuldt ; han sagde ingenting . 
Så slap de hinanden . 
Har du noget tøj ? spurgte han . 
Ikke andet end dette . 

hun pegede på en håndkoffert , som han tog . 
Lad os så gå , sagde han . 
Jeg skal fortælle dig det alt sammen , når vi kommer 
til lindevad , sagde han , da de gik gennem venteværelset . 
Da hun kom udenfor , så hun forundret spørgende 
ud . 
Hvor er Holger , hans ? 
Han er på lindevad , kæreste . Vi to måtte 
være ganske alene , når vi mødtes her . 
Han havde sat hesten i bevægelse . 
Og din moder , hans ? 
Moder , kære , hun døde pludselig . 
Pludselig ? 
Jeg ville forberede dig . Jeg selv blev ikke forberedt . 
Jeg var måske to minuter fra hende — jeg 
havde rullet hende i hendes stol -— og da jeg kom 
tilbage var hun død . 
Hans hænder rystede . 
Kære , spørg mig ikke om mere . På lindevad 
får du alt at vide — vi er der snart — kun alt for 
snart — jeg kan ikke tale mere . 
Hun lagde sin hånd på hans arm , og det bløde 
tryk bragte tårer i hans øjne . 
Rask gik det hen ad landevejen i den smukke forårsdag . 
Solen skinnede , lærkerne sang og rugen 
stod grøn på markerne . 
Da de kørte op foran lindevads trappe , gik døren 
op . Han holdt hestene an og kastede linerne til en 
staldkarl , der stod og ventede på dem . Så sprang 
han af vognen og løftede armene for at hjælpe hende . 

da viste to sortklædte , hvidhårede kvinder sig i døren , 
Ira havde sat foden på vognhjulet , da hun kastede et 
blik op mod døren . 
Hvor er Holger ? sagde hun . 
Han havde løftet hende ned , da han sagde : 
stakkels Ira . 
Er det ham ! 
Så faldt hun , som et livløst legeme falder . 
Ix 
var vejret for slet til at være ude i , sad Ira den 
hele lange dag ved et vindue , hvorfra hun kunne se ned 
ad den lange gang , for enden af hvilken lå gravhøjen . 
Selv om vandet silede ned eller tågen svøbte sig om 
træerne , sad hun der og stirrede lige frem . Hun behøvede 
slet ikke at kunne se den hvide portal ; hun 
kendte den kun alt for godt ; hun kunne se lige lukt 
igennem den ind i kamret , hvor der stod to store 
kister og to barnekister . Dem havde hun altid for 
øje , og alt andet var hende ligegyldigt — blot man 
ville lade hende i ro . 
Ingen dag forsømte hun at besøge graven , og var 
vejret blot nogenledes , var hun idelig på vandring 
derfra og dertil . Først , når hun kom til at fryse , 
mærkede hun , at hun var våd , og gik ind og satte sig 
ved sit vindue ; men snart drev uroen hende ud igen . 
Nu led det jo mod sommeren , og de smukke dage 

blev flere og flere . Da tilbragte hun al sin tid der , 
på bænken foran det tillåsede gitter , siddende med 
hænderne i skødet . Undertiden , når de fire barneøjne , 
som altid stirrede på hende , blev for bebrejdende 
i deres udtryk , rejste hun sig og gik op og ned ad 
gangen , med hænderne trykkede fast ind mod brystet . 
Hun så ikke solen eller den blå himmel eller det 
glitrende vand , skyggen fra træerne eller de lyse , 
skiftende pletter på jorden . Fuglesangen pinte hende , 
den forstyrrede hendes tanketomhed og sled i hendes 
nerver . Kun når henimod solnedgang det stærke lys 
svandt og nattergalene begyndte ovre i krattet på den 
anden side åen at øve sig på deres elskovstriller , 
kunne hun vågne op og lytte , og når klukkene var 
ømmest og blødest , smeltede hendes hjerte og hun brast 
i gråd . Hun søgte ikke hjem til måltiderne ; hun 
havde ingen følelse for timernes gang ; nu og da , 
når der blev sat noget koldt hen for hende , spiste hun 
lidt ; sult eller trang til mad følte hun ikke , og varmt 
kunne hun ikke få ned . 
Hun sad som sædvanlig på bænken og så ned i 
jorden , og sådan havde hun siddet længe . Da knasede 
gruset under fodtrin nær hende og blodet stivnede i 
hende . Hun troede , det var hans , og ville flygte . Hun 
slog øjnene op og så en gammel kone , der haltede 
stærkt . 
Guds fred i stuen , sagde ma’ bén og nejede . 
Det var hendes afgud , pastor Klopps hilsen , når han 
trådte ind i et hus , og Maren havde tilegnet sig den . 
Hun var lige så ydmyg , som hun altid havde været , 
men på en noget anden måde ; der var kommet noget 

selvbevidst over hende , der tydede på , at hun vidste , 
hun betød noget . 
Helt blive fri for mennesker kunne hun dog ikke , 
tænkte Ira , og Maren hørte til de mere uskadelige , 
så hun svarede på hendes hilsen og håbede , hun 
ville gå videre ; men Maren var ikke den , der ikke 
benyttede en lejlighed til at udfolde sin veltalenhed . 
Så talte hun vidt og bredt om sorg og nådegaver 
og sig selv og præsten , i en uhyggelig blanding af 
bondeagtige talemåder og bibelsprog og gejstlige fraser . 
Ira lukkede ørerne for hendes snak og sank atter 
hen i sine drømmerier , dog trykket af den stadige bevidsthed 
af at have denne talekværn stående foran sig . 
Maren trådte et skridt nærmere og sagde : dette 
haver jeg beredet mig til at sige til dem , lille hr . Frue , 
for at bringe dem nogen trøst udi deres store kvide . 
Ti evangelisten Paulus siger : bliver da stående i den 
frihed , ved hvilken Kristus haver frigjort os , og lader 
eder ikke på ny tvinge ind i trældoms åg . — — 
------men derfor alene var jeg dog ikke kommen at 
opsøge dem . Men jeg haver en liden genstand til 
dem . 
Hun stod og rodede længe i en uendelig dyb 
kjolelomme ; til sidst måtte hun sætte stokken fra sig 
for bedre at komme til . Ira kunne ikke lade være at 
se på hende . Så fik hun da endelig en lille kugle 
papir halet op . 
Dette er til den lille hr . Frue , sagde Maren og 
rakte hende kuglen . 
Hvad er det ? spurgte Ira ; hun var i en vis 
spænding . 

de må selv lukke op , sagde Maren og lagde 
kuglen i hendes skød . 
Som stukket af et hæsligt kryb fór hun tilbage 
og blegnede . Det var en glat guldring , der lå i 
hendes skød . 
Vi tænkte , te det var fruens , sagde Maren og 
skævede hen til hende , og te at fruen ville blive svært 
glad ved at få sit eje tilbage . For det er jo guld ? 
Ira holdt ringen i sine skælvende hænder . 
Vi tænkte først , te det var en oldsag , fortsatte 
Maren . For den blev funden her henne i kæret ret 
udfør stuehuset — det vil sige , lidt til venstre for det , 
sådan henne ved broen , skulle jeg sige for at være 
akkerat . Og der har vi før funden oldsager , så som 
fruen nok har ladt sig fortælle , nærenstid der blev 
mudret op i åløbet . Og da der blev det sidstleden , 
så så de noget glimre og skinne i dyndet , og da de 
skulle se til , så var det den ring . Og netop ved et 
tilfælde skulle pastoren komme til , og da han har 
undersøgt ringen , så så han jo nok på bogstaverne , 
at fruen tilhørte den vist , og så tog han den . Og 
nu har han bedt mig om at give fruen den — om jeg 
kunne træffe dem i Enrum . Og det har jeg nu gjort . 
— — ja , fruen behøver ikke at give hitteløn — for 
det er ikke derfor — — 
jeg har ingen penge hos mig , fik Ira endelig 
fremstammet . 
Ja , det haster slet ikke , lille hr . Frue . Men en 
vil dog nødig miste sit eje . Ja så farvel og tak . — 
Ira blev siddende med ringen mellem fingrene . 

X 
så i )e , hvor hun gik , så snart hun så os ? 
Sagde hans til klingstrup , med hvem han var kommet 
fra den solvarme have ind i skoven . 
Er hun blevet menneskesky  ? 
Hun undgår mig — hun undgår alle ; men overfor 
mig er det jo mest pinligt . 
Taler de da ikke sammen ? 
Der er sjældent lejlighed til det , og når der 
er — — — 
men ved måltiderne ? 
Der ser jeg hende næsten aldrig . 
Spiser hun ikke ? 
Jeg véd ikke , hvad hun spiser — lidt smørrebrød 
nu og da — aldrig i mit påsyn . 
Sover hun ? 
Jeg véd det ikke — jeg tror det ikke . 
Sover de selv ? De ser ikke sådan ud . 
Jeg får den søvn , jeg behøver — selv om den 
ikke kommer på regelmæsige tider . 
Men så må de vel vide , om hun sover ? Sover 
de ikke i værelse sammen ? 
Hans rystede på hovedet : nej , ikke siden ulykken . 
— hun blev bragt ind i hjørneværelset deroppe — vi 
vidste ikke dengang , hvad vi gjorde — vi kunne ikke 
lægge hende tæt ved moder og — og — barnet — vi 
tænkte ikke på , at derfra kunne hun se graven til alle 
tider på døgnet — siden har hun ikke villet ud deraf 
— og jeg har ikke været derinde — hun har bedt mig 
om foreløbig at lade hende bo der alene — — og om 

natten lukker hun . Men jeg har set , at der brænder 
lys hos hende hele natten — og hun speger sengen 
hver morgen , men hun har ikke været i den , siger 
stupigen . 
Hvorfra véd de da , at der er lys ? 
Jeg har været her udenfor på alle tider af natten 
— når jeg ikke kunne sove — jeg har håbet at få 
hende i tale på den måde . Når hun ikke er her i 
gangen eller ved graven , sidder hun ved det vindue 
dér — og jeg véd , hun har siddet der ved nattetid 
også — for åbent vindue ; — men når hun mærkede 
jeg kom , lukkede hun det og trak gardinerne for . Og 
hun kommer ikke frem , før hun véd , jeg ikke er i 
hendes vej . 
Må jeg tale aldeles åbent til dem , glad , som 
ven og læge i én person ? 
Det er derfor , jeg har bedt dem om en samtale , 
sagde hans . 
Og jeg må tale frit ? sagde klingstrup . Hun 
havde jo dog mistet et barn før ; var hun da lige 
sådan  ? 
Det var under helt andre omstændigheder , svarede 
hans . Det var efter en sygdom , hvor hun og jeg 
plejede barnet sammen ; det gjorde slet ingen skår i 
vor lykke ; det gjorde os alvorligere og mildere overfor 
hinanden . Vi havde gjort vort , og ingen var at 
dadle . Her er det min skyld ; i al fald ser hun det 
vist således ; der blev ikke passet på barnet , og jeg 
havde taget det fra hende . Og så den frygtelige død 
— og at det ikke straks blev sagt til hende . 
Ja , men kunne de have gjort det ? spurgte lægen 

det er jo det , jeg stadig spørger mig selv om — 
mine tanter rådede mig til det — den måde , hun 
fik det at vide på , var mere end hendes overspændte 
nerver kunne tåle . Hendes hele hjerte hang ved det 
barn . Da vi mistede vor førstefødte , fik vi jo snart 
vished for , at vi ville få erstatning . 
De er jo da unge endnu , sagde klingstrup . 
Når hun ikke engang vil tale med mig ? 
Klingstrup trak utålmodig på skuldrene : hvorfra 
véd de , hun ikke vil tale med dem ? Har de talt 
hende hårdt til  ? — nej 1 men det er måske , eller 
rettere rimeligvis , det , hun trænger til . Hun må rives 
ud af den døs , hvori hun går , og det kan foreløbig 
ingen anden end de gøre . Men de er alt for svag — 
de er bange for at gribe til — se , når man tager 
fast om en brændenælde , sådan , brænder den ikke . 
Gør brug af deres ægtemands-rettigheder . 
Hans så på ham fra siden : tvinge hende ? 
Nå , ikke just bruge vold , men vise hende , at de 
er den stærkeste . Hendes tanker må have en anden 
retning — og de må ledes i retning af dem . 
Og om hun værger sig ? 
Men det gør hun ikke — tror jeg da . De må 
blot ikke være forsagt — gribe fast til ; ikke trygle 
eller nøle . Når en dyretæmmer skælver eller tøver , 
tager dyrene magten ; han har krammet på dem , når 
han gør indtryk af at være herre . For hun må jo 
have elsket dem , for at gøre , hvad hun har gjort ? Og 
er der nogen grund til at tro , at hendes kærlighed er 
forvandlet til had  ? 
Nej , men det kunne ske , svarede hans . De véd 

slet ikke , hvad kærlighed er , hvor ømt og varsomt den 
skal behandles . Den kan tåle meget og den kan være 
skørere end det skøreste spindelvæv . Og er tråden 
først knækket , kan den ikke ved nogen kunst knyttes 
igen . 
Men kan de holde ud at leve sådan længe ? 
Holde ud ? gentog hans . Bedre end at miste 
hende helt ved et overilet skridt . 
Ja , det forstår jeg ikke , svarede klingstrup . Gå 
her og pines , som de dog gør , begge to , uden at vove 
at slå et slag for at vinde frem til hinanden igen — 
så syntes jeg , man måtte næsten hellere skilles end 
leve under tag sammen . Men de har jo et magtmiddel 
— ja , undskyld , jeg siger det — men , de er jo dog 
ikke egentlig gift ? 
Der blev et øjebliks stilhed . 
Der tager de fejl , doktor , sagde hans . Vi betragter 
vort ægteskab som mere uopløseligt , end om 
præst eller herredsfoged havde lagt vore hænder 
sammen . Vort ægteskab er grundlagt på kærlighed ; 
ikke blot på sanselighed , men på fuld tillid og fortrolighed 
 ; vi har kæmpet for at få fast grundvold 
under fødderne , og de vil også forstå , at vi har 
ofret meget for at vinde meget . Men selv om kærligheden 
skulle glippe , hvad den ikke kan , kunne vi dog 
ikke opgive hinanden — det er en æressag for os 
begge at vise verden , at der kan leves et ægteskab 
livet igennem uden lovformelige bånd . Vi har betragtet 
hinanden som mand og hustru , og min moder 
betragtede os som sådanne , og vi har skaffet os venner , 
der , skønt de kendte sandheden , altid behandlede os 

som ægtefolk . Selv om vi kunne blive viede , ville vi 
ikke ; vort forhold er for rent og ville kun blive tilsmudset 
ved at bede om statens stempel . Men skilles 
kan vi endnu mindre . 
Men jeg mente heller ikke , at de skulle skilles , 
indvendte klingstrup . 
Nej , men at jeg skulle lade min kone forstå , at 
jeg kunne hæve forbindelsen , og således tvinge hende . 
Vi finder forhåbentlig hinanden igen ; det ville være 
altfor forfærdeligt for os to at gå her i dette store 
hus alene . Nej , det jeg er bange for er at — — at 
fortvivlelsen skal gøre en ende på hende selv eller 
hendes forstand . Derfor har jeg bedt dem om at 
komme . Såvidt jeg kan , slipper jeg hende ikke af 
svne ; men jeg kan jo ikke våge over hende altid , da 
hun ikke vil have mig i sin nærhed . Og denne hendes 
evige grublen må tage på hendes nerver . Her er 
det , de skal hjælpe mig . 
Her hjælper ingen medicin , sagde lægen . Det , 
der trænges til , er energi fra hendes og fra deres side , 
måske mest fra deres . Motion , adspredelse , arbejde 
— kan de skaffe hende de tre ting — og kunne de 
så skaffe hende et barn , så blev deres kone nok 
rask igen . 
At de ikke er gift , klingstrup , så deres kone 
kunne have indvirket på hende . Mine tanter rejste jo 
straks efter ulykken ; de sagde selv , at vi to måtte 
nu ordne livet som vi kunne ; og deres råd ville jeg 
heller ikke have søgt . Jeg har foreslået Ira — min 
kone — at bede nogle af vore udenlandske venner 
hertil — men hun bad om at blive fri . Og for omegnens 

damer dukker hun hovedet — hun vil ikke 
søge dem , som hun har kendt fra tidligere tid — og 
der er ingen , der har gjort tilnærmelser . — tror de 
ikke , de kunne tale med hende , som læge , og bede 
hende om at tage sig sammen ; hun har tidligere , både 
som ung pige og — — førend vort ægteskab , anvendt 
megen tid på at gå til fattige og syge ; om de 
kunne få hende til at beskæftige sig med sådan noget 
— her er jo nok at tage af , og vi har ingen brug 
for vore indtægter — de kan sagtens give hende anvisning 
på stederne — og så vinder hun folks kærlighed 
og dermed tillid til sig selv igen — og ad den 
vej kommer hun dog måske tilbage til mig . Men vær 
meget forsigtig -— ikke et ord , ikke en hentydning 
til forholdet til mig ; det kunne skræmme hende . — 
jeg har jo talt til en diskret ven , ikke sandt ? 
Xi 
Ira standsede ved et bolssted , udenfor hvis port 
på en smal bænk sad en kone ; hun var noget uordentlig 
påklædt ; det eneste på hende , der vidnede om 
Sans for det ydre , var hendes prægtige mørke hår , 
der var sat op med stor omhu . 
Goddag , sagde Ira . 
Tak ! svarede konen , dog uden at hilse eller byde 
hende plads ; hun fæstede blot sine store mørke øjne 
på hende . 

er det dem , der bor i dette sted ? spurgte Ira . 
Det er nok så , svarede konen . 
De er enke ? 
Ja gud bedre , svarede konen med et suk . 
Har de været enke længe ? Må jeg sætte mig 
ned hos dem ? 
Konen gjorde plads og viskede af gammel vane 
bænken af med sit forklæde : værsgo og sid ned . Til 
st . Knuds marked var det tre år siden . 
Og de styrer deres gård selv ? 
Det er nu ellers kun et bolssted — der er én 
hest og fire køer . 
Men de styrer det selv ? 
Ja , sådan som det bliver styret , når én har 
andet og tænke på , som er vigtigere . Mig og to 
piger . 
Holder de ingen Karl ? 
Nej , sagde konen hårdt , vi har ingen karlfolk 
på gården — det har vi haft nok af . 
Men hvordan får de da arbejdet i Marken bestridt 
 ? 
Åh , det hjælper de hellige mig med — med at 
pløje og så og høste . 
Men jeg så , da jeg kom , at taget var i en dårlig 
forfatning . Der trænger nok til at tækkes om , sagde Ira . 
Det regner da ikke ned i stuen endnu , svarede 
konen , og gør det det , så er det da guds regn . 
Ja , men kunne jeg ikke hjælpe dem med at få 
det udbedret ? Det er dog så slemt at lade huset 
forfalde . 
Åh , det er ikke så slemt som at lade et menneskeliv 

forfalde , frue . Det ene fornødne — det er 
det , det gælder om ; har vi det , så kommer og nok 
alt det andet . 
Men jeg ville så gerne hjælpe dem , sagde Ira 
næsten bedende . Kan jeg sende en tækkemand med 
noget rughalm — en af dagene ? 
Ja , jeg véd jo nok , at fruen går omkring i 
sognet og prøver på at hjælpe — med deres penge . 
Men der skal anden hjælp til . Penge gør det ikke — 
og gode gerninger gør det heller ikke . Det tror 
menneskene ; men de er blinde , er de , indtil deres 
øjne oplades . Først når en er tvættet ren i lammets 
blod , kan de gode gerninger hjælpe , og så behøves 
de ikke . — — — hvad tænker de om nadverens 
sakramente  ? 
Lidt afvisende svarede hun : jeg mener , man skal 
ikke tænke for meget derpå . 
Jo , det er netop det , en skal tænke på , fortsatte 
konen . Og hvad tænker de nu , at det er , Kristi 
sande legeme og blod , eller at det kun forestiller det ? 
Det synes jeg er alt for indviklet et spørgsmål , 
til at vi to kan udrede det , svarede Ira undvigende . 
Åh nej , det er dog det , vi skal tilbunds i — 
blev konen stædigt ved — det må en fundere på , 
til en hitter ud af det — der er ingen hjælp for det . 
Ira ville ikke ind på slige emner . Derfor afbrød 
hun konen med : er det deres de to drenge ? 
Jo , det er mine , svarede konen hårdt . 
Er de ikke glad ved , at de har begge deres 
drenge  ? 
Åh nej , åh nej ! svarede konen og så hen på 

børnene , der sad lidt fra og kedede sig , som kun børn 
kan det , når de ikke bliver beskæftigede . — der 
bliver så sandelig ingen glæde ved dem , om der ellers 
er glæde ved børn . 
Så har de ikke prøvet at miste nogen , om de 
kan sige det , bebrejdede Ira hende . 
Å jo , det har jeg også . Dem , Vorherre har 
taget , de er vel forvarne ; om han da vil være dem 
nådig ; de er hverken til plage , når de er små , eller 
til sorg , når de bliver store . 
Hvad hedder de ? spurgte Ira ; det var hende en 
overvindelse at fortsætte denne samtale ; men hun var 
kommet her , fordi klingstrup havde bedt hende om at 
indvirke på moderen til fordel for den yngste dreng . 
Derfor blev hun . 
Den største hedder Erik , og den anden hedder 
hans . 
Hans ! udbrød hun uvilkårligt højt , idet der gik 
en trækning af smerte gennem hende . 
Den lille dreng vendte imod hende et barneansigt , 
vansiret af en stærkt kløftet overlæbe . 
Kom hen til mig , hans ! 
Hun strakte armene ud imod ham , og purken 
kravlede hen til hende ; men da han havde nåt hende , 
gjorde han kort omkring og skjulte sig i moderens 
skørter . Uagtet hans legemsfejl frastødte Ira , skar 
det hende dog i hjertet , at han vendte sig fra hende , 
især da hans moder ikke tog kærligt imod ham . 
Hvad er der i vejen med hans ansigt ? spurgte Ira , 
som om hun intet havde anet . 
Det er det , som de kalder for hareskår , belærte 

konen . Det er han født med — og han kommer aldrig 
til at tale redt . 
Men det burde de dog gøre noget ved , sagde 
Ira . Det kan opereres , så det næsten ikke kendes . 
Det tør jeg ikke , svarede konen . 
Tør de ikke ? Men det bør de . Kender de ikke 
doktor klingstrup ? 
Jo , doktoren har været ilag med mig mange gange . 
Men det tør jeg ikke gøre . 
Hvorfor tør de ikke gøre det ? Det er fuldstændig 
ufarligt . 
Ja , det siger doktoren og . Men det véd doktoren 
ikke , hvad fare det kan være , for doktoren han 
er ingen guds barn . Det er altid farligt og sætte sig 
op imod guds vilje . 
Guds vilje ? 
Jo , det har jeg fået ligeså godt som brev på , 
at det er guds vilje . For ham , Erik derhenne , han 
blev og født med sådant et som de kalder hareskår , 
og det lod vi operere —• kom herhen , Erik — og det 
er næsten ikke kendt , som fruen ser — men da så 
hans blev født , og han så havde det samme , så 
kunne jeg jo se , at det var guds vilje , og den må 
menneskene ikke sætte sig op imod . For se nu Erik , 
han bliver nok en køn Karl , og hvem véd , hvad det 
kan føre til med synd og evig fortabelse ligesom hans 
fa’r ; for synden er så stærk i menneskene , og hvis 
det skulle ske , så var det bedre , om han havde en 
møllesten om hans Hals og lå på havets bund . Det 
siger jeg . Og det måske blot , fordi vi ikke forstod 
guds vilje . Men se hans , han kan ikke komme til 

at dåre nogen pige . Og så kan han jo aldrig glemme 
— såden som den anden kanske kan — at det er 
guds straffedom , der er over ham . 
Det løb Ira koldt ned ad ryggen ved denne tale ; 
hun ville forlade kvinden , men hun kunne ikke . 
Guds straffedom ? på det uskyldige barn ? sagde 
hun forfærdet . 
Det var skyldigt i moders liv — sagde konen . 
Jo , Herren er en streng gud — han hjemsøger fædrenes 
synd på børnene , som der står skrevet . Men 
så gælder det om , om en er bleven tvættet ren i 
lammets blod . Er de kommen til Jesus , frue ? 
Det gøs i Ira . Hun søgte at dreje samtalen . 
Men de sagde , at de havde haft andre børn ? 
Ja , ét . Men det tog Vorherre , og han alene véd , 
hvad der er blevet af det . — det er kanske , hvor 
dets fader er . — konen tav en kort stund . — det 
var det , der voldte , at jeg blev skilt . For jeg var 
gift med en gårdmand her i sognet — for jeg kan 
godt fortælle om min synd og skænsel , nu da jeg er 
kommen til Jesus og er bleven tvættet ren i lammets 
blod . Børn havde jeg ingen af , til at avlskarlen forlokkede 
mig — men da jeg så blev tyk , kom det jo 
for en dag , og jeg blev forstødt som en utro hustru , 
og barnet fik jeg da , og avlskarlen blev lagt ud som 
barnefader . Det var nu i Salomons tid , og dengang 
gik der så meget sådant isvang i sognet . Karlen 
havde sparet nogle skillinger sammen , og jeg havde 
min boslod , og han havde ingen rist eller ro , førend 
han fik mig til kone . Det havde Klopp nu aldrig 
gjort ; men Salomon han viede os , tvært imod skriften . 

men han var da heller ingen troende præst . Og sådan 
gik det til , at først så tog Vorherre vores horeunge , 
og så satte han mærke på de andre , som da heller 
ikke var stort bedre . 
Hvor tør de tale sådan om deres egne børn ? 
Sagde Ira forfærdet . 
Sandheden , den kan vi godt sige , selv om den er 
vores egen skam . Gud ske tak for den præst , vi 
fik , for han lukkede øjnene op på mig . Og det var 
da også hans skyld , at jeg satte mig op imod at lade 
doktoren skære på hans . For hans fader ville have 
det . Men så fik vi da igen tegn på , hvad der var 
guds vilje . 
Ira så spændt på hende . 
Han havde været til st . Knuds marked , og han 
var en ædruelig Karl , så det var ikke det ; men han 
havde solgt vores hest og købt sig en anden , og der 
var jo nok dem , der sagde , den havde kuller ; men 
Vorherres vilje var det , at han ikke skulle komme 
levende hjem . Han havde ikke omvendt sig . Han 
døde midt i sin synd . Og så kom han derhen , hvor 
han ikke har tid til at omvende sig . 
Ira så stift på hende : hvor tør de sige sådan 
noget — om deres egen mand ? 
Konen sagde fast : åh , vi véd da , gud ske tak ! 
At der er nogen , der bliver evig fordømt ! 
Ira flyttede på sig . 
Nej , bliv de kun siddende et lille korn endnu , 
frue . Det haster ikke . Det eneste , der haster , det 
er at komme til Jesus . Det kan vi ikke gøre gesvindt 
nok . For han er nok langmodig , men ikke overfor de 

vantro . Se , hvordan han slog jægermesterinden ! Nej , 
tøv de lidt endnu , de har godt af at høre sandheden . 
Hun havde ikke mere sin tro — det sagde hendes egne 
søstre — men tror de ikke , hun i det øjeblik ville 
ønsket , hun havde haft sin tro ? Hun ville ud og 
more sig og have det godt . Og hvad tror de , hendes 
mange penge de hjælper hende , hvor hun er ? Ingenting . 
Dér spørges blot om , om en er tvættet ren i 
lammets blod eller en har forkastet det . 
Ira sad på bænken , skælvende over hele kroppen . 
Og hvad var hendes synd ? fortsatte konen . — 
Havde hun et hårdt ord for hendes søn , da han forlokkede 
dem ? Og drengen , blev han ikke behandlet 
som en prins — men så brast Vorherres langmodighed 
— — 
sig det ikke ! sig det ikke ! bad Ira og lagde 
hænderne foran sine øjne . 
Det skal siges ! råbte konen . Så slog han både 
jægermesterinden og barnet , og han slog nok forældrene 
med , bare for at få dem ind på vejen til salighed . 
For utérlighed det er synd , enten det så gøres af de 
store eller af de små . 
Ira havde rejst sig hurtigt . Hun vendte sig mod 
kvinden og smældede denne en lussing , så hun et 
øjeblik tabte mælet . 
Ira vendte hende ryggen og skyndte sig bort ; 
men konen råbte efter hende : 
sådan har de vantro altid forfulgt guds børn . 
De ville hjælpe mig ; men nu har jeg nok hjulpen dem . 
Og konens skingrende stemme sang efter hende : 

til kamp ! til kamp for Jesus ! 
Den strid ej vorder lang ! 
I dag går slagets bulder , 
imorgen sejrens gang . 
Til sidste fjende segner 
for Kristi herresværd , 
fra sejr til sejr med ære 
han føre vil sin hær ! 
Ira var heftig oprørt . — hun gik hurtig til gennem 
en lille skov . Lidt efter lidt sagtnede hendes 
gang . Hun blev roligere og begyndte at skamme sig . 
Og så fortrød hun . Ved udgangen af lunden standsede 
hun ved en stente og lænede sig mod den . Hun 
stirrede ud over landskabet , uden at se noget , grublede 
og drømte . 
Da hørte hun sang af flere stemmer fra et hus 
i skovbrynet : 
kom hjem , kom hjem ! 
Fra din trængsel dig skynd , 
fra din skam og din synd 
og fra fristerens garn ! 
O , vildfarne barn ! 
Kom hjem , o , kom hjem ! 
Langsomt gik hun videre ad en smal sti , der 
førte til lindevad . 

Xii 
gå og gå i det uendelige . Bare løbe sig så 
træt , at hun var nærved at segne , prøve at løbe fra 
sine tanker og fra menneskene , både de levende og 
de døde . Og så udaset , mat på legeme og sjæl 
kaste sig ned og hvile , indtil kræfterne var så mange , 
at vandringen måtte begynde forfra . Blot få lov til 
at døves , glemme , sove en lille stund . Sove , være 
befriet for denne nagende uro , der forfulgte hende 
uafladelig ! Sove ! I stedet for dette at vide , at når 
hun havde lagt hovedet ned om aftnen , om hun så 
var aldrig så træt , så blev hun lysvågen og øjnene 
åbnede sig videre og videre , og tankerne tumlede sig 
vildere og vildere ; og så alle de fine prik og stik 
oppe under hovedhuden , der var som ingenting og dog 
var dem , der holdt hende vågen og lod hende se alle 
de øjne , der ikke var til at jage bort , men måtte 
drive hende fra forstanden . Vide , at sådan blev hver 
nat , og at der ikke var andet at gøre , end at kaste 
sig frem og tilbage og vente på morgenens frembrud , 
for at kunne fortsætte det ville løb fra i går . Søvnen ! 
Hvorfor flygtede den fra hende ? Alt , alt kunne 
hun give , blot for at få den . En hel nats søvn ! 
Når der var så stille i huset , og hun så hørte hans 
skridt på gruset udenfor sit vindue , og hun lå i 
skælvende angst og anger , med bankende hjerte , og 
lyttede — hørte dem komme , og stanse , og fjerne sig , 
mange gange — hvor var det så muligt at sove , og 
hvilke sovemidler var stærke nok til at få den lyd 
ud af hendes øre . 

sove en hel nat ! Sove ind , helt ind , og aldrig 
vågne mere ! Nej , nej , nej ! så hellere dette ! ti hvem 
vidste , om der var en opvågnen , og hvad der var 
efter den ? Hvem kunne man ikke møde der ? Værre 
at møde de døde end de levende . Om der ingenting 
var ? Men der var noget , kun kunne ingen give besked 
om , hvad der var , og det var uvisheden , der var så 
forfærdelig ; den turde hun ikke gå ind til . — 
hun havde gået længe , gennem skove og ad 
stier , hvor hun kunne vente ikke at møde nogen , og 
nu sad hun i den klare september aftendæmring på 
en høj , hvor der stod en bænk , med udsigt over det 
rige landskab , over åen og dalen , Enge og skove 
og den store landsby . Solen var ved at gå ned , og 
der lå en velsignet fred over det hele . 
Hun sad foroverbøjet , hvilende på sine arme , og 
så ud over den rolige aftenscene , der lå foran hende . 
Om hun blot kunne købe sig noget af al denne 
fred . Det meste af , hvad der lå dér for hendes 
fødder , var hendes , og hvor stor en del af det var 
hun ikke villig til at give for at få fred . 
Da slog det hende pludselig , at intet af det alt sammen 
var jo hendes , ikke en trevl af jordisk gods 
ejede hun , ikke det hun gik og stod i , ikke det hun 
spiste , og ikke det hun prøvede at sove på var hendes , 
og intet sted på jorden havde hun en plet , som hun 
havde ret til at være på . Der stod kirken ovre , 
hvor han havde bedt hende om at blive hans hustru , 
og hvor hun havde svaret nej . Og om hun nu havde 
svaret ja , var der så blevet nogen forskel ? Hun 
havde jo dog svigtet sin pligt , og gud havde nok 

fundet hende og ramt hende ; ti det havde konen dog 
haft ret i — det kunne man jo ikke løbe bort fra , at 
fædrenes synd hjemsøgtes på børnene . 
Og så var hendes tanker der , hvor de altid begyndte 
og hvor de altid endte . Det nyttede ikke noget , 
at hun undgik at gå hen til graven , at hun slet ikke 
så til den side mere . Den fulgte hende overalt ; det 
var ikke muligt at slippe for den . De to små barnekister , 
og ud af dem steg hendes to dejlige små — 
og så på hende — åh ! de øjne ! de øjne ! og de 
var ikke alene . Der sluttede sig flere og flere til dem . 
Der var hendes egen moder . Om hun nogensinde skulle 
møde hende , hvordan kunne hun så forsvare sig ? Havde 
hendes moder ikke haft sorg og tab nok i livet , at 
hun også skulle lide dette , om hun kunne se det . 
Og så han , der havde bygget på hende , stolet trygt 
på hende , og hvem hun havde sveget — stod ikke 
også hans øjne for hende og så bebrejdende på 
hende — eller havde han tilgivet hende ? Og der var 
et par milde , kærlige , bedende øjne , der fulgte hende 
med tavs sorg ; hans liv havde hun ødelagt , og han 
havde aldrig haft et hårdt eller bebrejdende ord til 
hende ; han havde givet hende alt , hvad han havde 
lovet hende og meget mere , ofret hende sin stilling og 
sin fremtid , og hun havde blot fordret , han havde 
givet ; nu følte hun jo dag ud og dag ind , hvor han 
længtes efter hende ; hun kunne slet ikke give ham 
noget ; hun turde ikke give ham noget ; men hans blikke 
var dog de , der gjorde mest ondt ; for dem kunne hun 
ikke unddrage sig . Så mange havde været gode imod 
hende , så manges kærlighed var strømmet imod hende , 

og hun havde blot bragt sorg og skam og død til 
gengæld . 
Hun rev sig løs fra disse tanker ; hun ville tænke 
på andet ; det var jo vanvidet , der lurede på hende . 
Hun stirrede ud over landskabet , tvang sig til at 
se på alle enkelthederne , på den pragtfulde himmel 
med alle dens farver , på bakkerne derude i vest , med 
skove og Møller og kirker og enkeltstående trær , 
på landsbyens store gårde , på åen , der gled hen 
mellem engene . Hun lod øjnene glide over det alt sammen , 
og undersøgte hver del nøje ; hun ville tvinge 
sine tanker til at beskæftige sig med aftenstemningen . 
Havde hun indprentet sig et parti , gik hun til det 
næste ; det var som et arbejde , hun satte sig selv . Og 
blikket standsede ved bakkerne mod vest ; der var to 
høje , der dannede som en sadel , og fra den ragede 
mejeriets skorsten op ; den tog sig ud som en obelisk 
og stod smukt mod himlen . Hun sad og så på den : 
hvad var det , den mindede hende om  ? Hun brød sit 
hoved i nogen tid , og så stod pludselig for hende 
fiesoles kampanile , og hun så den underdejlige arnodal 
ved solnedgang , med flod og bjerge og byer , og 
hun selv sad ved San miniato , og der jublede hun ud , 
at hun skulle være moder — på en kirkegård ! 
Hun for sammen . Hun hørte skridt komme op 
ad højen og frygtede , det var hans . Et hvilketsomhelst 
menneskes nærværelse var hende pinligt , men ham 
turde hun ikke være sammen med . 
God aften , hilste pastor Klopp . Han havde et 
asketisk udseende , dårlig hudfarve , strålende øjne , 
og var næsten fattig klædt . 

Ira bøjede sit hoved for at gengælde hilsnen . 
Det er længe siden , vi har truffet hinanden , sagde 
præsten . Jeg troede , det var en anden , der sad heroppe . 
Der blev en pause . 
De har gået meget igennem , begyndte han . 
Hun nikkede , men sagde intet . 
De var gået op her for at se på solnedgangen ? 
Jeg kommer her undertiden hen under aften , 
svarede hun og drog et dybt suk . 
Man siger , at solnedgangen skal være så smuk 
herfra ? spurgte han . 
Synes de ikke ? 
Jeg kan ikke se det , fortsatte han . Jeg mangler 
vist Sans for naturen , som det hedder . Hvorfor er 
det kønnere når det er rødt , end når det er blåt ? 
Der kan være så megen stemning , sagde hun . 
Stemning ! gentog han . Der er mere stemning i 
guds hus . 
Her er højere til himlen , sagde hun , for at undgå 
at blive indviklet i en af disse endeløse diskussioner , 
som alle i sognet syntes at elske . 
Men de er også længere fra den , sagde han . De 
søger ikke guds hus ? 
Huset bygget af menneskehænder ? Jeg synes , der 
er så trykkende , svarede hun . 
Trykkende — åh ja , til en har vænnet sig til 
at føle sig hjemme der . Men de forfølger guds børn . 
Jeg ? Jeg forfølger ingen — blot jeg selv kan 
få fred , bad hun . 

fred ! ja den får man vel ikke så let på den 
vej , de vandrer . De har dog slået et af guds børn . 
Har de hørt det ? Det har gjort mig meget ondt , 
at jeg har gjort det . 
Det burde det , svarede han . Både for deres 
egen skyld , og fordi ingen skal søge at gøre livets 
byrde tungere for sin næste , end den er . 
Jeg var kommen for at hjælpe hende , for at bede 
hende modtage min hjælp , sagde Ira undskyldende . 
Bringe hende hjælp , faldt han hende i talen , med 
godsejer glads penge ? Som om det var den hjælp , 
hvortil hun trængte . Og så ville hun hjælpe dem 
ind på den vej , hvorad hun selv var vandret , og hvor 
hun vidste , der var fred for dem , Fru Rødbæk . 
Ira rettede sig i sædet , løftede hovedet og sagde 
stolt : hr . Pastor , i seks år har man kaldt mig 
Fru glad . 
Han bevarede sin ro og så fast på hende , så 
hun vendte hovedet bort : 1 seks år har man kaldt 
mig dommedagspræsten ; derfor er mit navn ligefuldt 
Arthur Klopp . Fordi de kan få nogle tjenere og 
måske nogle handlende til at kalde dem Fru glad , 
derfor véd de jo godt , at de mennesker ikke anser 
dem for at have ret til det navn . Og jeg kan bringe 
dem bud og hilsen fra deres mand , Fru Rødbæk . 
Det var som piskeslag ned over hendes ryg , når 
han nævnede det navn . 
Jeg har været hos ham i dag , Fru Rødbæk , fortsatte 
præsten . Han ligger og længes efter dem . Han 
tror endnu , de kommer tilbage . Forunderligt , at han 
kan holdes ilive . Men det er håbet , eller rettere 

forvisningen , om at de kommer , der gør , at han ikke 
kan dø . Drag bort herfra og tag over til ham . 
Det kunne jeg ikke , selv om jeg ville ; det tør 
jeg ikke , svarede hun sagte . 
Tør ikke ! gentog han . De har intet at frygte . 
Deres mand har tilgivelse rede for alt , hvad de har 
forbrudt . Han længes blot efter at sige dem det . 
Drag over og vær hos ham i hans sidste timer , og luk 
hans øjne , som en ægtefælle bør . Har hun svigtet 
ellers , må hun dog tage den sidste kærlighedsgerning 
på sig . 
Jeg er bundet til en anden mand , sagde hun fortvivlet . 
De kan ikke være bundet til to mænd . De har 
for guds åsyn lovet at være en tro hustru indtil 
døden ; det løfte kan de ikke løses fra , selv om de 
forsøger at bryde det . 
Véd de , hvad jeg har lidt ? sagde hun og vendte 
sig helt om mod ham . Véd de , hvad det er at være 
bundet til én mand og måtte følge en anden ? 
Jeg véd , svarede præsten blødt og sørgmodigt , hvad 
det er at opgive jordisk lykke . Jeg har selv prøvet 
det — hvad der så ud som jordisk lykke . Men jeg 
véd , at man ikke kan skyde det kors fra sig , som 
Herren har lagt på en . Han har lagt en byrde på 
os alle sammen , og vi må bære den . Prøver vi at 
skubbe den af os , bliver der blot en anden lagt på 
os , der er så meget tungere . Var det første kors af 
træ , bliver det andet af jern eller bly . Herren vil 
vise os , at han er den stærkeste , at han kan tvinge 
os i knæ , om vi står imod . Tag deres første kors 

på dem igen , og de vil føle , hvor det er let at bære 
i sammenligning med det , de nu segner under . Følg 
med over til deres mand , Fru Rødbæk — endnu 
iaften . 
Jeg kan ikke , sagde hun med et suk , som om 
hendes bryst skulle sprænges . 
De mener , gangen ville blive for tung ? Tænk 
på den fortabte søn ! han blev også og åd med 
svinene og sov på lasternes mødding ; han turde ikke 
begynde gangen hjem ; men da han havde fuldført den , 
overvundet sig selv , var der ikke et hårdt ord til 
ham . Det vil der heller ikke være til dem . 
Hun sad og rokkede legemet frem og tilbage , og 
stammede blot : jeg kan ikke , jeg kan ikke . 
Og hvad er det for en lykke , de forlader her ? 
Fortsatte han . Er ikke Herrens hånd lagt så tungt 
på dem , som den kan lægges på noget menneske , 
og tror de , at de er som job og vil få erstatning ? 
Er det menneskenes agtelse , de er bange for at miste ? 
Har de den ? — — — det er koldt og mørkt nu . 
Skal vi gå ? Så skal jeg følge dem til lågen — 
— hvis de vil gå ind ad den . 
De gik hen ad stien og gennem skoven , hvor der 
nu var ganske mørkt . Præsten talte næsten hele tiden 
og slap ikke sit fortvivlede bytte . 
Husker de , Fru Rødbæk , den første gang , vi 
så hinanden , i Fru horns pensionat ? Jeg husker 
det så tydeligt . Kandidat glad spottede som sædvanlig , 
og da sagde jeg , at Herren nok en dag ville 
tvinge ham i knæ . Lidet anede jeg den gang , at de 
skulle blive midlet . 

hvorfor skulle deres hårde gud bruge mig ? 
Iras følelse var oprørt , og hun slap ud af præstens 
greb . 
Det véd jeg ikke . Hans veje er uransagelige . 
Ofte vælger han sit tugtens ris af grunde , som vi 
mennesker ikke kan fatte . Han har vel haft sine 
grunde til også at knække dem . — nu er vi ved 
lågen . Går de ind ad den og til ham , eller går 
de med mig til deres pligt — og til freden ? 
Ira åbnede lågen : jeg går denne vej . 
Præsten tog sin hat af og holdt den i hånden : 
tænk , de står på skillevejen . De véd ikke , hvor 
lang eller kort frist de har til at vende om . Men én 
dag bliver det for silde . 
Han så en stund efter Ira , der bortfjernede sig . 
Derpå drejede han rundt og gik den modsatte vej . — 
hans ventede længe ved aftensbordet på , at hun 
skulle komme ; men hun kom ikke . Han fik at vide , 
at hun var vendt hjem , men straks var gået ind på 
sit værelse . Han gik ud i den friske , stille , stjerneklare 
aften , og vandrede rundt om huset . Der var 
mørkt ved hendes vindue ; ikke den mindste lysstribe 
faldt ud derigennem . Han blev angst og løb til hendes 
dør og bankede sagte på . Hendes stemme var fuld 
af tårer , og hun bad så inderligt , om at få lov til 
at være alene . 
Dybt bedrøvet forlod han hendes dør . 

Xiii 
klingstrup var cyklet over for at melde Rødbæks 
død , og hans , der havde gået i de sidste dage og 
følt luften særlig trykket , som om Ira anede , at dette 
dødsfald var nærforestående , åndede op ved budskabet . 
I skumringen ventede hans på Ira , da hun kom 
hjem . Så mildt som muligt bad han om at få lov 
til at tale med hende , hvor ingen kunne høre dem . 
Hun så sky på ham . 
Du behøver ikke at frygte mig , kære ; sagde han 
ømt . Kom med ind i dagligstuen , dér er varmt . 
Hun var ligbleg , da han bad hende sætte sig på 
en sofa , og han satte sig ved siden af hende . Så 
tog han hendes hånd i sin . 
Ira ! 
Hun så på ham med det gamle blik fra siden : 
er jeg blevet enke ? 
Kære , nu er du helt fri . 
Han havde ventet , hun skulle bøje sig mod ham , 
men hun lagde hovedet ned på sofårmen og stønnede : 
så blev det dog for silde . 
Han lænede sig over hende og lagde sin hånd 
på hendes skulder : Ira , er det ham , der har stået 
mellem mig og dig ? 
Hun hulkede : det er dig , der har stået mellem 
ham og mig . Og nu er det for silde . 
Du ville da vel ikke have været tilbage hos 
ham ? spurgte han med tilbageholdt åndedræt . 
Stødt frem imellem tåreudbruddene lød det : 

han har sendt bud efter mig , atter og atter , at jeg 
skulle komme . Og jeg kom ikke ! Og nu er det 
for sent . 
Og ville du være taget til ham ? 
Jeg burde , jeg burde . Han kaldte på mig — 
endnu i går havde det været tid . 
Ville du forlade mig ? spurgte han angst . 
Jeg kunne ikke — jeg turde ikke gå over til 
ham , jamrede hun . 
Fordi din plads var her , hos mig , svarede han . 
Havde du noget andet sted på jorden , hvor du 
havde ret til at være end her , hvor jeg er ? og kunne 
nogen anden have budt dig den kærlighed , som jeg 
har budt dig ? 
Han ville have tilgivet mig for , hvad jeg havde 
forbrudt , stønnede hun . Og nu kan det aldrig ske , 
før vi måske engang mødes . 
Ira , bad han sagte , sæt dig op og græd ikke så 
fortvivlet . Græd kun , men ikke sådan . Vi har 
forvoldt ham smerte — måske — men får vi 
noget uden smerte her i livet ? Har vi ikke også 
lidt vort — — 
åh , det var straf , hans . 
For hvad ? Og selv om det var , stod så straffen 
i noget forhold til brøden ? — han havde ingen ret 
til dig , og vi havde ret til hinanden . Han ville ikke 
give slip på dig , da vi bad ham derom ; og nu , da 
han har måttet give slip , vil vi leve livet . Bliv min 
hustru igen og lad os dele alting , sorg og glæde , 
som før . 

jeg har aldrig været din hustru , hans , kun din 
elskerinde . 
Sig ikke det , kære — du har været hans kone , 
men min hustru . Han kunne forhindre , at det retslige 
bånd blev knyttet imellem os ; han kunne ikke forhindre , 
at vort ægteskab hvilede på etisk grund . — 
Ira , jeg elsker dig så højt som nogensinde ; min kærlighed 
er kun vokset med årene . Vend dig ikke fra 
mig nu , men bliv min , som du var . 
Hans , rør mig ikke og bed mig ikke — ikke nu . 
Jeg skal være tålmodig ; jeg skal vente , sagde 
han . Men glid ikke fra mig . Kom til mig og tal til 
mig . Lad mig være din fortrolige , som jeg har været 
det . Den byrde , som en ikke kan bære , kan to , 
især når byrden dog er fælles for dem begge . Vi to 
må jo dog gå ved siden af hinanden — skilles kan 
vi ikke . 
Hans , lad mig være alene — blot i dag ; i morgen 
skal jeg komme til bordet . — — 
klingstrup og hans sad og talte sammen . 
Det var lægen , der førte ordet : de må tage 
dem sammen , glad . Dette går ikke . Det kan de 
ikke holde ud og har heller ikke lov til det . De 
må først og fremmest have en fast gerning , som de 
må besørge . Her har de ikke andet at gøre end at 
passe på hende , og det får de ikke engang lov til . 
De véd jo slet ikke , hvad der passerer her udenom 
dem . Hvis hun ikke skal gå tilgrunde , må de 
stramme dem op til at rive hende ud af den tilstand . 
Hun må have børn ; det er hendes eneste frelse — 
så får hun en gerning . 

der blev en kort stilhed . 
Brug list eller magt — men vis hende blot , at 
de er den stærkeste , og især at de er stærkere end 
de andre . 
Hvad mener de ? 
De tror måske , det er deres børn , der er 
stærkere end de , eller at det er dem , der har hendes 
tanker . Véd de af , at hun ikke har været ved 
graven i et par måneder ? Nej , jeg tænkte det nok . 
De skulle måske følge hendes skridt lidt mere end 
de gør , hvis de vil beholde hende . De skulle nu 
først gifte dem med hende — lade dem vi , mener jeg . 
Og dermed indrømme , at vi hidindtil har levet i 
en løs forbindelse ? 
Man skal ikke ride på principer , svarede klingstrup . 
En mand , der er uafhængig som de , kunne 
måske leve i et sådant idealt ægteskab , uden statens 
stempel ; skønt jeg har set nogle prøve det , og det er 
faldet meget kummerligt ud ; men en kvinde kan ikke ; 
hun behøver de klart optrukne linjer . 
Hvad var det , de sagde , at det ikke var børnene , 
der fyldte hendes tanker ? 
Jeg tror det ikke , fortsatte klingstrup . Alverden 
her har ventet i lang tid på hver dag at se hende 
tage over til hendes mand -— om forladelse — til 
søbygård . Hvis de hellige vædede , ville de have 
vædet , og der ville have været heavy odds . Nu kom 
døden og spolerede det hele ; for det var ellers godt 
regnet ud . Hendes opskræmte nerver blev bombarderede 
systematisk . Jeg har først fået fat i trådene i de 
sidste par dage ; spændingen var blevet for stærk , de 

hellige kunne ikke længer holde tæt . Først blev 
hendes forlovelsesring bragt hende ; Vorherre må vide , 
hvordan de havde fået fat på den ; men den gjorde 
sin virkning . Og så blev de hellige sat ud på 
hende , og hun kunne til sidst ikke røre sig , ikke gå 
et sted , ikke tale med et menneske , uden at man rev 
og flængede i hendes sår og mindede hende om 
hendes syge — om ham , der nu er død . Når de 
folk vil gribe deres bytte , kender de ikke til medlidenhed . 
Tilsidst har de pint hende sådan , at hun 
slog en af sine plageånder på øret . 
Min kone ? 
Det viser , i hvilken tilstand hendes nerver har 
været . Og da man så havde drevet hende til fortvivlelse , 
så hun ikke turde se mennesker mere , så 
steg selve den allervældigste ned i pastor Klopps 
person , og han talte Donners til hende , sådan som 
de skulle have gjort . Han fik tag i hende , for han 
skræmtes ikke af noget . Hver dag mødtes de , og 
hvordan han ruskede op i hendes sjæl , det kan de 
vel tænke dem til . — og dog tog hun ikke fra dem . 
Gå i spand med Klopp og hans trop , nej , det 
kan min hustru ikke . Hun kan knuses af ulykken , 
men så længe hun har sin fornuft , kan hun ikke gå 
over på den side . Hun har aldrig været religiøs . 
Deres filosofi , glad , kan være god nok , så længe 
man ikke har brug for den . Men når livet ramler 
sammen over hovedet på en , kan det være , man 
trænger til noget at holde fast ved , og så kan sommetider 
selv en råden planke være bedre at støtte sig 
til end en søjle af klar luft . De synes vel med 

Shakespeare , at livet er skabt af en Barbar , der 
hensigtsløst og skadefro slår sit eget værk i kvas ? Men 
det kan en kvinde i nød ikke nøjes med ; hun må 
se , at der er en plan i tilværelsen , hende må det 
gøres begribelig , at hendes lidelser er nødvendige , og 
det besørger Klopp langt bedre end de . Da hun slog 
et af guds børn , som det hedder sig , fordi det viste 
hellig Iver , gik det hende som Saul , der stenede 
stefanus . — nu har jeg advaret dem om sagernes 
stilling . Tving hende eller lok hende eller måske 
endnu bedre , gør hende jaloux , hvis de vil beholde hende 
— eller skil dem ved hende , hvis de kan bære det 
over deres hjerte . Som det er , kan det hverken gå 
for dem eller hende . — — 
i de nærmest følgende dage havde Ira været i en 
stærk ophidselse . Men hun kom ind til alle måltiderne , 
spiste ganske vist næsten ikke , sad og så frem for 
sig og hørte tilsyneladende knap , når hans talte til 
hende . Det mærkeligste , og det , hvoraf han sugede 
håb , var dog , at hun af egen fri vilje gik ind i 
dagligstuen om aftnen og satte sig ved bordet . Hun 
holdt en Avis i hånden , som hun ikke læste i , knap 
nok lod øjnene falde på . Men hun var dog i hans 
nærhed , selv om hun endnu veg sky tilbage , når han 
bøjede sig over hende for at stryge hendes hår eller 
sige hende et kærligt ord . Det vidste han , at hun 
havde ikke været udenfor huset siden deres samtale . 
Hun kunne dog ikke , tænkte han , være ene , og så 
valgte hun hans selskab ; blot den inderligste varsomhed , 
og hun ville komme helt til ham igen . 
På Rødbæks begravelsesdag holdt hun sig lukket 

inde ; han kunne høre hende gå op og ned i uro , og han 
forstod , at hun måtte være alene om at kæmpe striden 
ud . Alle minder måtte strømme ind på hende på 
den dag ; det kunne ikke undgås ; det var krisen , og 
hun måtte selv kæmpe sig igennem den , for at gå 
sejrrig ud af den . Han troede , hun ville sejre . Han 
ønskede , han kunne hjælpe hende til sejren . 
Om aftnen kom hun ind til ham , og han gik 
imod hende og strakte armene ud . Hun så på ham 
med et bedende blik og bøjede af fra ham . Han lod 
armene falde . 
Kære , du er ikke stærk nok endnu , sagde han . 
Han undrede sig blot over hendes store ro . Hun 
talte til ham om Rødbæk , og han var alt for glad ved 
overhovedet at høre hende tale til sig efter så lang 
tavshed , til at han skulle lægge noget bånd på 
hende , når hun talte om den ven , hun havde forladt , 
men som havde tilgivet hende i livet og ville gå i 
forbøn for hende , dér hvor han nu var . Til langt ud 
på natten sad de sammen og talte stille . Så skiltes 
de og gik hver til sit . Han bad om at kysse hende 
til godnat ; men hun rakte ham blot hånden , og han 
havde ikke mod til at erobre hende . — — — 
den næste formiddag bragte posten et aflangt 
brev i blå konvolut , adresseret til Fru e . Rødbæk , 
født løvfald . Det gik ikke an at understå en skrivelse 
fra autoriteterne , hvad han først var fristet til . 
Selv om svaret kun var det at gå fra arv og gæld , 
så var dog det pinligt ; men han kunne ikke forskåne 
hende derfor . Brevet måtte han bringe hende . 
Han ventede , til hun kom ind til frokost ; så 

gav han hende det , da de var bleven alene . Hun 
prøvede at være rolig , da hun skar konvoluten op ; 
men kniven skælvede . Da hun havde læst det , rakte 
hun ham det . Der stod slet ikke andet i det , end at 
herredsfogden som notarius publicus skulle tjenstligst 
meddele , at ifølge afgangne godsejer j . P . Rødbæks 
testamente var hans efterlevende hustru , Elvira Julie 
Rødbæk , f . Løvfald , hans eneste arving . 
Hans rakte brevet tilbage : men det siger vi 
nej til ? 
Der var skælven i hans stemme og tvivl i hans 
blik , da han sagde det , for hun så ned . Og så var 
der en lille stund tavshed . 
Endelig sagde han som i dødsangst : Ira , betænker 
du dig ? 
Hans , svarede hun langsomt , jeg har betænkt . 
Jeg har ventet dette . Jeg vidste jo , det måtte komme . 
Man kunne ikke forholde mig den halve del af boet . 
Så havde jeg måske betænkt mig . Men dette viser 
jo hans sind mod mig . 
Hans lænede sig frem over bordet mod hende og 
så stift på hende : hvad mener du ? Vil du tage 
imod det ? 
Hans , sagde hun , døm mig ikke for hårdt ; døm 
mig ikke hårdere , end han har gjort . Vi må 
skilles nu . 
Skilles ? Nu da du er fri ? Du véd jo ikke , hvad 
du selv siger . Se at komme til ro . 
Jeg er fuldstændig rolig nu . Jeg har kæmpet 
med mig selv , så jeg troede , jeg skulle blive sindssyg ; 
men nu har jeg ro . 

åh , slappelsens ro . Du kunne da ikke forlade 
mig nu , Ira , blot fordi — åh , jeg kan ikke sige det . 
Sig det kun , hans , jeg har vist ikke fortjent 
bedre . Jeg har været fej . Jeg er blevet hos dig , 
efter at vort samliv var ophørt . Jeg har ikke været 
herre over mig selv . Jeg er blevet draget over mod 
ham , som er død med tilgivelse i hjertet . Jeg turde 
ikke tro på det , og derfor blev jeg her . Jeg turde 
ikke forlade dig og måske stå uden noget sted at ty 
til . Jeg turde ikke gå ud i fattigdommen , hans . 
Men nu behøver du det jo mindre end før . Ira , 
bliv hos mig . Jeg ægter dig jo nu , kirkeligt eller 
borgerligt , under hvilken form , du vil . Jeg har jo 
ikke kunnet gøre det før . 
Jeg kan ikke ægte dig , hans , nu så lidt som 
før . Jeg kan ikke for anden gang lade mig binde til 
en mand , jeg ikke elsker . 
Elsker du mig ikke , Ira ? Har du da aldrig 
elsket mig ? 
Hans , det er forfærdeligt at måtte sige det ; men 
jeg tror det ikke . 
Det er jo umuligt , hvad du siger , Ira . Hvorfor 
fulgte du mig da ? 
Fordi du tvang mig . Fordi jeg måtte . Jeg var 
i din magt , jeg havde ingen vilje . Noget i mig , der 
var stærkere end jeg , drev mig til dig . Du véd , jeg 
er ikke sanselig , hans . Men ensomheden og det 
forfærdelige savn af børn gjorde mig svag overfor dig . 
Instinktet sagde mig , at du skulle være mine børns 
fader , at igennem dig skulle jeg få min trang stillet . 
Men hvorfor da gå ? Vi er jo unge endnu . 

jeg føder ikke flere børn . Jeg har ikke mere 
at give . 
Men lykken da , som samlivet mellem os to var  ? 
For mig var dét ikke lykke , hans . Jeg så , at 
du var lykkelig , og jeg nænnede ikke at forstyrre din 
lykke . En mand synes at være så nøjsom . Han 
vil vinde en kvinde , og så synes han at have alt , 
når han har besiddelsen af hende . Det kalder han 
for samliv . 
Har du da ikke været lykkelig med mig , Ira ? 
Jeg har været lykkelig i mine børn , hans , og 
så faldt der et genskin af lykken over på dig . 
Men den dag , da Holger døde , hørte vort samliv op , 
og det kan ikke tages op igen . Om jeg nu også 
kunne ægte dig , ville det være at bedrage dig at 
gøre det . 
Men om jeg nu nøjedes med , hvad du kunne 
give , og søgte ved ømhed at puste flammen til 
live igen ? 
Jeg kunne slet ingenting give dig , kun tage dit 
liv , og det har jeg tilstrækkelig ødelagt . 
Du har gjort det rigt og lykkeligt , og det vil du 
også kunne gøre det i fremtiden . Vi har båret 
glædens dage sammen , lad os også bære sorgen . 
Når to bærer sammen , bliver byrden lettere . 
Vi kan ikke bære sammen , hans , for så skulle 
vi kunne bede sammen . Jeg har lært at bede , det 
har du ikke endnu . 
Jeg lover dig , jeg skal ikke indvirke på dig ; 
men lade dig have din fulde frihed , om du fandt 
fred dér , sagde han efter en kort stilhed . 

det kunne du heller ikke . Den fred , jeg har 
funden , har været for dyrekøbt , til at jeg lod mig den 
fratage . Men vi kunne ikke finde trøst og styrke 
samme sted . 
Hvornår er du kommet til de tanker , Ira ? 
Begyndelsen var vor første drengs død . Det 
forekom mig så umuligt , at jeg aldrig mere skulle 
gense ham . Og alt , hvad du havde lært mig , gik jo 
ud på , at det farvel , der bliver sagt her på jorden , 
er det sidste . Men det får du ikke nogen moder , 
der står ved sit barns lig , til at tro . Så begyndte 
jeg at søge ad mine egne veje . Men alting druknede 
jo i lykken over Holger — der havde jeg jo mit 
barn igen , og så var tankerne igen jordbundne . Til 
han var taget bort fra mig og du skrev , at han ikke 
engang måtte lære at sige en uskyldig aftenbøn . Da 
brast ringene om mit hjerte , og fra den dag har jeg 
kæmpet en hård kamp ; men nu har jeg ydmyget mig . 
— derfor må vi skilles . 
Kan vi ikke leve sammen til trods for det ? Jeg 
kan ikke komme over til dig , hvor du nu står — 
men kan ikke min kærlighed , der altid er den samme , 
erstatte det  ? 
Leve sammen , hvor det vigtigste skiller os ad  ? 
Sagde hun . 
Men så meget , der binder , Ira . Minderne , de 
er fælles , og børnene , Ira — kan du forlade børnene ? 
Ja , hans , jeg kan nu forlade deres kister . Børnene 
har det godt , hvor de er , og de er hos mig , 
hvor jeg går . 

Ira , jeg kan ikke give slip på dig . Hvad du 
vil , det vil jeg gøre . Kun ikke slippe dig . 
Men jeg kan ikke blive , hans . Mit liv og dit 
ville ødelægges . Vi må begge se at frelse , hvad vi 
kan deraf . 
Du vil ikke tage arv efter —• — ham  ? bad han 
angst . 
Det må jeg , hans . Jeg kan måske endnu gøre 
noget godt her i livet . 
Men det må du ikke , sagde han hårdt . Tag 
herfra alt , hvad du vil — alt , hvad du behøver og 
mere til ; del med mig — blot ikke hans . Vi har dog 
delt alting troligt i syv år . 
Vi har intet delt , hans . Og nu kan vi det slet 
ikke . Jeg må opfylde hans sidste vilje . Jeg løb fra 
ham , da han levede . Man kan ikke løbe fra de døde . 
Hvis jeg tog noget af dig , ville det være et bånd , 
der stadig ville drage mig tilbage til dig . Men det er 
skåret over . — lad os skilles , hans . 
Han stod ved siden af hende og bøjede sig over 
hende : om jeg nu tvang dig , Ira . 
Til at blive din elskerinde igen ? Det kan du ikke . 
Til at blive min hustru — igen ? 
Jeg har engang sagt nej dertil . 
Og du blev det . 
Men det gør man ikke om . Du ser , jeg er rolig . 
Du kan ikke holde på mig . Jeg må bort herfra . 
Hun rejste sig og han trådte uvilkårligt et skridt 
tilbage . 
Hans , vil du sige mig farvel ? Jeg skal bede for 
dig , at du må lære at bede . Og døm mig ikke for 

hårdt . Jeg er også blevet straffet for , hvad jeg har 
forbrudt . — vil du sige mig farvel ? 
Jeg tror ikke på det , Ira . Du kan ikke forlade 
mig og vore børn på den måde , og lade mig sidde 
alene med savnet . Betænk dig , Ira , jeg skal ikke 
skynde på dig . Rejs bort , om du vil , men for vor 
fælles formue , ikke for hans . Og jeg kan leve i 
håbet om , at du kommer tilbage . Betænk dig . Gå 
nu ind til dig selv og overvej , hvad jeg har bedt dig 
om . Tag ingen forhastet beslutning . 
Siden fandt hans glad på sit bord en lille billet . 
Der stod kun få ord : 
jeg kom uden andet end de klæder , jeg havde 
på . Jeg går uden andet end de klæder , jeg har på . 
Pastor Klopp har bragt mig i sikkerhed . 
E . Rødbæk , 
født løvfald . 


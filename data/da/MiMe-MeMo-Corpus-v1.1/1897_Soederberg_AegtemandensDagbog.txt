1 . Marts . 
Hvor denne dag dog er trøstesløs grå . 
Jeg sidder i den lukkede veranda og sér ud over markerne . Snesjap og jordælte , opkørte veje , og sorte , strittende træer , telegrafstænger og tømmerpladser ; langt borte en strimmel blå røg  .  .  . 
Og en uendelig lav , trist himmel . 
Ikke larm , ikke lyd , ikke skrig af fugl engang . Bare dryp på dryp af vand , der falder , ensformigt og sørgmodigt som et Uhrs slag . 
Helene ligger og døser inde på sofaen . Jeg tror , hun er falden i søvn . 
Stakkels barn . Hun elsker mig vedblivende — som dengang . Det er denne vished , jeg lever på nu . 

hun skulle blot vide , at også jeg — dog , senere , senere  .  .  . 
Hvor jeg lider ved dette liv ! Og hun ved det , hun ved det . Det er umuligt andet . Men jeg vil være stærk , bære mit hoved højt og se vidt ud , lade som intet . 
Det er slemt , at jeg nu har så vanskeligt ved at le . Min latter gør hende altid frygtsom . — i det hele taget er hun begyndt at frygte mig . 
Hun rører sig derinde . 
Jeg vil åbne døren og sé efter — men ligegyldigt  .  .  . ligesom tilfældigt . 

der må være noget i mig , som ikke er af mig selv . Hvis jeg er ond , er det ikke min skyld . 
Ja , du har ret , Helene . Jeg er ond — men mit hjerte bløder jo dog derved , min sjæl krymper sig i smerte , når jeg sér din sorg  .  .  . 

— nej , du har alligevel uret . 
Men hvorfor elsker du mig da ikke over alt i verden ? Mig ålene . Ikke først og fremmest mig , men mig alene . Så højt , som jeg vil det ; som jeg elsker dig . 
Dog jeg skal tie . Længe endnu vil jeg være tavs . Men ikke bestandig . Engang vil jeg tale , engang skal du kende mig som den , jeg er . 
Endnu er det vinter , endnu er det øde . Men en dag skal solen stige , blomsterne i min have udfolde sig , droslen synge . — å , jeg elsker hende , elsker hende , elsker hende , så ydmygt , så sørgende og smertefuldt , så umandigt , at det er en synd , en skam . 
Ja , jeg skammer mig derved . 
Kom og lad os gå i rette med hinanden . Er jeg ikke lige så god , som du , lige så ædel  ? Kender jeg ikke verden og menneskene mere og bedre ; har min karakter ikke mere stil , min vilje ikke mere stål , min sjæl ikke større rum ? 
Hvad har du frem for mig andet end skønheden  ? 

men hvorfor elsker du mig da ikke over alt , alt andet ? 
. . . . . . . . . . . .måske sover hun slet ikke ; måske lader hun blot således og ligger nu og iagttager mig . 
Jeg vil dreje min stol lidt . — nu er det godt . 
Forresten — hvorfor skulle hun ville fiksere mig  .  .  . 
— — nå , ingen af os tror jo mere på hinanden . 
6 . Marts . 
Det er min skyld , det hele . Men hvad kan jeg for , at min personlighed er således , at jeg kræver alt eller intet . Jeg vil give alt , jeg vil også kræve alt . 
Skulle jeg tale til hende om min kærlighed ? Ord , ord , ord . Hun ville ikke forstå mig , hun ville enten tie dertil eller rødme over mig . Jeg føler det . 
Hun kender mig ikke . 

eller — måske gør jeg hende uret — hun ville række mig sin hånd og bøje hovedet til mit bryst , og vi ville stå således længe , og jeg ville klappe hendes gule hår og kysse hendes tårer bort , en for en , tale til hende — sådan , som jeg ved , jeg vil det engang , når tiden kommer . Og alt ville være godt . 
Nej . Nej . Jeg kan ikke . Vil ikke . En sådan sejr vil jeg ikke vinde ; jeg vil ikke eje hverdagslykken . 
8 . Marts . 
Og med hvilken ret behandler du hende sådan , har jeg spurgt mig selv . 
Her er mit svar , mit forsvar . Man er , som man er . Det er det hele . 
— ja , min kærlighed gør mig tryg . 
For den , der elsker , har altid ret . 
Har vi ikke ret til at tilføje lidelse , når vi vil det gode . 
Hvor meget mere da , når lidelsen rammer os selv tillige . 

10 . Marts . 
Dersom fremmede så’ os , f . Eks . når vi sidder til bords her hjemme , ville de ikke kunne tro andet end , at vi lever et lykkeligt liv sammen . 
På en vis måde er det også tilfældet . — især for hendes vedkommende . I ingen henseende lægger jeg bånd på hende . Aldrig kræver jeg regnskab for noget . I vort hele forhold er jeg omsorgsfuld og tager bestandig det største hensyn til hendes ønsker . 
Jeg sér også meget godt , hvor taknemmelig hun undertiden er , og hvor gerne hun ville række mig hånden med et venligt ord . Men min stadige tilbageholdenhed gør hende sky . 
Jeg foretrækker at være tavs . Jeg fordrer ikke taknemmelighed af min hustru . 

.  .  . Jeg takker forsynet , at det blev mig , det bestemte til hendes opdrager . Enhver anden ville kun have forkvaklet hende . 

hvad hun tiltrænger , er en karakter , en vilje , en mand , der vover det yderste , sætter alt på et kort , vis på sin overlegenhed , vis på sig selv . 
Jeg sørger al tid for at bevare et roligt , tilknappet væsen overfor hende . Jeg sér , det såret hende , men — det interesserer også . Hendes kærlighed , som endnu kun er et barns kærlighed , vil jeg uddybe . Jeg vil , at hun skal se op til sin mand . Hun skal bøje sig under hans magt og erkende , at ingen dækker ham med sin skygge . 
11 . Marts . 
I dag havde vi besøg af svigerfader . Efter middagen , da vi sad i Enrum , spurgte han pludselig i en tone , hvis uinteresseret-hed jeg gennemskuede : 
« nå , min kære , hvordan lever i så ? »   « tak . Som du ser , »  svarede jeg . 
Jeg havde bemærket , hvorledes han den 

hele dag uafbrudt havde gået om og følt sig for . 
« javist , »  vedblev han .  « jeg mener blot  .  .  . Kærligheden spænder ikke lige højt altid . Nå , jeg siger det i forvejen , det vedkommer ikke mig — ikke mig først og fremmest . Men jeg synes — du forstår mig  . . . Du trækker på skulderen . » 
Jeg svarede temmelig kort : 
« jeg elsker min hustru . Det er nok . » 
Han sad og tyggede på cigaren uden at svare . 
« elsker hende  .  .  . , »  sagde han . 
Da vi skiltes på banegården , tog han min hånd og sagde : 
« du , jeg beder dig , vær sagtmodig mod hende . For din egen skyld også . Vær forsigtig . Læmpeligt , du  .  .  . Du kan ikke bøje hende . Hun er som jern . Der skal varme til  . . . » 
— gamle mand . Skikkelige , gamle mand . 

13- marts . 
Å , hvilken dejlig vintermorgen . Den fine , skære sne over markerne , den blå luft , solen , skyggerne langs hækken  .  .  . 
Alle former så klare og skarpe , himlen uden et eneste skyfnug , og luften så ren og stærk og styrkende . — hvor mit hjerte banker . 
Å , Helene  .  .  . 

vi gik i skumringen under de høje popler , der står som en mur på begge sider af vejen . 
Det var næsten mørkt hernede ; men højere oppe mellem grenene skinnede endnu det sidste , rødlige lys . 
Vi havde gået længe tavse således side om side . 
Pludselig kastede hun hovedet tilbage med en overmodig , ungdommelig kæk , lidt trodsig gestus og sagde : 
« nu er det snart forår igen ! » 
« det varer dog noget , »  svarede jeg . 

« synes du . Så’ du stærene i dag . Hvor de havde travlt . » 
« ja , de havde travlt . Alle har travlt , »  sagde jeg , mere under indflydelse af min egen stemning , end for at sige noget afdæmpende . 
Hun vendte sig imod mig . 
« hvorfor siger du det ? Hvorfor taler du således — altid ? Jeg føler mig altid glad , når det bærer mod foråret . » 
« sig mig da hvorfor . » 
« jo »  — og hun sænkede hovedet —  « det forstår du ikke . Du vil le ad mig . »  jeg svarede ikke . 
« jo , »  vedblev hun .  « når træerne står grønne , når blomsterne kommer frem , og når fuglene fløjter  . . . » 
Hun tav pludselig . 
Imod min vilje var jeg kommen til at smile . 
Jeg siger det igen : det var mod min vilje . Forstod jeg hende ikke godt ? 
I det samme så’ jeg en død spurv på vejen . Jeg tog den op og viste hende den tavs . 

hun trykkede den imellem sine hænder . Pludselig kastede hun den fra sig . 
« å , men der er andre spurve , »  udbrød hun og hævede hovedet . 
Hvor var hun skøn . Vidste du , hvor jeg elskede dig den stund . 
Men vi gik tavse videre . 
14 . Marts . 
Hvor hun vil komme til at elske mig engang . 
Da vil hun tænke på , hvor meget jeg selv har lidt . Og hun vil forstå mig , helt og fuldt , og der vil intet være mellem os senere . 
Denne tanke er min daglige lykke . 
15 . Marts . 
Jeg sidder her i mørkningen på mit værelse og sér ud over landet . 
Tåge og atter tåge og langt ude en 

fjærn , rustrød lysning af dagen , som synker . 
Helene spiller neden under . Jeg hører tonerne fra klaveret tydeligt . 
Hun spiller næsten al tid sådan musik , som gør menneskene sørgmodige og lader os tænke på så meget af fortidens , af det , som er forbi . 
Før sang hun også af og til ; nu hører jeg hende aldrig synge . 
17 . Marts . 
En digter har sagt et steds , at manden kun en gang elsker blindt . Og han har ret . 
Men en kvindes kærlighed er som den , om hvilken man læser , at den tåler alt , fordrager alt , tror alt , håber alt . Hendes kærlighed er uden refleksion . Hun vil vedblive at elske , hvor dybt end genstanden for hendes kærlighed synker . 
— er det rigtigt at elske således ? 
Jeg ved det ikke . Men elsker hun 

ikke således , vender også hun sig bort , når den hele verden peger fingre ad ham , da er hendes kærlighed ringe og intet værd . 
Marts . 
Gud , gud . Er det muligt . Denne skamløshed . Denne hån . 
Endnu har jeg ikke samlet mig efter dette . Hvorledes skulle jeg  .  .  . 
Det gør ondt i mit hoved at tænke derpå . 
— vogt dig , Helene ! 
Nu bliver legen til alvor . Tag dig i agt . 
Gud i himlen . Er det virkelig muligt . Er jeg da intet for hende , slet intet mere ? 
Men jeg vil skrive det ned her . Alt sammen . Jeg vil fylde disse papirer med mine lidelser , dag efter dag . 
Og når jeg så er ved at fortvivle helt , når jeg er ved at give tabt , træt og syg ved alt , når strømmen vil tage mig som et vrag — så vil jeg atter og 

atter læse mig gennem disse blade , gennem dette liv , som kun jeg forstår , og følelsen af alt dette , som hun har bragt over mig , vil gøre mig stærk igen , give mig modet tilbage , modet til at leve , til at lide , modet til at slås og slå , og jeg vil løfte min pande , jeg vil smile ligesom før . 
— det var i dag . Imorges . Nej , det var ikke så tidligt . Hvor mange var klokken — nå , hvad har også det at sige . 
Jeg havde været ude — jo , nu husker jeg : klokken var ti , eller der omkring . 
Der var sol i luften og sol opad væggene og sol alle vegne , da jeg kom hjem . Spurvene kvidrede under mit vindue . Jeg husker det så tydeligt . 
Da jeg havde fået overtøjet af i entreen , sér jeg , at døren ind til dagligstuen står på klem . 
Jeg stod lidt . Indenfor var alt stille . Ganske læmpeligt skød jeg døren lidt længer op og så’ ind . 

Helene stod ved vinduet halvt bortvendt fra mig . 
Hendes hoved var bøjet . Hun smilte , — 
dette smil gjorde mig straks urolig . 
Jeg følte mig så overflødig her . Tilsidesat og forurettet . 
Det raslede af papir . Jeg tænkte straks på , husker jeg , hvilken læsning der vel interesserede hende i den grad . 
Så åbnede jeg døren helt og trådte ind . 
Hun for sammen i samme nu , så’ hastigt op , rødmede — hun rødmede — og skjulte noget mellem sine hænder . 
— og jeg så’ , der lå en konvolut på gulvet for hendes fod . 
Jeg kan ikke gengive , hvad det var , jeg følte i dette evige sekund . Jeg stod som forstenet . Aldeles lammet . 
Og hun kom hen imod mig , et skridt eller to . Så blev hun stående og spurgte med en stemme , jeg ikke kendte , — jeg husker ikke , hvad hun spurgte om , opfattede ikke ordene . 
Jeg hørte blot røsten . En fremmeds røst . 

— jeg svarede hende ikke et ord og blev stående , der , på samme plet , fremme på gulvet . Jeg ved ikke , hvor lang tid der hengik . Måske var det kun et øjeblik , måske minutter ; så følte jeg , at jeg igen var mig selv . 
Og jeg blev stående ; ganske rolig stod jeg der og så’ på hende . Så’ på hende hele tiden . 
Jeg ville , hun skulle forstå , at jeg havde gennemskuet hende , at hun ikke kunne , absolut ikke kunne undvige mig . 
Men jeg spurgte ikke om noget . Jeg sagde ikke et ord . 
— skulle jeg udfritte min hustru , bede hende om fortrolighed  .  .  . 
Også hun tav . 
Jeg vedblev at stå og se på hende . Hun blev forvirret , stammede nogle ord , brød af straks igen — men intet om brevet . Ikke en hentydning dertil . 
Der var ganske stille i værelset . Jeg husker det hele så tydeligt . Blot jeg lukker øjnene , sér jeg det for mig — sollyset ind gennem ruden , blomsterne , 

den hvide himmel uden for og hende der foran  .  .  . 
Og — underligt nok — synet af hende , som hun stod der , frygtende og dog trodsig , gjorde mig i det samme sørgmodig , og i et øjeblik glemte jeg alt andet og så’ kun i hende den kvinde , jeg elsker . 
Jeg følte , at jeg var ved at blive svag , og jeg gik . — jeg gik fra hende uden vrede . 
Hvor mit hoved brænder . 
Klokken er to . Og endnu intet ord . Endnu intet . 
Jeg sidder og venter og venter . Jeg har ventet hele dagen , time efter time  .  .  . 
Men endnu intet . 
Jeg hører spurvene under mit vindue . Lyd af fodtrin over vejen dernede , røster og vognrullen . 
Men intet ord fra hende . 

og jeg har følt mig så glad just denne dag . Lad mig se : imorges — hvad , 

imorges ? Det er en evighed siden . Mange er døde siden da . 
-----------men hvorfor talte jeg ikke ? 
Blot et ord , og hun ville måske have sagt mig det . 
Nej , aldrig . Aldrig . 
Jeg tinger ikke . Giv mig dig selv , helt og fuldt og frivilligt . Bøj dig for mig , en gang , en eneste , og jeg skal rejse dig altre altid . 
— jeg ved dog , at jeg kan bøje hende efter min vilje , at jeg kan tage hende med magt . 
Men hvad vandt jeg derved . 
En lydig hustru . 
— dette brev . Disse ord , som jeg ikke må kende , intet vide om  .  .  . 

nu slog klokken halv 3 . Hun kommer ikke . Hun vil ikke komme . 
— nå , som du vil . 
Nu er jeg rolig . Jeg kan vente . Jeg har tid  .  .  . 

men hvert minut , som går , døder noget af det , som binder os sammen . 
Jeg venter . Ganske stille vil jeg sidde og vente . Så længe du vil det . 
Til i morgen . Iovermorgen . År vil jeg vente . 
Gud i himlen . Helene , som jeg elsker , elsker , elsker  .  .  . 

det er bleven så stille om mig . Og så øde også . 
Hvor længe har jeg ventet . Jeg ved det ikke . Ved af intet . 
Tiden går . Jeg forstår intet . 
Jeg føler mig så lille , så ringe . Men der er noget , som koger i dybet . Og jeg ængstes . 
Min hånd ryster . Jeg føler lyst til at skrige . 
Eller til at græde . 
— kærlighed er vanvid . Skulle jeg også begynde at krybe på fire . 

26 . Marts . Nat . 
Nu er jeg rolig . Jeg ved alt . 
Det er , som sidder jeg ganske ene på en korsvej og sér frem for mig . 
Og jeg sér ned langs vejene . Jeg øjner et fodspor tæt ved , tydeligt og bestemt ; længere ude går det i ét med stien , og fjærnest ude ligger et mørke , mit øje ikke kan gennemtrænge . Jeg har det på fornemmelsen , at bag hint mørke skinner en sol , flammer et lys . Men jeg føler en lammelse i mine fødder , og forgæves forsøger jeg at samle mig og stå op . Jeg kan ikke ; jeg må blive , hvor jeg er . Og jeg lukker øjnene og siger til mig selv : tys , stille  . . . Du må være rolig . Ganske rolig  .  .  . 
Men tavsheden alene , dette ubestemmelige , anelsesfulde , der ligger i luften , gør mig ophidset . Og jeg er bange . 
Klokken var fem , da jeg gik ned . 
Så længe havde jeg ventet . Og ventet forgæves . 
Å , disse timer . 

og hvad ville jeg nede . Jeg ville sé hende . Det var alt . Blot se hende . 
Jeg erindrer klart , at jeg , da jeg åbnede døren , havde en fornemmelse , som om jeg var beruset . 
Jeg husker også , at hun veg tilbage da hun så’ mig og blev stående . Jeg må have sét ilde ud . Men jeg havde også ventet fra i morges , og nu kom jeg selv . 
Jeg standsede ved vinduet og så’ ud med begge hænder mod karmen . 
Så hørte jeg , hun talte . Jeg troede , hun spurgte , om jeg var syg . Jeg rystede på hovedet . 
Så satte jeg mig ved bordet . Der lå en bog , som jeg begyndte at blade i . 
Jeg ved ikke , hvad jeg tænkte på , mens jeg sad der . 
Hvor mit hoved værker . •— lad mig sé ; hvordan var det nu , det begyndte . 
Hun sad i sofaen , i hjørnet under palmen . 
Jeg så’ ikke op , men jeg følte hendes blik over mig . 

« du — »  siger hun så . 
Jeg troede , hun ville fortælle mig alt . Jeg så’ op . Hendes blik traf mit . I det samme følte jeg et stød igennem mig , og jeg begyndte at skælve . Min hånd dirrede så stærkt , at jeg måtte lægge bogen . 
I dette samme nu var et navn , et minde dukket frem for mig . En forudanelse af , hvad hun ville sige mig , blinkede frem , pludselig som et lyn , og viste mig et dyb , jeg indtil nu ikke kendte . 
— jeg vidste jo , at jeg ikke var den , hun havde elsket først . 
Nu .  .  . 
Havde hun nogen sinde elsket mig ? 
Det var , som om en tung , død vægt langsomt sænkedes over mit bryst og pressede det sammen . Underlige , fantastiske skygger flakkede forbi . Jeg tror , jeg stønnede højt . 
Og i det samme var hun ved min side . 
Jeg følte hendes ånde på min kind . Hun bøjede sig over mig og nævnede mit navn . 
Således blev jeg siddende nogle se 

kunder , overvældet af en svaghedsfølelse jeg ikke kunne modstå . 
Så rejste jeg mig . 
Der lå en stump garn på mit knæ , jeg slog det bort og begyndte at gå frem og tilbage . 
— derfor dette lykkelige smil i morges . Denne tavshed overfor mig . 
Jeg var i den voldsomste ophidselse , og medens jeg gik der , forsøgte jeg at vinde herredømmet over mig selv tilbage . 
Men , tænkte jeg , et menneske er kun herre over sig selv indtil en vis grænse . Selv for den største gives der et bestemt punkt , som det vil være skæbnesvangert at overskride . Det er der for os alle . Og enten vover man da alt , eller man resignerer . Men resignation er kun halv sandhed . Resignation er for tteatret . Det sande i os resignerer aldrig . 
Alt dette sagde jeg nu til mig selv , mens jeg vedblev at gå frem og tilbage . 
Og bestandig tav jeg . 
Hvad skulle jeg også sige hende ? 

å , disse ydmygelsens minutter . — men vent . Du sår din sæd ; du skal også høste . Ti fold . Hundrede fold . Om end alt skal styrte sammen , som en verden , hvor blot jeg alene står tilbage for at juble over elendigheden . 
Og din er skylden . 
Din alene . 
Du har lønnet den med hån , der ville give dig sit liv . Vendt den ryggen , der ville bringe dig fred og lægedom . Trådt den under fødder , der ville frelse dig . 
Men det er dig for anstrengende . Du trættes derved . 
Som du vil . Som du vil  .  .  . 
Din er skylden . 
Jeg husker ikke tydeligt , hvad der skete siden efter . Jeg mindes , at hun lagde brevet på bordet , at jeg tog det og kastede det på gulvet uden at læse det . 
Hun rejste sig øjeblikkelig . Om det var i frygt eller i trods fik jeg ikke tid til at sé . 

« glem ikke , at du bærer mit navn , »  sagde jeg i døren . 
— jeg fortryder næsten disse ord . 

min lampe er ved at slukkes . 
Mon hun er gået til ro  ? Alt er stille dernede . 
Javist . Hun sover . Også jeg vil sove . 
— nej , hun sover ikke . Jeg føler det . Hun sover ikke . 
Hun har ikke ro . Ikke fred . 
Om hun dog blot ville lade , som om hun sov . Ligge stille og ånde sagte . 
Hvor denne nat er lang . 
Og dog frygter jeg for den morgen , som kommer . 
28 . Marts . 
Hun er rolig og tavs , hentyder ikke med et ord til det , som skete i går . 
Men hun er meget bleg og sér træt og anstrengt ud . 

jeg iagttager hende bestandig . Når hun tror sig ubemærket , lukker hug øjnene langsomt og dvælende . Der er noget adspredt , nervøst , og dog på samme tid noget roligt , uhyggeligt roligt over hende i dag . 
— nu ved jeg det . Hun er simpelthen træt af det hele , led og ked af alt . 
Mit hjerte snører sig sammen i sorg ved at sé hende sådan . Men hun vil komme over det . Jeg ved , hun vil komme over det . 
Blot hun vil forholde sig rolig , så længe denne tilstand varer . 
Jeg må passe på  .  .  . 

jeg sidder bag min rude 
og ser ind over verden ; 
mens røgen fra min portorikos dirrer som en bristet glorie omkring min Hals . 
De grønmalte vægge 
lukker over en stor skygge . 
Men jeg vender mit bryst mod solen . 

over himmelkuplens lysende blå danser de krusede solglimt , og som store , hvide svaner sejler skyerne bort . 
Langsomt og en efter en  .  .  . 
Fra det fjerne hører jeg en stemme tone gennem aftenvinden . 
Og det lokker , og det kalder , og det hvisker i mit øre  .  .  . 
— solen synker . 
Blank som en perleskal dybt i det drivende hav . 
Og det er nat . Jeg sidder bag min rude og stirrer ind over verden . 
Gløden i min pibe er slukket . 
Der er ingen glorie over mit hoved . 
Der er ingen mere , som kalder . Og mørket brænder mit øje som en sviende brand . 

1 . April . 
Hun er vedblivende tavs og indesluttet . 
Måske er hun rystet stærkere , end jeg troede . 
Hendes rolighed er dog mere naturlig nu , mindre kunstlet . 
— jeg har ikke taget fejl af hende . Jeg kunne være stolt ved hende . Hun lider ; men intet ord . Ingen klage . 
Men jeg lider med hende , lider dybere . Og bevidstheden herom fylder min sjæl med en egen , sælsom lykkefølelse . 
Men der kommer en tid  .  .  . Å , der vil komme en tid  .  .  . 
5 . April . 
Kærlighed . 
Jeg væmmes ved trivialiteter . 
Og jeg harmes , når jeg betænker , at det er hendes billede , evigt og altid dette ene , der brænder mit syn , brændemærker mit liv . 
Gud , du store gud , som kan alt , hvad 

du vil , jeg beder dig , på mine knæ beder jeg dig , at du vil tage dette kors af min skulder , at du vil gøre mig karsk , som jeg var det før , at du i mig vil lægge det øde , der slavebinder mit liv . 
Men ikke alt , ikke alt , hør mig : 
så meget skal du lade igen , at min sjæl dog aldrig må forblive kold og død , før hun , en gang blot , har ligget for min fod og bekendt , at ingen anden er som jeg , hverken i himlen eller på jorden eller ved det yderste hav . 
Og så vil jeg tale til hende . 
Jeg vil løfte hendes hoved og sé hende i øjet og stryge med mine hænder gennem hendes hår . 
Og jeg vil sige , at hvert af hendes ord er sandhed . At jeg kunne , om jeg ville det , elske hende igen , som dengang , for længe siden . Men aldrig skal det ske . 
Aldrig . 
Og hun skal vide , at fordi hun i trods og selvgodhed vendte ham ryggen , der ville give hende alt , derfor skal hun til evig tid bære skylden hos gud  .  .  . 

jeg ved det . Du har en verden af kærlighed at give hen , en evigheds lykke . 
Men jeg vender mig bort , jeg forsmår din verden . Jeg styrter mig i afgrunden . 
For jeg vil , du skal kræves til regnskab for min sjæl . 
18 . April . 
Dette smil , mens hun læste hans brev  .  .  . 
Som hun aldrig har smilet til mig . 
Nej , nej . Hun har aldrig nogen tid lidt til hælvten blot det , jeg led i et eneste sekund . 

hendes ungdomselskede . 
Hvor det brænder , det ord . Al vårens lykke og al livsens sol og alt det bedste og rigeste på jorden har arv og lod og del i ordet . 
Og jeg sidder her alene . Og der står et tveægget jern i mit bryst , og jeg vån-der mig i smerte . 
Å , hvorfor , hvorfor fik jeg også en 

kærlighed givende , så bitter , som aldrig nogens  .  .  . 
Kun én kender jeg , hvis liv i nogen måde er tungt som mit . 
Også hos ham er kærligheden byrden . 
. . . Og hver gang han er sammen med sin hustru , elsker han den anden i hende , forfører sin hustru for at nyde den anden . 
Her er kærlighedens skændsel . 
24 . April . 
.  .  . Jeg ser mig selv hjemme i min faders hus . Om aftenen sent ; når de ældre sad sammen om- bordet . 
Så tyst ; så hyggeligt og afdæmpet  .  .  . 
Faders rolige ansigt i skæret fra lampen ; moder bøjet over sit sytøj  .  .  . 
Og så senere — når jeg endnu , halvt i søvne , hørte lyden af vognene nede på gaden ; eller fjernt jernbanens piben — denne barnlige følelse af tilfredshed ved tanken om alle dem derude , der arbejdede 

og virkede , denne tanke , der gjorde hvilen dobbelt sød og hjemmets stilhed dobbelt vederkvægende  .  .  . 
25 . April . 
Selv den mest kultiverede ( eller måske netop han mindre end andre ) kan ikke afværge visse svaghedsøjeblikke , øjeblikke , hvor alt i tilværelsen synes ham småtteri og tomhed , så aldeles betydningsløst og hen i det blå , at fortvivlelsen er ham nær og døden forekommer ham at være den eneste lindring  .  .  . 

— men fortvivlelsen er kun en slappelse i vor karakter . Mandsviljen ruster ikke , og den retter sig igen med styrke . Som stålfjeren , der springer tilbage . 

29 . April . 
Jeg er bange . 
Det er , som stod jeg i en mørk skov og lyttede efter natravnenes skrig — så sært . Så troldomstyst . 
Der sker noget , der vil ske noget her — jeg aner det . Jeg kender mig selv . 
1 . Juni . 
Se , alle beundrer dig , mange elsker dig , — men jeg  .  .  . 
Løft mig i din kærlighed , lad mig stå mellem dig og verden . Skærme dig . Bevare dig . 
Kun dette har jeg villet . Alene dette . 
3 . Juni . 
Der strømmer en sød Duft af løv og blomster ind gennem mit vindue . Det blomstrer derude i min have ; stokroser , solsikker , brandliljer . 

denne sommer . Denne sommer  .  .  . 
— men jeg vil lukke vinduet , trække gardinerne for og skrive videre . — hvad skal jeg med disse blomster , dette Sollys , alt dette , der kun er til for at minde mig om en drøm , der var for lys og god til at forme sig til liv under denne virkelighed . 
— det er forbi . Alt er forbi . 
Og når jeg nu tænker tilbage på den tid , som gik — hvor det er længe siden — må jeg smile ved tanken om de kvaler , jeg gennemgik . 
Det er dog sandt , at mennesket i mangel af andet livsindhold vælger at skabe sig lidelsens . 
Lidelse , man for en tid selv tror på og anser for virkelig . 
— man kommer over det . Ens blod svales efterhånden . Man tænder cigaren og fører sin dagbog . 
Besynderligt forresten , at man gider . 

10 . Juni . 
Der foregår noget i dette hus , som jeg ikke kender . 
— igår hen ad aften gik jeg ud . 
Jeg var sørgmodig og nedtrykt . Vi havde ikke talt to ord sammen den hele dag . 
Den niende juni ; jeg husker den dato . 
Det var henimod aften og lige i skumringstimen . Det blæste stærkt og af og til faldt der regn . 
Jeg sad først længe på en afsides bænk i en af parkerne og lod regnen stænke min pande . 
Så drev jeg igen om på må og få . 
Det blev så tyst efterhånden . Så underlig tyst , syntes jeg . 
Jeg vidste ikke , hvor jeg skulle gå hen , eller hvorledes jeg skulle få tiden til at gå . Venner havde jeg ikke , næppe nok bekendte . Så fuldstændig havde forholdet til min hustru lænkebundet mig , at alt andet var bristet derved , og for første gang følte jeg tomheden og det utilstrækkelige heri . Jeg følte mig træt . Ikke just led ved livet sådan . For havde jeg vel 

grund til det . Man må være retfærdig , også når man er part i sagen , og jeg vil være det . 
Nuvel , sagde jeg til mig selv , hvad har du så at klage over ? Har du ikke i betimelig tid fået alle betingelser for at kunne leve dette liv så fuldt ud , som kun de færreste ? — men det var gået i stykker for mig alligevel , det hele . Hvad var det da ? Havde jeg grebet for hård-hændet til , siden det aldrig føjede sig , som jeg ville det . 
Nå , og om så var . — der er et misforhold mellem dig og den , du elsker . Du er mand . Hvad vil du ? Bøje dig eller bøjes ? Lad så være , at du har uret . ( men hvad er uret ? ) 
hvad vil du ? Række din hånd først , bede om tilgivelse ? 
Du får den , du skal få den . For inderst inde elsker hun dig jo . 
Og dog . Gør det ikke . 
Aldrig på knæ for den , af hvem du vil elskes . Kærlighed er beundring . Bøj dig , og beundringen er forbi , kærligheden er forbi . 

nej . Aldrig på knæ . 
— således gik jeg og sagde til mig selv . Jeg husker det godt . Selv det mindste står tydelig i min erindring . Jeg husker således , at idet jeg drejede ind i et mørkt og snævert stræde , løb en stor rød hund mig forbi . Idet den var lige foran den eneste lygte i strædet , så’ jeg i et nu dens sorte , uformelige skygge med den hængende flab glide hen over den kalkede mur og bort længere fremme . 
Der var ingen uden mig i gyden . Jeg blev stående og lyttede ; vinden susede gennem træerne derovre på kirkegården , himlen var mørk , og grønne og hvide stjærner funklede og flitrede over de sorte tagrygge . 
Denne dystre stemning tog mig , — nå , alt det , jeg her fortæller , er jo egentlig uden betydning , javist , ganske interesseløst . Og dog gør det mit hjerte godt at mindes sådanne enkle og rolige øjeblikke . 
Hvad sagde jeg : hjerte . 
— kuriøst , at hvor skeptiske end men 

neskene bliver med alderen , kommer man dog aldrig ganske klar af elementærbegreberne . 
— men det var ikke det . Jeg fortaber mig i småting . 
Da jeg nåde hjem , var klokken 9 . Jeg standsede på vejen foran huset og så’ , at der var bælmørkt derinde , uden at jeg i øjeblikket tænkte videre derover . 
Jeg blev stående vel et kvarterstid . 
Alt var stille . 
Og jeg følte med ét en forunderlig ro over mig , en mild , nøgtern følelse af velvære . Det var , som om alle mine sanser vare skærpede . Dagens åg var løftet af min nakke . 
Og jeg mindedes forrige dage , svundne dage ; nynnede for mig selv en Melodi , jeg havde hørt min moder synge . 
Langt borte rullede en vogn afsted , en stemme talte fjernt . 
— i dette øjeblik formørkedes vejen af en skygge , og en mand gik hurtig forbi  .  .  . 
Hvad var det . — hvad var det dog ? 
Hvorfor dukkede det navn frem for mig 

nu ; hvorfor tænkte jeg på ham i denne samme stund ? 
Ånej . Ånej . — hun fører mig ikke bag lyset . Jeg tror hende . Jeg vil tro hende . 
— hun lå på sofaen , da jeg kom ind . Lampen var skruet ned . 
Jeg blev stående ved døren og så’ mig om . Alt var som ellers . Ikke en fold på tæppet , ikke en rynke i dugen . 
Nej . Hun vover ikke  . . . Og dog  .  .  . 
30 . Juni . 
Jeg lægger mærke til , at hun iagttager mig . 
Somme tider , når jeg pludselig vender mig mod hende , sidder hun og sér på mig med et underligt blik . Så langt og prøvende . 
I det hele taget er hendes væsen anderledes nu end før . 
Hvad vil hun . Hvad betyder det ? 

hun retter sig bestandig efter mig , siger aldrig et ord imod . Undviger mig helst . 
Er det frygt ? 
— man taler jo om samvittighed . 
Jeg ved ikke , hvad jeg skal tro . 

hvis hun nu alligevel vovede  .  .  . 
Eller hvis det blot er det , at hun ikke tør . 
— jeg har set det menneske nogle få gange . 
Han er blond , skægløs , spinkel . 
Han er vistnok smuk  .  .  . 
— det var alligevel en fejl af mig , at jeg ikke læste brevet . 
1 . Juli . 
Det er nat . Sommernat . 
Ude i vest rødmer det af sol , sommerens sol , og over mit hus lyser himlen . Alt er så stille . 
Men der er lyde i natten . 

. .  . Jeg husker en nat . Lige som denne . 
Vi sad i vognen , hun og jeg . 
De havde råbt hurra for os , skålet og talt for os . Og så kørte vi fra dem . Hjem , for første gang . 
Hun sad og trykkede sig op i hjørnet mod vognruden . Jeg forstod , at hun var sky . Og jeg respekterede denne følelse . Jeg sad og så’ op mod himlen . Og der var sølv i luften og skær af stjærner og lys og solrødme . 
— og jeg så’ på hende , og jeg var lykkelig . Lykkelig ved hende . Taknemmelig , ydmygt taknemmelig også . 
Så fulgte jeg hende til sovekamret og forlod hende , for jeg så’ , at hun var urolig . 
Jeg sad længe i dagligstuen alene . Så gik jeg ind til hende . 
Hun var i seng . 
På stolen foran sengen lå hendes tøj ; jeg så’ de lange , sorte strømper ovenpå det krusede , hvide skørt , og jeg blev svimmel . 
Og jeg lagde mig på knæ ved sengen og drog hende ind til mig . 

hun lå ganske stille med den ene arm op over ansigtet . 
— der var lyst i værelset af natten derude , men det susede om mig ; jeg følte hendes hjerte banke , hendes barm bølge . 
Men hun sagde intet , og hendes øjne var lukkede . Og jeg begravede mit ansigt i puderne ved hendes side og indåndede duften af hendes legeme ; knugede hende ind til mig . 
Så åbnede hun øjnene og så’ på mig , og jeg pressede mine læber mod hendes runde , hvide knæ  .  .  . 
Å , du susende nat , du blånende sommernat . 
Hvad er der sket . Hvorfor er alt forandret  .  .  . 

det er mørkt omkring mig . Og jeg går og går , jeg ved ikke hvorhen . Der er ingen , som følger mig . 
Men rundtom , fjernt ude og ganske nær , fornemmer jeg lyden af fodtrin , tusinders fodtrin . Lyd , der svinder , og lyd , der kommer . 

hvor er jeg ? Hvem er disse ? 
Lader os råbe . Og jeg råber : hvorfra ? Hvordan  .  .  . ? 
Ingen svarer . 
Bestandig kun denne lyd af skiftende skridt . Alle vegne . 
Og jeg griber i mørket en hånd , jeg fornemmer en levendes ånde . 
Hvor er vi  .  .  . Hvem er du  .  .  . ? 
3 . Juli . 
Igen svigerfader . 
Har hun haft bud efter ham ? — hun går fra mig dag for dag . I den senere tid er der dog ikke forefaldet noget , som kan give hende grund til at påkalde hans mellemkomst . 
— jeg havde halvvejs ventet en scene og belavet mig derpå . 
Men intet ord ; ingen faderlig på-mindelse ; ingen værdighed engang . 
Jeg forstår det ikke . Der er noget i gære . 

og hvad talte de om dernede i lysthuset så længe  .  .  . ? 
Og så disse øjne . Hans og hendes . 
Hvorfor så’ han således på mig ? Jeg lider ikke hans venlighed  .  .  . 
8 . Juli . 
Bægeret er fuldt . 
Gud  .  .  . Også det . — det også . 
Nu forstår jeg hendes væsen på det sidste . Svigerfaders besøg . . Hendes  « stille omgængelse »  . Hendes blik . 
Jeg forstår det . 
— det skulle se ud som en tilfældig-hev . Å , jeg gennemskuer jer alle sammen . 
Når plejer en læge at komme tilfældigt ? Nej , min gode . Jeg ved det bedre . 
Ja , ja , jeg forstod godt hans tale , spørgsmålet bag hans ord . 
Blikket røbede ham . Jeg kender de øjne . Sådan ser man på en gal mand . — bægeret er fuldt . Er der endnu mere  .  .  . ? 

der står nogen bag hende . — så vist som jeg kender den inderste fold i hendes sjæl . 
Denne tanke er ikke af hende . 
Og ikke af faderen heller . 
10 . Juli . 
Dette kan jeg med sandhed sige , hvordan det så end vil ende , at jeg altid kun har villet det gode for hende . 
Men måske glemte jeg for meget , at hun er kvinde . 
1 . August . 
Hvad nu  .  .  . 
Barmhjærtige gud . — — ikke mere . Ikke mere , herre . Jeg er også et menneske . 
. . . En billet :  « i dag kl . 5 »  . Intet videre . Ingen underskrift . Intet navn ingen dato . 
— å , det er løgn . Forbandet løgn . 

hvem har skrevet det  .  .  . nej , hun vover ikke  .  .  . Dette barn  .  .  . 
Drømmer jeg . — der står bordet , der uden for er haven — — hvorfor skriger den fugl  .  .  . ? 
Herre , herre , af det dybe råber jeg til dig  .  .  . Spar mig , herre ! 

hun skal ikke ane , at jeg ved noget . Jeg vil lægge dette papir , hvor jeg tog det . 
— eller skulle jeg tale , skulle jeg spørge hende  .  .  . 
Spørge hende — om dette  .  .  . 
Nej , jeg vil vente . Lad hende modtage sine billetter , holde sine stævnemøder . 
— ser du vel , jeg kunne udrække min hånd og kalde dig tilbage . Med et ord kunne jeg frelse dig  .  .  . Forstår du . Med et eneste ord . 
Men jeg vil lægge et svælgende dyb imellem os to- — imellem dig og mig . 
For jeg ved , at den tid vil komme , da du søger tilbage , tilbage til mig , da du vil give dit liv for et ord af min mund . 

og du skal ikke nå mig , du skal ikke kunne komme over skillevejen . 
I evighed ikke . 
Og jeg skal råbe til dig over afgrunden , nævne dit navn . Jeg vil , at du skal sé mig , at du skal strække din arm imod mig i sorg . 
— men jeg vil svare dig og sige : dine synder er dig forladte . 
Og så vil jeg gå , du skal ikke sé mig mere . 
Hører du . Du skal ikke sé mig mere . 
Jo , jeg så’ din uro , dit blik til uret . 
Jeg lagde mærke til alt ; forstod alt . 
— blot han ville gå  .  .  . blot han ville gå . Ikkesandt  .  .  .  ? 
Men jeg gik ikke . Hele aftenen blev jeg hos dig . Og du sad der , og dine hænder skjalv  .  .  . 
Forstår du , hvorfor jeg sagde : klokken er 5 ? Hørte du noget i tonen ? 

nej , du forstår intet . Du hørte intet . 
Hvorfor så’ du så hastigt op ; et øjeblik kun ? Så bøjede du hovedet . 
Du svarede ikke . 
Du turde ikke tale  .  .  . 
2 . August . 
Min kærlighed  .  .  . 
Mit guld . 
Ranet . Som en tyv raner  . . . I mulm og nat . 
5 . August . 
Når det mørkner for os , når alle vore korthuse styrter sammen , når midnatsgalet i vor sjæl forkynder nattens tykkeste mulm , da vender vi os til dig , vor himmelske fader . 
Ikke som tiggere . Ikke med trællesind , — men som vildfarne børn . 
Sænk du en Funke af dit evige lys i 

vore hjerter , spred det dybe mørke og lad os skue din forklarelses herlighed , at den trætte må styrkes , og den svage rejse sig igen . 
Du ved råd for alt . 
Så led os da med din ånd . Løft os i din evige klarhed . Vor fader . 
4 . August . 
« der er intet nyt under solen »   .  .  . 
Gammelmandsvisdom . Kærligheden gør alle ting nye . — ligesom en syg , der længe har måttet ligge ned , ser verden under en hel anden synsvinkel , den dag han står op , således også med den , der elsker . 
5 . August . 
Hun er tavs . Også jeg tier  .  .  . 

—  « af druerne , som presses i lidelsens kar , skænkes den vin , som styrker hjertet , »  står der i en gammel bog . 
Det gode ved stilheden er , at den ret levende lader os fornemme , at der er intet i verden uden os selv . 
Jeg først og fremmest . 
Jeg alene . 
6 . August . 
Nå , jeg vidste det jo . Det måtte jo komme således  .  . 
Forresten — hvad er der at lamentere over . 
Det var i går , da jeg gik hjemad  .  .  . Men lad mig begynde forfra . 
Da det blev aften , gik jeg ud . Man kan ikke forlange , at en mand bestandig skal sidde hjemme og våge over sin hustru . 
Og hun skal have sin frihed . Jeg vil , at hun skal råde sig selv . 
Jeg gik altså . 
Det var just i tusmørket . Jeg mødte 

en kvinde på gaden og fulgte hende hjem ; blev hos hende en times tid og drev så ud igen , ud i tågen . — jeg var i grunden ked af det . — forresten var der jo ikke tale om kærlighed . 
Jeg havde gået længe i mine egne tanker uden at lægge videre mærke til , at der gik en dame noget foran mig . 
På en gang genkendte jeg hende . 
Det var Helene . 
1 samme nu tænkte jeg på , hvor hun kom fra . Og jeg gik bag hende hele tiden , til vi nåde hjem . 
— jeg spurgte ikke , nævnede ikke med et ord , at jeg havde set hende ude . 
Hun tav også . 
Jeg ventede heller ikke , hun skulle talt . Jeg forstod hendes tavshed . — for jeg forstår alt . 

jeg er glad ved , at vi ingen børn har . Så står jeg friere overfor hende . — når tiden kommer . 

7 . August . 
Der gives én storhed : at bevare sig selv uafhængig ( ubesmittet ) af verden . Det vil sige , at være tilfældighederne overlegen . 
Det er derfor stoicismen synes mig den sandeste livsvisdom , fordi den lærer os at betragte os selv som alle tings ligevægtspunkt , det centrum , hvorom universet bevæger sig . 
8 . August . 
'en ung vin , en gammel ven »  . 
Salomon , åndernes behersker , den mægtigste af de mægtige , den viseste af de vise , sad på sin elfenbenstrone og skuede mørk frem for sig . Purpuret foldede sig over hans skuldre , kronen , tung af ædle stene , strålede over hans hoved ; og ved hans side sad sulamit . Den højt-besungne . Hendes blåsorte lokker , hvor diademet funklede i det silkestribede pande-bånd , bølgede over den stolte barm . Glimtende ringe slangede sig om hendes nøgne 

arm , og det gyldne slør lå over hendes lænder som en soltåge i vingården . Hendes blik søgte kongens , men Salomon sad tavs . 
Da indtrådte sabud , Natans søn , kongens ven . 
« hvad fattes dig , o Zions guld , du , de udvalgtes udvalgte ? »  talte han . 
« sabud , »  sagde Salomon langsomt og hævede blikket mod ham .  « jeg tænker på de forrige dage , de ringe dage . Mindes du cederens susen på Libanon , kedrons kildespring og roserne i dalen ? » 
Sabud smilte . 
« se ud , o Salomon , der dufter skoven , der springer kilden , der rødmer sarons roser ; se , det grønnes i dalen , granattræerne blomstre , vinstokken har udskudt sine små skud , og turtelduens røst er hørt i bål-hamon . » 
Og Salomon , den mægtigste af de mægtige , den viseste af de vise , stod op fra tronen , og han aflagde sin kongelige prydelse og gik ud af salen , ud af slottet , ud af staden , bort fra sulamit og de tusinde medhustruer , fra købmændenes haller , 

fra vanddammene , fra fløjtespil og glædesskrig , fra sølvaltrene og guldlampernes blus , langt , langt ; østerpå . Ind ad ungdommens og de stolte drømmes ensomme , eviggrønne Kongevej . — 
9 . August 
det er alligevel noget besynderligt , dette . Sét ude fra . 
Min hustru har en elsker , og her sidder jeg , ægtemanden , rolig og fredsommelig i min stue . Jeg har lige nu renset min pibe , og den smager mig fortræffelig . 
— nå , hvorfor ikke  .  .  . 
Er det i grunden værd at tale om . Man må se på det til grund liggende . Det er sandt , at hun bedrager mig . Men dersom det ikke netop var mig , hun var gift med , skulle jeg tro , at jeg just derfor ville synes om hende — . Dog ville jeg næppe tilbyde hende mit navn . 
Løvrigt — man må ikke lægge for megen vægt på menneskenes handlinger . 

og hvem tør påstå , at hun har villet det således ? Det er naturligvis kommet , som alt kommer , af sig selv og lidt efter lidt . Kvinderne især ræsonnerer jo aldrig . 
Men alligevel  .  .  . 
Om jeg havde været brutal imod hende , ukærlig , egoistisk — . 
Det er sagen : jeg var for god mod hende . Man må ikke lade en kvinde sé , hvor højt hun elskes . Hun vil vindes , ikke én gang for alle , men dag for dag . 
Eller rettere : hun må tro , at hun bestandig er den , der vinder os . 

hvad gavner det , at din sjæl er som stjærnehimlen , når hun ikke evner at se så højt . 
Det er en dåre , der fører en kvinde i sit hus alene af kærlighed . Han vil enten miste hende eller tabe sig selv . 

selv om jeg ikke skriger så højt , at menneskene hører det — hele min bevidsthed er et stort skrig , et eneste stort skrig efter det , som fjærner sig mere og mere . 
— og jeg står og stirrer , står og lytter  .  .  . 

af banen athenienser ! 
Ser i dette forspand . Hingste , kulsorte hingste . Af vejen , du . — men jeg skal tøjle dem ; tømmen over armen  .  .  . Hej , hop ; nå , hvor bliver 1 af .  .  . 
10 . August . 
— lille du — å , lille du . 
Ud over havet . Som albatrossen . 
Tusinde mile fra land . 
Og alene . Ganske ene . — himlen over og havet under  .  .  . 
— og når solen gik ned , sad jeg dog der , hvor hun bygger . 

det er forfærdeligt^ at der gives magter , som ikke den rankeste menneskevilje kan besejre ! 
11 . August . 
Lysende himmel . Varm blæst . En eneste lille sky , der opløses lidt efter lidt . 
Udenfor min rude pilenes grønne grene ; en spurv , der sidder og sér ud med store , kloge øjne . — 
hvad mangler jeg i dette øjeblik ? Hvad vil jeg ? 
Jeg drømmer . 
Jeg drømmer hver dag — og gud vil tilgive en stakkels fattig , som engang imellem må stjæle et brød for at friste livet . 
12 . August . 
Hvis skønheden ikke var , var løgnen heller ikke . 

vi jager efter skønhed i livet . Kunstnerne lovpriser den , digterne besynger den , præsterne prædiker den . Vi lyver alle for hverandre . 
Og ve den , der elsker . Ve de overvundne . 
1 . September . 
Nu falmer det dernede i min have . Om en lille tid er alt forbi . 
Kom kun , du store stilhed  .  .  . Jeg er beredt . 
17 . Sept . 
Jeg tænkte det  .  .  . 
Hver onsdag altså . — 
henad fem gik jeg , og nogle minutter senere kom hun . Udenfor huset stod hun lidt og så’ frem over vejen . 
.  .  . Nej , du så’ mig ikke . Du gik forbi kastanietræerne ved leddet , du mærkede intet . Anede intet . 
Og jeg gik bag dig — skridt for skridt 

fulgte jeg dig . Gennem mørket så’ jeg fjeren i din hat og den lyse skindkrave om din skulder . 
— hvor du gik hurtigt . Hvor du hastede . 
Husker du endnu hin tid , da vi mødtes i parken på den skrånende sti ved vandet under de hældende Aske  .  .  ? Å , hin tid . 
Hvor ofte sad jeg der og ventede , du skulle komme . Jeg skjalv i forventning , når jeg hørte skridt henne ved omdrejningen . 
Og når du så kom — du ilede , din kind blussede , dit øje glimtede , din mund lo ; og jeg så’ på dig , og vi gik der , du og jeg alene ; og skumringen skjulte os , vandet lyste , himlen lyste , asken dryssede sine knopskæl over os  .  .  . Husker du ? 
Hvor det er længe , længe siden . 
Og nu . — 
hvorfor standsede du igen og så’ dig om , før du gik ind ad porten . 
Er du bange ? 
Frygt ikke . Ingen sér dig . 
Der står en henne under gadelygten . 

nå , hvad så : det er jo kun mig , gå du ind , gå op til ham . Han venter dig . 
Hvad , du tøver . Ah , du har set mig . Frygt ikke ; jeg er tavs . — nu er du borte . 
Og jeg tager mit ur frem . Ti minutter over fem . Jeg ser , du er præcis . Ligesom dengang . 
Lad os se , hvor længe det står på . — og jeg giver mig til at gå frem og tilbage langs fortovet . 
— tretten minutter over ! Nu er hun kommen , nu sidder hun hos ham . Han • har lagt armen om hendes liv , og hun bøjer sit hoved mod hans skulder og lukker øjnene . Og han kysser hende , langsomt , dvælende . På munden . På halsen . Og hun slår armene om ham . Trykker ham ind til sig . Nej , du hørte ikke nogen . Ingen kommer . Vær ikke bange . 
Hvad nu . Femten minutter over . Ah , jeg sér , du rejser dig . Han rejser sig også . Jeg forstår  . . . I taler ikke . Du skælver i hans arm  .  .  . 
Å , herre , herre ! 

— pludselig sér jeg dig igen . Du står udenfor huset . Hvad , allerede ? Jeg har forregnet mig . Klokken er kun sytten minutter over fem . 
— nu ved jeg det . Du traf ham ikke . 
Nå , du kunne jo vente . Vent kun . Han kommer nok  .  .  . 
Du går . 
Langsomt . 
Nu standser du atter og sér dig om . 
Måske han kommer . Nej , nu går du , igen . Hjemad . 
Hjem til det dagligdags . 
Hjem til manden . 

hvis hun kom til mig nu og sagde : jeg fortryder alt . Tilgiv mig og tag mig til dig som før  .  .  . 
— ja , jeg tilgiver dig , Helene . Helt og fuldt og uden bagtanke tilgiver jeg dig . Fordi jeg en gang har elsket dig . 
Men imellem os ligger noget , som tilgivelsen ikke slår bro over . Thi jeg kender dig ikke mere . 

18 . Sept . 
Hun sad ved vinduet og så' ud i haven . Jeg hørte uhrets slag og vindens Sus i træerne derude . 
Og pludselig spørger jeg hende , hvor hun var i går , mellem fem og seks  .  . 
Hun rørte sig ikke . 
« igår »  — gentog hun langsomt . 
Jeg forstod , hun forsøgte at samle sig . 
« igår — imellem fem og seks »   .  .  . 
Hun vedblev at sidde og se ud . Det var ganske stille i stuen . 
« hvorfor spørger du om det »   .  .  . 
Jeg ventede lidt . Så sagde jeg roligt : 
« jeg ønsker , at du for fremtiden vil fortælle mig lidt om dine besøg ude . Vi lever for meget hver for sig . » 
Jeg mente det forresten ikke . Jeg ville blot se , hvorledes hun ville tage det . 
Da vendte hun sig om og så’ på mig . Jeg kendte straks blikket igen . Det blik . 
— måske burde jeg ikke sagt disse ord . 

20 . Sept . 
Jeg er for tam . Jeg tier for meget , jeg ved det . Ofte har jeg en følelse , som om intet af alt i verden vedkom mig . Som om jeg kun var tilskuer ved den store komedie derude . 
Er det ladhed ? Er det menneskeforagt ? 
For hvad vil alle disse mennesker . Hvorfor støjer pøblen på forum ; brød og skuespil . 
Er det noget at skrige op om . Se her , mor jer nu . Men i stilhed ; Cæsar sover . 
Nej , han sover ikke . Han grubler . Han kender menneskene . 
21 . Sept . 
Nu lysner det i øst . Morgenstjernen funkler over mit hus . 
Snart kommer dagen . Den nye dag . 
— men endnu ligger natten over landet , og alt er tyst . Tågen drypper af grenene , og det rasler sørgmodigt i løvet . 

og dagen vil komme , og menneskene vil haste . Moderen vil løfte sit barn på arm , hustruen vil smile til manden . Venner ville mødes med venner — en lille stund . 
.  .  . Ensomhedens stolthed . — — 
som en ørn i klippehulen . 
En kongeørn . 
Og han spreder sit vingefang , han bruser gennem skoven , han stiger over skyen . Højt . Højt  .  .  . 
28 . Sept . 
.  .  . Vinden dryssede røde blade over gangen , og grøfterne lå fulde af vissent løv . 
Jeg gik og så’ på indskrifterne , de efterlevendes gode ord , eftermælets ord ; og den gule septembersol lyste over for-rådnelsens have , hvor korsene står . 
— fred , fred , og der er ikke fred , ikke på jorden og ikke under den ; og er der fred i himlene ? 

1 . Oktober . 
Hvad skal jeg sige . Har jeg fejlet  .  .  . 
Hvor var hun da hin aften , hvorfra denne billet  .  .  . 
—- i dag kl . 5  .  .  . 
Nå , hvad siger så disse ord . — alt eller intet . 
Måske lider jeg virkelig af en fiks ide . En slags monotoni i følelsen . 
.  .  . Eller jeg er i deres øjne så ufarlig , at de vover alt . 
Kærligheden vover jo alt . 
Kærlighed . — 
hvad vil jeg da . For er det kærlighed , hvem har så ret . 
— man kan ikke tale om ret til den , der elsker . Hvad da ; gav jeg dig ikke mit navn , for at du skulle blive min . — du er dyrekøbt . 
Hvad skal jeg sige  .  .  . han har været her ! 
Her . I mit hus . I mit hjem . 
Han sad der , da jeg kom ind . Jeg kendte ham øjeblikkelig . 1 samme sekund forstod jeg intet mere . Jeg husker , at jeg 

blev stående aldeles uden tanke , og så’ på ham . Jeg husker også klart , at jeg , da jeg igen kom til mig selv , straks tænkte : hvad vil der nu ske ? 
Helene præsenterede . Han så’ på mig . Han smilte med et smil , der skulle være behageligt . 
Jeg så’ fra ham til hende . Hun bemærkede det ikke eller lod sådan . 
— jeg sad og hørte på dem . De talte meget . De talte hele tiden . 
Efterhånden blev jeg roligere . Men jeg forstod vedblivende intet . Af og til henvendte han sig til mig ; jeg svarede høfligt eller nikkede blot . Lidt efter rejste han sig for at gå , og jeg sagde til mig selv : Pas på nu . — hun stod op og rakte ham hånden . Det var ganske ligefremt . 
Jeg fulgte ham ud , og ved døren bad jeg ham gentage besøget en af dagene . Han så’ ikke op , viste sig ikke overrasket . 
— jeg må studere dem . Jeg ved ikke , hvad jeg skal tro . 

er det forresten sagt , at det er ham .  .  . 
Hvis det var ham , ville hun da i min nærværelse vise sig så interesseret overfor ham  .  .  ? 
Jeg troede , jeg vidste alt . Nu er det mørkt for mig . 
Hvem ved — måske det netop er det , de ville opnå . 
— nå , lad os sé  . . . Nu har jeg i hvert fald gjort ham tryg . 
2 . Oktb . 
Det er ham . 
Jeg kunne høre det på hende . I førstningen var hun ved at skuffe mig ; jeg ville have hende til at udtale sig og sagde derfor et par ord om hans vindende væsen , idet jeg bemærkede , at jeg næppe erindrede ham fra før . ( jeg erindrer ham godt nok , netop fordi hans væsen var mig imod . ) 
hun så’ op . 
« ja , han er virkelig den samme som før , »  sagde hun i en tone , jeg misforstod . 

og hun begyndte at tale om ham , jævnt og stilfærdigt , som man taler om en , man kender fra gammel tid  .  .  . 
Men så sagde hun noget , som gjorde mig opmærksom . 
Hun sagde : 
«  . . . du husker , han sværmede for mig dengang »   .  .  . 
Hvad hun mere sagde , gled mig forbi . 
Det var disse ord , der slog mig . 
— hvorfor tilføjede hun  « dengang »  . 
— det var et ord for meget . 
Du røbede dig , min gode . Sådan taler man ikke uden i en bestemt hensigt . 
4 . Oktb . 
Elsker jeg hende endnu  .  .  ? 
Jeg ville svare nej , men lad mig ikke føre mig selv bag lyset . 
— hvorfor foragter jeg hende ikke , eller hvorfor blev hun mig ikke ligegyldig ? — det sidste er umuligt , og man foragter ikke , når man kender livet . 

og hade ? 
Dette barn  .  .  . 
— der er ingen vej over bjærget . Elsker jeg hende virkelig ? 
Å , fornedrelse ! 
Trællesjæl , trællesjæl . Her er korset på min nakke . 
Men jeg vil ikke . 
Jeg vil ikke . 
Og jeg skal bøje dig , ydmyge dig . Nuvel , se her , jeg elsker dig højt over alle himle og alle sole ; du er i min længsel , du er i min bøn , du bor i min sjæl . 
Men jeg vender mig fra dig i hån . Gå din vej . Jeg vil dig intet . 
10 . Oktb . 
Dette menneske  .  .  . 
Allerede . 
— på forbivejen . — javel . Naturligvis . — hvor det traf sig heldigt , at hun ikke var hjemme . 
Og vi sad der , vi to , jeg i sofaen og han lige overfor . 

manden og elskeren . 
— jeg lagde mærke til , at han smilte hele tiden . 
12 . Oktb . 
Hvorfor lader kvinderne sig forføre . 
Ikke af kærlighed . Kærligheden leder ikke på vildspor . 
Af svaghed — eller måske af trods . 
— men der er forskel på den unge pige og hustruen . En hustru må ikke lade sig forføre . 
Heller ikke af trods . 
For det er dog sandt , at der her i verden gives noget , der hedder pligt . — om troskab taler jeg ikke . Man må ikke vente for meget . 
12 . Oktb . 
Der sang en fugl nede i min have , imellem det visne løv . Og jeg sad og så’ ud mod oktoberdagen , der hældede vesterpå . 

hun . var gået , og jeg var ene i værelset , hvor skyggerne listede sig frem i mørknings-timen . 
. . . Da jeg atter så’ op , stod hun foran mig . Hendes blik var over mig . — et stort , sørgmodigt blik . 
— begynder du at angre ?  .  . • det er ikke tid endnu . 
1 . Nov . 
Det er besynderligt , at vi på en gang kan elske og afsky den samme . 
Nå — afsky  .  .  . Men alligevel . 
Netop dette , at jeg vedblivende elsker hende og vil vedblive at elske hende , også da , når jeg skal jage hende ud af mit hus , som man jager en hund bort , gør , at jeg harmes på mig selv . Jeg vil ikke elske hende og elsker hende dog imod al villen . 
Hvad gavner det så at ville . Altså er jeg dog som de andre . 
Lidt større , lidt bedre måske , men 

ellers i et og alt formet over den samme læst . 

den kærlighed  .  .  . 
— men jeg protesterer . Her og altid . 
I retfærdighedens navn . 
I mit eget . — 
det er ikke det , det først og fremmest kommer an på , at have grebet den store sandhed — men at være tro , d . e . sand udover alle hensyn , er det vigtige . 
Med andre ord : det er ikke ideen men personligheden , det gælder om at fuldkommengøre . 
— derfor tav også den eneste , som nogensinde har kunnet svare , da man spurgte ham : hvad er sandhed ? 
Thi det er slet ikke det , som , ret forstået , er det afgørende . 

2 . Nov . 
Jeg frygter ikke døden ; jeg frygter tilintetgørelsen . 
At tænke sig , at alt det , jeg i et liv har håbet på , elsket , afskyet , forbandet , kæmpet efter , alt , alt , skal i næste nu blive til ingenting mere for mig , til en sort , sort nat  .  .  . 
Og man selv en død hund , som om tolv timer begynder at rådne . — og skoven vil grønnes og grønnes på ny , menneskene vil juble og græde og gå forbi . Og der ligger man . 
— solen kan ikke engang skinne på en  .  .  . 
3 . Nov . 
Min kærlighed er som Atlas , der bærer jorden . 

Holla , brandmænd , hid med en sprøjte ! En dampsprøjte . Rask , svende . — 
der er ild i ætna . 


da først er bægeret helt fuldt , når en mand begynder at få medlidenhed med sig selv . 
Hvoraf kommer det , at menneskene helst bestandig griber det uvæsentlige , griber ved siden af , når det gælder at bestemme sig selv ved at dømme andre . 
Nå — lad dem fare ad deres smalsporede stier , hvorhen de vil . 
Jeg vælger de brede baner . 
3 . Nov . 
Så meget er vist — dersom menneskelivet ikke kan nå det højeste , så er der ingen mening i det alt sammen . Så er den ting : at eksistere , et krimskrams , et vigtigmageri , lige så vildt og hen i vejret , som blækstregerne på mit trykpapir . 

4 . nov . 
— og jeg vil kalde på dig : 
« kom kun ; kom nærmere , du , som jeg elskede »   . . . og du kommer , ydmyg , angrende ; sønderknust  .  .  . 
Ah , du venter forbarmelse , tilgivelse , et godt ord . — 
vel , vel . Hvem ved — jeg er ikke uforsonlig ; nå , kom nu  .  .  . 
— — og jeg hæver min arm over dig ; imod dig : 
anatema ! 
6 . Nov . 
Jeg sidder på de høje bjærge og sér ind over et land , jeg ikke kender mere . 
Og sol står op , går ned , over onde og gode , over små og mindre . 
Men over mig er uforkrænkelighedens herlighed opgået . 

8 . Nov . 
Jeg vil bestræbe mig for at tage så lidt hensyn til menneskene som mulig . 
De er så uægte alle sammen , at de end ikke kan fordøje deres egne sorger i stilhed men smaske med læberne , for at de andre skal høre dem — ah , en herlig bid , et saftigt stykke ! Sé , mine tårer , kære venner . 
— jeg traf i dag et menneske , jeg ikke har sét , siden vi sad på skolebænken . Han fortalte mig med tårer i øjnene og en højhellig alvorlighed , at hans fader havde hængt sig — for tre år siden . 
— og manden ville vist endda blive i høj grad forarget , hvis man gratulerede ham . 
10 . Nov . 
Det er sandsynligt , at der virkelig gives så store forbrydelser , at ingen sonebod er fyldestgørende . 
Og hvad er tilgivelse . Det er så nemt 

at tilgive ; kun et ord . Men mod erindringen vokser ingen lægedomsurt . 
18 . Nov . 
Jeg forstår ikke , hvorfor jeg egentlig gik med ham op  .  .  . Der har hun siddet hos ham ; og på denne sofa  .  .  . 
Jeg hader ham . — og så hans smil . 
Løgnens smil . 
— om jeg havde al magt , så min vilje var menneskeskæbne — : et sværd over hende : ydmygelse . 
Og et for ham : fornedrelse . Tifold fornedrelse . Og ikke fred , ikke døden . . . 
11 . Dec . 
— hvor hun var smuk , som hun stod der i skæret af balsalens lys . 
Og hvor det er skade , jeg er gift med hende . Nu gjorde mændenes beundrende blikke mig bitter . 

— det anede mig , at han var der . Jeg bemærkede , hvorledes hun søgte rundt i salen med øjnene . 
— i det samme så’ jeg ham . Han stod og talte med to damer lidt fra os . 
Hun havde også set ham . Af og til men ligesom tilfældig så’ hun derhen , og hendes blik var uroligt . 
Pludselig vendte han sig mod os — han havde set os for længe siden — og smilte . Hilste og smilte . — jeg glemmer ikke det smil . 
Hun rødmede . Hendes arm skjalv i min  .  .  . 
— så kom han og inklinerede for hende . Hun så’ et øjeblik op på mig — jeg lod naturligvis som intet — rejste sig og tog hans arm . 
Jeg fulgte dem med øjnene . Under dansen bøjede han sig ned mod hende , hviskedee til hende  .  .  . 
— hvis hun ikke var min hustru , ville jeg kæmpe med ham . Vinde hende fra ham . — men en mand kæmper ikke med en anden om sin hustru . 

. . . Og siden — 
i kabinettet . 
Disse Kys . Attråens røde , sugende Kys — over hendes skuldre , hendes barm , hendes nakke  .  .  . 
Å . Helene . 
Nok . Nok . Målet er fuldt . 
— tiden er inde . 
12 . Dec . 
Jeg har villet tømme kalken tilbunds . Jeg har villet i støvet . 
Bitterhedens sødme . — 
det er forbi . 
— måske kunne jeg tilgive hende , hvis jeg elskede mindre . 
Min kærlighed kender ikke forbarmelse . 
13 . Dec . 
Hvad er der mere . Alt er betænkt . 
Imorgen formiddag tager jeg afsted  .  .  . 

og i morgen aften altså — . I morgen aften . 
— hvor dit smil er lyst , Helene . Hvor dine kinder blusser : 
en hel dag alene med ham- , en aften ; en nat , en evighed — i to  .  .  . 
. . . Og du følger din mand til stationen , ikke sandt , du venter ; du vil se toget gå ; du nikker og smiler : farvel , farvel  .  .  . 
Hvem ved ; ja , jeg tør vædde , at du kysser mig . 
— jeg må passe på at være herre over mig selv til det sidste . 
15 . Dec . Nat . 
« slå søjlehovederne , så dørtærsklerne ryste . » 
Nu er det godt . Nu er jeg rolig . 
— vi fulgtes til banegården . Hun var som ellers , men jeg så’ glimtet i hendes øjne , smilet om hendes mund . 
Da afgangssignalet lød , rakte hun mig hånden . 

jeg tog hendes hånd og trykkede den . 
Til afsked  .  .  . 
— farvel , Helene . Min elskede . Min kærlighed . Mit hele liv . Farvel ; farvel  .  .  . Længe endnu så’ jeg hendes skikkelse på peronen , fin og lys mod den mørke stationsbygning — så svingede toget . — 
jeg var ene i kupeen . Jeg sad og så’ ud mod de hvide marker , de snedækte træer , den lave , hvide himmel . Ganske tæt strøg en enlig krage med langsomme vingeslag forbi ; jeg hørte lokomotivets prusten forude og fulgte med øjnene den gråblege røg , der sank inde over landet . 
Så lænede jeg mig tilbage og forsøgte at døse hen . Hele tiden så’ jeg hende for mig , og i det samme bemærkede jeg , at min hånd skjalv . 
Det forundrede mig . 
— hvad er nu det , tænkte jeg . Du skælver — nu . Foran det uundgåelige . Det må ikke være . Husk på , hun bedrager dig . Hvad er det ; ynkes du over hende ? Nej , nej  .  .  . 
Og jeg tvang mig til at være rolig , 

men alligevel syntes jeg , at der var noget inde i mig , som jeg måtte vogte mig for at komme nær . 
Jeg lukkede øjnene og prøvede på at blunde . Det ville ikke lykkes mig . 
— 1 fire år , tænkte jeg , har vi nu levet i hinandens nærhed . I fire år har jeg søgt at løfte hende op til mig , bøje hende imod mig , som solen bøjer blomsten efter sit lys . Og hun ville ikke . 
Fire år forspildte af et menneskeliv . Hvorledes skulle jeg have barmhjertighed med dig . 
— men måske er hun ikke ene om skylden , sagde jeg til mig selv . Måske er det mig , der har villet for meget . Hvem ved , om ikke det skel , jeg med vilje lod stå imellem os , har gjort , at hun ikke har kunnet finde vejen frem  .  .  . Men hvad betyder al verdens skel og grænsepæle for den kvinde , der elsker . 
Ja , fortsatte jeg , det er ulykken : jeg troede , hun elskede mig  .  .  . Eller måske troede jeg kun , at hun ville komme til det . Jeg så’ nok , at beundringen var hendes 

sjæl fremmed ; måske havde jeg regnet med taknemmeligheden i stedet for . Det var slemt . Taknemmelighed er venskabets moder . Aldrig kærlighedens . 
Nå , lad så være , at hun ikke elskede mig . Det var en fejl af hende , — jeg lukker øjnene derfor . Men hvad jeg havde kunnet forlange af hende var ærlighed  .  .  . Ikke troskabens ; sandhedens ærlighed ; og vi skulle have gået i fred hver sin vej . . . 
Jeg rejste mig og begyndte at gå frem og tilbage i kupeen . Ude over markerne var skyerne ved at spredes , og solen lysnede i den hvide sne . Jeg trak vinduet ned og indåndede den kølige , friske luft . Alt var så stille derude , så stille og så skønt . Og igen så’ jeg hende for mig , hende , jeg elskede , og som aldrig skulle blive min . I dette øjeblik var hun vel hos ham , sad hos ham med sit hoved mod hans skulder ; og han kyssede hende — hende , som jeg elskede  .  .  . Min hustru . 
Jeg lukkede vinduet og satte mig . Jeg følte , hvorledes mit hoved smertede ; det 

hamrede bag min pande , og mine hænder rystede som i feber . 
Forsmået  .  .  . Jeg ! Å , å , — forsmået  .  .  . 
Og jeg græd af harme og skam ; ja , jeg græd over min egen elendighed . 
Men vent du , vent du , sagde jeg og rejste mig ( jeg lå ned med ansigtet i hynderne ) . Du ved af ingenting endnu , men vent kun . Om nogle timer — å , du aner intet , du sidder hos ham , du kysser ham , du  . . . I to  .  .  . 
Og jeg knyttede hånden og truede i luften foran mig . 
I det samme standsede toget , og jeg steg ud . 
Da jeg så’ på uret , blev jeg overrasket ved at se , at der kun var forløbet en time , siden jeg skiltes fra hende . 
— en time . 
Jeg drev nedover torvet og ind i de små gader , kom igennem en smøge , over en å , og stod pludselig i en lund , der strakte sig langs et bakkestrøg bag byen . Den skinnende sne lå som et silketæppe 

over stien , der slyngede sig mellem de høje , slanke stammer op over skråningen . Jeg satte mig på en bænk lidt længere fremme og så’ ind gennem skoven , hvor soldisen gulnede . 
Alt var så tyst . Ikke lyd . Ikke ånde af liv . Af og til dryssede en sky af snefnug fra grenene og blev liggende neden under ; og jeg sad der , og stilheden , ensomhedens stilhed , tog mig , og det hele forekom mig så ubetydeligt , så trælsomt . — hvad er det , tænkte jeg , som udfylder vor tilværelse ? En smule hverdagsslid ; en tilfældig kærlighed . Fattigdom . Fattigdom . — du gode gud , hvis det virkelig står til menneskene selv at være lykkelige , hvorfor da alle disse tårer  . . . Og jeg selv — hvorfor skal min lykke bero på hende ? Hvor barnagtigt . Hvor latterligt . 
Forresten — hvad behøver jeg at bryde mig om alt det  .  .  . Er jeg ikke den samme alligevel — nå ; hvad så . 
Ja , det er rigtigt , sagde jeg . Således skal det være . Man skal bære sit hoved højt og lade som intet . 

jeg rejste mig . Jeg følte en ro , et velvære , men tillige en ængstende selvfølelse , som gjorde mig mistroisk . 
Så gik jeg tilbage mod byen , gik langsomt og lagde nøje mærke til alt . Jeg ved ikke hvorfor . Den blinkende sne , den klare sol , himlen , skoven — alt forekom mig nyt og ejendommeligt og så forunderligt skønt . 
Det er besynderligt , hvor lidt der behøves  .  .  . Og hvad angår de mig , alle disse mennesker , tænkte jeg . 
— men da jeg kom ind i byen , ind mellem menneskene , følte jeg atter den forrige sørgmodighed over mig . 
Jeg drev igen op mod banegården ; inde i forsalen var der tomt ; jeg satte mig der og så’ ud over pladsen , hvor den lange række popler henne foran de lave huse kastede deres blå skygger over sneen ; tagene bagved rødmede mod den klare luft , og alle de små , grønne ruder skinnede som drevet sølv i sollyset . Ude fra peronen lød stemmer og træskotrin , så blev det stille igen , kun spurvene kvid 

rede derude — — å , hvor godt ville alt have været , hvis  .  .  . 
Jeg mærkede , at jeg ikke kunne frigøre mig for tanken om hende . Så rejste jeg mig og gik ind i ventesalen . Henne ved buffetten sad en pige og sov . En mand sad ved et af småbordene ved vinduet . Da jeg trådte ind , så’ han op . 
.  .  . Jeg kendte ham . Engang havde vi været venner ; misforståelser og tiden havde skilt os . Nu så’ jeg i hans ansigt noget , jeg følte mig i slægt med , og jeg rakte ham hånden . 
Han tog den straks , og det var som før imellem os . 
Han talte om tiden , som var gået , om mennesker , vi havde kendt , talte om dem , som den taler , der har forstået ; uden overbærelse , men også uden bitterhed . 
Jeg fik indtrykket af , at han havde lidt en del , og nævnede det . 
« nej , »  sagde han .  « nej  .  . . ikke sådan . Det er gået mig , som jeg ønskede det . Men man må ikke forlange for meget . Jeg forlangte alt ; jeg har fået alt . Deri består 

ulykken . Ingen fattigdom er større . Du nævner kvinderne , kærligheden . — nå , ja ; men hvor længe . Det er sagen . Det er smertefuldt at være gift med den , man elskede . Kærlighed er forventning . Men i ægteskabet er kvinden den samme i dag som i går . Hvad er der så tilbage  .  .  . Man må se at bjerge sig som bedst . — lad os ikke tale om det . » 
Lidt efter sagde han : 
« forresten er det jo ganske naturligt . En kilde springer kun med én slags vand . —- kvinderne ; nej , du ; når man kender dem , når man kan dem udenad på fingrene  .  .  . Hvorfor sér du sådan på mig ? Tro mig , hvis en mand efter at have været gift et år , endnu elsker sin hustru , så er det fordi de vedblivende er fremmede for hinanden . Hans kærlighed er endnu forventning .  . . . Nå , sagen er ikke ordene værd . Jeg forivrer mig . » 
« —  men  .  .  . Lykken da ? » 
Han så’ over på mig og lod så blikket glide bort ; langsomt . 
« i mennesker taler altid om lykken . 

gå ind i dit hus , og luk din dør . Ensomheden — det er lykken . 1 hvert fald for de bedste iblandt os . » 
Alt dette havde jeg sagt mig selv for længe siden . Nu , da en anden talte således , hørte jeg derpå med uvilje . — hvorledes : skulle vi virkelig have ret , spurgte jeg , pludselig sørgmodig . 
— det var begyndt at sne udenfor , og solen skinnede ikke mere som før . 
« ja , det er rigtigt , »  sagde jeg .  « man skal lade som intet . Bare lade som intet  .  .  . Og tie . » 
Udenfor dryssede det med sne , alle lyde hørtes så dæmpede ; kun ilden i ovnen knitrede og flammede og jog sit røde skær ud i det halvmørke værelse . 
Således sad vi lidt . 
Så var det , han sagde dette , jeg ikke glemmer — sagde det jævnt og stille som i fortsættelse af mine ord : 
« — når man kan gøre det gode , så burde man tale  .  .  » 
Jeg husker disse ord . 
Ah , tænkte jeg , du tror , du ved noget . 

du kommer og banker på min dør — ja , ja  .  .  . 
Og jeg sagde : 
« om hvilket gode taler du således ? » 
« om hvilket gode  .  .  . Nå — kender du det ord : salige er de fredstiftende . Sér du det  .  .  . Fred , det er alt det gode , der behøves ; det eneste , vi i grunden formår at udrette . — ja , lad os stifte fred om os . Fred for enhver pris . Med gode ord eller med sværdet . » 
« du har atter ret , »  sagde jeg , og vi tav begge . 

omsider rejste han sig og gik . 
Jeg blev siddende ; længe endnu sad jeg der , mens det blev mørkere og mørkere om mig . Jeg søgte at lodde ordenes dybde . For vistnok ville alt have været anderledes , dersom jeg havde talt i tide  .  .  . Men — 
og jeg så’ hende for mig . Denne ungdom , denne skønhed , som jeg havde vraget ; og svag og træt længtes jeg imod hende , længtes imod hende med al savnets sorg i min fattige sjæl . 


— og timerne gik , og alt var tyst om mig , og jeg stod og så’ ud over torvet , hvor tusmørket slangede sig frem under den sorte , stjernetomme himmel , mens jeg stod og så’ ud . 
Men så tænkte jeg på ham . Den forbandede . Og jeg følte en tyngsel i mit hoved , en kvælende fornemmelse i struben , en smerte som af en kniv i et blodigt sår . — det summede for mine øren , som om hundrede maskiner var i gang , og af og til forekom det mig , at det lynede . 
Jeg satte mig for at blive herre over mig selv . Min arm skjalv så stærkt , at bordet , hvortil jeg støttede den , rystede . 
— i det samme hørte jeg støj ude på peronen og lyd af stemmer ; en brusen , der igen tav , og så en piben , der skar gennem larmen . Dørene blev slåede op , og der råbtes højt . 
Jeg forstod , at der var et tog , som skulle gå , og forsøgte at rejse mig , men kunne ikke . 

efterhånden blev det mere stille . Den kolde luft ude fra slog mig i ansigtet ; så kom jeg op , fik billet , og sad et minut senere i kupeen . 
Et hvin — og så ud i mørket . 

jeg befandt mig i en tilstand af momentan slaphed , som i begyndelsen ikke tillod mig at sanse klart . Jeg var urolig , ængstelig ophidset , ved tanken om det , som forestod , det , som skulle føres til ende , og jeg erindrer tydeligt , hvor angst jeg var for , at jeg ikke skulle kunne beherske mig , når øjeblikket kom . 
Jeg forestillede mig klart , at min svaghedsfølelse ville tiltage , når jeg tænkte på hende og bestræbte mig derfor for at have min opmærksomhed henvendt på egnen udenfor , hvilket naturligvis netop gjorde , at hun ikke et minut var ude af mine tanker . 
— endelig sagtnede farten . Jeg skimtede lys og kulørte lamper længere fremme . 
Min ængstelse og min ophidselse tiltog , jo nærmere vi kom stationen . Det 

var mig aldeles umuligt at tænke klart ; det stemmede for mit bryst , og mine knæ skjalv under mig . 
— å , du gode gud , tænkte jeg , hvorfor , hvorfor skal det være således . Hjælp mig dog . Har jeg ikke ret . Å , hjælp mig , sé til mig . Herre , herre  .  .  . 
I det samme gled toget frem foran stationsbygningen og standsede . Med en voldsom kraftanstrengelse fik jeg rejst mig op . Der var et Mylr af mennesker udenfor , en råben og larm af røster , som virkede pinligt på mig . 
Da jeg nåde gennem stationsbygningen og stod for enden af den lange , mørke vej , som kun hist og her oplystes af nogle få lygter , der som matte stjærner lyste i mørket omkring mig , skjalv jeg så stærkt , at jeg måtte støtte mig mod et træ for ikke at falde . — alt løb i et for mine øjne . Jeg husker , at det hele tiden forekom mig , som om et eller andet ubestemmeligt , formløst , bevægede sig ude til højre ; noget som en kæmpegoble eller sligt , og at jeg i et væk stadig hørte en larm , om 

trent som når man tømmer en dampmaskine . Og da jeg gik ned ad vejen havde jeg bestandig en fornemmelse af , at der var noget bag mig , som fulgte mig i hælene , noget snigende , lurende , der ikke kom nærmere og ikke fjernede sig , og jeg vovede ikke at se tilbage . 
Jeg tror ikke , jeg mødte et menneske på hele vejen . Alt var øde , alt var stille . Jeg hørte kun mine egne skridt i sneen og vindens Sus i poplerne ovre på den anden side . 
Lidt efter skiltes skyerne , og jeg så’ det gule månesegl lavt over hækken til venstre . 
I det samme begyndte en fugl at synge . — 
jeg standsede og lyttede ; jo , det var en fugl , der sang ; jeg hørte tydeligt dens fløjtetoner , men hvad det var for en fugl , og hvor den var , kunne jeg ikke finde ud af . Først da jeg fik øje på mit hus , der lå et stykke længere henne og lidt tilbage fra vejen , forstummede tonerne . 

mærkværdigt nok — i samme stund var al min ængstelse forbi . I et eneste nu forstod jeg igen alt , så’ jeg igen hende for mig , hende , som jeg elskede , og grebes i det samme af en så overvældende følelse af sorg , at det var , som om jeg måtte synke i knæ , hvor jeg stod . 
— men måske , — tænkte jeg , — hvem ved  .  .  . Hvis jeg nu har taget fejl endda  .  .  . Hvis hun nu er alene  .  .  . 
Jeg følte , hvorledes blodet strømmede varmt gennem mit bryst ved denne tanke . 
— å , du gode gud , mumlede jeg , hvis det virkelig er således  .  .  . 

da jeg var kommen ind i haven , blev jeg stående lidt og så’ frem for mig . Her hvor jeg stod , var der skygge , men længere fremme og helt op ti ! Huset var der hvidt af sne . 
Alt var stille  .  .  . 
Jeg så’ på mit ur . Klokken var ni . 
— det er på tiden , tænkte jeg , og 

tog et skridt frem , blev så stående igen og så’ op mod huset . 
Gardinerne i de to vinduer i dagligstuen vare trukne for ; men herfra , hvor jeg stod , var det mig umuligt at se , om der var lys derinde eller ej . 
Så tog jeg min overfrakke af og lagde den på gærdet . Jeg husker , at jeg omhyggelig sørgede for at få vendt Foret ud , og at jeg gav mig god tid . 
— det haster jo ikke , tænkte jeg , og det var ligesom om denne tanke beroligede mig og gjorde mig godt . Jeg husker også , at jeg var betænkt på at tage skoene af , men overvejede , at det både kunne være farligt for mig at gå i sneen på strømpesokker , og at det også egentlig var unødvendig . Jeg lod det altså være og gik nu op imod huset , idet jeg så vidt mulig passede på at holde mig , hvor der var skygge . 
— da jeg nåde halvvejs , så’ jeg , at der var lys derinde endskønt dette ikke var andet end , hvad jeg ventede , over 

raskede det mig dog i øjeblikket således , at jeg ikke kunne flytte en fod . 
Sådan stod jeg en stund . Så begyndte jeg igen at gå videre ; jo nærmere jeg kom huset , des mere urolig blev jeg . Til sidst , da der kun var få skridt tilbage , var jeg i en sådan ophidselse , at jeg igen måtte standse , skønt jeg indså’ , at man måtte kunne se mig derinde fra . 
Endelig nåde jeg tæt op til muren . Her bukkede jeg mig og krøb på hænder og fødder under solbænkene , til jeg nåde vinduerne i dagligstuen . 
Jeg blev liggende lidt og pustede ud . Alt var stille , så stille , at jeg syntes at høre , hvorledes mit hjerte bankede . 
Så greb jeg med begge hænder om karmen forneden og rejste mig halvt op . 
— et dæmpet lys strømmede ud gennem de dobbelte Gardiner , der , syntes jeg , i aften sluttede tættere end ellers . Jeg havde , inden jeg tog afsted , forudset dette og løsnet haspen indvendig . Nu kom det an på , om man havde bemærket det . Jeg tog min pennekniv frem og stak knivbladet læmpelig 

ind mellem karmen og rammen ; da jeg havde fået denne løsnet lidt , lagde jeg kniven bort og ventede et øjeblik . 
Alt var vedblivende stille . Inde mellem trægrenene ved vejen skimtede jeg månen , der iøvrigt ikke lyste videre ; længere bagtil lå alt i mørke , kun rygningen af nogle Tage stak op længst henne over buskene . 
— jeg ved ikke , hvad jeg følte de få sekunder , jeg således lå der . Mit hjerte slog voldsomt , mit legeme skjalv , men jeg tror , at jeg ellers var fuldkommen rolig og behersket . Nu , da jeg var nået så langt , ville jeg også nå til ende , og jeg tror , at jeg ikke ville have betænkt mig på at sætte livet ind , om det havde været nødvendigt . 
Jeg åbnede vinduet og rejste mig hurtig , for at ikke den kolde luft alt for pludselig skulle strømme ind ; jeg søgte en åbning i gardinerne , hvorigennem jeg kunne sé , men fandt snart , at de sluttede nøje sammen overalt ; forsigtig tog jeg de to blomsterpotter , som stod i vinduet , og satte dem ned på jorden udenfor . 

medens jeg var beskæftiget med dette , begyndte man i det samme at spille på klaveret derinde . Jeg lyttede — det kunne ligne en af hendes melodier , men jeg huskede ikke at have hørt denne før . 
— efter at have fået potterne ned forsøgte jeg med kniven at frembringe en åbning i gardinerne foran mig ; men da vindueskarmen var temmelig bred , hængte de for langt inde til at jeg i den ubekvemme stilling , hvori jeg måtte stå , ret kunne komme af sted dermed . Jeg overvejede et øjeblik , så rykkede jeg den ene af potteplanterne op , skar kviste og blade bort og havde nu en lang pind , som jeg forsigtig stak ind mellem gardinerne . Således fik jeg omsider frembragt en lille åbning , stor nok , til at jeg , når jeg bøjede mig ind over karmen , kunne se igennem den . 
— lige straks så’ jeg kun en del af bordpladen , hvorpå der stod en frugtskål og et vinglas ; lampen var kun halvt skruet op , og værelset lå i halvmørke . 
Ved at trække læmpeligt i gardinet fik 

jeg så pludselig øje på endnu et glas længere inde på bordet  .  .  . 
To glas . 
— det blev i det samme mørkt for mine øjne , og det var mig umuligt at holde mit hoved oprejst . Men kun et øjeblik  .  .  . 
Jeg tænkte det nok , sagde jeg til mig selv . Jeg tænkte det nok . 
Og jeg ville smile , jeg ved ikke hvorfor , men da jeg samtidig følte en tåre , en eneste brændende tåre på min kind , lod jeg det være . Jeg bøjede mig igen frem og så’ ind . 
Hun sad i sofaen , i hjørnet . Hun havde lænet sig tilbage og sad og så’ frem for sig med halvt lukkede øjne og hænderne i skødet . Hun havde en mørk kjole på med et lyst , udringet liv , der strammede sig op over hendes høje bryst ; hendes dunkle hår fortonede sig mod den mørke væg bagved , medens hendes majolikablege , stolte ansigt hvidnede frem af skyggerne om hende . 
Endnu en stund vedblev spillet . Jeg blev stående og betragtede hende , hende 

jeg elskede , og for hvem jeg dog var ringere end den ringeste . Havde jeg før kunnet været i tvivl , om jeg endnu elskede hende , så behøvedes der nu kun disse få sekunder , da jeg indså , at hun var tabt for mig for bestandig , til at lade mig forstå , at om jeg end kunne vinde den ganske verden , ville det dog være for intet at regne mod , hvad jeg havde tabt . Men i dette øjeblik turde jeg ikke fordybe mig i min sorg , og jeg forsøgte at skyde den fra mig , mens jeg blev stående med blikket ufravendt imod hende . 
Jeg ved ikke , hvor længe jeg stod således ; da klaverets sidste tone forstummede , hørte jeg en stol blive skubbet tilbage , og en rejse sig . 
— straks derefter så’ jeg ham sidde i sofaen ved hendes side . 
Han sad hos hende . Og hun — 

å , herre Jesus Christus , styrk mig , løft mig , du kender selv al verdens nød , herre , hjælp mig , lad mig ikke styrte under korset . 

— men jeg må være rolig  .  .  . 
Siden , siden  .  .  . 

og hun lænede sig ind til ham , han bøjede sig over hende , kyssede hende , længe , dvælende , og hun foldede hænderne over hans nakke ; og de hviskedee sammen ; hun strøg ham gennem håret . 
Hun — min hustru  .  .  . Den forbandede . 

Helene , Helene , hvad har jeg gjort dig , at du — 
jeg tror , jeg bliver vanvittig . 

jeg vil ikke beskrive , hvad jeg led . Jeg kan ikke . Mit hår blev gråt i disse minutter . 
Jeg husker kun , at jeg lå i sneen og undrede mig over dødsstilheden rundtom  .  .  . 
Vindueshaspen over mit hoved klaprede sagte i vinden . Jeg rejste mig og så’ ind . 
De sad der endnu . Hun lå lænet op mod hans bryst  .  .  . 
— så skød jeg forsigtig vinduet til 

og krøb tilbage langs muren — indtil jeg nåde gangen ind til køkkenet . Jeg tog i låsen ; døren var lukket indvendig fra . Jeg havde forudset dette og skaffet mig en nøgle ; sagte og langsomt satte jeg denne i og åbnede , lukkede så af igen og stod nu i køkkenet . 
Jeg lyttede ; alt var stille derinde ; man havde ikke hørt mig . 
Så tog jeg mine sko af og gik ud i entreen . Der var mørkt , men i den modsatte ende faldt en svag lysstråle ud gennem en sprække i døren . 
I dette øjeblik var jeg fuldstændig rolig . Jeg vidste ganske vist ikke , hvorledes jeg egentlig ville gå frem , men jeg følte ingen uvished ; jeg handlede instinktivt og havde ingen anden tanke end den at passe på dem . 
Jeg listede mig nu lydløst igennem entreen hen til dagligstuen . Her ventede jeg et sekund eller to . 
— så tog jeg i døren og rev den op . 

jeg gik ikke straks frem i stuen , men blev stående på tærskelen . — besynderligt nok faldt det mig i det samme ind , at jeg hellere burde have beholdt skoene på . 
Men der var ikke tid til lange overvejelser . 
Da Helene så’ mig , gjorde hun en uvilkårlig bevægelse tilbage og åbnede munden som for at udstøde et skrig . 
Han sprang op , kastede et forvildet blik rundt i stuen og løb så om bag bordet . Der blev han stående . — 
jeg så’ angsten i hans træk ; han formelig skjalv i rædsel ; — hun blev siddende ; målløs , rystende  .  .  . Jeg så’ , hun forsøgte at samle sig . 
Jeg sagde ikke et ord , bare vedblev at se på dem . Jeg var fuldstændig herre over mig selv , og min rolighed tiltog i samme grad , som jeg så’ deres angst . 
Så gik jeg et skridt frem i stuen og lukkede døren ; jeg havde overvejet alt , inden jeg tog hjemme fra ; under gulvtæppet mellem hjørneskabet og væggen havde jeg gemt min pisk . Jeg bukkede 

mig og tog den . Ganske roligt og langsomt . Han fulgte enhver af mine bevægelser med øjnene og veg lidt . Hun blev siddende , rørte sig ikke , så’ ikke op . 
— dersom min æresfølelse havde været større end min kærlighed , eller dersom vi havde været ene , havde jeg måske dræbt ham . Nu tragtede jeg kun efter at ydmyge ham . Ydmyge ham for bestandig i hendes øjne . 
Jeg løsnede nu snoren fra skaftet , idet jeg gav mig god tid og passede vel på at holde mig foran døren . 
Der var dødsstille i værelset . 
— idet jeg løftede armen , greb han lampen og strakte den ud for sig . Slaget faldt ; kuplen splintredes og faldt klirrende til gulvet . — han veg igen , op mod vinduet  .  .  . 
Anden gang faldt slaget ( jeg førte pisken af al magt ) og lagde en mørkerød stribe over hans kind . Han dukkede hovedet og løftede den ene arm op foran sig ; ventede . Jeg så’ tydelig , hvorledes han rystede . 
Så løftede jeg pisken igen — . 

da stod hun imellem os . 
—- jeg sænkede ikke armen  .  .  . 
Hun løftede blikket på mig . Bønligt , bedende . Et blik , fuldt af den ømmeste , sagtmodigste kærlighed . 
Da så jeg , at jeg havde sejret , og min sjæl fyldtes i samme nu med en vidunderlig følelse af lykke , en salighed til døden . 
Jeg åbnede døren og trådte til side . 
« gå , »  sagde jeg . 
Han nærmede sig tøvende . Så standsede han . 
Jeg trådte endnu længere tilbage og lod ham gå forbi , fulgte ham ud og lukkede efter ham . 
Da jeg igen kom ind , lå hun på gulvet med ansigtet begravet i sofaen . 
Jeg vendte mig og gik------------- 

nu lysner det i øst . 
Min lampe er ved at slukkes  . . . jeg er træt  .  .  . 
Alt er stille dernede — så stille . 

— om nogle timer  .  .  . 
Jeg vil forsøge at sove lidt . Jeg vil ikke tænke på det , som var , og ikke på det , som kommer . 
16 . Dec . 
Så er jeg ene . 
Ene . 
Og jeg går her , frem og tilbage i mine tomme Stuer , og alt , hvad jeg ser’ , minder om hende  .  .  . Alt . 
— klokken var otte , da jeg vågnede ; jeg gik straks ned . Jeg så’ , hun ventede mig ; men hun var rolig . 
« du kan ikke være længere i mit hus , »  sagde jeg og bestræbte mig for at tale1 så kortfattet og bestemt som muligt . Jeg så’ ikke på hende . 
Hun tav . 
Jeg ventede , hun skulle tale ; men hun tav vedblivende , og jeg følte mig skuffet . 
Således stod vi et øjeblik . Jeg begyndte at blive utålmodig . 

« hører du ikke , hvad jeg siger , »  sagde jeg .  « forstår du ikke . » 
« jeg skal nok gå , »  sagde hun stille . 
Jeg så’ på hende ; den ene tåre efter den anden randt ned over hendes kind ; men hun sagde intet . — å , hvor jeg elskede hende . 
Så vendte hun sig imod døren . 
« hør , »  — sagde jeg . Jeg vidste ikke , hvad jeg ville sige . 
Hun kom straks tilbage ; et skridt eller to ; så standsede hun . 
« hvor  . .  . hvor vil du gå hen ? »  spurgte jeg sagte og med bortvendt ansigt . 
Hun svarede ikke . 
« har du intet at ordne , før du går ? »  spurgte jeg igen med overvindelse . 
Hun rystede på hovedet . 
Vi stod lidt . For tredje gang spurgte jeg — med en stemme , der lød for mig som en andens : 
« har du intet at sige mig ? » 
Nu så’ hun op . 
« tilgiv mig , »  sagde hun . 
Det var stille om os ; jeg så’ , hun 

kæmpede for at tale og følte , jeg begyndte at blive svag . 
« gå nu , »  sagde jeg og vendte mig fra hende . 
Hun rørte sig ikke . 
« gå dog  .  .  . Gå  . . . » 
Jeg hørte hendes skridt over gulvet , dørens knirken . 
Så så’ jeg op . 
Jeg var ene . 
17 . Dec . 
De to glas står endnu dernede på bordet . Alt er urørt . Det er så tyst om mig , men det var også tyst , medens hun endnu var her . Jeg kan sidde og indbilde mig , at hun endnu går om dernede i stuerne ; af og til er det , som om jeg fornemmer tonerne af klaveret og hendes kjoles raslen over gulvet . Så lytter jeg ; men alt er stille . Mit hus er dødt . Jeg har ingen fred  .  .  . 

26 . Dec . 
Jeg vidste , han ville komme . Jeg har virkelig medlidenhed med den gamle mand . 
Men han forlanger for meget ; jeg kan ikke , jeg kan ikke modtage hende igen . Jeg vil ikke . 
Jeg så’ hans sorg . Faderens sorg . Jeg forstod den . Han forstod ikke min . 
Nå — det er godt at vide , at hun er hos ham . Jeg frygtede næsten noget andet . 
Men hvad mente han med de ord :  « tag hende igen , før det er for sidde »   .  .  . 
— det er for silde . 
Jeg har ingen forpligtelser overfor hende mere . 
12 . Jan . 
Hvor sørgmodig en kærlighed  .  .  . 
Og dog — bedre sådan end ikke at elske hende . 

29 . Jan . 
Jeg stiger genem natten ; stille , stille  .  .  . 
Om mit hoved tynger en glødende ring , og en byrde bøjer min ryg . 
De fjerne , røde stjærner flammer som en sluknende ild i det skyggende dyb . Fjærnt for min fod ruller månen sin døde kugle gennem universet . 
Jeg sidder og vogter på stjærnernes 
gang og stirrer ind gennem det syvkantede øde . Her var rum for dig , o du lidende menneskehed , her ville du spænde din vinge fra Østens gny og skygge den kommende dag ! 
— her , hvor jeg sidder ; 
ubevægelig og ved af intet . . . . . . . . . . . . 
5 . Febr . 
Det var i aften ; for lidt siden ; i skumringen . En rødgrå , dæmret skumring med 

skygger i stuen og stjærnelys udenfor . Jeg stod ved vinduet og så’ ud , hvor alt var øde . Jeg havde endnu ikke tændt lampen . 
— og der kom en gående tæt ved hækken derude næsten skjult af mørket og træerne i haven . 
Det var en kvinde . 
Henne bag buskene blev hun stående i skjul og stirrede herop  .  .  . 
Og mørket faldt på og skjulte alle former og alle omrids , og alt var stille over stierne . 
Å , Helene , Helene . 
3 . Marts 
skulle jeg gå derhen . 
Jeg troede , alt var forbi , men jeg kommer aldrig forbi fortiden . Og hvornår får jeg fred  .  .  . Hvis kærlighed er stærkere , end døden , så er der ikke fred i evighed . 
— jeg tror , jeg går derhen . I morgen engang . Eller iovermorgen . Hvorfor skulle 

jeg haste . Vil jeg hende vel noget . Er det ikke hende , der beder mig komme . Hun må vente , til jeg får tid . 

— hvad vil hun  .  .  . Bede om tilgivelse  .  .  . Ja , det er vel det . Bede om at måtte komme igen — dertil kender jeg hende for vel . 
Jeg tror , jeg går til hende i dag . Henad aften ; når det bliver mørkt . — jeg vil se hende engang , høre hende tale . Og så vil jeg gå igen . 
Jeg har intet at sige hende . 

jeg vil alligevel gå til hende med det samme . 
Hun skal ikke tro , at jeg frygter for at komme . 

3- marts . Nat . 
Faderens håndtryk generede mig straks ; det var en gammel mands tak , som gjorde mig ondt , fordi der lå en bøn deri , en bøn om noget , jeg ikke kunne give . 
Der var ingen i stuen , da jeg trådte ind . Men straks efter kom hun . 
Jeg ved ikke , om det var koketteri eller af beregning , at hun i dag havde klædt sig i en dragt , der mere passede for en ung pige , medens hendes lange , mørke hår i én fletning var sat op i en stor knude bagtil . 
Jeg havde aldrig set hende skønnere , og jeg følte et velbefindende ved at betragte hende , som straks advarede mig imod mig selv . 
— hun var kommen ind med blikket imod mig . Nu sænkede hun hovedet og så’ ned . Jeg blev stående og betragtede hende , ventende på , at hun skulle tale , men hun tav vedblivende . Af og til forekom det mig , at hun forsøgte at sé op . 
Således stod vi en stund overfor hinanden . 

—  « sé , her er jeg , »  sagde jeg omsider , da jeg frygtede denne tavshed .  « hvad vil du sige mig . » 
« du ved det jo , »  sagde hun . 
« nej , jeg ved det ikke . Men jeg er villig til at høre dig , »  svarede jeg så roligt , som det var mig muligt , idet jeg gjorde mig flid for ikke at tale i en uvenlig tone . 
Da skete det , hvad jeg ikke havde ventet : hun brast i gråd . 
« det er — din — skyld . — alt sammen »   .  . . sagde hun , og hendes stemme skjalv . 
Dette kom mig så pludselig , at jeg i øjeblikket ikke kunne finde ord at svare med . 
Hør her , du gode gud , tænkte jeg . Hør her  .  .  . Hør , hvad hun siger  .  .  . Og jeg blev stående tavs og ventede på , at hun igen skulle blive rolig , medens jeg overvejede , om det var værd at svare . 
Hun havde bøjet sig over bordet og vedblev at græde stille . 
« jeg forstår dig ikke , »  sagde jeg lidt efter . 

« jo , det er din skyld ! »  gentog hun med hæftighed . 
Jeg vendte mig for at gå . 
« var det det du ville sige mig ? »  spurgte jeg koldt . 
« gå ikke . — ja , det var det , jeg ville sige dig . Du skal vide det . Du har aldrig elsket mig ; du har aldrig sagt mig et godt ord »   . . . 
« det er i ethvert tilfælde nu for sent at tale om disse ting , »  svarede jeg rolig . I virkeligheden følte jeg en stærk vrede ved at høre hende tale som anklager her . 
« lad os ikke komme tilbage til for tiden . Det vil dog aldrig blive som før . Men jeg vil stå dig bi som en ven både med råd og dåd , dersom du ønsker det . » 
« det er første gang , du siger mig det , »  sagde hun .  « du burde have sagt det for længe siden . » 
« nej . Thi dengang behøvedes det ikke . » 
« jo , netop dengang . Alt ville nu have været anderledes , hvis du i tide havde ladet mig se , at du stod mig nær . Det har du aldrig vist mig . Du har længe sét , at jeg 

kom længer og længer bort fra dig ; men du var tavs . Du lod det ske . Havde jeg været noget for dig , havde du ikke handlet således . » 
« ikke — . Du har fået din vilje . — jeg har intet ansvar for dette . » 
« min vilje  .  .  . Var det da min vilje alt dette den dag , du førte mig ind i dit hus ? » 
Jeg blev mere og mere træt ved denne samtale . Jeg så’ nok , at hun ikke kunne forstå mig ; eller måske ikke ville . 
« lad os ikke tale om dette , »  sagde jeg .  « vi vil dog ikke blive enige . Efter hvad der er sket , kan du ikke forlange , at jeg skal lukke øjnene og lade som intet . Men vi behøver ikke at skilles i vrede . Jeg bærer intet nag til dig ; jeg tilgiver dig , fordi jeg engang har elsket dig , og jeg er til enhver tid villig til at stå dig bi og hjælpe dig . Mere kan jeg ikke sige . » 
Hun var sunken ned i stolen og sad og så’ frem for sig , tavs og tåreløs . Jeg stod og betragtede hende , og en stor 

sorg svulmede i min sjæl ved at se hende således . 
Så hævede hun hovedet og så’ op ; så’ længe på mig . 
« det er godt , »  sagde hun , og hendes røst lød som en fremmeds for mig . 
Jeg tøvede endnu et øjeblik , uvis om jeg skulle gå eller blive ; jeg ville tale ; men hun afbrød mig : 
« du behøver ikke at sige mere . Gå kun . Det er forbi . » 
« ja , det er forbi , Helene , »  sagde jeg og gik hurtigt bort  .  .  . 
15 . Marts . 
Jeg var i kirke i dag . — det er længe siden , jeg har været der . Det store , stille , højtidelige rum med alterlysenes gule glorie længst inde i det mystiske halvmørke , orgelets døn og korets tonende sange greb mig ; jeg følte mig så ringe og så ydmyg , og jeg forstod for første gang ordene om den stridende og lidende kirke . 

hvorfor skulle det ikke også være således , at vi stiger fra klarhed til klarhed ; mest , når sorgen er os nær . Hvis denne forkyndelse er usandhed , må man dog indrømme , at det er en usandhed , som er bygget på det bedste i os , på det højeste . Slægten har nået . 
Hvem ved — måske hun og jeg under en anden sol , under andre vilkår , igen vil mødes uden sky , som da vi så’s her den første gang . 
19 . Marts . 
.  .  . Måske havde jeg handlet klogt ved at lade hende ane , at hun dog ikke var mig ganske ligegyldig ; hun skulle have lov til at tro , at jeg selv håber på muligheden af et møde engang . Og denne tro ville bringe hende nærmere til mig og hjælpe hende frem . Nu frygter jeg , at min afvisende tilbageholdenhed for meget har vakt hendes stolthed og sat et skel imellem os , 

som hun næppe vil være den første til at gøre mindre . 
21 . Marts . 
Jeg har åbnet vinduet ud til haven . 
Omme på plankeværket sidder en sort stær og fløjter , himlen er blank , og alle knopper svulmer igen af sol og saft . 
Skønne forår , jeg hilser dig . Her er øde og tomt ; kom da og hvælv dine grønne ranker om mit hus , syng dine viser , de tusindårige , evig unge sange , som menneskene lytter til og kender og elsker . Skønne , højlovede forår , vær velkommen til den , der sidder ene og længes . 
22 . Marts . 
En ignorant sagde engang til mig :  « læg mærke til den omstændighed , at de fleste kristne i vore dage er mennesker uden al åndelig begavelse , folk , der ikke tæller 

med ; dåren , oldinge og kvinder . »  og jeg gav ham ret . 
— men dette siger dog ikke meget imod den kendsgerning , at der har været en tid , da de største i slægten satte livet ind for at bevare kristennavnet . 
26 . Marts . 
Min kærlighed , der en gang var som en brand , der flammede over bjærgene , er nu som en sagte , ulmende ild , der ikke brænder i lue og ikke slukkes heller  .  .  . 
Og jeg sidder og lytter , sidder og våger ; og jeg er bange for at røre ved de glødende emmer . — 
31 . Marts . 
Der er dog ikke så megen tilfredsstillelse ved at have vundet sejren , som ved at kæmpe for den . 

5 . April . 
Det er , som om mine sanser er sløvede ; jeg opfatter ikke klart , hvad der sker om mig . 
Jeg har forregnet mig , idet jeg håbede , at alt ville være nyt , når jeg først havde fået kastet broen af bag mig . 
Fortiden er dog den stærkeste . 
6 . April . 
Jeg drev ind ad til byen i morges og kom tilfældig hen i nærheden af , hvor hun bor ; idet jeg skråede over gaden , så’ jeg hende pludselig ; hun kom gående imod mig på samme fortov . — hun havde sét mig ; vi kunne ikke undgå at mødes , og skønt jeg måske lige havde gået og ønsket det , gjorde dog hendes pludselige tilsynekomst mig så befippet , at jeg standsede og lod , som om jeg var optaget af at betragte de udstillede genstande i et butiksvindue , mens hun gik forbi . Jeg bemærkede i ruden , hvorledes hun så’ 

på mig , men jeg kunne ikke sé udtrykket i hendes ansigt . — først en god stund efter vovede jeg at sé op . 
— jeg forekommer mig selv som myggen , der sværmer om lyset . Sammenligningen passer ikke , men det er alligevel latterligt , dette ; og det må dog være forbi engang . 
7 . April . 
Imorges , ganske tidlig , ringede det på dørklokken . Jeg anede instinktmæssig en ulykke og skyndte mig at lukke op . 
Det var ham , faderen . 
« er du alene ? »  spurgte han og søgte om sig med blikket , idet han trådte ind . 
Jeg følte en stor angst over mig . 
« ja , jeg er alene . Hvad er det ? » 
Han sank ned i en stol og blev siddende uden et ord- 
« er — er hun død ? spurgte jeg og holdt mig ved bordet for ikke at falde . 
« sig mig sandheden , »  sagde han uden 

at svare på mit spørgsmål .  « har hun virkelig ikke været her ? » 
« nej , siger jeg . Men hvad er det .  .  . Vil hun tale med mig ? Jeg vil komme »   .  .  . 
Jeg vidste godt , at det ikke var således , men jeg frygtede for at høre — jeg ved ikke , hvad jeg frygtede ; men jeg var bange for det , han ville sige . 
« nej , »  sagde han langsomt og med eftertryk på hvert ord .  « nej , hun vil ikke tale med dig . » 
Så rejste han sig og sagde hastigt og afbrudt : 
« hun har ikke været hjemme siden i går Morges . — jeg ved ikke , hvor hun er . — jeg troede , hun var hos dig . » 
Vi stod tavse begge to . Jeg følte , hvorledes jeg skjalv , det blev dunkelt for mine øjne . 
Så sagde han langsomt og ligesom truende : 
« hvis hun er død , du  .  .  . Hvis hun er død »   .  .  . 
« vi må søge efter hende , »  sagde jeg uden at tænke over det . 

« ja , det er rigtig . Det er rigtigt . — søg efter hende , du  .  .  . Det er godt . Søg efter hende ; alle vegne . — hun må dog være et sted . Grav i jorden , se efter i luften  .  .  . Men skynd dig »   .  .  . 
Jeg har været ude hele dagen . Jeg husker ikke , hvor jeg har været . Nu er det nat . Jeg vil forsøge at lægge mig lidt . 
8 . April . 
Heller ikke i dag  .  .  . 
— hvor månen er rød i aften . Jeg tror , det kogler derude i mørket . 
10 . April . 
Jesus Kristus . 
Forbarm dig , herre , forbarm dig . 
— således skulle jeg finde hende  .  .  . 
For første gang har jeg været fristet til at ende min usle tilværelse og gå fra det hele . 

men jeg vil være stærk . Jeg vi ! . Jeg vil . Jeg vil . Jeg vil . 
Det var nat , da jeg gik hjem i går . Det regnede , der var kun få folk på gaden . Jeg hørte , der kom nogen bag mig ; et selskab ; herrer og damer . De lo . I det samme — jeg husker ikke , hvordan det var eller hvorledes  .  .  . Jeg hørte en stemme , hørte en anden le , de lo alle sammen ! Hun også  .  .  . Og han  . . . De to  .  .  . De to . 
Jeg blev stående der , og jeg så’ ingenting , men jeg hørte dem — hende  .  .  . Hun sagde noget , og de lo igen ; alle sammen  .  .  . Jeg ved ikke — jeg tror , hun så’ mig ; og jeg blev stående der ved porten , under lygten , og jeg hørte , de gik — hun  .  .  . Ved siden af ham . — — 

jeg forstår ikke — jeg kan ikke se frem  . . . jeg — — . Er det dagen , som skinner derhenne . Der er ingen , som taler , det er så stille  .  .  . 

jeg vil være rolig , rolig . Jeg ved intet ; jeg vil ikke vide noget . Jeg vil lukke min dør . — disse mennesker  .  .  . 
Jeg tror , jeg har grædt . Jeg skammer mig over mig selv . Jeg er mand , jeg vil ikke græde . Usseldom , usseldom . Jeg vil være stærk . 
— hør , hanen galer på hjalden ! Det er dag , det er dag i skoven . Rejs dig , mand , rejs dig ; stå op , sé ud  .  .  . 
Vor fader , du som er i himlen , forlad os vor skyld , thi også vi forlade vore skyldnere ! 
11 . April . 
— hvis jeg havde dræbt hende  .  .  . 
Men man dræber kun i eksaltation , og jeg er for meget skuespiller til ret for alvor at blive eksalteret . Og desuden er 

døden kun fortvivlelsens udvej ; og fortvivlelsen er atter eksaltationens . 
At en hustru i almindelighed bedrager sin mand er for mig det ganske almindelige . 
Men at jeg var manden — 
.  .  . Hvilket jeg dog burde sé bort fra for at dømme retsindig . 
12 . April . 
Når jeg lukker øjnene , sér jeg for mig stjærner og sole og glimtende ringe — men når jeg atter sér op , sér jeg ind i et uhyre rum uden sol , i en nat , hvor alle stjærner er gåde under  .  .  . 

ved jeg selv , hvad jeg har vovet ? 

13 . April . 
Vistnok tæller jeg ikke med iblandt Romas kejsere , men jeg er derfor ikke mindre end nogen iblandt dem . 
Hvorfor — 
nej , jeg gider ikke  .  .  . 
Det er over midnat ; jeg har siddet og læst hendes breve igennem ; alle sammen . 
Brevene fra dengang . 
— å , blot en røst , en lyd , en bevægelse — en fugl imod ruden  .  .  . 
Dette stille øde . Denne dødens ensomhed . 
— mørke . 
14 . April . 
Det ydmyge , det som tåler alt , er dog til syvende og sidst det sande store . 
Thi at tåle alt er at trodse alt . 
Helene , Helene  .  .  . 

15 . April . 
Jeg var hos hendes fader i dag , men hun var der ikke . 
« sig hende , når hun kommer , »  sagde jeg ,  « at jeg vil komme til hende , når hun kalder mig . »  — 
han stod og så’ på mig . 
« hun kommer engang , hun kommer ganske bestemt , »  sagde jeg og gik bort . 
Og jeg gik gennem gaderne , over torvene , jeg ved ikke hvor . Jeg så’ på børnene , der legede , på mændene , der havde så travlt . Og det blev aften , og jeg gik der endnu ; jeg var også derhenne , hvor jeg så’ hende ; jeg stod i porten ; jeg ved ikke , hvor længe jeg stod der .  « passér gaden , »  sagde betjenten .  « hvorfor må jeg ikke stå her ? »  spurgte jeg . Til sidst kom vi op at skændes .  « vil de gå eller ikke , »  sagde han .  « jeg må vel stå her , lige så længe de står her , »  svarede jeg . Der kom flere folk til . Jeg ved ikke  .  .  . 
Nu er det nat igen derude . Det blinker med stjærner . 

hvor er hun . Hvor er hun nu  .  .  . 
Jeg vil intet vide . Intet . Sé , du er den samme som dengang ; du bor uforanderlig og ubesmittet i min sjæl . Ja , det er nat over os , der er skygger over stien ; men når det gryr , er det tidernes morgen , og jeg husker intet  .  .  . 
16 . April . 
Nu bryder det med grønt og guld derude , og forårets sol lyser over gangene i haven . Sviblerne i mit vindue blomstrer , og den ene Kala har i nat åbnet sit hvide bæger . 
Men herinde er der mørkt . De tykke Gardiner lukke for lyset . Her er øde , en ørkens øde , en forfalden stads øde , hvor mindet bor mellem de smuldrende stene , hvor flaggermus sværme , og skovtrolde springe . — — — 
19 . april 
for Kristi barmhjertigheds skyld og fordi jeg elsker hende , er mit øje lukket 

for hendes synder , og mit hjerte står hende åbent . 
— det er godt , det ord om kærligheden , som skjuler syndernes mangfoldighed . 
23 . April . 
Jeg går og venter ; hver morgen , når jeg rejser mig , siger jeg til mig selv : i dag . I dag  . . . Og dagen kommer , og dagen går , og ved aften står jeg og sér ind mod byen , hvor luften lysner i tåge-skær over de sorte Tage . Og jeg lytter efter fodtrinene på vejen , efter lydene derude fra . 
Jeg venter . Venter  .  .  . 
Men der er ingen , som standser ved mit hus . 
6 . Maj . 
Når det sker , at hun engang vender tilbage , led ved livet og fattig på håb , 

da vil jeg komme til hende , og jeg vil sige hende , hvad hun aldrig har vidst og aldrig vovet at ane . Og hun vil forstå mig , hun vil bøje sit hoved , og jeg vil blive ved at tale til hende , og jeg vil sige :  « min elskede , lad os ikke leve med fortiden ; lad os glemme det , som er gået og være gode mod hinanden , og gud vil hjælpe os . » 
Og så vil hun sé på mig , og hendes blik vil lyse velsignelse over mig . 
Ja , hun vil forstå mig  .  .  . 
10 . Maj . 
Disse fodspor i gruset . — det er  . hende ; hun har været her i nat . Udenfor mit hus . Hun er kommen op gennem haven , hun har siddet på bænken under hylden , hvor hun elskede at sidde dengang ; så er hun gået igen  .  .  . 
Det er godt . Jeg forstår alting . Nu frygter jeg ikke længer . 

det er vinter nu . 
Jeg har gennemlæst min dagbog i dag . Det er fortællingen om et selvforspildt liv , om et liv , der skulle være rigt i kærlighed , og sé , det blev ødet i hovmod og dårlighed . 
— men jeg vil slutte disse blade . Kristus , hjælp og bevar du hende , hvor hun nu er . For mig selv har jeg ingen bøn mere . 
Det var den 12 . Maj , han kom til mig . Jeg stod ved vinduet og så’ ham gå gennem haven . Da han fik øje på mig , blev han stående og sagde : 
« nu må du komme ! » 
Jeg ville spørge , om han kom fra hende , men han var allerede ude på vejen . 
Så gik jeg derhen . 
I døren kom han mig i møde og førte mig gennem alle stuerne ind til det lille Kammer , som vender ud mod baggården . 

« gå stille , »  sagde han med en stemme , jeg ikke forstod . — i det samme faldt der en stor angst over mig . 
« hun er syg , »  tænkte jeg og listede mig frem på tåspidserne . 
Hun var død . 
Hun lå på sengen med armene ned langs siderne , det lange hår ud over skuldrene og øjnene fast tillukkede . 
Jeg faldt på knæ ved sengen . Der stod et vindue åbent , og jeg hørte en fugl synge ude i solskinnet . 
« du har dræbt hende , »  sagde den gamle mand .  « det er dig , der har jaget hende i døden . » 
« ja , det er mig , »  sagde jeg .  « hvorfor taler du til mig ? » 
« rejs dig , »  sagde han .  « gå din vej . »  og jeg stod op og gik . 
Dagbogen sluttet . 


I . 
Et bestemt sted nede mellem  » Bakkerne «  var 
Olufs yndlingslegested . Et par parallelt løbende 
sandede bakkestrøg , beklædte med 
tyndt , kort græs eller marehalm , hist og her 
også med lyng eller evighedsblomster , dannede 
en lille Dal , hvorigennem en stilfærdig 
ubetydelig bæk snoede sig hid og did , om den 
muligvis uden at gøre for megen ulejlighed 
kunne finde en udvej og slippe ud til stranden . 
Et sted bøjede bakkerne sig således , at de 
ganske lukkede for udsigten ; her dannede 
bækken en lille sø , som ordentlig kunne opdrive 
små bølger , når en kastevind forvildede 
sig ind i kløften , men for det meste hvilede i 
tavs ro ligesom sine omgivelser . Andet mærkeligt 
tror jeg ikke , man i en fart kunne få øje 
på her . Den lille seksårige Oluf ring må 
imidlertid have været af en anden mening , 
i det mindste kunne han sidde her i timevis 
og sysle med muslingeskaller og pinde , eller 

også ligge ganske stille , henstrakt i sandet , 
medens sommersolens fulde glans gød sig 
over det magre græs og gulladne sand og den 
grumsede sø , som dannede den lille verden 
nede mellem bakkerne . En del af dens stråler 
faldt på de korte bl å bukser , den opknappede 
lille blå trøje med messingknapper og den 
krøllede lille halsstrimmel , der hørte til Olufs 
person , og havde ikke synderlig møje med at 
finde vej op under den iturevne stråhats 
skygge til et forstandigt , drømmende lille ansigt 
og noget krøllet gult hår , der tittede 
frem mellem panden og platten . 
Gik man derimod op på bakkerne , så 
var der noget at se : mod nord og øst udbredte 
sig store lyng- og marehalmspartier , 
bakke op og bakke ned , lige til havet og tisvile 
plantage , mod vest sås kysten med sin 
brede , hvide sandregion at drage sig tilbage 
for kattegatbolgernes stormløb ; vendte man 
sig mod syd , sås bøndergårde og sparsomme 
kornmarker , der længere inde i landet flokkede 
sig til landsbyer med kirketårne og smilende 
landskaber , indtil øjet standsede ved en lang 
sort mur i det fjerne , den hemmelighedsfulde 
grib skov . I forgrunden sås kun en enkelt 
kirke med et par gårde omkring ; det var 
pastor Oluf Anders rings sognekirke , og en 
af gårdene var den lille Olufs hjem . Herfra 

lød stundom toner af elverhøjs musik ned 
mellem bakkerne , og de blandede sig så forunderlig 
med den evige susen af det store 
hav , der aldrig ville hvile ; denne evige susen , 
der næsten kunne gøre en bange . Det var 
Olufs moder , Fru Ellen ring , der spillede på 
klaveret . Der hjemme var også en ganske 
lille bitte søster , frøken Ellen ring ; kokkepigen 
Ane , karlen Jens , hunden Hektor , katten 
Kims og hestene Lotte og Lone . Mere kendte 
Oluf dengang ikke af verden . 
Mellem faderen og ham bestod et inderligt 
— man kan gerne sige venskab ; de læste 
sammen ( thi pastoren lærte selv sin søn begyndelsesgrundene ) , 
spaserede ordentlig ud 
sammen og talte fornuftig sammen , som følgende 
vil vise . 
» Hør , sig mig en gang , fader , når man 
nu går igennem hele den store , store skov , 
hvad kommer man så til på den anden side ? « 
» Så kommer man til — ja , f . Eks . til 
Frederiksborg , hvor du snart skal i skole . « 
» Ja — men det er ikke sådan jeg mener 
— men hvordan der ser ud — sådan — i det 
hele , forstår du ; er der ligesom her ? « 
» Å ja såmænd ; der er mere korn på 
markerne , og der er ikke så meget sand og 
lyng , og så er der også flere huse rundt 

om , og større byer , men ellers er det omtrent 
ens . « 
» Det var kedeligt . « 
» Hvorfor det , lup , er her måske ikke 
rart nok ? « 
» Jo , det er ikke sådan jeg mener — 
men — «  den lille fyr ledte forgæves efter 
udtryk . Lidt efter udbrød han : 
» Hør , véd du hvad . « 
» Nå ? « 
» Sommetider når jeg leger nede mellem 
bakkerne og kommer bag en rigtig høj en , 
så synes jeg , der må være noget bag den 
bakke , sådan noget — rigtig mærkværdigt , 
ligesom noget helt andet noget — og jeg vil 
så gruelig gerne hen til det , forstår du . — 
og så ligger jeg somme tider og tænker : 
hvordan mon der kan være . Og så løber jeg 
op på Toppen og ser . Men så er det akkurat 
ligesom det andet . « 
» Ja , det er da ikke så underligt . « 
» Ja , men det er alligevel kedeligt . « 
Faderen gik lidt og tænkte . 
» Hvordan vil du da have , der skal se 
ud , lup ? « 
Lup gik åbenbart og brød sig med ordene . 
» Å , det kan jeg ikke sådan — — det 
skal være sådant noget omtrent , ligesom når 
— ligesom når moder spiller klaver . Eller 

også , når jeg drømmer om natten , forstår 
du . « 
Der var nu ingen på hele jorden , der 
kunne forstå denne aparte , lille drengs tanker 
så godt som hans fader ; den kloge , kraftige 
mand fik med lethed sine tanker til at bevæge 
sig i den ubetydelige lille puslings spæde 
ideverden . 
Så gik de et lille stykke sammen , indtil 
det hed : 
» Fader ! « 
» Nå ? « 
» Jeg ville gerne sådanne steder hen . — 
er det virkelig helt umuligt ? « 
Faderen , der mente at vide de salige egne , 
hvor hans lille drengs uskyldige sjæl færdedes 
i drømme , svarede alvorlig : 
» Når du altid er god og from , så kommer 
du der visselig . « 
Og det var uden al affektation , at han 
foldede hænderne og bad ganske sagte : 
» O herre , lad os alle samles i dit rige ! « 
Så besluttede lup da ved sig selv , altid 
at være en god dreng — det må jo være 
så grumme let , tænkte han — , men dog gik 
han og tænkte på , om hint land alligevel ikke 
måtte ligge et sted bag den store , sorte skov . 
Eller også måske på den anden side af 
havet , der , hvor han vidste , at Norge lå , når 

man bare blev ved at sejle lige ud hele tiden . 
Så gav faderen sig til at fortælle ham om 
byer og floder og vande og store skibe , 
både med sejl og med damp , og til sidst 
også om landet dér på den anden side af 
havet , når man blot blev ved at sejle lige ud , 
Norge med sine fjælde og granskove og ismarker ; 
og det var jo alt sammen uhyre morsomt 
og mærkværdigt , men det lignede dog ikke 
rigtig det land , som han så' i sine drømme 
eller i elverhøjs toner , og selv dér kun så 
dunkelt . 
En anden gang havde lup spaseret på 
kirkegården med sin moder , uden at der var 
passeret noget mærkeligt . En times tid efter 
traf hun ham stående i en afsides krog af 
haven over en lille Tue , han selv havde dannet 
med sine hænder , badet i tårer . Da han ser 
hende komme , råber han under megen hulken : 
» Moder , moder , du må ikke være alt for 
bedrøvet , søde moder , men dér ligger jeg nede 
og er død' — hvorpå moder og søn styrtede 
i hinandens arme , og der kunne ikke have 
været større tåreflod , hvis det virkelig havde 
været tilfældet . 
I den anledning sagde faderen bag efter : 
» Ellen , du gør mig drengen for blød ; 
han trænger snart til at komme i skole ! « 

men da han foreløbig var for lille , besluttede 
man at anmode hegnsmandens søn 
Peter — en dreng på otte år , der antoges på 
grund af sit åbne ansigt og sin ensomme 
opdragelse at være ganske uberørt af verdens 
siethed — , om , hyppig at komme op og lege 
med Oluf , for at drengeselskab og lege kunne 
forhindre en alt for uforholdsmæssig udvikling 
af det bløde og drømmende ved hans karakter . 
Megen forbavselse vakte det , da Oluf allerede 
to dage efter hørtes — rigtignok på en 
meget ufuldkommen måde — at fløjte nationalmelodien : 
 » Å hvad er det med daj «  ; noget , 
der tillige for første gang gav Fru ring grund 
til at tvivle om selve sin mands moralitet , da 
denne på hendes indignerede forestillinger 
blot svarede : 
» Ja , hvad så , lad ham bare lære at fløjte . « 
Fredagen efter grebes Oluf i en kappestrid 
med Peter om , hvem der kunne spytte længst 
— hendes Oluf ! ! — men det skulle blive 
værre endnu tre uger efter . Drengene gik ud 
i køkkenet og spurgte Ane , hvad de skulle 
have til middag , og da de ikke fik andet svar 
end det stereotype :  » Det kan i få at se , 
når maden kommer på bordet , «  havde Peter 
den frækhed at kigge i gryden . 
» Kål , uh , det er no’et skidt mad , «  var resultatet 
af hans undersøgelse . 

» Vil i gå , i uartige drenge , «  sagde Ane . 
Men Peter havde det fyndige svar parat : 
» Å fa’en heller ! « 
Siden , da de sad ved middagsbordet , spurgte 
moderen : 
» Nå , lup , hvordan smager maden ? « 
» Det er noget skidt mad , «  var det dristige 
ord . 
Almindelig forbavselse . Faderen rynkede 
panden — et slemt tegn . 
Oluf ville styrke sig ved et blik til Peter , 
men der var ingen moralsk støtte at vente fra 
den kant , det var alt for tydeligt . Da skød 
han sit synkende hjerte op i livet og sagde , 
men meget bange og sagte : 
» Å fa’ — en heller . « 
Men umiddelbart efter tilføjede han :  » Om 
forladelse , «  hvorpå han meget ivrig og meget 
skamfuld gav sig til at spise sin kål , ja endog 
bad om anden portion . Og efter bordet fik 
han Peter til at gå med ud i køkkenet , hvor 
de bad Ane nok så smukt om forladelse . — 
men den gang var Oluf det nærmeste , han endnu 
havde været , ved en dragt prygl . 
På denne tid omtrent var det , at Olufs 
søster , den tre år yngre Ellen , begyndte at 
blive så stor , at der overhovedet kunne være 
tale om hende . Hun anså drengene for nogle 
vældige væsener , vidunderlige i magt og klogskab . 

men når hun troskyldig ville blande 
sig i deres lege , blev hun på den mest hånlige 
måde afvist . I det hele taget var den 
ridderlige ærbødighed for damerne kun svagt 
udviklet hos de to drenge , må vi med beklagelse 
tilstå . 
Peter , der et par gange havde været i 
Helsingør , havde indført en leg , som hed  » at 
løbe dampskib «  ; den bestod i , at de på visse 
tider af dagen løb et bestemt antal gange 
rundt om den største af haveplænerne , idet de 
med arme og hænder efterlignede hjulenes bevægelse 
og fyldte munden med vand , som de 
med små mellemrum spyttede ud mellem tænderne , 
ligesom sidehullerne på en damper , en 
fremgangsmåde , der efter Peters forsikring 
gav en skuffende lighed med en sådan . En 
dag , da de vare beskæftigede med denne 
alvorlige syssel , begyndte lille Ellen også at 
jumpe omkring plænen , svingende sine små 
buttede arme og med vandet drivende fra 
begge mundviger ned over kjolen . Så kom 
hun i vejen for det største af de stolte dampskibe , 
Peter . 
» Af vejen , snottede tøs ! «  råbte han . 
Umiddelbart efter gled det næste dampskib 
forbi under megen prusten og snøften . 
» Afvejen , snotte tøs , «  råbte Oluf , medens 
lille Ellen , forfærdet over så megen storhed 

og majestæt , ganske rådvild blev stående 
med åben mund . Så gik hun op til moderen 
for at meddele hende denne vidunderlige begivenhed , 
hvis fornærmelige betydning hun var 
langtfra at ane , og råbte : 
» Mor , mor , drengene sige maj sotte tø ! « 
» Hvad vil det sige , Ellen ? « 
Skønt moderen ganske vist heller ikke var 
klar over betydningen , havde hun dog en slem 
anelse om , at det var noget uartigt . 
Dette må Ellen have kunnet se på hende , 
thi hun begyndte pludselig at græde :  » Hu , hu , 
maj ikke sotte tø ! « 
Pastoren blev tilkaldt , og denne , som ikke 
var udygtig i konjekturalkritik , kaldte drengene 
ind til sig , og her fik i det mindste Oluf 
sin første dragt prygl . 
Da dampskibslegen næste gang blev optagen , 
havde Ellen officiel tilladelse til at være 
med , hvilken vanskelighed Peter med sin maritime 
erfaring klarede ved at anvise hende den 
mindre plæne til privat brug : 
» Hun kan jo være bugserdamper , de går 
tidt så dårlig og er i grunden ikke andet 
end kasserede rigtige dampere . « 
Så var lille Ellen da bugserdamper om 
sin lille plæne en hel måned efter at drengene 
havde opgivet hele den leg . 

så gik der et årstid ; Oluf begyndte at 
blive  » en stor dreng «  , og man talte hyppigere 
og hyppigere om  » Skolen «  . Samtidig begyndte 
han så småt at emancipere sig fra Peters 
overherredømme ; dog denne stormagt lod ikke 
så let magten slippe sig af hænde . 
En dag viste Oluf sig med sønderreven 
trøje , forpjusket hår og blod og snavs i ansigtet , 
bleg , men med frejdig og stolt holdning . 
» Kom ind til mig , «  sagde faderen i den 
tone , som altid hos Olaf vakte tankeforbindelser 
i retning af spanskrør . Med faste trin fulgte 
Oluf efter . 
» Hvor er Peter ? « 
» Han er gået hjem . « 
» Du har været oppe at slås med ham . « 
» Ja , fader . « 
» Hvorfor ? « 
Oluf svarede ikke . 
» Nå svar . « 
Oluf tav . 
Da gik faderen hen til den krog , hvor 
tugtens redskab havde sin plads . Olufs læbe 
bævede , og der kom et ejendommeligt udtryk 
i hans øjne . 
» Tal , min søn , for at du kan spare mig 
en smerte , der er større end din . « 
Men ingen lyd påfulgte , og Oluf tog 
imod sin straf uden at kny . Pastoren havde 

imidlertid ikke lagt mærke til , at tugtens redskab 
var en ussel lille , tynd kæp , som oven i 
købet var knækket . Efter et par slag siger 
Oluf meget blødt : 
» Fader . « 
Denne standser eksekutionen . 
» Jeg vil lige så gerne sige dig , det gør 
ikke rigtig ondt , for stokken er knækket ; tag 
heller en anden . « 
Det var for meget for faderhjertet ; pastoren 
smed stokken og sagde rørt : 
» Nej , lup , jeg vil ikke slå dig mere , 
men sig mig sandheden . « 
» Ja . Peter sagde kykkenet , og så sagde 
jeg : det hedder ikke kykkenet , det hedder 
køkkenet . Men så sagde han : å , hvad véd 
du ; din fader er jo en langbenet rad . Og 
det ville jeg ikke tåle , og så gav jeg ham 
en lige midt i synet , og så kom vi op at 
slås , og jeg fik nok det meste . Men jeg vil 
ikke tåle , at han skælder dig ud , så må 
han meget hellere skælde mig selv ud for en 
langbenet rad . « 
Pastoren følte pludselig trang til at gnide 
sine øjne , men da han så’ ned på Olufs små 
stumpede ben , gav han sig til at le , men så 
løjerlig var den latter , at der kom tårer med . 
Et lignende skue frembød moderen , der viste 
sig i døren , hvor hun — behøve vi at sige det ? 

— havde stået under hele scenen , og det 
smittede også Oluf , så at det hele afgav en 
for en uindviet højst gådefuld scene , at se 
dem alle tre — nej , alle fire skulle jeg have sagt , 
thi lille Ellen brølede også himmelhøjt , begravet 
i moderens kjole —  stå der sammenslyngede 
under gråd og latter . 
» Det var ret , min søn , du skal aldrig 
tåle , at man gør nar af din gamle fader . « 
» Skal jeg løbe hen og give ham en til , 
fader ? « 
» Nej , vist ikke  , Peter er i grunden en 
god dreng og mente det ikke så slemt . I 
skal blive gode venner igen . « 
Men Peter fik nok siden talt med pastoren , 
thi han viste begge de følgende dage et forbavsende 
stilfærdigt væsen . 
Så kom afrejsens dag ,  » Afskedens bitre 
stund . «  Oluf havde taget afsked med alt . 
I den tidlige morgenstund havde han været 
nede mellem  » Bakkerne «  , så havde han været 
hele huset og haven rundt , oppe i de par 
kirsebærtræer , der var ; spist ét bær samvittighedsfuldt 
af hver af de 12 ribsbuske og 2 
solbærbuske ; løbet dampskib for sidste gang 
rundt om plænen 3 gange , tildelt Ane , Hektor 
og Kims en lige lang afskedstid , og sad nu 
med faderen og Jens i den åbne vogn , der 
skulle føre ham igennem den 

fulde skov i det fjerne til de ubekendte lande 
på den anden side , medens moderen , Peter 
og Ellen og gårdens øvrige levende besætning 
stod foran vogntrinet . 
» Farvel , lup , min søde dreng , lad mig 
se , du er flink ; fader skal nok en lørdag 
hente dig hjem på besøg , og så kommer 
snart juleferien , «  sagde moderen . 
Oluf var meget bevæget , men holdt tappert 
tårerne tilbage af hensyn til Peter . 
» Fevel luf , hilse mange gange , «  sagde 
Ellen , som hun altid plejede , når gæster 
tog bort . 
De sidste Kys blev udvekslede , moderens 
varme og tårevædede , Ellens åbenmundede , 
Anes undersåtlige . Men da Jens knaldede 
med pisken , og vognen begyndte at køre , 
rejste Oluf sig op og råbte : 
» Farvel , moder — farvel , Peter — farvel , 
Ane — og Hektor — og Kims — farvel , 
have — farvel , gård — farvel , marker , og 
bakker ! « 
Så strakte han armene ud og søgte 
med et langt blik at omfatte de magre , solbeskinnede 
bakker og Dale lige ned til havet 
og tisvile plantage , de sejlende skyer på den 
disede avgusthimmel , de få bøndergårde og 
den beskedne lille , hvidkalkede kirke . Og det 
syntes alt sammen at svare ham et tavst , vemodigt 

farvel , thi han nikkede , som om han 
forstod det , og sagde : 
» Farvel — det — hele . « 
Så rullede vognen ud af porten , og , da 
Peter var ude af syne , brød tårerne frem . 
Og gennem hele Olufs følgende liv , 
gennem al sorg , gennem al synd , alle skuffelser 
og alle farer — ja , også gennem alle 
glæder — stod det billede af hjemmets samlede 
poesi , da det ligesom levende rejste sig 
for at besvare hans afsked , altid klart og 
uforkrænkeligt for hans erindring . 
Kære læser ! Du har vist også haft et 
lykkeligt barndomshjem ? Ejer du renere og 
blidere erindringer end dem , der knytte sig 
dertil ? Når du er stedt i sorg , lad dem da 
rejse sig og mildne bitterheden . 
» Du har ikke lov til at klage , «  sige de , 
» Du har i alt fald været lykkelig . « 
Og når syndens lænker snære sig om 
din vilje , påkald dem da , og du vil forstå 
den højhed , der ligger i uskyldigheden , så 
du vil kaste de onde tanker fra dig med 
foragt . Længere og længere føres vi bort fra hint 
barndommens Paradis , men det er vort håb , 
at vi ville finde det en gang hinsides graven i 
forklaret skikkelse , og mangen gammel mand 
eller kvinde har ment alt at høre toner der fra 
og skimte dets solglands . 

breve . 
( de originale orthografifejl er udeladte ) . 
I . 
Kære fader og moder ! 
Jeg har det meget godt . Der er mange 
drenge i skolen . Hr . Seler siger , at der er 
grumme meget at lære . Hr . Seler er meget 
rar . Hr . Lundsen og Fru lundsen er også 
meget rar . Der er en stor dreng , som hedder 
Nielsen , han er den stærkeste i hele klassen . 
Hils moder og Ellen og Peter og Hektor og 
Kims og Ane og Jens . Kære fader , så 
kommer du måske på lørdag og henter 
mig . Jeg glæder mig . Men nu har jeg ikke 
tid mere denne gang , for jeg har en meget 
svær fransk lektie . Derfor vil jeg slutte mit 
lille brev , og hr . Lundsen og Fru lundsen 
hilser mange gange . 
Eders hengivne Oluf . 
( læseren må vide , at hr . Seler ( egentlig 
Segler ) er adjunkt ved latinskolen i Frederiksborg , 
og at Oluf bor hos en anden adjunkt 
ved navn lundsen . ) 
2 . ( to måneder senere ) . 
Kære fader og moder ! 
Jeg er rykket 6 op . Hr . Segler siger , at 
jeg er ikke af de allerdovneste , og det er 

meget , når hr . Segler siger sådant . Duksen 
i klassen hedder Nygård , han er stiv i alting 
og meget rar . Så kommer Petersen , han er 
også meget stiv , men ikke så stiv som Nygård . 
Så kommer ruggert , og så kommer 
jeg . I frikvarteret slås vi meget , men rektoren 
siger , vi må ikke , men hr . Segler siger , 
det gør ikke noget , og så gør vi altid , hvad 
hr . Segler siger . Nielsen kan banke os alle sammen , 
men Nygård tør han ikke røre , for 
så holder hr . Segler med ham . Hr . Segler 
er den strengeste af alle lærerne , det siger 
også Nygård . i fejl mg , 2 fejl g , 3 fejl tg . 
Men vi kan altid vore lektier til ham , og han 
slår næsten ikke uden en enkelt gang , men 
så er den slem . Men hr . Ryping slår . Han 
slog Nielsen i forgårs , men Nielsen sagde , det 
gjorde ikke noget , og så smurte han i frikvarteret 
ruggert og Povlsen i stedet for . 
Men nu vil jeg slutte mit lille brev ( o . s . v . ) 
 3 . ( et år efter ) . 
Kære fader og moder ! 
Nu er jeg rykket op i 2den klasse . Ved 
eksamen tog jeg ruggert , og jeg skal nok tage 
Petersen med , men Nygård kan jeg aldrig 
tage . Han er så sikker , at han rettede hr . 
Prahl forleden dag . Hr . Segler holder også 
mest af ham af alle drengene . Og han er 

slet ikke storsnudet . Rødderne nede i 1ste 
gjorde vrøvl forleden , men så smurte vi dem . 
Jeg var Niels Ebbesen og Nielsen var stærkodder 
og Jochum Petersen var regner Lodbrog , 
fordi han har sådan tykke bukser , og Nygård 
var Ivar Hvitfeld , og Meyer ville være asatyr , 
men Nygård sagde , han skulle heller 
være Ivar benløs , fordi hans ben er så korte . 
Er det ikke morsomt ? Og rødderne nede i 
1ste , de forestillede sakserne , og de løb straks . 
Men så syntes jeg , at det egentlig var en 
skam , for vi havde jo overmagten , og så 
ville jeg heller ikke være med længer og sagde 
det til Nygård og de andre ; men de sagde : 
sikke noget sludder . Men Nygård gik dog 
også sin vej . Og hr . Segler sagde , vi havde 
ret . Vi kunne også magelig munke dem 
uden os to . Men derom skrev Meyer en 
kæmpevise , for han hader mig . Den lød sådan : 
Nielsen hannem drager sit sværd fra lænd ! 
Og sakserne de monne fly ! 
Ring , den Nidding , han lister sig hjem ! 
Deraf der ginger stort ry ! 
Men så skrev jeg et Vers , som jeg sad 
4 timer om , og kloman oppe i 3dje hjalp mig . 
Ej er jeg Nidding og ikke fej , 
du usle løgner grå ! 
Men det er usselt niddingsværk , 
at mange kæmpe mod få ! 

og så udfordrede jeg Meyer til ærlig 
holmgang , men det ville han ikke . I må 
ikke vise verset til nogen . Jeg glæder mig 
meget til sommerferien . Men nu ( o . s . v . ) 
eders hengivne 
o . Ring , 
i kl . A , nr . 2 . 
4 . ( Oluf er omtr . 10 år gammel ) . 
Kære fader og moder ! 
Hr . Segler tog mig og Povl — jeg mener 
Nygård — ud på en spaseretur i søndags . 
Vi gik i ét træk uden at hvile os lige til fruebjærg , 
og dér spiste vi frokost , som vi havde 
med hjemme fra . Hvor der er dejligt ! Jeg 
kunne se mod nord , lige til hvor skoven holder 
op , og meget længer , men jeg fik ikke øje på 
kirken der hjemme . Jeg tænkte , det var morsomt , 
hvis i nu også stod og så mod syd 
efter mig , for så var det jo , ligesom vi mødtes 
på halvvejen . Hr . Segler er sådan en underlig 
mand . Han har et stort brunt skæg , og så 
ser han altid så vred ud , men han mener det 
ikke . Han havde nogle kager med i papir , 
og så spurgte han os , om vi troede , vi kunne 
undvære dem , for ellers var vi ikke raske drenge . 
Så lod vi naturligvis , som om vi ikke brød os 
om dem , og så lo han og puttede dem i lommen 
igen og sagde : det var ret . Jeg bryder mig 

mere om , at han siger : det var ret , end om 
en anden af lærerne roser mig nok så meget . 
Sådan var det også forleden uge , da jeg 
havde snydt for ruggert , og det blev opdaget , 
at han sagde til mig : hvad vil du helst have , 
min vrede eller 3 lussinger . Jeg valgte straks 
3 lussinger , skønt jeg vidste , at de blev varme . 
Og Nygård , som kan sige alting på sådan 
en pudsig måde , han sagde , at man kunne 
høre tænderne danse galoppade i munden på 
mig . Da Nygård nu så’ kagerne forsvinde i 
lommen igen , så sagde han med sin pudsigste 
stemme , at tantalus kunne ikke lide 
værre kvaler end han . Tantalus , kære moder , 
var en stor forbryder , som blev straffet i 
hades , det vil sige underverdenen , ved at stå 
under et træ , fuldt af frugter . Så lo hr . 
Segler igen og forærede Nygård alle kagerne , 
men det var blot for at prøve mig , det mærkede 
jeg godt . Så gik vi midt igennem 
skoven til esromsø uden at bryde os om vej 
eller sti , for hr . Segler går altid helst , hvor 
andre ikke har gået før , og det synes jeg 
også er meget raskere , skønt Povl sagde , at 
han havde hørt , at sådan noget skal man 
være forsigtig med , men jeg tror , han tænkte 
sit derved , for når Povl siger en spøg , så 
er der altid noget bestemt , han tænker på . 
Derpå tog hr . Segler en sejlbåd i Nøddebo 

og sejlede os selv over søen til Fredensborg 
— sikken en slotshave ! Så kørte vi hjem 
på jærnbanen , og da hr . Segler skiltes fra os , 
klappede han os på hovedet og sagde : i er 
begge to ret flinke drenge , men du kan dog 
ikke tage Povl . Så besluttede jeg , at jeg 
ville gøre det , det koste , hvad det ville . Men 
den vil blive hård . Så inviterede Povl mig 
hjem til sig ; han har sådan en rar fader og 
moder ; faderen er doktor og der er så fint 
hos dem ; og om aftenen fik vi kold punch , 
og Nygård og jeg blev enige om at sige 
Povl og Oluf til hinanden . Og det var den 
bedste dag i mit liv . 
5 . ( umiddelbart efter ) . 
Kære fader ! 
Jeg véd ikke , hvad du mener med det om 
tantalus , at jeg aldrig skal begynde en historie 
uden at gøre den færdig . For jeg kan ikke 
huske rigtig , hvad jeg skrev . Men der er noget 
andet , jeg skulle fortælle dig . 
Nu véd jeg , hvorfor hr . Segler altid ser 
så vred ud . Han er ikke så meget vred , 
men han er bedrøvet . For jeg hørte ham sige 
til hr . Lundsen , da de talte sammen på 
legepladsen , at ingen dansk mand kunne være 
glad , før vi havde fået Sønderjylland tilbage . 
Det syntes jeg , var så smukt sagt , og véd 

du , hvad jeg så gjorde . Jeg sagde det til 
Povl , og så stiftede vi en forening , der hed 
de danskes broderlav , og foreningens love er : 
for det første at arbejde på at få Sønderjylland 
igen , for det andet aldrig at læse et 
eneste muk på den tyske lektie , for det tredje 
altid at hade hr . Ryping , vores tyske lærer . 
Hele klassen meldte sig straks ind i foreningen , 
og det gik rigtig godt den første time , for der 
var ingen , der kunne et levende muk , men så 
fik hr . Ryping rektoren til at opløse foreningen , 
og så fik vi en tordentale , og hele klassen 
sad over for det . Men der var ingen , som 
brød sig det bitterste om det , men den næste 
dag stiftede vi foreningen igen med det navn : 
de danskes hemmelige forening , og vi har 
kun én lov , at vi altid skal hade hr . Ryping , 
og jeg er stormester , og alle foreningens medlemmer 
bærer på brystet et lille stykke papir , 
hvorpå der står : nmhr , det vil sige : ned 
med hr . Ryping . 
6 . ( samme alder ) . 
Kære fader ! 
Du må ikke vise dette brev til moder og 
heller ikke til Peter . Jeg har læst ørvarodssaga . 
Nej , hvor den er dejlig ! Men det flove 
var , at jeg kom til at græde et sted ved den , 
og det så’ hr . Segler . Uh , jeg blev så flov . 

men hr . Segler så’ bare på mig , pegede så 
på mit bryst og min pande og sagde : begge 
dele i orden ! Det var så underligt af ham , 
og jeg blev helt flov . Men hvor den saga dog 
er ! Der er ikke sådan et menneske til mere , 
som ørvarod . Kan du huske det sted : da 
du hurtig døden fanger , fra din Fakse , fra 
din ganger , som du daglig gav sit foder , 
som et barn på berurjoder . Berurjoder . Det 
er ligesom man kunne høre det synge . Synes 
du ikke også ? Og så det , at ørvarod lo , 
når han blev bedrøvet . Jeg har det akkurat 
lige sådan . Det vil sige lige omvendt . For 
det er lidt , at når jeg egentlig skulle blive 
glad , så er det ligesom tårerne ville op , og 
det er lidt flovt for mig . Og så hervør . Og 
så alfepigen , der beder ørvarod om et Kys . 
Det var netop det allerfloveste , at det var på 
det sted , jeg græd , da hr . Segler så’ mig . 
For det var jo , ligesom det skulle være så 
rørende , at de kyssede hinanden . Alt sådan 
noget bliver jeg netop væmmelig ved . Men 
det er netop alfepigen selv , jeg blev bedrøvet 
over , hvordan hun dog må være ulykkelig , 
når man rigtig tænker over det ; men det er 
så svært at skrive alt det , jeg mener . Hjalmar 
og Ingeborg synes jeg nu ligefrem er ækle . 
Men jeg kan godt lide ørvarod , at han siger , 
at han ikke vil være som de andre , og så 

siger han :  » Når vikingen plyndrer en kræmmer , 
så plyndrer jeg Viking igen . «  om aftenen , 
da jeg havde læst den færdig , fik jeg lov af 
hr . Lundsen til at gå hen til Nygårds , folde 
har sagt , at jeg må komme lige så lidt , 
som jeg vil , og så læste Povl og jeg højt i 
den for hinanden , og så gik vi ud i haven 
og ridsede os i huden og blandede blod sammen , 
ligesom vore forfædre altid gjorde , og så svor 
vi ved frejrs galt altid at holde sammen , 
hvordan det så gik , og kæmpe som redelige 
kæmper om , hvem der skulle være den bedste . 
7 . ( tolv år ) . 
Kære forældre ! 
Tak for eders brev . Jeg er voldsom glad 
ved , at Povl må komme hjem med mig i juleferien . 
Da jeg spurgte ham , om han havde 
lyst , så sagde han ganske ligefrem ja . Han 
er slet ikke stolt . I må vente eder noget 
storartet . Hans forældre takkede og bad mig 
hilse mange gange . Men når vi kommer , 
må i ikke gerne kalde mig lup , kan i nok 
forstå , især ikke , når han hører derpå , og i 
må  .frem for alt bede Ane om at lade være 
med at sige lup . Og så ikke kysse mig alt 
for meget , og hvis moder kan lade være med 
at græde , så er det bedst . 

men nu skal i bare høre . Ved sidste 
månedsomflytning kom jeg over Povl . Men 
det kan man ikke regne , for det kom af , at 
jeg havde lånt hans mathematikbog , mens min 
var hos bogbinderen , og så kom han ikke til 
at læse på lektien , og så kommer han just 
op og får tg . Derfor havde jeg lidt mere end 
han ved månedens slutning , men så huskede 
jeg på , at jeg havde svoret altid at kæmpe 
som redelig kæmpe , og så tog jeg med vilje 
5 tredækkere i latinsk stil , som var den sidste 
karakter , der skulle regnes med til måneden , 
og så fik jeg mdl , og på den måde fik han 
lidt mere end jeg . Men Povl opdagede det og 
gik til hr . Segler , og hr . Segler til latinlæreren , 
men latinlæreren sagde , det kom ikke 
ham ved , men så gik hr . Segler lige til rektoren 
og fortalte ham hele sagen , og rektoren 
er nu så bange for hr . Segler , at han fik 
latinlæreren til at skrive mit mdl ind som mg 
i protokollen ; men så sagde jeg til latinlæreren , 
at det ville jeg ikke vide noget af , 
men han sagde , hvad kom det ham ved , og 
så gik jeg ind til rektoren og sagde , at jeg 
ikke havde skrevet fejlene med vilje , men så 
kom hr . Segler farende ind bag efter og sagde , 
at jeg løj . Og så blev jeg rød og måtte tilstå . 
Derfor sidder jeg nu og er duks , men 
det er ved uhæderlige midler , så jeg regner 

det ikke , og jeg skal nok bumre nogle vældige 
fejl i historie i denne måned , for dér kan 
det ikke opdages . Og jeg vil bare bede eder 
sige til Povl , når han kommer : god dag , duks . 
Hils ( o . s . v . ) 
( efterskrift ) . 
Nej , hvor jeg glæder mig til julen . Povls 
livret er pandekager , og jeg tror også nok , 
han holder af grynsuppe . 
Det var juleaftensdag , gnistrende frost , 
solskin , rigtig sådan en munter , livsglad dag , 
som Dickens holder af at skildre . Der er et sted 
i pickwick klubben , ved det første julebesøg , 
tror jeg , hos Wardle , hvor det hedder , at vejret 
var sådant , at to ældre herrer kunne føle sig 
opfordrede til at løbe hen ad vejen og springe 
buk over hianden . Just sådan en dag var det . 
Jens hjemførte i klingende kane de to 
tolvårs fostbrødre . Det gik gennem gribskov . 
Hvilken fornøjelig tur ! Det var ikke 
til at tage fejl af , at det var jul . Kragerne , 
der fløj over vejen , havde en egen festlig måde 
at skrige på . Hestene dampede af lutter glæde , 
og selv seletøjet bugtede sig på en særlig kåd 
måde hen ad deres rygge . De høje , tavse 
graner langs vejen blev smittede af den almindelige 

glæde , smilte med den hvide sne , 
der lå i pletter helt op ad Toppen til , og 
syntes med de snetunge , nikkende grene at erklære 
sig villige til at agere juletræer , hvad 
øjeblik det skulle være , og det i deres alder ! 
Bjældeklang — hvem har ikke hørt bjældeklang ? 
— men disse ringede ganske aparte lystig 
og ufortrødent . De visne bøgeblade ,  .der 
ellers lå så kummerfulde i grøfterne , vare 
i dag sprungne op på vejkanten og raslede 
ved det mindste vindpust , som om de morede 
sig hemmelig for sig selv . Og Jens ! Nåda ! 
Selv hans flegma var juleagtig i dag ; endog hans 
ørenringe så’ gemytlige ud . Og de hemmelighedsfulde 
pakker i bagrummet af kanen ! Og 
det , der 'stak ud af Jens’ frakkelomme ! Og 
det aldeles gådefulde , substantielle noget , der 
lå nederst på bunden , indpakket i halm ! 
Der var noget , der ligesom med samlet 
magt strømmede ind på Oluf , da de kom ud 
af skoven , og de mere kendte egne åbnede 
sig for ham . Et øjeblik lukkede han øjnene , 
men så for han op , arbejdede sit hoved frem 
af kavajen , svingede kasketten og råbte af 
sine lungers fulde kraft : 
» Hurra , hurra for julen ! « 
» Ja vel ! «  ymtede Jens flegmatisk , medens 
han løftede pisken så meget som en halv alen 
i vejret , som en slags ceremoniøs anerkendelse . 

» Der er de , «  brølede Peter , der var stillet 
på en bakke som udkigsmand . Øjeblikkelig 
gøede Hektor i vilden sky . 
» Der har vi drengene , «  lød pastorens kraftige 
røst . 
» Lup , lup , lup , lup ! «  råbte ustandselig 
en lille velklingende pigestemme . 
» Velkommen hjem , min søde luppemand , « 
Hørtes fra moderen , hvorpå et almindeligt kor 
af Oluf , Povl , præsten , fruen , Peter , Ane og 
— jeg havde nær sagt Hektor , Kims , Lotte og 
Lone — udbrød : 
» Glædelig jul ! « 
Det var den første jul , Povl tilbragte i 
Olufs hjem ; siden skulle der følge mange . 
Oluf var overordentlig spændt på , hvorledes 
Povl ville synes om hver enkelt ting , og han 
havde undskyldende bemærkninger til ham om 
alle hånde . 
» Vi har rigtig nok ikke megen skov her 
omkring , men synes du , det gør så meget ? « 
» Hvad synes du om Peter ; noget rå , hvad ? « 
» Ane er rigtignok ikke så flot klædt , som 
jeres tjenestepiger , men du må huske på , 
det er langt ude på landet , og dér behøves 
det jo ikke . « 
» Du ser på Hektor ; du synes vist , det 
er ingen fin race , men sådan præstefolk på 
landet — « 

Povl havde forresten ikke tænkt på at 
laste Hektor , men anstillede blot betragtninger 
over , at den akkurat lignede hr . Prahl i ansigtet , 
noget , Oluf fandt så slående , at han 
måtte meddele det til familien , navnlig som 
bevis på Povls mageløse evner . 
En stor ærgrelse for Oluf var det , at lille 
Ellen , som allerede viste spor til den skalkagtighed , 
som senere udmærkede hende i så 
høj grad , vedholdende forfulgte ham med sit : 
lup , lup , især når Povl hørte på det . 
» Hør , lille Ellen , «  sagde han en dag privat 
til hende med al den alvor og værdighed , en 
ældre Broder råder over ,  » jeg holder ikke 
rigtig af dette herre . « 
Men den uforbederlige lille ulykkesfugl 
råbte bare til Povl , der kom ind i det samme : 
» Du , véd du , hvad han her hedder ? Han 
hedder lup , søde , rare , lille lupsemand , 
hedder han . « 
Angstens sved stod Oluf på panden , thi 
han indså’ hvilke følger dette ville have , hvis 
Povl fortalte det i skolen . 
Ellen fremturede : 
» Men når man siger det til ham , så gør 
han sådan , «  og så satte hun et ansigt op , 
der mesterlig karrikerede Olufs værdige vrede , 
hvorpå Povl og hun brød ud i en latterduet , 
der lød påfaldende godt . 

men Oluf , der allerede syntes at høre Nielsen 
og ruggert og de andre råbe lup efter sig 
på skolepladsen , trak Povl udenfor og tog 
det højtidelige løfte af ham  » ved det fostbroderskab , 
de havde sluttet , «  aldrig at omtale 
denne sag til noget menneske . 
Og til Ellen sagde han med ædel højhed : 
» Jeg slår aldrig svage kvinder . « 
Men alle sådanne ærgrelser jævnedes efterhånden , 
som juledagene skred , ved den ligefremme 
måde , hvorpå hans ven tog alting , 
så at han snart syntes som et lem af familien . 
Den egenskab ved hans latter , at den 
klang så mærkværdig godt sammen med Ellens , 
undgik heller ikke opmærksomheden , men de 
konsekvenser , som kokkepigen Ane ville drage 
deraf , syntes dog at ligge temmelig langt ude 
i fremtiden . 
» En flink dreng , «  sagde præsten . 
» Det er godt at sé , at det er et dannet 
hjem , han kommer fra , «  sagde fruen . 
Så gled dagene , og julen var forbi ; så 
gled månederne , og julen kom igen ; så gled 
årene , og de to skoledrenge blev studenter 
i København med små kokarder på huen ; 
den lille Ellen blev til en voksen Ellen med 

små smilehuller i kinderne ; pastoren blev til 
en ældre pastor , en lille smule grå , men 
ellers lige rank og anselig , stadig med det 
gammeldags snit på frakken og kraven , men 
ungdommeligt blink i øjnene ; Fru pastorinden 
en lille bitte smule mere trivelig , men lige sød 
og huslig ; Peter rejste bort  » på en profession «  ; 
Ane havde  » skiftet «  ; Kims var hensovet , Hektor 
med , og deres forklarede ånder skuede ned 
på deres efterfølgere . Kun Jens , hvis sindige 
naturel bevarede ham fra enhver skygge af 
omskiftelse , syntes ganske uberørt af tiden . 
Dog nej — den lille bæk nede mellem 
» Bakkerne «  , de magre græs- og lyngsletter , 
den tarvelige hvidkalkede kirke , de få bøndergårde , 
den hemmelighedsfulde skov i det fjerne , 
det store hav og hjemmets luft og sol — 
de blev uforandrede . 

il 
student Oluf ring var , hvad man med et 
lille skuldertræk plejer at kalde  » noget ung «  , 
det vil sige , omtr . tyve år gammel , altså , 
hvorvel over den beklagelige tilstand , der med 
en let foragt betegnes som meget ung , dog 
alligevel  » noget ung «  . Af denne lille skavank 
udsprang atter visse beklagelige sociale småfejl 
hos det ellers hæderlige og skikkelige 
menneske . Han var nemlig i besiddelse af en 
vis oprindelighed og naivetet i sit væsen , en 
vis poesi og romantik i sine anskuelser , noget , 
der vel kan være heldigt i en roman eller et 
digt , men som dog nu for tiden , som hans 
fornuftige omgangsven Kristian Hansen rigtig 
bemærkede , ikke passer i  » det virkelige , praktiske 
liv «  . Denne Hansen havde en egen 
sikker og overlegen måde at udtale disse to 
adjektiver på , som afvæbnede alle naive og 
naragtige indvendinger mod dette interessante 
» virkelige , praktiske liv «  , og som fyldte hans 

tilhængere , der udgjorde majoriteten af den 
studenterkreds , ring omgikkes , med tillid og 
beroligelse . På ring virkede de hansenske 
anskuelser irriterende . 
» Du er en type på en rigtig filister ! « 
Råbte han engang i vrede til Hansen ; men 
denne , der var sig sin interesse for videnskab , 
kunst og poesi af enhver genre bevidst , og 
overhovedet var et  » Åndsmenneske «  , smilede 
overlegent . Således stod Oluf ring i opposition 
til hele den kreds , han efter typens navn 
ikke uvittig betegnede som  » det store hanseforbund « 
Eller  » de seven und seventig hensen «  . 
Dernæst var der noget gammeldags ridderligt 
i hans forestillinger om kvinden , ærbødighed 
for religionen og kærlighed til fædrelandet , 
som straks bragte ham på kant med en gruppe 
af hans yngre bekendte , der sagde , de hyldede 
den moderne livsopfattelse , og som nærede en 
afgjort uvilje mod hine ideer . 
» De har endnu deres ideer fra Ingemann ; 
de må følge med udviklingen , «  hed det fra 
den kant . 
Udviklingen «  var nemlig et af hin skoles 
bedste stikord , og dette ord gjorde på disse 
unge mennesker samme behagelige selvtillidsvækkende 
virkning som  » det praktiske «  gjorde 
på hanseaterne , og de henførte alt , hvad der 
smagte af varmere kærlighed til et eller andet 

mere eller mindre til kategorien Ingemann . 
Varm og hidsig midt imellem lunkne , trodsig 
og oppositionel imellem polerede , gjorde Oluf 
derfor stundom et noget don-quixotisk indtryk . 
Imidlertid , da han var et godt hoved , en 
dygtig fyr og tillige munter og vittig , så 
klarede han sig nogenlunde mellem folk , og 
både ældre og yngre skreve hine skavanker 
på hans ungdoms regning , uden dog derfor 
at opgive den regel , at ungdommen dog ret 
beset ikke bor være ungdommelig . 
Stud . jur . Povl Nygård var beskæftiget 
med eksamenslæsning , det vil sige , ikke denne 
nervøse , anstrengte læsen dag og nat , man 
gerne forstår ved eksamenslæsning , men en 
rolig , mådeholden syslen med de bøger , som 
det juridiske studium foreskrev . Man kunne i 
regelen træffe ham mellem tolv og fire i hans 
net udstyrede værelse — han boede hos sin 
familie , der nu var flyttet til København — 
liggende udstrakt på en sofa med en cigar i 
munden og en bog i hånden , tilsyneladende 
kun halvt optagen af dens indhold , thi engang 
imellem kunne han rejse sig op , gøre et par slag 
frem og tilbage i værelset , eller stille sig ved 
vinduet og stirre ligegyldig ud på gaden , 
nynnende på en eller anden Melodi . Men i 
virkeligheden arbejdede han i én time lige 
så meget som mangen flink fyr i to ; om 

ham gjaldt noget af det , der står et sted om 
Cæsar , at han udmærkede sig uden vanskelighed 
i alt , hvad han foretog sig . Det var en ejendommelig 
rolig fyr ; kun sjældent skiftede hans 
grå øjne udtryk , og det var gerne , når han 
udslyngede en af sine sarkasmer ; så kom der 
et vist satirisk blink , der ledsagedes af en 
ubetydelig bevægelse med øjenbrynene og 
underlæben , indtil den tilsyneladende apatti 
vendte tilbage . Men hans venner vidste , at 
Povl Nygård ved siden af et usædvanlig klart 
hoved besad en energi i handling og snarrådighed 
i tanken , der lige så ofte kom hans 
venner som ham selv til gode . Han var søgt 
af alle ; selv søgte han egentlig kun én , nemlig 
Oluf ring . Han holdt af dennes ungdommelige 
ideer og energiske udtryksmåder , billigede 
hans anskuelser om de vigtigste og højeste 
anliggender , og lod sig påvirke af hans sving 
og begejstring , ja var under sådanne alvorlige 
samtaler ofte den ledende , hvor meget han 
end lignede den blotte tilhører . Skønt han 
ofte kun havde meget reserverede , ja selv 
satiriske svar på rings varme udbrud , så 
kunne en svag rødme på hans ellers så 
blegladne kinder og en vis fugtig glans i de 
øjne , som mange kaldte døde , undertiden vidne 
om , at der var skjulte ligheder , som gjorde 
disse to ulige sjæle til åndelige nærpårørende . 

og når ring kaldte Nygård  » en træet natur «  , 
eller denne benævnede hin en fantast , så følte 
dog begge , at der mellem dem ikke eksisterede 
en sådan forskel , som , selv reduceret til forskellen 
mellem en   » Idealist «  og  » Realist «  , 
plejer at sætte en høj åndelig skranke mellem 
mænd . Begge vare ideens riddere ; rette 
studenter ; den ene ville være død på stedet , 
om det krævedes , for -sandhed og ret ; den 
anden ville aldrig have veget et hårsbred i 
sin kamp for idealitet ; — medens hin opsøgte 
og angreb fjenden med Iver og varme , væbnede 
denne sig med sin kolde satire ; — Oluf ring 
var måske , for at bruge et ret udtryk , en 
gammeldags ridder , hvad Nygård også rigtigt 
opfattede , når han kaldte ham en anakronisme ; 
denne var mere en nutidens gentleman . 
Men den sande gentleman er den moderne 
tids ridder , og han har aflagt hine tre berømte 
ridderløfter , der til enhver tid er normen for 
den ægte manddom . Mon der ikke vil komme 
en tid , da vore dages falsk-realistiske livsopfattelse , 
som af mange tros ene værdig for 
det nittende århundredes civilisationstrin , vil 
komme til at stå som en stor latterlighed ? 
Som en temporær synken af menneskeånden 
ned i spidsborgerlig fornægtelse ? Som en 
åndelig træthedstilstand ovenpå et kraftigt 
opsving , men som igen efterfølges af en tid , 

da disse  » gammeldags «  idealer atter herske og 
med ungdomskraft opildne verden ? Det er 
måske noget sådant , Povl Nygård spekulerer 
på , når han tavs glæder sig ved de ringske 
enthusiasmer og hører på ham med en varmere 
farve i øjne og kinder . 
Talløse vare Olufs forelskelser , og kun 
sjældent indtrådte der , som Nygård plejede 
at sige ,  » et skuffende plavstille «  . Under et 
sådant var det , at hans Engelstrup , stud . 
Philol . , omgangsven af ring og Nygård , bekendt 
som en  » regelmæssig «  ung mand af 
fornuftige anskuelser , søn af den i velstående 
hæderlighed grundmurede grosserer Engelstrup , 
satte sig til at skrive følgende indholdssvangre 
billet til Oluf : 
kære ven ! Kom og spis til middag 
hos os på lørdag kl . 5 . Der kommer nogle 
enkelte . Din h . Engelstrup . 
» Det er altså en engere middag «  , sagde 
Nygård , der havde modtaget en lignende 
billet og var inde i den engelstrupske terminologi . 
Engelstrups selskabelighed var inddelt i 
en mængde forskellige afskygninger af middagsog 
aftenselskaber , hver med sin overskrift . 

» Det er altså kjole , indtil syv fremmede , 
to slags vin , rødvinsbudding , kedsommelighed . 
Hu ha ! Meget vel . » 
Hvor kunne Oluf ane , at der var nogen 
fare ved at gå derhen ? Den hæderlige 
grosserer og hans regelmæssige søn vare i alt 
fald ikke frygtindjagende ; Fru Engelstrups 
mest fremtrædende egenskab var den , at hun 
var død for halvtredje år siden ; så var der 
jo frk . Amanda Engelstrup , men hun var 
temmelig grim og  » måtte anses for uskadelig «  , 
sagde Nygård ondskabsfuldt ; endelig var der 
de tre gamle tanter , som gerne dannede 
kærnen af  » nogle enkelte «  ; de vare vel heller 
ikke så slemme . Følgelig gik Oluf ganske 
sorgløst derhen . 
Han trådte ind i den store selskabsstue , 
bestemt på at gøre en god entrée , noget , 
der jo af mennesker , der lide af ungdom ( og 
af andre med ) , holdes for ensbetydende med 
deres velfærd både her og hisset . 
Det første og eneste , han så’ , var en 
ung dame i lyseblå kjole , som just stod lige 
ved døren og vendte sit ansigt mod den indtrædende . 
— flygt , Oluf , løb , ud ad døren ! 
Ak , det er for silde , du er fangen . — en lyseblå 
kjole med en rød sløjfe på brystet , et 
lille henrivende hoved , der sad så kækt på 
skuldrene ; brunt , glat hår , der var opbundet 

i en krands på issen . — Oluf havde nok . Det 
ejendommeligste , sødeste udtryk i hendes 
mørkeblå øjne , en lille fin næse og hage , og 
en mund , som ord ikke , kan beskrive . — Oluf 
havde for meget . Hans entrée var komplet 
» spildt «  . Ligesom en tåge lagde sig for hans 
øjne , og den særegne slaphed i knæerne , som 
unge elskere ofte føle , når de gå forbi deres 
elskede på gaden og netop skulle hilse rigtig 
mandig , kom over ham . Endelig skimtede 
han gennem tågen husets vært , hvem han 
tog i hånden med et sindssvagt smil , som 
straks forsvandt , hilste derpå på  » den uskadelige « 
Med et  » god dag «  , hvis meningsløs barske 
tone var ham selv fremmed , bukkede plumpt 
for de to ældre damer , forbigik uden ringeste 
grund den tredje , greb derpå atter datterens 
hånd , men huskede nu , at han havde hilst 
på hende , hvorpå han med et  » undskyld «  , 
hvis tåbelighed han selv kun alt for godt indså’ , 
pludselig i stor fart ilede over gulvet til 
sin ven , den unge Engelstrup , hvis hånd han 
rystede så varmt , som om de ikke havde set 
hinanden i mindst ti år , skønt det ikke 
var mere end to timer siden , de havde spaseret 
sammen på Østergade . Nu troede han , at 
han kunne jævne det hele ved en let latter , 
men den forekom ham at lyde højst rå og 
umotiveret imellem de småt talende grupper . 

derpå hensank han i et intet , medens den 
trykkende følelse af den lyseblå kjoles nærhed 
lå over ham . Oluf , Oluf , hvor du dog 
er ung ! 
Så kom Povl Nygård hen til ham . 
» Sig mig , gode o . R . ! «  ( dette udtryk 
brugte Nygård gerne ) ,  » hvorfor sagde du to 
gange god dag til den uskadelige ? « 
Ring svarede ikke , men så’ hen efter den 
lyseblå , der nu sad og smålo med frøken 
Engelstrup . 
» Hvem skal man nu tage til bords ? «  vedblev 
Nygård for sig selv . 
» Jeg tager den blå , «  sagde ring , hvis 
fatning imidlertid var vendt tilbage . Han 
stræbte at lægge det udtryk i sine ord , som 
om han egentlig meget nødig tog hende til 
bords , men af ubekendte grunde var nødt 
til det . 
» Ja så tager jeg den uskadelige «  , sagde 
Nygård tørt ,  » så har man friere hænder en 
anden gang . — det er ligesom at aftjene sin 
værnepligt «  . 
Ring lo . 
» Pas blot på , at du ikke bliver tagen forlods 
til vintertjeneste . « 
» Å , man kan jo stille for sig . « 
» Mine herrer , vil de behage at tage 
damer , «  lød værtens røst , hvorimod ingen 

rejste indvendinger , da dette syntes betingelsen 
for at få noget at spise . 
To ældre grosserere , der syntes at være 
opbevarede til det samme , dukkede pludselig 
frem og bemægtigede sig hver sin af de ældre 
damer , medens værten tog den tredje . Flere 
andre damer havde allerede uden modstand 
ladet sig føre ind i spisestuen af dem ganske 
ubekendte mandspersoner . (  » Det minder om 
sabinerindernes rov , «  mumlede Nygård ) , da 
en yngre herre , der hidtil havde bidt negle i 
en krog , nu , da udsigten til højere kulinariske 
nydelser syntes at åbne sig for ham , nærmede 
sig den blå . Men Oluf kom ham hurtig i 
forkøbet . Han bøjede sig ned over hende . 
» Vil de være min dame ? Jeg er nok 
ikke forestillet for dem ; mit navn er ring , 
student . « 
» Jeg hedder Mathilde Åstrup «  , svarede 
hun med et lille smil og en stemme , der stjal 
resten af Olufs hjerte . 
Hendes lille arm hvilede let i hans , da 
han i den lyksaligste stemning førte hende ind 
i spisestuen . 
Bag ved sig hørte han Nygård hviske : 
» Nu har vi spillet gående , «  men Oluf lod , 
som om han ikke forstod meningen . 
Lykkelige Oluf ! Som du går dér , rank , 
stolt , med det åbne ansigt , strålende af 

ungdom , uskyld og lykke , have vi andre 
også engang skredet frem , før synd og sorg 
formørkede de åbne træk , bøjede nakken og 
stjal rødmen fra kinderne . — nå , det nytter 
ikke at tænke derpå ; derfor videre i teksten ! 
Som en veltalenheds strøm flød talen fra 
Olufs læber under måltidet , og henrykt lyttede 
han til , når Mathilde talte . Han udfandt små 
krigspuds for at få hende til at tale længe , 
thi hendes stemme lød sødere end den dejligste 
musik , men om hvad de talte , stod kun meget 
dunkelt for ham . Lige over for ham sad Nygård ; 
han så’ satirisk på ham . Ring lo hen 
til ham og hævede sit glas : 
» Skål , gamle ven ; hvordan går det med 
værnepligten ? « 
Nygård svarede :  » Jeg tror næsten , jeg 
bliver kasseret . Men du , o . R . , du har jo 
meldt dig som frivillig ? « 
» Ja , det véd gud , «  svarede ring enttusiastisk . 
» Til lykke da med tjenesten , «  sagde 
hans ven , hvorpå de tømte deres glas og 
vendte sig hver til sin dame . 
Mathilde så’ ud , som om hun ville spørge , 
men holdt af sig selv inde og blev rød i 
hovedet . Oluf udfandt , at htin havde hjemme 
på gården lynggård et par mil fra København , 
men at hun boede i besøg hos sin onkel , 

professor kuppfer , den bekendte mineralog . 
Oluf hyklede stærk interesse for mineralogi . 
Det havde hun da også , og onkelen havde 
da sådan en samling af alle mulige arter . 
Oluf havde hele sit liv ønsket at se en rigtig 
god privat samling mineralier , for de mange , 
han hidtil havde besøgt , vare virkelig ikke en 
døjt værd . Om hun troede , at han kunne få 
hendes onkels at se ? Hvorpå Mathilde med 
et lille stænk af rødme og efter nogen betænkning 
svarede , at hendes onkel vist ville 
blive meget glad ved at se ham . Mon han 
kunne komme den næste dag . Ja — jo — det 
troede hun nok . 
Hvordan gled resten af aftenen ? Oluf 
vidste det ikke , thi han var i en rus af begejstring 
og lykke . 
Oluf , der indtil dato ikke havde skænket 
det hele mineralrige nogen tanke , og hvis 
kundskaber i dette fag derfor vare mindst 
lige så ufuldkomne som dine eller mine , udstyrede 
sig den næste dag med nogle stikord 
fra konversationslexikonet , og begav sig derpå 
dristig og vel til mode over det lille eventyr 
til den berømte mineralogs bolig . 

den gamle herre modtog ham meget venlig 
og viste ham om i sin samling . 
» De ser blandt andet her nogle temmelig 
sjældne rhomboedriske krystaller . « 
» Å ja , «  sagde Oluf med en mine , som 
om han hele sit liv havde spaseret på 
rhomboedriske krystaller . Han ventede blot 
på , at Mathilde skulle lade sig se . 
» Her har jeg en sjælden halvopal ; den er 
ganske djærv , som de ser , «  vedblev den bedragne 
olding . 
Oluf kiggede ned på det omtalte stykke , 
som om han ventede at blive øjenvidne til et 
eller andet eksempel på djærvhed . 
» De har vist sjældent set en så god 
apatit , som den , jeg her har , min unge ven . « 
Oluf tænkte , at hvis han selv ikke havde 
bedre appetit , end den gamle så’ ud til at 
have , så ville det se galt ud . Da Mathilde 
ikke lod sig se , blev han på én gang ærgerligere 
og dristigere . 
» Har hr . Professoren noget silicium ? « 
Vovede han . 
Det var et af hans bedste stikord , og han 
lo indvendig af sin egen frækhed . 
Den gamle syntes at blive noget underlig . 
» Hvorledes , unge ven , silicium ? mener 
de flintesten ? « 

» Ja naturligvis , «  svarede Oluf , der fortrød 
sin dristighed . 
» Vil de virkelig se nogle flintesten ? « 
Oluf blev hed om ørene . 
» Ja — jeg mente nogle gode flintesten . « 
Oluf var aldrig kommen vel fra dette , hvis 
ikke døren var skubbet op , og en stor hvalpet 
gulbrun hund kommen ind til professorens 
store forfærdelse og Olufs redning . 
» Det forbandede dyr ! — min nieces hund , « 
Sagde professoren . 
Det i så smigrende udtryk forestillede 
individ var begyndt med sin vældige hale at 
feje både halv- og helopaler , apatiter og 
krystaller hulter til bulter . 
» Drabant , drabant , vil du komme , «  lød 
den sødeste stemme inde fra sidestuen ,  » Du 
véd jo , onkel ikke kan lide dig . « 
» Ganske rigtigt , «  sagde professoren , der 
tørrede sveden af panden , til Oluf , medens 
døren lukkedes efter dyret ,  » men sagen er 
den , at min niece , en ung dame , der virkelig 
har megen Sans for mineralogi , absolut vil 
slæbe denne skabning med overalt . Forøvrig 
rejser hun i morgen , og jeg bliver atter ene i 
huset , hvorfor det ville være mig kært , hvis 
de ville gentage besøget , navnlig da interessen 
for den mineralogiske videnskab — og 

det er dog en central videnskab — desværre 
er så sjælden hos nutidens ungdom . « 
Om niecens afrejse også for Oluf ville 
være en spore til at fortsætte det mineralogiske 
studium , turde være tvivlsomt . 
Da professoren ikke gjorde mine til at 
byde ham indenfor , tog han afsked , glad over 
i alt fald at have hørt den sødeste stemme , 
ja endog gennem den halvt åbnede dør at 
have set et lille glimt af den sødeste pige på 
jorden . 
Den sødeste pige på jorden havde hjemme 
på lynggård , en mindre herregård i en 
smuk egn , med skov og sø , et par mil fra 
hovedstaden , en Fjerdingvej fra den og den 
jernbanestation . Dette vidste Oluf godt ; han 
vidste også , at hendes fader var død , da hun 
var ganske lille , men at hendes moder levede , 
at hun ingen søskende havde uden en lille 
Broder , der for sin skolegangs skyld boede i 
byen , at hun selv ikke så sjældent kom derind 
og da altid morede sig så dejlig , og at hun 
somme tider fik veninder ud hos sig , deriblandt 
Amanda Engelstrup . Så tænkte Oluf sig hende 
ude på lynggård , hvordan hun gik og syslede 
så huslig om moderen , der formodentlig var 

en sygelig og fordringsfuld gammel en , der 
krævede overmenneskelige tålmodighedsofre 
af den unge pige , dem hun med rørende blidhed 
underkastede sig — eller også så’ han 
hende ensom vandre om i haven med en bog 
i hånden , kun efterfulgt af sin store hund — 
eller også sidde i et eller andet lindelysthus 
med hånden under kind — hvad mon hun 
tænkte på ? — himmel , hvis det nu var ham ? 
Her blev Oluf gerne meget rød i hovedet , 
tog så sin hat og frakke og gik i voldsom 
fart omkring i gaderne , men altid fire gange 
forbi professor kuppfers vinduer , så hans 
venner spurgte ham , om han havde fået 
informationer i den del af byen . Om han 
skrev Vers , skal jeg ikke kunne sige med vished , 
men hans kollegiehefter begyndte på den tid 
at prydes med arabesker , hvis slyngninger 
navnlig freMviste bogstavet M . 
Hvad Mathilde angår , da havde Oluf 
aldeles ikke gjort noget tilsvarende indtryk på 
hende . Skønt hun i mange henseender var 
meget udviklet — både i kundskaber og i 
karakter og vilje — , så var hendes ånd i 
andre retninger så barnlig , at hun t . Eks . 
Aldeles ikke kunne tage sig i den situation , at 
der blev gjort kur til hende . Desuden svarede 
Oluf ikke ganske til det ideal af en fuldkommen 

mand , hendes syttenåarige fantasi havde dan 
net sig . 
Jeg véd ikke , om romanerne have ret , 
når de opstille som mandligt ideal for romantiske 
unge damer under 18 år : en ikke alt 
for ung mand , høj , slank , elegante små hænder 
— jærnkræfter ; lidt anlæg til brystsyge 
på grund af sorger , sværmeriske øjne . Han 
har gennemlevet meget og er derfor i besiddelse 
af tilbagestrøget hår og en høj pande . Han 
er på undergangens rand — yderst elegant 
klædt og Greve ; tavs — og meget konversabel . 
Jeg véd det som sagt ikke ; det er så vanskeligt 
at få de unge damer til selv at rykke ud med 
sproget . Men hvis Mathilde Åstrup tænkte 
sig sit mandlige ideal sådant , så svarede 
Oluf ikke til det . Dertil kom , at hun siden 
hint selskab hos Engelstrups idelig blev drillet 
af den uskadelige frk . Amanda med ring , som 
hun med en let sammenblanding af geografiske 
reminiscenser kaldte  » det grønne håbs forbjærg «  . 
Havde Mathilde vidst , hvor trofast 
ring vedblev at sværme for hende , så havde 
hun måske tænkt lidt mere på ham , end når 
hun just blev nødt til det ved frk . Engelstrups 
drillerier . Thi hun og hendes lige skulle betænke , 
at det at være genstand for elskov 
nu for tiden synes noget sjældnere end i gamle 
dage , da enhver smuk pige kunne disponere 

over et halvt dusin tilbedere , der tilbragte deres 
meste tid på gulvet foran hendes fødder til 
hendes ære og til stor økonomisk fordel for 
deres skræddere , medens man nu ser familier 
gå omkring med fem , seks ugifte døtre , som enhver 
kunne være tjent med at få . Inklinationspartier 
blive sjældne nu til dags ; de henhøre , 
som Povl Nygård en gang bemærkede , snart 
til fablernes verden , ligesom æbleskiver med 
æbler i , eller virkelige silkeparaplyer . Hvad 
grunden kan være dertil , skal vi lade usagt , 
skønt vi have vor egen mening derom ; men 
hvad følgen må blive , angav den samme Nygård , 
idet han citerede et sted af evripides’ 
Medea , som enhver , der måtte ønske det , kan 
få underretning om ved at henvende sig til ham . 
Det var vistnok også skade for Oluf , at 
Mathilde ikke blev underrettet om en del gale 
streger , han pønsede på for hendes skyld . 
Det gik naturligvis ud på at introducere sig 
på lynggård . 
Mathilde havde som sagt en lille Broder i 
København . Povl Nygård , med hvem Oluf 
ofte konfererede i denne tid , tilbød med stor 
beredvillighed at lokke lille Anton ud til Peblingesøen 
eller et andet vand , under påskud 
af at besøge en konditor . Så ville han puffe 
ham ud i vandet , og Oluf havde da intet andet 
at gøre , end at trække ham op igen ; han 

ville da være Mathildes Broders frelser og i 
denne egenskab blive inviteret ud til lynggård , 
omstrålet af heltemodets hele nimbus . Til 
lykke for den uskyldige Anton blev det velmente 
tilbud dog ikke modtaget , skønt Oluf 
fra den tid af aldrig kunne møde den dreng 
uden et hjerteligt ønske om , at han af sig selv 
ville falde i vandet eller snuble foran en sporvogn 
eller komme i hvilkensomhelst anden 
mislig situation i hans påsyn . 
Den næste plan var , at Oluf skulle udgive 
sig for landmand og begive sig ud til lynggård 
som liebhaver til gården ; allerede var 
» Kort lærebog for landmænd «  anskaffet for 
at forsyne ham med de nødvendigste fraser , 
da det faldt ham ind , at onkelen , mineralogen , 
muligvis kunne være derude , hvorpå han skyndsomt 
opgav den historie . 
Endelig fik han en idé , der tilfredsstillede 
ham , men som han ikke meddelte til Nygård . 
» Jeg rejser ud til lynggård ; der er naturligvis 
en lænkehund ved indkørselen ; jeg stiller mig 
ved hundehuset , og Pokker skulle da stå i 
det , om hunden ikke bider mig i benet . To 
timer efter kommer en af gårdens folk og 
finder en ung mand liggende , udmattet af 
blodtab ; jeg bliver bragt op , plejet af hendes 
hænder — «  og Oluf tænkte sig med henrykkelse 
i den situation , vi kende fra romanerne , 

hvor helten  » efter en dødlignende afmagt « 
Atter slår øjnene op og befinder sig i et  » med 
komfort udstyret værelse «  , medens den elskede 
bekymret knæler ved lejet med en læskedrik 
i hånden . 
Så skulle man have set Oluf den følgende 
dag på vejen ud til lynggård . Dér går 
han hen ad skovvejen med hænderne i lommen 
og cigaren i munden , sorgløs , fuld af livslyst 
og kraft ( kan du huske den følelse fra dine 
første ungdomsår ? ) ; den friske oktobervind 
strør bøgebladene omkring ham ; solen bryder 
netop frem gennem tågen og viser det aftyndede 
løvs mangfoldige farver over ham , 
under ham , omkring ham — helt langt ind i 
skoven mellem stammerne , hvor dåhjorten 
kigger sympatetisk frem efter den forelskede 
yngling — hør , nu fløjter han — og nu ler 
han , ret som om han havde en gavtyvestreg 
for . —  » Hvis det ikke er en flink fyr , så vil 
jeg være et rådyr , «  siger dåhjorten , sætter 
over et par små grantræer og forsvinder 
længere inde i skoven . — her ender skoven , 
og her — ja , det må være lynggård . Oluf 
rådfører sig med et kort , så ser han sig forsigtig 
om , kysser to , tre gange på fingeren 
hen ad lynggård til — ingen så’ det uden 
dåhjorten , der just stak hovedet frem fra 
skovbrynet derhenne — , gnider sit ben , ler 

himmelhøjt over situationen og begiver sig 
derpå videre for at devovere sig til lynggårds 
porthund . Nu ind ad indkørselen — 
dér er hundehuset — himmel , hvilket vældigt 
bæst af en hund — når den bare ikke bider 
hele benet af — men det er jo Mathildes egen 
hund drabant — ja , så må den med fornøjelse 
— her udsendte drabant ( der var 
bleven forfremmet til porthund ) et enkelt glam , 
der ville have bragt Jupiter til at skælve . 
» Den bider begge benene over på én 
gang , «  tænkte Oluf , men gik desuagtet med 
et mod , der ville have gjort en Vagn ågesen 
ære , hen til den . 
Men da viste der sig en uventet hindring . 
Drabant ville slet ikke bide . Derimod logrede 
den med sin vældige hale , og jo mere Oluf 
tirrede den , desto venligere sindet blev den . 
Han ruskede og slog ; det var alt sammen herlige 
løjer . Der var ikke at tænke på at få 
den hund arrig . Det var dog virkelig alt for 
galt . Hele ekspeditionen var mislykket for det 
dyrs skyld . 
Oluf var så ærgerlig , at han kunne have 
gjort hvilken som helst dum streg , og han 
ville vist også have gjort det , hvis ikke en 
vogn var kommen rullende ind , og i den kunne 
han akkurat skelne professor kupplers kun 
altfor vel kendte træk . Hvad var der mere 

at gøre ? Måske gå ind og foregive , at han 
var rejst efter professoren i sin utæmmelige 
tørst efter at se silicium ? Hu ha , nej . 
Så måtte Oluf da vandre hjem igen , 
lige så forelsket , men mindre oprømt . Dåhjorten 
stod i skoven og så’ efter ham med 
hængende hoved . 
Blandt grosserer Engelstrups vaner , der 
alle vare regelmæssige som anordningen af 
hans bakkenbart eller sløjfen på hans slips , 
var også den hver vinter at gøre et stort 
bal . Riger kunne gå under , jorden forgå , 
en ny verdensorden indtræde — grosserer 
Engelstrup med sine bakkenbarter , slips og 
baller skulle nok slippe uskadt derfra og vedblive 
at danne en af tilværelsens solideste 
grundlove . Således sagde i det mindste Povl 
Nygård , men han overdrev nu rigtignok altid . 
Imidlertid forregnede de unge damer af grossererens 
bekendtskabskreds sig aldrig ved i 
begyndelsen af februar at se deres baldragter 
efter , thi så var frøken Engelstrup allerede 
beskæftiget med at udfylde trykte blanketter , 
at  » Grosserer Engelstrup udbad sig —’s meget 
behagelige nærværelse til the den — kl . 7 1/2 
præcis . « 

Beder man dig komme til  » Aften en 
famille «  , så skal du sidde fire timer på en 
stol mellem tyve vildt fremmede mennesker 
og tale om tteatret eller vejret eller Drachmann ; 
hedder det  » nogle få unge «  , så vil 
jeg råde dig til at være betænkt på ordsprogsleg ; 
men står der  » The «  , så menes 
der bal i stor stil . Intet kan være simplere . 
Enkelte mene endnu , at baller er til , for 
at man skal more sig , at der i det galanteri , 
som dér vises damerne , ligger en smule betydning , 
og at man har lov til at blive 
lidt forelsket — rent ud sagt . Men den 
kreds , der kom sammen hos Engelstrups , var 
virkelig alt for dannet til ikke at være kommen 
langt ud over dette standpunkt . At man udførte 
alle turene med fuldkommen nøjagtighed 
og uden at knurre , var en simpel pligt mod 
værten til gengæld for hans omkostninger 
og ulejlighed , voilà tout . At damerne på 
spørgsmål om , hvordan de morede sig , altid 
svarede :  » Så guddommelig «  , var kun et udtryk 
for den samme pligtfølelse ; thi enhver 
vidste , at den af de tre ældre  » Tanter «  , der 
figurerede som værtinde , brugte at sende folk 
ud for at stille dette spørgsmål og rapportere 
svaret . Det var virkelig rørende at se en 
gammel dame , der havde svage øjne , stå i 
døren til balsalen og skue ud over de dansende 

par , der med blaserede miner slæbte 
fødderne hen ad gulvet . Hun troede , at ungdommen 
var som i hendes tid og mumlede 
ved sig selv : hvor det er rart at se de unge 
more sig ! 
» Herren en dame , damen en herre ! « 
Det var hendes søn , der var opførende , 
og han udførte sit hverv med forretningsmæssig 
alvor . 
» Alle herrerne til venstre , damerne til 
højre ! «  (  » Bukkene og fårene «  , mumlede 
Nygård , men der var heldigvis ingen , der 
hørte denne uartighed . ) 
efter nogen uvished om , hvad der var 
højre og venstre , da enhver ville gøre sit 
standpunkt gældende , kom den ting i orden . 
» Herrerne tre gange frem og tilbage mod 
damerne ! « 
Seks herrer sås hånd i hånd at ile 
over gulvet med urokkelig alvor i deres miner . 
» Dans ud med damen lige over for ! « 
Med et sygeligt smil , der skulle antyde 
glad overraskelse over netop at være kommen 
lige over for den dame , dansede man ud . 
» Seks næste par ud ! « 
Disse adlød resignerede . 
» Damerne i midten , herrerne i kreds 
udenom . Rundt til venstre . « 

begge kredse bevægede sig til venstre , 
så at hver herre hele tiden blev ud for den 
samme dame . Derfor almindelig spænding 
om , hvilken dame man monstro ville få til 
uddansningen . 
» Rundt til højre . «  (  » Sindrigkombination , « 
Hørtes Nygård at mumle . ) 
» Dans ud med damen lige for , «  vedblev 
den smigrede opfører . 
Almindelig overraskelse overfor den uventede 
vending , tingene havde taget . 
» Dans af ! «  og den unge herre gik ind 
i den anden stue som en mand , der havde 
gjort sin pligt , og gjort den godt . 
Blandt damerne var der en , som med sit 
livlige , bevægelige åsyn dannede en modsætning 
til de fleste andre ; hvis halvmørke 
øjne , der snart udtrykte strålende glæde , 
snart skjælmeri , snart satirisk vid , — hvis 
melodiske latter , der lød som en kilde fra 
selve naturens hjerte , — hvis hvidklædte lille 
skikkelse , der yndefuldt bevægede sig i dansens 
slyngninger , udtrykte en lys sjæl og et 
utynget sind . 
Mathilde Åstrup var ubestridelig den smukkeste 
og naturligste af alle damerne på ballet . 
Siden den sidste mislykkede ekspedition 
havde Oluf ikke gjort noget forsøg på at 
få Mathilde at se , men hans tilbøjelighed var 

ikke svækket , og han lagde den denne balaften , 
hvor han svævede i en henrykkelsesrus , 
for dagen på enhver måde . Ikke tilfreds 
med en hel Dands og talrige inklinationer tog 
han hende også til borddansen . Mathildes 
følelser vare mindre klare : hvis der var en 
svag spire til tilbøjelighed for hendes unge 
tilbeder , så blev den hele tiden kuet ved 
frygt for at blive drillet , navnlig af hendes 
» uskadelige «  veninde , der sad lige bag ved 
hende ved et andet bord . 
Hys , ti stille , «  hviskedee Mathilde til Oluf ; 
» der bliver holdt en tale . « 
» Må det være mig tilladt , «  begyndte 
husets herre langsomt og værdig ,  » i nogle 
simple ord at byde mine unge venner velkommen 
indenfor denne tærskel . Det skulle 
være mig kært , hvis mine unge venner kunne 
føle sig tilfredse i dette prunkløse hjem og med 
den tarvelige anretning , det kan byde dem . « 
Og hans blik gled hen over mangfoldigheden 
af overdådighedsretter og kostbare buketter 
og forskellig farvede vinglas . 
Oluf kom til at smile ; ved at se på Mathilde 
opdagede han også i hendes øjne et 
vist skalkagtigt glimt . 
Det er dog nogle mærkværdige øjne , « 
Tænkte han . 

lidt efter sagde Mathilde igen med munter 
latter : 
» Nu må de virkelig tie lidt stille , hr . 
Ring , for hr . Linsom har ordet . « 
Hr . Linsom var den vittige mand , der 
altid holdt de morsomme taler . Man kunne 
træffe ham med sit skaldede hoved og tynde 
overskæg ved enhver festlig lejlighed rundt 
om i København , og hans tilværelse syntes 
at være en uafbrudt fest . 
Han rømmede sig . Allerede det var 
pudserligt . 
» Mine herrer ok — damer , «  begyndte 
han med komisk akcent .  » Undskyld , jeg fortalte 
mig : mine damer og herrer . « 
Denne originale vittighed var uimodståelig . 
» Idet jeg —- jeg på salighedens tinder « 
— han hævede smægtende blikket mod loftet 
og anbragte hånden på hjertet —  » griber 
dette — glas ( latter ) , da — er det — ja , 
mine herrer , da er det for at erindre dem om 
at yde skønheden — hmm — og elskværdigheden 
— o — hmm — den det , dem den 
( jubel ) — hm — den dem tilkommende hyldest . 
Og hvis det er den jordiske natur tilladt « 
— her gjorde han nogle højst komiske 
fagter med servietten , der bragte hele selskabet 
til at brøle af latter —  » at tilbede den 

— himmelske natur , så vil jeg ikke , så vil 
jeg ikke tage i --------- «  osv . 
» Damernes skål , «  lød det over hele salen . 
Atter dette bedårende skælmske smil i 
Mathildes øjne . 
» Hvilke øjne , «  tænkte Oluf . 
» Damernes skål , «  genlød det inde fra 
nabostuen , hvor de yngste af selskabet havde 
forsamlet sig . 
» Min dames skål , «  sagde Oluf sagte , 
medens han ridderlig og alvorlig bøjede sig 
med sit glas imod Mathilde . 
Mathilde blev helt usikker ved dette , os 
hendes øjne skiftede atter udtryk . 
(  » Det er de mærkeligste øjne , jeg i mit 
liv har set , «  tænkte Oluf . ) 
vinen gjorde efterhånden sin virkning 
på selskabet . Den formår endog hos nutidens 
unge at frembringe en slags kunstig 
begejstring , som har en vis lighed med ægte 
følelse , og hvorover vedkommende er højst 
forundret , når han den næste dag i jævn 
kedsomhed driver om på østergade eller 
hænger over sin bog . Under indflydelse af 
alkohol føler man interesse for alt , lige fra 
unge damer og ned til Arnesens latinske ordbog , 
finder , at man egentlig er en stor digter , opdager , 
at man ville kunne drive det vidt i politikken , 

og erkender , at forskende videnskabelighed 
egentlig er ens oprindelige anlæg . 
I en sådan begejstring befandt sig en 
ganske ung mand inde i sideværelset . Denne 
ganske unge mand bar til daglig brug rød 
skjortekrave og røde manschetter , bevarede 
stedse et hånligt smil lige over for alt og 
alle , erklærede sig hyppig og højrøstet for 
venstremand , fritænker , kommunist , atteist 
og andre behagelige ting , og havde således 
opsvunget sig til bannerfører for en mindre 
kreds af 4—5 begavede ynglinge med rød 
skjortekrave og røde manschetter . Denne unge 
mand blev under indflydelse af champagnen 
greben af en ustyrlig ærgerrighed efter at 
holde en tale , lige meget hvorom , og blev 
hertil ivrig stimuleret af sine tilhængere med 
deres damer , der af den omstændighed , at 
han selv under hr . Linsoms tale havde bevaret 
sit hånlige smil , sluttede , at han måtte 
være i besiddelse af ganske overordentlige egenskaber . 
I uhyre sindsbevægelse rejste han sig op 
og slog på sit glas . 
» Undskyld , hr . Ring , «  lo Mathilde ,  » men 
nu er der igen en , som vil tale . « 
( Oluf følte sig atter elektriseret af disse 
øjne . ) 
» Når jeg , mine damer og herrer , opfordrer 
dem til at tømme dette glas med mig , « 

— alle så hen på talerens glas , som han 
holdt udstrakt i stiv arm , som om det var 
noget , han fremviste —  » at tømme dette glas 
med mig «  — her udbrød hr . Linsom , der ikke 
yndede unge medbejlere og havde indtaget en 
ironisk-lyttende stilling på dørtærskelen :  » Deres 
glas , unge ven , jamen de har jo selv tømt det , « 
Thi taleren , der rystede stærkt , havde virkelig 
spildt dets meste indhold på håret af sin 
sidedame —  » så er det ikke , fordi jeg er den 
aller — den aller — «  — den forvirrede republikaner , 
der ikke var kommen længer i sin forberedelse , 
ledte fortvivlet efter en brugelig tanke . 
» — yngste , «  foreslog hr . Linsom , stadig 
med hånden bag øret . 
» Ja , yngste , «  vedblev den svedende venstremand 
 , gribende dette upålidelige halmstrå . 
» Nej , mine damer og herrer . Det er ikke 
derfor . Aldeles ikke . Nej . «  han standsede , 
thi det var ham , såvel som hele selskabet , 
aldeles umuligt at sige , af hvilken anden gådefuld 
grund han da havde stillet hin opfordring . 
» Højere , «  ytrede hr . Linsom opmuntrende . 
» Kort sagt , vi ville ved dette bæger tolke 
vor tak , ja vor — — taknemmelighed mod 
vor gæstfri vært og hans elskværdige frue . 
En trykkende pause indtrådte , under 
hvilken man kun hørte Olufs stemme , der 
talte med Mathilde . 

den tanke faldt som et bjærg over den 
unge demokrat , at grosserer Engelstrup nu 
på andet år begræd tabet af sin dyrebare 
ægtefælle . 
Hr . Linsom , der ikke forsmåede at sønderlemme 
en død fjende , sagde tørt : 
» Hva’ b’a ? « 
Tavsheden vedblev . 
( Oluf inde fra den anden stue :  » Ja , frøken , 
deres store hund den kjender------- «  ) 
kommunisten :  » Når jeg siger den elskværdige 
frue , så mener jeg naturligvis 
husets elskværdige datter , der ved sin skønhed « 
( som bekendt var frøken Amanda grimmere , 
end ønskeligt var ) —  » og skønhed byder over 
dette hus og — i sandhed er hr . Grossererens 
frue , i ordets bedste og — — — « 
Her fik man bannerføreren trukket ned , 
og en almindelig klinken og højrøstet latter 
fulgte . 
Den næste dag erklærede han på forespørgsel , 
at ballet havde været fordømt kedeligt , 
og at han forgæves havde søgt at puste 
liv i disse dødbidere . 
Det var under denne almindelige lystighed , 
at skæbnen rettede sit første tunge slag mod 
Oluf . Frk . Engelstrup , der allerede utallige 
gange på unge damers vis havde puffet til 

Mathilde , når Oluf talte til hende , bøjede sig 
tilbage og hviskedee drilsk : 
» Nå , det er nok hedt mellem dig og vort 
lille grønne håb . « 
Dette , der var sagt så højt , at Oluf 
muligvis havde hørt det , irriterede Mathilde i 
den grad , at hun med blussende kinder lod 
det ubetænksomme svar falde : 
» Å , han er jo den utåleligste plageånd . « 
Pilen var slet ikke tiltænkt Oluf , men den 
ramte ham . Han havde opfanget Mathildes 
hviskende ord , og følte , at de gjaldt ham . 
Når en sorg pludselig rammer os , så 
sker der derfor sjældent nogen omvæltning i 
verden om os ; der ses intet takket lyn , der 
høres ingen buldrende torden , men stille og 
lydløst falder vor lykkes spinkle korthus 
sammen , det , hvori vi store legebørn havde sat 
hele vort hjerte . Således lød latteren og 
støjen uformindsket omkring Oluf , der sad 
ubevægelig og med bøjet hoved , medens han 
så sit fremtids håb , sit livs glæde falde 
sammen . 
» Det er mig , hun mener ; jeg er hendes 
utåleligste plageånd . « 
En barnlig blødheds tåre steg op i hans 
øjne ; just en sådan , som da han som lille 
dreng havde grædt over sin egen grav — ; 
han tvang den tilbage . 

» Utåleligste plageånd . — godt . — godt . 
-- vel . « 
En anden tåre stræbte op efter ; men 
det var en harmens og bitterhedens tåre . 
Gennem den så' han en mængde ansigter , 
alle røde af vin og stygt fordrejede af latter , 
så’ også Mathildes bedårende øjne , der for længst 
havde mistet det vrede udtryk . 
» Men , hr . Ring ; de ser ikke rask ud . « 
» Ha , ha , ha ; jo ; jeg fejler ingenting ; «  og 
han greb sit glas og tømte det , men hans 
tænder slog mod glassets rand . 
» Endnu et glas , mine unge venner , og 
så fortsætte vi dansen , «  råbte husets vært . 
» Ja , så fortsætte vi dansen , «  mumlede 
Oluf mekanisk , medens han langsomt rejste sig 
og førte sin dame fra bordet . 
Han gik ud i korridoren og tog sin vinterfrakke 
på . Povl Nygård kom ud til ham . 
» Menneske , hvad er der i vejen med dig ; 
du er jo bleg som et lig ? Du har da ikke 
drukket for meget ? « 
» Jeg siger dig , lad mig være , «  svarede 
Oluf næsten vildt .  » Gå du ind og fortsæt 
dansen . « 
» Nej , gu’ gør jeg ej ; vi følges ad . « 
Han tog sit overtøj på , og begge gik 
tavse ned på gaden . Det var klar frostnat . 

kun enkelte lette skyer sejlede rolig af sted 
under stjærnehimlen . Hvor der måtte være 
stille og højtideligt der oppe mellem skyerne . 
Og ensomt — og køligt . Men så lød dansemusiken 
ned fra første sal , og Oluf følte væmmelse 
ved den ophidsede menneskesværm , der 
tumlede så afsindig om der oppe i den kvalme 
atmosfære . De gik ned ad gaden ; deres knirkende 
trin gave genlyd i den tavse gade , 
ligesom Mathildes hårde ord i Olufs hjerte . 
» Er der hændet dig noget , o . R . ? « 
» Utåleligste plageånd , «  mumlede Oluf . 
» Vi er jo gamle venner ; sig mig alting . « 
» Tror du mit sind er en urtebod , at jegskulde 
dele mine tanker ud til hvem som helst , « 
Var det uvenlige svar . 
Lidt efter sagde Oluf mere rolig : 
» Det kan være en fejltagelse . Ja . Jeg 
må have klar besked . « 
Og han vendte brat om og gik tilbage til 
dansesalen . Men her var dansen i fuld 
gang ; en anden havde taget Olufs dame , så 
han kunne ikke få hende i tale nu . Han gik 
derfor ind i et lille kabinet , hvor flere herrer 
sad og røg cigarer og talte om damerne , som 
det plejer at ske ved slige lejligheder . 
Nej , «  sagde en blaseret student ,  » der er 
schgu ingen rigtig kønne pigebørn her . « 

» -- uden hende , hvad satan er det nu 
hun hedder , hende med øjnene , «  supplerede en 
bleg fyr med næseklemmer . 
Oluf bed tænderne sammen . 
» Å hå — den lille frøken Åstrup , 
mener du , «  sagde den flabede kammerjunker 
Petersen ,  » nej , den steg napper du nok ikke , 
for hun er nok allerede — — « 
De taler uærbødig om en dame , «  sagde 
vor unge Don quixote med lynende øjne og 
knyttede hænder . 
Kammerjunkeren vendte , med udsøgt uforskammethed , 
hovedet meget langsomt om imod 
den talende , som i en slags mat forbavselse . 
» Hvad satan , lille ven , er de måske 
hendes specielle ridder ? « 
Oluf beherskede sig endnu , men hans 
stemme dirrede : 
» Jeg er enhver dames ridder , som der 
bliver talt uærbødig om i min nærværelse . « 
» Nej — å nej — hør ham bare ! De er 
fanden skal tage mig for grøn til at tale med 
om damer , før — resten er for plump til at 
kunne nedskrives . 
Petersen ville efter denne tirade , der efterfulgtes 
af en skraldende latter af den blaserede 
og af ham med næseklemmerne , flytte cigaren 
over i den anden mundvig , da han følte den 
blive slynget ud af munden på sig ved et 

stærkt slag , bibragt ham med flad hånd midt 
i ansigtet . 
» I helvede , «  råbte han og rejste sig op 
for at kaste sig over Oluf , der stod ubevægelig 
lige over for ham , hvid som et lagen . 
Petersen var en herkulisk bygget mand 
på nogle og tredive år ; Oluf havde endnu 
ynglingens spinkelhed og blødhed i former . 
Man kastede sig imellem og holdt på Petersen . 
» Du skal høre fra mig i morgen , fordømte 
hvalp , «  brølede han . 
» Værs’ go’ , «  svarede Oluf rolig . 
Men da kammerjunkerens venner forestillede 
ham , at skandalen dog ville falde tilbage 
på ham selv , og at den anden jo var 
en ren dreng , så tog han det parti at gå 
sin vej og ikke gøre mere ud af sagen , der 
for værtens skyld blev dysset ned . 
Lidt efter gik man ind til damerne . Oluf 
kunne ikke komme til at tale med Mathilde , 
eller rettere , turde ikke , thi hver gang han 
ville nærme sig hende , troede han at høre 
ekkoet af :  » Han er den utåleligste plageånd . « 
Og dog dreves han af en ny tanke , 
der voldte ham pinlig uro , nemlig Petersens 
antydning : hun er nok allerede — . Forfærdelige 
tvivl ! Mon hun allerede var forlovet ? 
Han måtte have forklaring . Nu straks . 
— nej , vente lidt . — men nu da . — nej , nu 

danser hun ud . Så besluttede han at vente , 
til hun tog afsked . Han ventede da på hende 
udenfor gadedøren . 
Hun kom ud , ledsaget af en tjenestepige  ; 
thi hun boede tæt derved hos sin onkel , professoren . 
Han overvandt sin frygt og spurgte , 
om han måtte ledsage hende . Jeg må , tænkte 
han , jeg vil have at vide , først , om hun er forlovet , 
dernæst , om det var alvorlig ment , at 
jeg er hendes plageånd . Men som hun gik 
tavs ved hans side , svandt atter hans mod , og 
han følte sig mere og mere som en dreng . 
Efter nogle minuters tavshed udbrød han 
pludselig , men hans mæle var tykt og usikkert : 
» Frøken Åstrup , bliv ikke vred , men sig 
mig , er det sandt , at de er for — «  . 
Da stod det pludselig for ham , hvor næsvist 
og uberettiget et spørgsmål han stod i 
begreb med at gøre , og at tjenestepigen gik 
et par skridt bag ved . 
» — at — de er forkølet , «  rettede han 
det til i sin fortvivlelse . 
Mathilde lo højt . 
» Hvordan falder de på det ? « 
Selv tjenestepigen fniste . 
» Å , det faldt mig blot ind , «  sagde Oluf , 
der følte sig langt ynkeligere end en skoledreng , 
som har fået mådelig . 

da de stod ved hendes hjem , rakte Mathilde 
ham hånden og sagde på sin naturlige 
måde : 
» Her skilles nok vore veje . « 
Oluf svarede hurtig og hjerteklemt : 
» Er det symbolsk ment ? — svar mig , 
frøken Åstrup , for guds skyld , svar mig . « 
Mathilde forstod ham nok , men svarede 
ikke . Tjenestepigen var beskæftiget med at 
lukke porten op . 
Oluf vedblev med dæmpet , men lidenskabelig 
stemme : 
» Jeg véd , de forstår mig . De vil ikke 
nægte mig svar . Kan de ikke svare straks , 
så i morgen . Jeg véd , de rejser til lynggård 
i morgen . Men jeg tør ikke bede dem træffes 
med mig . Heller ikke sende mig brev . Men 
læg et lille stykke papir , hvorpå der står — 
ja bare :  » symbolsk «  eller  » ikke symbolsk «  — 
læg det — for eksempel — under halsbåndet 
på deres store hund , der står ved indkørselen 
— så skal jeg selv hente det i morgen 
eftermiddag — gør det endelig — « 
Men Mathilde var allerede smuttet ind ad 
den åbne port . Hun havde ikke behøvet at 
skjule sit ansigt bag sløret ; thi nattens mørke 
ville ikke have forrådt hendes blussende 
rødme . Hun havde ikke behøvet at presse 

sin hånd mod hjertet , thi ingen ville have 
hørt dets stærke slag uden hun selv . 
Oluf blev stående , indtil han hørte den 
sidste genlyd af portnøglen , der drejedes om 
i låsen . 
» Jeg fæ . Sikken tosset måde . Hun må 
jo tro , jeg er fuld . Og en plageånd . « 
Og ganske vist kunne han have udtænkt 
nemmere fremgangsmåder , men han havde 
talt , ligesom det faldt ham ind , og lynggårds 
porthund stod nu engang så levende for ham , 
med hele situationen ved indkørselen . 
Han gik da i timevis op og ned ad de 
øde gader uden at få ro i sit ophidsede blod . 
Ofte standsede han foran professorens hus og 
så op til et lille lys på anden sal . 
Dér ligger hun nu og tænker : hvor han 
dog er en utålelig plageånd . Godt , jeg vil 
tage varsel . Hvis lyset er slukket , inden jeg 
kommer tilbage , så er mit håb forbi . « 
Og han gik til den anden ende af gaden , 
vendte sig derpå og løb tilbage , som om det 
gjaldt hans liv . Da sluktes lyset , inden han 
havde nået huset . 
» Ja , jeg tænkte det nok , «  sagde han og 
så op mod stjærnehimlen og de drivende 
skyer . En enkelt stjærne tindrede stærkere 
end de andre .  » Hvis skyen dér når denne 
stjerne , inden jeg har talt til tre , så holder hun 

ikke en smule af mig . En — to — «  , og skyen 
sejlede under stjærnen .  » Jeg vidste det jo . « 
Men Oluf så’ ikke , at stjærnen strålede gennem 
skyen , og glemte at tage varsel deraf . 
To patrouillerende politibetjente havde længe 
iagttaget hans underlige færd . En af dem 
nærmede sig . 
» Søger de noget , unge mand ? « 
» Nej , «  svarede Oluf mekanisk . 
» Har de ingen hjem , unge mand ? « 
» Jo . « 
» Gjorde de da ikke bedst i at gå hjem , 
unge mand ? « 
» Jo måske . « 
Oluf gik da langsomt og med bøjet hoved 
hjemad . Han hørte den ene af betjentene sige : 
» Han var vist ikke rigtig i hovedet . « 
» Nej , «  svarede den anden ,  » han kom nok 
fra studenterforeningen «  . 
» Ja det er rimeligt . « 
Den uskadelige Amanda Engelstrup , der 
på en ubegribelig måde vidste , at Oluf havde 
fulgt Mathilde hjem , gjorde næste morgen en 
visit hos hende i professorens bolig . Der var 
i hendes forfølgelse mod  » det grønne håb « 
Noget vist planmæssigt og bittert , som syntes 

at udspringe fra en dybere grund end pigeagtig 
drillelyst . 
Tjenestepigen , den samme , der havde hentet 
Mathilde , lukkede hende ind . 
» Hør lille Petra , de må sige mig en stor 
hemmelighed . « 
Om hemmeligheder delte lille Petra den 
almindelige anskuelse , at det er noget , der 
nødvendigere end alt andet må fortælles 
videre . 
» Hvad var det så egentlig , at hr . Ring 
sagde til deres frøken i går , da han fulgte 
hende hjem ? « 
» Ja , «  svarede lille Petra smiskende ,  » meget 
var det såmænd ikke ; først spurgte han hende , 
om hun var forkølet ; det var der nu ikke noget 
i ; men så siden , da vi sagde farvel , så 
spurgte han , om det var på sin polsk , eller 
sådant noget sagde han , det var noget sært 
noget ; men man kunne godt mærke på ham , 
at han var helt væk i frøkenen . « 
» Sagde han ikke andet — eller hun ? « 
Spurgte Amanda ivrig . 
» Jo , noget mumlede han , lige idet vi gik 
op , og det var måske det værste ; men høre 
det kunne jeg ikke . « 
Den uskadelige pressede , som i angst , 
hånden mod brystet . Da hun ikke , trods 
sin gode forstand , kunne få noget ud af 

Petras oplysninger , mumlede hun noget , og 
gik hurtig ind til Mathilde . 
» God morgen , min pige ! Du ser noget 
træt ud efter ballet i nat . Kom du godt hjem , 
hvad  ? « 
Af Mathildes udseende bestyrkedes hun i 
den tro , at der var hændt noget i retning af 
erklæring . 
» Nå , fik han så sagt noget , vor søde 
lille plageånd fra i aftes ? « 
Å , med dine drillerier kommer du ingen 
vej , «  svarede Mathilde . 
» Nå , nå , jeg kan også være alvorlig . 
Det er jo også et alvorligt skridt , i har gjort , « 
Tilføjede hun prøvende . Hun så’ skarpt og i 
spænding på Mathilde . 
» Skridt ? «  vi — jeg har ikke gjort noget 
skridt , «  brød denne heftig ud . 
Ja , ja , «  sagde den uskadelige , og vedblev 
med så kærlig stemme , som det stod i hendes 
magt :  » Jeg syntes blot ikke , der skulle være 
hemmeligheder mellem os to veninder . « 
» Jeg har ingen hemmeligheder , og selv 
om jeg havde — så — kom det ikke dig ved . « 
» Det bedrøver mig at høre — mere end 
du tror . — hvor kan du nænne — « 
Hun lod virkelig , som om hun var ved at 
græde . Dette havde Mathilde sjældent set hos 
hende , så hun blev straks blød . 

» Kære Amanda , du må ikke blive vred — « 
» Jeg véd godt , at jeg trænger mere til 
venskab end andre . Det må vel være , fordi 
jeg er skabt styggere end de fleste andre . Og 
nu havde jeg så længe trot , at vi to — « 
» Men søde Amanda , jeg holder virkelig 
så meget af dig . « 
» Du véd selv , at hvis jeg havde hemmeligheder 
af den Art , hvad jeg jo aldrig vil få , 
fordi jeg er så styg , så ville du straks blive 
min første fortrolige . Men det er så tungt — « 
Hendes tårer vare efterhånden blevne 
oprigtige , men de havde en større tilsætning 
af bitterhed og harme , end Mathilde vidste . 
Denne var for længst overvunden . Hun 
betroede hende alt , hvad Oluf havde sagt og 
bedet hende om . Da Amanda havde hørt det , 
drog hun et kort , skarpt suk . 
» Hvad vil du gøre ? «  spurgte hun rask . 
» Jeg véd det ikke rigtig endnu . — jeg 
tænker — jeg tror næsten — mon det ikke er 
bedst , at jeg ingenting skriver eller — at jeg 
fortæller moder sagen . Han bad virkelig så 
alvorlig . 
» Kan du da ikke selv sige , om du holder 
af ham , min pige ? « 
» Ja men det er jo netop det , jeg ikke 
kan , «  svarede Mathilde og vendte hovedet 
lidt bort . 

» Så kan jeg , «  hviskedee Amanda for sig 
selv , og så’ på hende med et blik , der ikke 
var godt . Lidt efter tog hun afsked under 
påskud af , at Mathilde skulle pakke sammen 
til rejsen . 
Venskabet mellem disse to var af den Art , 
som skolekammeratskab stifter og senere vanen 
vedligeholder . De kendte ikke meget til hinanden ; 
navnlig var Amandas sande væsen ikke 
let at opdage , da hun besad en vis evne til 
planmæssig forstillelse , som dog undertiden 
gjennembrødes af enkelte lidenskabelige ytringer , 
som t Eks . da hun en gang i sine skoledage 
forvirrede religionslæreren ved at påstå , at 
når vor herre havde skabt en grim , så kunne 
han ikke tage det ilde op , om vedkommende 
hævnede sig ved at være ond . Thi var hendes 
figur end yppig nok , så stødtes man måske 
netop desto mere ved hendes mere end almindelig 
uskønne ansigtstræk , og det var bevidstheden 
derom , der fyldte hele hendes liv med bitterhed , 
som hun imidlertid oftest forstod at skjule . Når 
man spurgte :  » hvordan er frøken Engelstrup ? « 
Var svaret i almindelighed :  » Å , det er vist 
en meget god pige «  ; thi , som Erik Bøgh et 
sted gør opmærksom på , tillægsordet  » god « 
Bruges om en ung pige , som man ikke véd 
synderlig andet om , end at hun ikke er køn . 

de , der kendte hende lidt nærmere , som 
Mathilde , vidste imidlertid , at hun var en klog 
og vittig ung dame og i besiddelse af megen 
karakter og energi . Men til bunds var der 
næppe nogen , der kendte hende . 
Således ville det have forbavset og foruroliget 
Mathilde , hvis hun havde haft anelse 
om den plan , Amanda rugede over , medens 
hun gik hjem . 
» Det må ikke ske , «  mumlede hun .  » Aldrig . 
— det er en styg rolle , jeg vil spille . — 
ja vist , men jeg er jo også ond . Vor herre 
har jo selv villet have mig således . « 
Hun havde lidt , når hun var alene , en 
lille aparte , hård latter , som ikke var ganske 
hyggelig at høre på . 
Planen var færdig . Hun havde pludselig , 
fortalte hun faderen , fået sådan en lyst til 
at tage til lynggård sammen med Mathilde , 
for én dag ; det kunne blive sådan en morsom 
køretur i det dejlige vejr . Så overraskede 
hun da Mathilde på jernbanestationen , og det 
hele var nok så fornøjeligt . 
» Jeg har desuden noget at sige dig , «  tilføjede 
hun . 
Hun satte sig til rette i en mørk krog af 
kupeen , hvorfra hun hæftede sit skarpe blik 
på Mathilde , og begyndte . 

» Jeg har altid syntes godt om hr . Ring , 
og når jeg har gjort lidt nar af ham , så 
har det altid kun været for spøg . Men vi 
har begge to taget ordentlig fejl af ham , efter 
hvad jeg hører . « 
Mathilde holdt sit vejr tilbage . 
» Du er for god til at prostituere dig for 
sådan en , og derfor er det ikke mere end min 
pligt som veninde at fortælle dig — «  . 
Hun tav lidt , som om det glædede hende 
at pine sin veninde . 
» Da jeg kommer hjem i formiddags , træffer 
jeg min Broder i ustandselig latter ( du véd , 
han er somme tider lidt ubetænksom ) , og han 
fortæller mig , at han lige havde mødt ring — 
din trofaste ridder — på gaden — véd du , 
hvorfor han absolut vil have dig til at skrive ? 
Tænk dig , han væddede i aftes , da han havde 
drukket godt — syntes du ikke også , han var 
lidt underlig — det var vist med kammerjunker 
Petersen «  ( hun valgte dette navn for at 
gøre historien sandsynligere )  » om , at han 
kunne få hvem af damerne han ville , til at 
skrive sig til , og så tog de dig til prøve , og 
så væddede de — tænk , hvor væmmeligt — 
om en middag hos Vincent ! « 
» Det er ikke sandt . Du lyver ! «  udbrød 
Mathilde , for hvem Olufs sanddru og åbne 
ansigt netop nu klart fremstillede sig . 

» Ja , det var også netop det , jeg sagde til 
hans , men han lo og sagde , at ring havde 
inviteret ham med til gildet på søndag kl . 4 , 
så vis var han på at vinde ; og han havde 
sagt , at det var ingen sag , når man havde 
med sådan en kokette at bestille som dig . — 
» Du græder da ikke , sødeste ? «  sagde hun 
lidt efter med udsøgt grusomhed . 
Hvis noget sligt som gråd havde villet 
trænge sig op fra Mathildes bryst , blev det nu 
hurtig neddæmpet . 
» Dig siger han om , at du er en kokette 
— du , som netop er så ren og uskyldig ! En 
kokette ! « 
Hun udtalte ordet så skarpt som muligt . — 
og med skarpsindighed nittede hun det manglende 
led af løgnens sandsynlighed til , idet 
hun tilføjede : 
og mig har de givet i kommission at 
skaffe din håndskrift — en stilebog eller et 
brev for eksempel — for at han kan have 
bevis , forstår du . Men vi skal narre dem ; 
du lille stakkel . « 
Amanda var nu vis på , at Mathilde ikke 
ville skrive til Oluf . 
Det er ikke godt at vide , hvad Mathilde 
ville have gjort uden Amandas mellemkomst . 
Måske hun alligevel ikke havde skrevet til 
Oluf ; thi hendes følelser for ham vare endnu 

ikke så klare , at de kunne kaldes virkelig 
kærlighed . Men Amanda troede , at en så 
radikal kur som en grov løgn var nødvendig ; 
thi hun fattede ikke en langsom og harmonisk 
udvikling af følelser , hvorved kvindens sjæl 
lidt efter lidt bøjes hen imod kærligheden , 
som blomsten mod solen ; hun sluttede fra sit 
eget hjerte , hvor de lidenskaber , der husedes , 
fandtes i en vis primitiv vildhed . Hun troede 
kort sagt , at Mathilde elskede Oluf , som hun 
selv ville have gjort det . 
Men Mathilde , hvorfor kunne hun ikke 
kaste mindet om Oluf bort ? Hvorfor dukkede 
hans billede , dette ærlige og kønne ansigt , 
idelig frem i hendes fantasi , langt hyppigere 
end nogensinde før ? Hvad var det i hende , 
der tavst , men varmt protesterede imod Amandas 
fortælling , som hun jo dog ikke kunne tvivle 
på ? Hvorfor led hun så usigelig , langt mere , 
end hvis det havde været en anden , der havde 
såret hendes stolthed ? Og navnlig , hvorfor 
var hun vred på Amanda , der dog kun havde 
gjort hende en tjeneste ? 
Amanda tænkte på alt dette , og besluttede 
at udføre helt , hvad hun kun havde 
gjort halvt . 
Hun , der ingenlunde var vant til at optræde 
således som løgner i større stil , befandt 
sig da i en vis nervøs angst og uro , som hun 

vanskelig kunne skjule , så at Fru Åstrup bemærkede , 
da de sad ved middagsbordet på 
lynggård nogle timer efter , at man godt 
kunne se på begge de unge piger , at de 
havde været på bal den foregående nat .  . 
Folk på lynggård vidste godt , hvad tid 
besøgende , der tog fra København med eftermiddagstoget , 
ville være på gården . Da 
klokken gik til tre , forlod Mathilde den vinduesplads , 
hvorfra man kunne overse en del af 
vejen og navnlig indkørslen , og gik pludselig 
ovenpå til sit værelse . 
Fru Åstrup undrede sig over , hvad der 
monstro kunne fejle Mathilde , så urolig hun 
var , og navnlig var det mærkeligt , at hun slet 
ikke havde spurgt til sin yndling , drabant ; 
hun plejede altid at gå ud til den , når hun 
havde været noget borte fra hjemmet . 
» Ja , hun er jo så sød og barnlig endnu , « 
Svarede Amanda undvigende . 
Hun havde , som tilfældig , sat sig hen ved 
skrivebordet , og lod nu pennen skødesløst bevæge 
sig hen over en lille papirlap , medens 
hun lod , som om hun betragtede nogle portræter , 
der hang over bordet . 
» Jeg tror , jeg vil gå op med hende , det 
lille skind , hvis hun ikke skulle være rigtig 
rask , vedblev hun ,- og gik , hemmelig medtagende 
det , hun havde skrevet , ud ad døren . 

men hun gik ikke straks op til Mathilde ; 
derimod tog hun i en fart kåbe og hat på 
og listede sig sky ud i den kolde luft , hen ad 
indkørslen til . Straks efter kom hun tilbage , 
tog overtøjet af og gik nu op til Mathilde . 
Denne sad med en bog i hånden , men 
læste åbenbart ikke i den , og så’ i det hele 
temmelig trøstesløs ud . 
Amanda indledede med stor ro en lille 
sladren om ligegyldige ting , som pludselig 
stoppede , da drabant hørtes at udstøde et forfærdeligt 
bjæf . Amanda havde stillet sig op 
ved vinduet og så' ned på landevejen , som 
løb lige under det ; Mathilde havde taget plads 
så langt som muligt fra vinduet . Hun blegnede 
og skottede hurtig op til Amanda , som 
just vendte sig fra vinduet , og deres øjne 
mødtes . Mathilde blev overrasket ved det blik , 
hun traf . Det var vild hoverende glæde , nag 
og stikkende had på én gang ; kort , lidenskaber 
nok til at forsyne en hel snes almindelige 
unge piger med . Povl Nygård ville i dette 
øjeblik ikke have kaldt hende den uskadelige . 
Dette blik varede kun et nu , men det sekunderedes 
af hendes stemme , da hun sagde : 
» Du har ellers glemt at takke mig , fordi 
jeg ikke lod dig prostituere dig . « 
Mathilde fattede ikke fuldt dette bliks betydning , 
kunne ikke lodde bund i det stormende 

lidenskabs hav bag det , men hun så' , det 
var ondt , fremmed , hendes egen natur modstridende . 
Sporede hun en svag anelse om , 
at hun var skændig bedragen på en eller anden 
måde af en lumsk medbejlerinde ? Eller oprørtes 
umiddelbart hendes rene natur , der i 
styrke måske ikke stod tilbage for Amandas , 
ved dette møde med lidenskaber , der vare 
hende så fremmede — ligesom en mand , der 
bringes lige over for et ham ubekendt rovdyr , 
vil gribe sine våben i instinktmæssig følelse 
af , at det er en fjende ? Heftig bevæget rejste 
hun sig op og sagde med stor kraft : 
» Nu véd jeg , at du er ond og falsk , og 
det er forbi mellem os to . « 
Det uskønne ved Amandas træk trådte 
stærkere frem , hendes læber krummede sig 
som en bue , der skal afskyde en pil , thi hun 
følte uventet , at modstanderen var hende voksen  ; 
noget af rovdyrets kamplyst luede op i hende ; 
hun følte en kildrende længsel efter hånende 
og trodsende at erklære hele bedrageriet og 
frækt vedkende sig dets grund ; men hun lagde 
tømme på sig , antog en uskyldig mine og 
stemme , og sagde med forstilt forbavselse , 
idet hun slog hænderne sammen : 
» Jeg tror virkelig , du elsker ham endnu ! 
Nå , du er såmænd ikke stolt af dig — det 
han har budt dig ! « 

Mathilde svarede rolig :  » Du må gå bort 
straks ; jeg vil ikke have dig mere hos mig . « 
Så rent var hendes blik , så streng og 
kold hendes holdning , at Amanda måtte slå 
øjet ned ligesom for en dommer . 
Hun nejede ironisk . 
» Jeg skal ikke lamger besvære dig med 
min nærværelse ; jeg skal måske sende bud 
efter hr . Ring ; mod ham er du formodentlig 
mere — gæstfri . Adieu ! « 
Med denne spydighed , som 
hun straks efter fortrød , og som intet indtryk 
gjorde på Mathilde , forlod Amanda sin fordums 
veninde , og fandt et påskud lige over 
for Fru Åstrup til at rejse hjem endnu samme 
eftermiddag . 
Men Mathilde tænkte ikke længer på 
Amanda ; hun følte sig befriet , næsten glad ; 
thi historien med Oluf var løjet , det blev hende 
mere og mere klart , og hans billede , der idelig 
viste sig for hendes sjæl , understøttede med 
tavs veltalenhed denne overbevisning . 
Og hvis han holder noget af mig , «  tænkte 
hun rødmende , da hun om aftenen havde 
slukket lyset og begivet sig til ro ,  » så — 
hvis han holder af mig — han holder af 
mig — «  hendes tanker , der allerede halvt 
vare i søvnens magt , kom ikke til eftersætningen , 
så gerne dvælede de ved denne kære forsætning , 

der endog fulgte hende over i drømmenes 
rige . 
Hun vidste jo ikke , at stakkels Oluf havde 
fundet en billet knyttet til drabants halsbånd , 
og at den lød således : 
hr . Ring ! 
Siden de foretrækker denne romantiske 
måde at høre mit svar på , vil jeg underrette 
dem om , at de gør bedst i at tage 
mine afskedsord  » symbolsk «  , som de kalder 
det , og jeg håber , at de fra nu af også 
tager dem ganske ligefrem . Ordene lød nok , 
hvis jeg ikke husker fejl :  » Her skilles vore 
veje . «  ( ingen underskrift . ) 
stakkels Oluf !--------der er jo en klasse 
mennesker — min læser og jeg hører ganske 
vist ikke til dem , men stakkels Oluf synes at 
være deriblandt — , ret en besynderlig slags , 
som have den mærkværdige svaghed at ville 
have alt , hvad de ønske . Skulle man tro det ? — 
nu , det har mennesket , som bekendt , ikke 
godt af ; derfor er det virkelig en lykke , at 
skæbnen som oftest , ligesom en læge , der 
trækker tænder ud , påtager sig at rykke en 
god del illusioner ud af os . Vi bør altså , 
når denne rare doktor kommer med sin tang , 

sidde lige så stille som de eksemplariske børn 
i Campes  » Robinson «  , medens man trak alle 
deres friske kindtænder ud . Men sidder vi 
ikke pænt stille , så kommer doktoren let til 
at trække forkert , og så bliver roden siddende , 
og det er meget værre . Gør denne illusionsudtrækning 
alt for ondt , så busk bare på , 
hvad Olufs ven Kristian Hansen en gang bemærkede , 
at  » det hærder en mand , «  sagde 
han ,  » at berøves alle hule illusioner og befinde 
sig ansigt til ansigt med livets virkelighed . « 
Ved  » Livets virkelighed «  forstarr Kristian 
Hansen alt det , man kan tage og føle på ; 
ved hule illusioner alt det andet vrøvleri . Er 
det ikke en dejlig skole , den realistiske ? I 
det mindste var det påfaldende , hvor det 
klædte den nittenårige student at udtale en 
så sund mening . Ja , noget er der i det , og i 
værste tilfælde , hvis alle vore illusionstænder 
skulle vise sig at være  » hule «  , så skæbnen 
kom til at trække dem alle sammen ud — nu , 
så kan man jo anlægge et gebis . Jeg kender 
folk , som , skønt de aldrig synes at have haft 
spor af illusioner — hverken hule eller friske — 
eller af ungdomsdrømme eller overhovedet af 
hvad man kalder idealitet ved sig , dog hjælper 
sig respektabelt med et sådant gebis , der ser 
ud som noget , og hvormed -de prægtig forstår 
at knække livets nødder . 

stakkels Oluf ! — — du var nok ikke 
pænt stille , da man tog illusionen fra dig ; 
roden blev siddende . 
Nygård lå just på sofaen med en cigar 
i munden og et juridisk kollegiehæfte i hånden , 
som han kun syntes at skænke spredt opmærksomhed , 
medens resolutioner , klausuler og 
exceptioner o . s . v . i virkeligheden fæstede 
sig med forbavsende hurtighed i hans hukommelse . 
Og dog lå han tillige og tænkte på 
Oluf , og hvor løjerligt det var , at han sådan 
pludselig på denne årstid var tagen hjem til 
sine forældre og nu havde været borte i tre 
uger . Den besked havde han nemlig efterladt 
sin værtinde . 
» Kom ind ! « 
Det bankede nemlig . 
» O . R- ! Men hvad Pokker , har du været 
syg ! « 
Oluf så’ i al fald sådan ud . Hans 
ulykkelige kærlighed havde taget på ham , og 
han lignede slet ikke den gamle Oluf ring , 
så bleg og alvorlig og matøjet så’ han ud . 
Nygård iagttog ham , og tænkte på , hvordan 
han bedst skulle tage ham . 

» Cigar ? — så tænd dog , gamle fyr , og 
lad mig ikke stå som en nar med en brændende 
svovlstik i hånden . Sådan . Nå , ned 
med dig i gyngestolen , og — ud med hele 
sproget . « 
Det sidste kom med en lidt særlig betoning , 
så Oluf kastede et hurtigt blik på ham . Deres 
øjne mødtes ; det ene blik var lidt usikkert , 
som af undseelse , og antydede , som man kan 
se på udtryksfulde øjne , en indre bevægelse , 
der står i begreb med at give sig luft i ord ; 
det andet roligt , spørgende , tavst — hvis man 
kan bruge dette udtryk , når det menneskelige 
øje afspejler , at personen har besluttet at høre 
og ikke fortælle . Begge tog øjnene til sig og 
iagttog i nogen tid tavshed , thi selv den 
korteste fraværelse opbygger mellem de fortroligste 
venner en vis mur af undseelse , som 
først skal gennembrydes . 
» Du har været hjemme hos dine forældre 
i disse tre uger ? «  begyndte endelig Nygård . 
» Nej . « 
» Ja så . « 
Atter en pause , under hvilken det blev 
klart for Nygård , efter hans kendskab til 
Olufs karakter , at han under indtrykket af en 
sorg , hvis beskaffenhed han nok kunne ane , 
havde søgt ensomhed og nægtet sig hjemme 
for alle . 

» Hvorfor kommer du da nu af dig selv 
til mig ? «  spurgte Nygård som fortsættelse af 
en for dem begge fælles tankegang . 
Da brod det frem , hvad staklen havde 
siddet ensom i tre uger og ruget over , hvorledes 
han havde knyttet hele sin livslykke til 
det ene håb , som nu så ubarmhjærtig var 
dræbt ; hvad hun havde sagt , hvad hun havde 
skrevet , og det med sådanne dræbende hånlige 
ord , og atter og atter repeterede han med 
stigende lidenskab dette affejende brevs udtryk , 
og fandt en slags selvpinende behag i 
at føle , hvor godt de stemmede med hin på 
ballet opsnappede ytring :  » Plageånd «  ; men 
intet bittert ord om Mathilde kom over hans 
læber .  » Kald det svagt , «  sluttede han ,  » men 
jeg måtte lette mit sind , og du er jo nu 
en gang min — eneste ven ; derfor var det , 
jeg kom til dig . «  så lagde han ansigtet ned 
på bordet — vi have jo sagt , at han var 
noget ung . 
» ét undrer mig , «  sagde Nygård ,  » dette 
brev ligner hende slet ikke , efter hvad jeg 
kender til hende . Hun må være en rigtig 
kokette , «  fortsatte han , gørende det forsøg , 
som venner altid gøre , og som altid mislykkes , 
på at helbrede en fra ulykkelig kærlighed 
ved at nedsætte den elskede genstand . 

» Det er løgn ! «  råbte Oluf , og for heftigt 
op .  » Jeg vil ikke — « 
» Lad mig bare tale ud , «  sagde Nygård , 
der straks skiftede taktik , —  » eller også — 
hvad jeg snarere tror , — har du som sædvanlig 
båret dig ad som en fusentast , og ved 
din hovedkulds adfærd forspildt det hele . 
» Ja det er rimeligt nok , «  svarede Oluf 
naivt . 
Nygård forfulgte med hårdhed sit mål . 
» Og så efter historien , hvordan bærer 
du dig så ikke ad . Først mure sig inde i 
tre uger for at sylte sig ind i sin sorg og 
formelig — ja delikatere sig med sit føleri — 
ja vist , jeg sagde føleri , det er netop ordet ; 
er det ikke flovt , og umandigt ? Og så kan 
du ikke en gang gennemføre det , men kommer 
hen til mig , bare for at høre din egen stemme 
snakke i tragiske toner om denne baga — 
om denne begivenhed , som om den var noget 
enestående , rædselsfuldt , medens sandheden 
er den , at de ni mennesker af ti har været 
forelskede en gang i en pige , som tilfældigvis 
ikke har delt denne følelse . Og så — nej 
vil du lade mig tale ud — så venter du formodentlig , 
at jeg skal give mig til at beklage 
dig , græde med dig , jo vist — det er så 
» øndigt «  , så trøsterigt at nedlægge sin sorrig i 

en sympathetisk barm «  — hvad — er det sådan 
du vil have det ? Pjalt , som du er . 
Oluf var atter faret forbitret op . Han slog 
i bordet , så det dundrede , og var ikke længer 
bleg , men blusrød . 
» Hold mund ! Tror du , jeg vil tåle dine 
uforskammede fornærmelser — « 
Nygård smilede , thi operationen syntes 
at lykkes . Han havde vakt mandige instinkter 
hos sin ven , trods og vrede , og med disse 
troede han at kunne overvinde hin blødagtige 
kælen for sorgen , hvortil alle mennesker , 
særlig unge erotikere , er tilbøjelige . 
» Nå — jeg ville netop purre dig op . — 
hør nu først en historie , så kan du prygle 
løs på mig bag efter . « 
Så fortalte han på sin satiriske og komiskoverdrivende 
måde en del historier om en 
fælles skolekammerat , den tykke , altid erotiske 
Willibald Mikkelsen , hvordan han bar en kurv , 
han en gang havde fået . Hvordan han søgte 
at tiltrække sig sine bekendtes opmærksomhed 
ved at slå sig for panden , stønne  » ha «  , lade 
maden stå ved middagsbordet ( men spise den 
bag efter ude i køkkenet ,  » både formad og 
eftermad «  ) , gå med på alle baller , men kun 
for at sukke og se tragisk ud for et større 
publikum ( og så for at spise vanilleis ) , og 
gøre allusioner til bøssemagere og  » sin forhadte 

tilværelse «  . Men folk ville ikke tro derpå , 
fordi han så hestesund ud , gik med grønt 
slips og tærnede bukser , åd som en tærsker 
og snorkede som en hvalfisk . 
Nogle symptomer til smil viste sig på 
Olufs ansigt . 
Så var Willibald — alene det navn ! — 
gået rundt til venner og bekendte med sin 
elskovskorrespondance i vestelommen , om nogen 
ville høre , hvad han havde skrevet , og hvordan 
hun havde ålet ham , men da ingen brød sig 
om det , var han i sin fortvivlelse gået til 
Engelstrups . 
» Ligesom en spyflue , «  vedblev Povl Nygård , 
 » når den ikke kan komme til kødet , 
så går den til osten . « 
» Jeg beder dig nu betænke — Amanda 
Engelstrup — denne den mest kritiske lille 
satan af alle uskadelige små sataner — hende 
anmoder han om at spille den og den af Mendelsohns 
lieder , og så sukker han : håh , håh ! 
Ind i nakken på hende .  »  » Den spillede hun 
også . «  «   »  » Hvad for en hun ? «  «  siger frk . 
Amanda . Nå , så var spillet gående ; brevene 
op af vestelommen , — han læser højt — dette 
forædte asen ; auditorium : frk . Amanda Engelstrup , 
grossereren , hans , de tre gamle damer 
osv . Det må have været temmelig guddommeligt 
at være med . Jeg har det fra den uskadelige . 

grossereren , hvis sands for det komiske 
er noget rudimentær , var nok den eneste , der 
ikke døde af latter . « 
Oluf lo . 
» Bravo , o . R . , nu skal vi drikke et bæger 
sammen på det . « 
Han hentede Sherry , ligesom lægerne , 
når en operation er overstået . Så reciterede 
han nogle Vers af Willibald , der plejede at 
lade sine skrevne hjerteudgydelser flyde om 
på iøjnefaldende steder : 
»  » Jeg vandrer , knap en skygge , verden om , 
thi jeg har hørt den bitre tordendom 
af ét par hulde , hulde kvindelæber ! «  « 
» Knap en skygge . Hm — og hør 
nu bare : 
»  » Mig ækles ved livets den vamle drik ! 
Nu hid med pistol , kniv , gift — ha — og strik’ ! 
Mig længes til gravens dulmende ro , 
der kan jeg få ro , der kan jeg få ro . «  « 
» Forskjællige dødsmåder , hvad ? « 
» Endelig hørte himlen hans brændende 
bønner . Han blev syg , og kunne nu ligge og 
pege på hjærtekulen og sige :  » Her er smerten . « 
Men lægen var nok af en anden mening , og 
det kom op , i ordets egenligste betydning 
kom det op , at han den foregående dag 
havde spist for mange hummer og drukket 
bajersk øl til . 

» Hvilket er en stor dumhed , o . R . ! «  sagde 
Povl , medens han så’ på Oluf og skyllede et 
glas Sherry ned . 
Således søgte han ved alle midler at få 
Oluf til at le , og denne var den dag som et 
barn i hans hånd . Så spiste Oluf til middag 
hos familien Nygård , og siden vekslede vennerne 
mangt et alvorligt ord om , at Oluf nu 
for alvor skulle tage fat på sin eksamen og 
blive herre over sin sorg . 
Ja , det ville han . — det skyldte han også 
sine forældre . 
Da Oluf gik hjem fra disse elskværdige 
mennesker , tænkte han på , hvor godt det dog 
er at kende et sted , hvor lykken synes at 
have fundet et asyl og fra sit sikre fristed at 
smile ad hele verdens Kummer — ikke selvbehagelig 
og overlegent , men mildt og sympathetisk , 
netop således som Fru Nygårds 
smil var . Og så doktor Nygårds godmodige 
satiriseren , og de muntre børn , Povls søskende , 
som altid ville ride på Olufs ryg 
eller klynge sig til hans ben — lykkelige skabninger ! 
Og så var der den dejlige musik , 
når Povl spillede klaver og fruen sang dertil 
— netop i dag havde de spillet noget af 
elverhøj , de kære gamle melodier fra hans 
egen barndom — , tonerne lød endnu for ham , 
og han så’ gruppen ved klaveret , moder og 

søn , og så den lyttende husherre — de 
smukke Stuer , lampens skær på det sirlige 
aftensbord , — et godt hjems hele ynde og 
hygge , — medens stadig tonerne af elverhøj 
vævede sig og slyngede sig om det hele , og 
syntes at drage det ind i en ophøjet og ideal 
verden . 
» Gud velsigne de herlige mennesker , « 
Tænkte Oluf . 
Derpå tænkte han på sin egen eneboerstue , 
sit studenterværelse ; der var bøger og 
støv og tobaksrøg , der var ingen musik og 
ingen muntre børn ; derimod var — — derfor 
fløj tanken straks tilbage til Nygårds , men 
så gjorde den et langt Spring mod nord , på 
den anden side grib skov , til nogle fattige 
marker , beklædte med lyng og evighedsblomster , 
til en tarvelig lille hvidkalket kirke , 
til hans kære , kære hjem ; dér gik hans egen 
moder , som — det tænkte han på med stolthed 
— ikke i ringeste måde stod tilbage for Fru 
Nygård ; ikke at tale om hans fader —  » det 
er et mærkeligt træf , at det ubetinget bedste 
menneske , jeg kender , netop er blevet min 
fader «  — og så var der jo søsteren ;  » å ja , « 
Tænkte han med broderlig reservation ,  » såmænd 
også en ganske sød pige . « 
Han blev ganske blød . Elverhøjs melodier 
tonede endnu for ham ; det var som et luftigt 

næt af sølvtråde ; de slyngede sig om hans 
barndomshjem og drog det ind i hin samme 
ideale verden , hvor alt godt og skønt har 
hjemme . Han troede et øjeblik , han var barn 
igen ; bestemte minder vaktes pludselig . Det 
fremmede land , og dog så bekendt ! Måske 
jeg kan se det nu — her — 
» Ih , se , er det dem , bedste hr . Bring ! « 
Hørte han en stemme . 
Den lunefulde hr . Linsom og den  » regelmæssige « 
Unge Engelstrup med hinanden under 
armen . Formodentlig fra en eller anden knejpe . 
» Hensjunken i lykkelige drømmerier , eh ? « 
» Det ligner dig at gå og nynne kuhlau 
højt på gaden , «  sagde Amandas Broder med 
et foragteligt eftertryk på den gammeldags 
komponists navn . 
» Aftentur — måneskin , eh ? «  sagde den 
pudserlige linsom .  »  » Møder en nymfe dig « 
— de kender resten , eh ?  » Trala , trala — 
Luna sit strømpebånd «  — å , om forladelse 
—  » Jæger , o tag dig i vare . «  « 
Og med nogle lascive antydninger og en 
skingrende latter forsvandt de to verdensmænd . 
Oluf var nu på sit værelse . Han tændte 
lampen . På bordet lå nogle opslåede bøger , 
thi han havde forsøgt at bestille noget i de forløbne 
tre uger , men det havde ingen Art haft . 
Og dér lå hint brev , som han troede var fra 

Mathilde , og som havde ligget for hans øjne 
som for hans tanker hele tiden . 
» Den gamle , nagende , ufrugtbare tanke , 
kan jeg dog ikke blive den kvit ! « 
Nej — dér stod lyslevende det bedårende 
billede af den smukke pige — lyseblå kjole 
— håret i en krans på issen — og de 
talende øjne . Alle erindringerne måtte nu 
frem efterhånden . 
» Å , han er en plageånd . « 
» Her skilles vore veje . « 
» Siden de foretrækker denne romantiske 
måde — « 
Men hendes billede stod uforstyrret , lige 
smilende — så yndefuld — så barnlig — så 
skøn . 
» Her skilles vore veje . « 
Aldrig skulle han eje hende . For ham 
havde disse øjne kun spot , for ham havde 
disse læber kun kolde ord . En voldsom fortvivlelse 
knugede hans bryst sammen ; derpå 
fulgte en sløv apatti . Hvor han kendte denne 
rækkefølge af erindringer og lidelser fra de 
nu forløbne tre uger . Altid i samme orden , 
altid med samme styrke , uophørlig . Nej , det er 
sandt , søvnen havde hver nat givet ham fred . 
Han ville sove , sove ; helst aldrig vågne mere . 
Nej , det går jo ikke . Eksamen . Jeg 
skylder jo fader at tage den eksamen . Og 

jeg vil tage den — hurtig og godt . Jeg har 
jo gået ligesom i én drøm hele mit liv . Jeg 
har troet , at det hele var leg . Min sidste 
leg blev til alvor — desværre . Nu , så lad 
mig være alvorlig — fra i morgen af . Indtil 
jeg har taget den eksamen . Og efter den , 
hvad så ? Alvor igen . Glæde giver jeg afkald 
på , men jeg vil i det mindste frem i 
livet . Mathilde Åstrup skal i det mindste 
ikke kunne håne mig med rette . — han greb 
hendes formentlige brev og ville brænde det ; 
men han betænkte sig og kastede det ned i en 
skuffe , hvor det faldt oven på en vissen rose , 
han en gang havde plukket fra gærdet ved 
lynggårds have , på en sløjfe , hun havde 
tabt fra sin kjole på Engelstrups bal og på 
et ham ubekendt dameportræt , han en gang 
havde købt , fordi han fandt , det lignede hende . 
Dermed troede han , at han havde begravet 
fortiden . 
Og så slukkede han lampen og gik i 
seng . Men hør ! — hvor forunderligt — elverhøjs 
melodier — og så en susen , en evig 
susen — det er det store hav ; og dér er den 
lille sø nede mellem bakkerne , og omme bag 
den bakke må der ligge noget stort , noget 
herligt , langt bedre end alt , hvad der kan 
tænkes på jorden . Men dog noget , han ligesom 
kender . 

» Hør , fader , er det virkelig helt umuligt ? « 
» Når du altid er god og from , lup , så 
kommer du der visselig . « 
» Når ? « 
Elverhøjs toner blev til et stort tågeslør 
med mange regnbuefarver , og sløret drog 
sig ud over det store hav , der aldrig hvilede ; 
det store hav med denne evige , evige susen . 
Men kommer snækken til sin rette havn , 
jeg er ej fremmed dér , thi man vil sige : 
at håb , erindring — med forskelligt navn — 
dog er provinser af det samme rige . 

Iii . 
Så kastede Oluf sig over sine bøger , læste 
og læste , ihærdig , men uden sand interesse og 
uden glæde ved arbejdet . Denne ensomme , 
tvungne , mekaniske syssel , fortsat gennem 
uger og måneder , måtte nødvendigvis indvirke 
på hans karakter . Alt som hans vilje 
ved den stadige øvelse i selvtvang udvikledes , 
sygnede hans ungdommelighed og åbne modtagelighed 
hen . Desuden blev han holdt i en 
stadig nedtrykt stemning ved sin skuffede kærlighed , 
ved de glimtvis opblussende og straks 
med en sygelig martyrglæde nedtrykte forhåbninger , 
samt ved et ved alt dette foranlediget 
voksende hang til grublerier , noget , som 
han allerede havde haft tilbøjelighed til i sin 
barndom , men som siden til dels var forsvundet . 
Disse grublerier gik som en understrøm samtidig 
med hans eksamenslæsning ; de skjulte sig 
under hans bøger ; de fulgte ham til universitetet ; 
de lod sig ikke forjage af Povl Nygård , 

der var i færd med at miste sin indflydelse 
på ham , de lurede bag alle hans tanker og 
ord ; de gemte sig under hans hovedpude om 
natten ; de vare abstrakte , upersonlige , hemmelige , 
særlige ; de opslugte al hans interesse ; 
hans sjæl sad til sidst og rugede krumbøjet 
over dem . De blev efterhånden til tankerækker , 
der fødte slutninger ; disse slutninger 
vare mørke , håbløse , fortvivlede . Men det 
varede dog længe , inden det kom så vidt . 
Og imidlertid læste og læste han , talte 
med ingen og gik ikke ud . Den ene interesse 
falmede efter den anden , og til sidst begyndte 
ligesom en snigende kulde at lægge sig om alt . 
Men det gik dog langsomt , meget langsomt 
med det . Hvad der fremmede denne åndelige 
sygdom mest af alt , var måske en stadig 
videre og videre dreven selvreflektion , og det 
var heri , hans grublerier i denne tid hovedsagelig 
bestode . 
( brev til Povl Nygård , der er på en kort 
rejse i Italien , efter på forbavsende kort tid 
at have taget sin eksamen med glimrende resultat . ) 
inituPinit==kære deruPder==P . ! 
Hvad der egentlig er i vejen ? Hvorfor 
jeg ikke tager min eksamen og bliver til noget ? 
Disse dine spørgsmål komme til mig som et 

nøjagtigt ekko af , hvad jeg selv hundrede gange 
har spurgt mig selv om , indtil jeg er bleven 
lige så hjertelig ked af disse grublerier som 
af det meste andet . Bliver til noget ? Som 
om jeg ikke var i besiddelse af den mest 
brændende ærgerrighed , lyst til i enhver 
henseende at beundres , nævnes , skabe noget 
nyt , herske , virke , og hvad det alt nu hedder , 
der hører så vel ærgerrigheden som forfængeligheden 
til . 
Jeg har det på en løjerlig måde med 
det , jeg læser . Der er nu meget indenfor den 
tteologiske videnskab , som jeg misbilliger , 
grumme meget , og der bliver måske mere , 
men når jeg læser noget godt , så er det 
ligesom det æggede mig til kappelyst , og jeg 
nærer en vis stolt — latterlig — følelse af , 
på ethvert punkt at kunne gøre det bedre 
endnu . Og samtidig med at jeg nærer en dyb 
respekt for videnskaben og sandheden og for 
hvad der i videnskaben er præsteret , så er 
der dog en lavhed i min natur , så at jeg 
griber mig selv i at ærgre mig , når nogen , 
navnlig jævnaldrende , udmærker sig , og jeg 
føler en forbrydersk , snigende glæde , når det 
går nogen galt på dette område . Det 
varer dog heldigvis kun et øjeblik . Ak gud , 
tror du ikke , jeg véd , at folk anser mig for 
at have et ganske særlig rent og uskyldigt sind , 

» elskværdig naiv «  , soM Fru M . sagde , Men jeg 
sværger dig til , at der et steds under eller 
over dette  » rene hjerte «  ligger et hav af lave , 
utugtige , ja ligefrem nederdrægtige tanker , 
som besudler alt , hver stump , af hvad jeg 
føler eller tænker eller handler . Nå , derfor 
kunne jeg vel alligevel  » blive til noget «  , det 
vil sige , ikke noget , der kunne tilfredsstille mig 
selv , men som folk alligevel ville kalde  » at 
blive til noget «  . Se , er det nu ikke igen en 
infam storsnudet sætning , der løb mig fra 
pennen , men jeg mener det alligevel . Men . 
Når jeg har kæmpet mig frem til et mål — 
jeg slutter fra det små til det store — så 
gribes jeg af en ladhed , ja næsten af en 
væmmelse ved det hele , og så dvasker min 
ånd helt hen . Jeg véd ikke , om andre kende 
noget lignende , eller er det noget , kun jeg 
har ? En fordømt fejhed og umandighed , 
tusinde betænkeligheder . Der må være noget 
itu . Maskinen arbejder brillant , men dampskibet 
bliver liggende . Så skælder jeg mig 
selv ud , og minder i det hele om licentiaten 
hos Povl Møller ; sådan glider jeg rundt om 
mig selv med en stærk længsel efter dog 
endelig- en gang at komme bort fra dette udtværede 
ttema . Og med alt det tror folk , 
jeg læser flittig . Og somme tider tror jeg det 
selv med . Men det går skidt med det som 

med det andet . Og mine forældre , som ventede 
sig så meget af mig . Men det nytter 
ikke . Thi foruden hine ørkesløse og svækkende 
tanker kommer der endnu — jeg vil 
tilstå det for dig , min bedste ven — endnu 
kommer der lidt et billede frem i min erindring , 
og det billede trænger sig imellem min 
bog og mit øje , og fanger min tanke , og 
fylder min sjæl . Kort sagt , du , hele denne årgamle 
historie , du nok véd . Hele min familie 
er stolt af dig ; du kan sagtens føjte 
lystig om i Italien . Skulle du have noget at 
svare mig på min halve hjerteudgydelse , så 
skriv du bare . Dog nej , lad det heller være , 
men du kan jo fortælle noget om la bella 
Italia , eller hvad som helst andet . 
Din o . R . 
( svar . ) 
Neapel . 
Gamle fostbroder , vrøvlehoved og o . R . ! 
De historier , du kommer med i dit brev , 
er slet ikke noget særegent hos dig , men både 
jeg og andre , jeg har talt med , har den slags 
anfægtelser , men ser du , man kommer hurtig 
ud over det . Man går ikke ene omkring og 
spekulerer , man diskuterer sagen ved et glas 
punch eller to med en god ven ; opdager , at 
det står ligedan til med ham ; ler lidt i fællesskab 

over , at man dog kan være så dum , og 
tager så den næste dag ganske anderledes 
fat på læsningen . Som om jeg ikke mangfoldige 
gange under min eksamenslæsning fik 
lyst til at lægge bogen fra mig , men Pokker 
skulle stå i det , hvis man ikke kunne ekse sig 
selv bedre . Nu — har jeg haft en ualmindelig 
varm dag med juraen , så har jeg taget mig 
udgangsbillet til koncert eller tteatret eller 
også et lille sold ; men det kunne aldrig falde 
mig ind at gå omkring og ræsonnere over 
min dovenskab , som du gør . — hvad la bella 
Italia angår , så er her virkelig meget kønt , 
men det kan da ikke tænke på at måle sig 
med Danmark , og jeg kommer også hjem , 
så såre jeg kan slippe herfra . Hils hele din 
familie ! Farvel , o . R . ! Nu skal jeg ud med 
en signor og ture om i omegnen ; bah — gid 
jeg var vel hjemme , så tog jeg straks med 
hurtigtoget til Hillerød og så videre derfra 
mod nord ; der er langt smukkere , forsikrer 
jeg dig , men du véd ikke selv af det . 
Din Povl Nygård . 
( breve fra hjemmet . ) 
min kære dreng ! 
Du må uden tvivl have overordentlig 
travlt med din eksamenslæsning , siden du nu 
i over to måneder ikke har haft stunder at 

skrive os til . Ihvorvel vi i principet højligen 
må prise denne din flid , så bliver Tingen 
dog i praksis ganske anderledes , thi vi ensomme 
gamle vente hver post med længsel og blive 
slemt skuffede , når der ikke kommer brev fra 
vor hr . Søn . Din moder er bekymret for , at 
sygdom er årsag i din — sit venia verbo — 
forsømmelighed i den nævnte henseende ; din 
søster derimod skyder skylden på hovedstadens 
adspredelser , dens baller og fester ; — 
vanus timor begge dele ; jeg kender din gode 
natur ; vi stamme fra Jylland og er en sej race . 
Vi er alle ved sundhed og godt humør ; 
Herren være priset for denne som for alle gode 
gaver ! Dog må jeg for din moders vedkommende 
tilføje : nisi cum pituita molesta est . 
Dog det har intet at sige , håber jeg . Af 
nyheder , som vil interessere dig , véd jeg ingen , 
uden at jeg har set udveje til at købe den 
wienervogn , du véd , vi talte om i julen , for at 
din moder kan have det lidt magelig . Købet 
var billigere , end jeg havde ventet , og jeg har 
tiltænkt dig differensen , som du vil se af 
medfølgende postanvisning . Jeg véd vel fra 
min egen ungdom , sær fra de tider , jeg gjorde 
bekendtskab med din moder , det var just på 
din alder , at det er passeligt for en yndling 
bene cut em kurare , som gamle horats siger . 

forgangen uge havde jeg en alvorlig 
controvers med min ny nabopræst . Han er 
af den lystige slags kristne , som kalder sig 
grundtvigianere , og holdt for , at Simeons ord 
om tesus , Lucas i , 34 : 
» 'ΐδον (  ,ντοζ κεϊται εζς 
πτώσπ' καζ άνάστασιν πολλών «  , 
det vil jo sige :  » Se 
denne er sat til fald for mange og til oprejsning 
for mange «  , at de skulle udlægges : 
mange skulle knæle ned , og atter rejses op 
for ham . Jeg læste ham da ordentlig teksten 
i manges påhør . Thi så længe gud levner 
mig kraft — og jeg tænker ikke så snart at 
falde fra , det være sagt i en god stund — , 
skal jeg ej undlade at angribe hin nymodens 
letfærdighed , som alt har grebet så meget 
om sig . — af modsat slags er den ny skolelærer , 
der er kommen i Valdrup . Han hedder 
Rosenfeld og er en mærkelig mand , mærkelig 
i sine anskuelser , mærkelig i sin livsvandel 
( så vidt jeg har formået at se ) , mærkelig i 
sin person . Mange kalde ham gal ; han røgter 
dog sit embede godt . Men du må selv 
gøre hans bekendtskab . 
Din moder har fordelt partes i dette brev 
sålunde mellem mig og hende , at det hværv 
at skænde på dig tilfaldt mig , medens hun 
selv forbeholdt sig den behageligere del at 
tilsende dig — dog jeg vil ikke foregribe noget . 
Hun siger , at manden billigvis bør tage det 

grovere arbejde på sig , og som galant ægtemand 
har jeg , 
καί αχννμβνος ηΐ( ί , 
føjet hende 
derudi . Jeg hører , at din søster også agter 
at skrive til dig i samme brev , så får jeg 
da træde tilbage og give plads for damerne . 
Nu ! Herren være med dig , ihvor du så 
står og går . Gid du trives og vokse til 
glæde for dine forældre og til velbehag for 
ham , som giver trivsel og vækst til alle ting . 
Oluf , vi syntes alle sammen , du var lidt anderledes 
denne jul , end du plejer at være . Glem 
aldrig din aftenbøn . Husk , at din himmelske 
faders øje vogter på dig , ligesom din jordiske 
faders tanker aldrig slippe dig . 
Din kærlige fader 
Anders Oluf ring . 
( her hørte den brede , faste skrift op . 
Oluf lod hånden fare over øjnene , og så 
begyndte han på de løjerlige småagtige , men 
ligesom godmodige bogstaver , der fulgte efter . ) 
min egen Oluf ! 
Jeg tør knap skrive lige bag efter din 
faders lærde brev . Du behøver heller ikke at 
vide mere fra os , end det , fader har sagt . Jeg 
var først bange for , at han havde skændt for 
meget på dig for det , du ved nok , men nu , 
da jeg har læst hans brev , synes jeg ikke , det 

er noget at tale om , uden det skulle ligge i 
alt det græske og hebraiske , som jeg stakkel 
ikke forstår mig noget på . Derimod forstår 
jeg mig lidt på den slags ting , du vil finde 
i den lille fustage . Øverst oppe ligger der 
småkager med mandler i ; dem må du være 
forsigtig med ; så kommer kiksenes region ; 
neden under ligger nødder og valdnødder , hvis 
de ikke er gledet ned mellem pigeonerne ; det 
er de sidste , vi har , og de er egentlig bestemt 
til din ven Nygård , som du jo venter tilbage 
hver dag ; jeg kan nok huske , han holdt 
så meget af dem — lad mig se , du tager 
ham med herud til sommerferien ; vi synes da 
alle sammen så udmærket godt om ham . 
Men hør , du skal dog ikke sige , at vi så 
umådelig gerne vil have ham hos os , men 
lad det komme sådan ganske af sig selv , forstår 
du . Nederst ligger en oksetunge og to 
flasker jordbærlikør , hvoraf den ene er til din 
ven . Fustagen må du gerne beholde ; du 
kan bruge den til tobak eller svampdåser 
eller hvad alle de kunster nu-hedder , i herrer 
finde på . Det er rigtig rart , at vi har fået 
den vogn ; din fader ville jo gerne have det 
lidt mageligt , når han kører ud . Din fader 
skriver , at jeg har fejlet noget , men det er 
på græsk , og ikke sandt ; det er tværtimod 
ham , der har haft lidt gigt i den højre fod . 

du går vel med uldtrøje ? Og kast ikke underbenklæderne , 
fordi der kommer et par milde 
dage , det er just det aller lumskeste , thi alt 
ondt stammer fra forkølelse . Skriv nu snart , 
hører du , og gør mig ikke urolig længer . 
Og hvis du skulle have noget på hjertet , 
som du ikke ville fortælle andre , lup , så 
o-lem ikke , at der er ingen i hele verden , der 
alligevel holder sådan af dig som din moder , 
selv om jeg måske er lidt smålig eller dagligdags 
for to sådanne lærde mænd som du og 
din fader . Og så véd du , at hvis hverken 
fader eller jeg kan hjælpe , så har du en 
anden fader , din rigtige fader , han som er i 
himlen . Din hengivne moder 
Ellen ring . 
( Oluf fik atter en forbigående krampe i 
øjenlågene , men da han repeterede brevet og 
kom til de diplomatiske og gådefulde udtryk 
med hensyn til Povl Nygård , så smilede han , 
og navnlig , da han syntes at bemærke spor 
til en aparte tydeliggørelse af ordet  » alle 
sammen «  — noget , hvorom forfatteren dog , 
efter anstillede undersøgelser , kan afgive den 
erklæring , at den var brevskriverinden ubevidst . 
Endnu stærkere blev smilet , da han læste 
efterskriften : ) 

gud véd , hvad der går af Ellen ; hun 
siger , at jeg skal rette i brevet , ellers vil hun 
ikke skrivemed deri . Og så ville hun rive 
det fra mig , og kalde på fader , for at han 
skulle holde med hende , men jeg har nu besluttet , 
at det skal af sted , sådan som det er . 
Hils du blot Nygård . 
( et andet brev , som var kommet samtidig 
med det foregående . Straks de første ord : 
» Kære o . R . ! «  forandrede Olufs smil til en 
lille latter . Var det ikke det , som Nygård 
plejede at kalde ham ? — ja så . — og han 
så’ formelig fornøjet ud . — hånden , skønt 
en damehånd , havde nogen lighed med 
faderens , men var sirligere . Så læste han : ) 
kære o . R . ! 
Hvad skal jeg skrive til min ærede hr . 
Broder , som kan tilfredsstille hans kræsne smag ? 
Min lærde Broder vil rynke på næsen af 
min tåbelige landsbysnak , eller også er 
han måske for optagen af det næste bal 
eller — hvem véd ? — måske af det forrige 
og erobringerne dér . 
Se så , det var skændene . Lidt alvorlige 
skænd skulle du nemlig have , da fader ikke 
ville tage bladet fra munden , thi hvad moder 
siger om det latinske og græske , at skændene 

skulle ligge deri , da skal ingen bilde mig det 
ind , nej , det gør fader blot for at komme til 
at tale latin med en ; det er i den sidste tid 
blevet ham en ren nødvendighed ; han vil 
snart kun tale med studerede folk , navnlig 
siden vi har fået den ny nabopræst , pastor , 
grønsø . Han ( jeg mener grønsø ) er ugift , har 
vandblå øjne , hørgult hår , intet slips , og et 
smil så sødt som et overmodent hindbær . 
U ha ! Og så skulle du se familien kramsgård , 
navnlig naturligvis fruen og Agneta og 
så den anden , du véd , Amalia . Før pastor 
grønsøs ankomst hed de slet og ret Nete og 
malle , men så gik de heller ikke med forlorent 
hår . Moderen er ligefrem forfærdelig til at 
overhænge grønsø med invitationer , og så 
går det hele tiden : stakkels Amalia ; har 
du nu grædt igen . Gudd , hr . Pastor ( med 
tonen på sidste stavelse ) , man véd aldrig , 
hvad der rører sig i sådant et følsomt kvindehjerte ! 
Vel ? Eller , når det ikke frugter , så 
hedder det : Agneta , du slemme barn , skal 
du da altid løbe i det køkken og være så 
huslig . Gudd , hr . Pastor , min Agneta véd 
såmæn ikke , hvor godt hun vil gøre det for 
visse af vore gæster , og så er det dog hr . 
Pastoren så ligegyldigt , om han får et blødkogt 
æg mere eller mindre ? Ikke , hr . Pastor ? 
Men hr . Pastoren synes dog ikke at være 

fuldkommen enig med hende heri , at dømme 
efter hans appetit . Måske vil du sige , at jeg 
er for slem , men det er virkelig alt for galt 
med visse mødre . Kort sagt , min ven , du er 
aldeles distanceret , og ingen tænker længer 
på dine meriter ved vore små selskaber i 
julen , det skulle da være den lille Fanny 
birke , som virkelig er en meget sød og god 
pige , forsikrer jeg dig , men måske lidt  » uerfaren «  , 
som din ven cand . Nygård ( dette 
navn var skrevet med fuldkommen skønskrift ) 
siger , når han mener : dum . 
Vil du tro , jeg begynder allerede at længes 
efter forår ; der vokser allerede primulaer i 
haven . Kommer du hjem til påsken ? I alt 
fald kommer du til sommerferien . Jeg kommer 
til at tænke på varm sommerluft , på gærder 
med blåklokker , på køreture til grib skov 
og sølyst og på lysegrønne bøgetræer , og på 
så meget meget andet . Jeg synes aldrig , jeg 
har længtes så meget efter foråret ; jeg tror 
fuldt og fast , her må være meget smukkere 
end nede i Italien . Men når du kommer 
hjem , så kom endelig alene , og tag ikke 
denne satiriske hr . Nygård ( atter skønskrift ) 
med ; han gør nar af alting , især naturligvis 
nu , da han kommer lige fra Italien . 
I aften skal vi have nogle fremmede for 
pastor grønsøs skyld ; fader siger , vi er nødt 

til det , men moder har sat igennem , at kramsgårds 
ikke skal bedes med , for hun er meget 
værre ved dem end jeg ( derefter var der tilføjet : 
 » underlig nok «  , men der var sat en streg 
over det igen ) . Men Fanny kommer , og jeg 
skal nok hilse hende fra dig rigtig mange 
mange gange . Din lydige søster 
Ellen . 
( efterskrift ; ) er det ikke komisk ? Moder , 
som et kommen til at kigge i mit brev , er 
smækvred , og siger , at jeg gør nar af hende , 
og så vil hun have , at jeg skal udslette et 
» ikke «  , men det skal af sted akkurat som det 
står , om jeg så selv skal løbe på posthuset 
med det . 
Der viste sig et billede for Olufs indre 
øje , da han sad tilbagebøjet i stolen efter at 
have læst disse breve fra hjemmet . Det var 
kun et tarveligt lille maleri : nogle sandede 
bakkestrøg med marehalm og lyng ; en lille 
hvidkalket landsbykirke ; nogle få bøndergårde ; 
en lille bæk , som mellem klitter banede 
sig vej til det store , store hav ; det hele lå i 
varm solglans . Og en lille dreng lå ved 
bakken , dér , hvor den udvidede sig til en lille 
sø , og den lille dreng var så lykkelig , så 
lykkelig------- . Ja det var den gang . 

» Naturligvis . Naturligvis . « 
Dette siger man gerne , når man er bittert 
stemt , og Oluf gentog det et par gange ved 
sig selv , og så nikkede han med hovedet . 
Og han tog igen fat på sine tteologiske 
bøger , og han syntes , at han læste med dobbelt 
energi og kraft , når han en gang imellem 
smilede bittert og hviskedee :  » naturligvis «  . — 
så barnlig var han endnu . 
Grublerierne , han i denne tid gik og 
rugede over , indfandt sig uvægerlig , hver gang 
han læste ; han vidste snart ikke selv af det . 
De kædede sig ubevidst til tidligere grublerier , 
og begyndte at forme sig . 
» Stop , hvorfor siger du : naturligvis ? « 
Læsningen vedblev , og refleksionerne med , 
det ene uafhængig af det andet . 
» Er det så naturligt , at jeg absolut 
skal være ulykkelig , at man kaster vrag på 
mig , gør nar af mig ? «  — 
» At jeg aldrig nogensinde mere skal kende 
glæden i hele mit liv ? er det så naturligt ? 
Det varede ikke mange tider , før han var 
fuldkommen på det rene med sig selv om , at 
det ikke var naturligt , men uretfærdigt . Det 
gik op for ham , at det ikke var den skuffede 

kærlighed alene , der gjorde ham ulykkelig ; 
men han havde egentlig altid gået og båret 
på en hel verden af ubesvarede følelser , 
uopnåede længsler . Han huskede godt den 
higen efter det dejlige land , der vist måtte 
ligge et sted bag bakken dér — og nu senere : 
studenterlivet , al den idealitet , han havde lagt 
deri , den stammede fra ham selv og fra Hostrups 
komedier ; for i virkeligheden — jo vist , 
tænk bare på Hansen og Engelstrup og de 
andre , selv Povl , han er dog en filister . Og 
selskabslivet — hulhed og fraser alt sammen . 
Og kvinden — ja dér havde han set et ideal , 
syntes han , men hvorfor , o hvorfor havde hun 
dog ikke villet modtage al den hyldest , al den 
rene begejstring , al den varme , trofaste kærlighed , 
han havde at byde hende ? Ville han 
ikke have løbet verden rundt , kæmpet med 
al verden , underkastet sig enhver fare , jo 
større , jo bedre , blot for at skaffe hende en 
lille glæde eller spare hende en ubetydelig bekymring . 
Hvorfor kunne hun ikke møde ham 
i hans ungdomsbegejstring ; hvorfor kunne hun 
ikke forstå ham ? 
I stedet for havde hun gjort nar af ham , 
havde ydmyget ham . Havde han måske fortjent 
det ? Når det bedste i ham således 
blev knust og ødelagt på alle punkter , var 
det så retfærdigt ? —  » Ja for det var ikke 

sorg «  , vedblev han ,  » den har jo så mange 
mennesker ; nej , det er , som jeg siger , det er 
det bedste ved mig , der bliver ødelagt , hver 
gang det kommer frem . Er det retfærdigt ? « 
Så besluttede han ret at lukke sig inde i 
sig selv og ikke lade folk ane andet end 
kulde og hårdhed hos ham . På den måde 
kunne han komme frem i livet , rigtig frem , 
så Mathilde skulle fortryde , hun havde kastet 
vrag på ham . Og imidlertid ville han for 
sig selv beholde sin længsel , sit håb , sine 
erindringer , sin idealitet . — ganske for sig 
selv . 
Oluf vedblev at læse og læse . Men de 
tankerækker , han inderst i sin sjæl rugede 
over , fødte slutninger , og disse slutninger vare 
mørke , fortvivlede ; dog stod de endnu ikke 
fast , men ligesom vaklede og ravede ; desto 
mere grublede Oluf . 
Én slutning stod fast :- han var uretfærdig 
behandlet . Her nyttede ikke præstens eller 
forældrenes talemåder om , at man ikke har 
lov at klage , at mennesket er en orm , som 
ikke kan bedømme guds veje osv . ; ja , når 
man flår mig eller parterer mig eller slår alle 
mine kære ihjel , så har jeg ikke lov at klage , 
men når det bedste i et menneske dør bort 
ved begivenheder , han ikke er skyld i , så 
bliver der gjort det menneske uret . Han ville 

ikke ræsonnere over , af hvem ; men uret led 
han . Så vidt var han kommen , og videre 
kom han ikke i lange tider , men han drejede 
sig uophørlig rundt i de samme tankebevægelser . 
» Det er i grunden noget forfærdelig noget «  , 
tænkte han ganske angst , thi han syntes , at 
de slutninger , hans ræsonnementer logisk 
måtte føre til , lignede uhyre afgrunde . Derfor 
gøs han foreløbig tilbage , og ville ikke 
tænke mere . Dog det var forgæves . Ligesom 
en mand , der prøver og prøver isen så længe , 
indtil den går i stykker , således begyndte 
Oluf i denne tid at eksperimentere med styrken 
af den bro , der ligesom holdt ham oppe fra 
hin afgrund ; og da det forekom ham , at logiken 
førte ham ned i vantroens svælg , så 
gav han sig til at prøve , om hans religiøse tro 
var stærk nok til at bære ham oppe . 
» Tør jeg — hvis det nu skulle vise sig , 
at sund menneskeforstand må forkaste enten 
guds kærlighed eller-------ja — guds tilværelse ; 
jeg siger kun : hvis — har jeg da 
den kraft alligevel at tro derpå ? « 
» Og når jeg nu går hyppig i kirke , og 
når jeg beder inderlig — og det vil jeg 
gøre — , men gud så alligevel ikke viser sig 
for mig , — tør jeg så tro på ham ? Har 
jeg den kraft ? « 

men når han gik i kirke , så angik 
præstens tale ikke ham , og når han bad , så 
hørte gud ham ikke , syntes han . 
Den næste tanke , som han kun med megen 
angst tog fat på , var : 
» Bør jeg så tro på ham ? « 
Og da ingen kom og hjalp ham , og han 
var ganske overladt til sine egne eksalterede 
stemninger , så kom naturligvis som det næste : 
» Sæt , der ingen gud er til . « 
Mange , mange gange i den senere tid 
havde Oluf tænkt denne tanke , dog altid med 
en slags frygt , men en aften , da han som 
sædvanlig sad og læste tteologi , vovede han 
næsten eksperimenterende , at udtale den højt . 
Han blev bange ; det var , som om han hermed 
havde sluppet et holdepunkt , og drev ud i de 
ville vande . Han syntes , at de græske bogstaver 
i den hellige bog , han læste i , dirrede 
for hans øjne . — han måtte for et øjeblik 
holde op at læse .  » Hvor fader ville blive 
bedrøvet , hvis han vidste dette . «  hans moder 
havde givet ham et lille krucifiks ; det hang 
på væggen over hans skrivebord . Han så' 
på den korsfæstedes billede , vemodig , længe , 
det var , som om han sagde ham farvel . 
Olufs religiøse tro havde hidtil , uden 
egenlig at være kærnen i hans sjæl , svingpunktet 
i hans liv , dog været på en vis 

måde både varm og . stærk , overensstemmende 
med hans begejstring for alt , hvad der var 
ophøjet og ædelt . Lyder det måske småt i 
kristnes øren ? Nu , det var dog altid en begyndelse . 
Og lad os minde om , at Olufs begejstring 
for noget aldrig var blot  » æsttetisk «  . 
Han satte altid sin person på en vis måde 
ind i det , hvad det så var , der bevægede ham , 
han tog sig altid på at forsvare det , og i de 
stærkeste udtryk vise sit fjendskab mod dem , 
der angreb det , og navnlig sin foragt mod 
dem , der ikke delte hans begejstring . Jo flere 
fjender , desto varmere blev han ; efterhånden 
som han havde set sine kammerater , den ene 
efter den anden , falde fra kristendommen , var 
han bleven mere overbevist om dens sandhed , 
og han havde aldrig været mere oprigtig 
kristen , end i slutningen af sit rusår , da 
omtrent hele det unge auditorium til professor 
—'s forelæsninger befandt sig i den modsatte 
lejr . Det var da med glæde , at han havde 
rettet sig efter sin faders ønsker , og givet sig 
til at studere tteologi . 
Og nu ? 
Sæt , der er ingen gud til . 
Ja for var der en gud til , så måtte man 
vel kunne få ham i tale ; havde han selv 
nogen sinde talt med gud , eller umiddelbart 
mærket hans tilværelse ? Nej . Jo som barn . 

nej , det var noget helt andet . Mon nogen 
anden ? Ja hvor kunne han egentlig lade sig 
nøje med vidnesbyrd på anden hånd ? Men 
alligevel — kendte han nogen , han kunne være 
vis på , havde vished om guds tilværelse . 
Jo der er fader og moder — og den — og 
den . Ja men det kan jo være fordom eller 
fanatisme . Og nu disse ydre beviser , gælde 
de egentlig meget , det om det skabte og skøn 
heden o . s . v .  ? Nej , som sagt , han måtte jo 
være at få i tale . Altså ved at bede . Ja 
det har jeg jo gjort så lidt , men havde han 
da nogen sinde åndelig vist sig for mig , så 
kunne jeg jo ikke nu sidde her og tvivle 
om ham . 
Foreløbig må jeg afbryde tteologien , 
så nær jeg end er ved eksamen . Hvor det 
vil gøre fader ondt i denne glædens tid 
for dem . 
Han havde nemlig fået underretning ornat 
Povl Nygård var kommen hjem fra sin 
rejse , og , næsten uden at se til sine egne 
forældre , havde han ilet sporenstregs ud til 
Olufs , og snart efter vare små billetter med : 
Ellen ring . 
Povl Nygård , cand . jur . 
Sendte omkring i forskellige nette huse . Og 
Oluf havde også i et humoristisk brev meddelt 
sin  » broderlige velsignelse «  , men undladt at 

komme hjem til forlovelsesgildet under påskud 
af sin eksamen . 
Men tteologien måtte opgives . Og hvad 
skulle han så tage sig til ? Ja det kunne nu 
være det samme ; først måtte dette gennemtænkes : 
sæt der ingen gud er til . 
Men kun langsomt , med mange dages 
mellemrum , oprullede denne tanke sine forfærdelige 
konsekvenser for ham , og han tog 
dem efterhånden , og hver af dem syntes at 
give en ny , fuldstændig omkalfatring i hele 
begrebsverdenen . Det var fortvivlet , men det 
var nyt , det var så at sige interessant , at betragte 
verden som beroende på sig selv , og 
livet , hans eget iberegnet , som materielle 
virkninger uden selvgyldigt værd . — men så 
denne uhyre , komplette ligegyldighed , fuldstændige 
mangel på interesse , på beskuelse 
af de menneskelige handlinger . Hvad jeg , 
Oluf ring gør , lader , siger , tænker , føler , er 
så kolossalt ligegyldigt , at jeg lige så gerne 
kan forsvinde straks . Og sådan også med 
alt andet . Der var noget vist kildrende ved 
den tanke , men det var lige som at styrte i en 
afgrund uden bund . Hvor fortvivlende ! Og 
så kom ideernes strålende falanks : alt , hvad 
der hedder sandhed , ære , poesi , skønhed , 
længsel , håb , drømme — var det da en 

vældig løgn alt sammen ? Så har jo Hansen 
og alle de andre ret lige over for mig ? Hvorfor 
foragter jeg dem da ? For foragte dem 
gør jeg , dette blinde , smålige , slaveslæng . 
Nej , jeg vil ikke give afkald på noget af 
dette ; jeg vil altså tro , at der er en gud til . 
Lad mig se , om jeg kan bede — nej det nytter 
ikke , jeg må vente . Og under pinsel og tvivl 
og uro  » ventede «  Oluf . 
I denne tid kom der ofte breve til ham 
hjemme fra ; både pastor ring og Fru ring 
kom endog til byen , men Oluf åbnede ikke 
sin sjæl for dem , og da faderen , bedrøvet 
over frafaldet fra tteologien eller snarere over 
den sindsretning , der havde foranlediget det , 
talte ham hårdt til , for ved sin faderlige 
myndighed at føre ham tilbage på den rette 
vej , forefaldt der en scene , og forældrene 
rejste hjem igen . Efter den tid blev brevvekslingen 
sjældnere og sjældnere . Og Povl 
Nygård var han kold imod , så denne begyndte 
at trække sig tilbage . Desto mere 
uforstyrret kunne Oluf hengive sig til sine 
grublerier . 
Sæt , der alligevel er en gud til . 
Så ser han alt og gennemtrænger alt , 
der er intet tilflugtssted , ikke den ringeste 
sprække , hvor en eneste af mine handlinger 
eller tanker kan skjule sig . Det er frygteligt , 

og i dette øjeblik véd han , at jeg tvivler om 
hans tilværelse , og han ler måske deraf , men 
dog kommer han ikke og viser sig for min 
sjæl . Han må være ukærlig . Tør jeg sige 
det højt ?  » Ja han er ukærlig . «  eller også 
er han ikke til . 
Men hvorfor går folk da og er så 
rolige , som om de vidste god besked . 
Så kom der en periode , hvor han begyndte 
at blive bitter og spodsk mod verden . 
Han syntes , at alle mennesker enten måtte 
være idioter , nemlig når de vare glade og 
fornøjede , eller også fortvivlede , når de nemlig 
havde tænkt den mindste smule over sandheden . 
Så morede det ham at spasere på gaden 
og iagttage alle de folk , han mødte , om de 
skulle henregnes til den første eller anden 
klasse , og så talte han dem op og kom til 
det resultat , at de ni tiendedele hørte , til den 
første klasse . Fra det øjeblik brød han sig 
ikke mere om dem , men følte interesse , når 
han mødte en , der syntes ham at høre til den 
anden klasse , de fortvivlede . Således mødte 
han en dag en høj , stærkt bygget mand med 
stort brunt skæg ; han syntes ham nærmest at 
måtte henføres til disse ; thi hans udtryk var 
strengt , næsten barskt . — men — det er jo 
hr . Segler ! 
» Hr . Segler ! « 

og med den uvilkårlige ærefrygt , man 
endog langt op i livets år bevarer for tidligere 
lærere , tog Oluf hatten dybt af og så’ med 
sine drengeårs frimodige , men dog ærbødige 
smil sin kære lærer op i øjnene . 
» Men det er jo gud straffe mig ring , Oluf 
ring . Hvordan har du det ? « 
Hr . Segler smilede , men det lignede mere 
en panderynkning . 
» Og den anden — ham , Povl Nygård , 
perlen ? «  og han rynkede panden endnu mere 
og rystede en kølle af en spaserestok , men 
det var blot en form for glade erindringer . 
» Perlen er nu kandidat og forlovet med 
min søster . « 
» Det er sådan , det skal være , «  råbte hr . 
Segler , og stødte sin stok så stærkt imod 
brostenene , at det satte en forbigående politibetjent 
i nogen tvivl , om han ikke burde skride 
ind .  » Og du selv ? « 
» Ja — jeg — bliver vel også færdig en 
gang . « 
Og så fulgtes de ad , begge øjensynlig 
glade over mødet , og gamle erindringer mylrede 
frem , både Nielsen og ruggert og hr . Ryping , 
der slog , og  » de danskes broderlav «  , og rektoren , 
og ørvarodd , og fodturen til frue bjærg 
og alt det andet . 

og de blev enige om at ses ret lidt i den 
tid , hr . Segler opholdt sig i byen , og endnu 
samme aften skulle Oluf komme og spise til 
aften hos ham . Men hr . Segler havde straks 
opdaget , at der var noget i vejen med Oluf ; 
og Oluf havde set , at de gamle bekendte 
rynker om hr . Seglers øjne vare blevne flere 
og dybere , og at hans store brune skæg var 
blandet med flere grå stænk , end hans alder 
egenlig syntes at fordre . 
Hr . Seglers mening . 
Der er noget i det , du siger , Oluf , at 
folk enten er idioter eller ulykkelige . Det er 
bare sat dygtig på spidsen , men noget er der 
om det . Og det er ganske naturligt , her i 
landet i det mindste . 
Ingen ting virker så demoraliserende på 
mennesker , som et dagligt tryk — ikke store 
sorger — men , som jeg siger , det daglige tryk . 
Det er en bekendt sag . Men når det nu er 
hele folket , der lider på den måde , så falder 
trykket umiddelbart på de fremmeligere , og 
de bliver fortvivlede ; middelbart på hoben , og 
de bliver sløve . Når der blot er store lidenskaber , 
stærke følelser oppe , selv om de er 
sørgelige , så løftes folket , således i en krig 

eller umiddelbart efter en sejr eller også et 
nederlag . Men når det er som nu — daglig 
trænger tyskheden frem i Sønderjylland , uigenkaldelig ; 
modstanden gør kampen blot endnu 
mere tragisk ; denne fortvivlede vished , at vor 
nationalitet sygner hen ; denne bitre harme , at 
der ingen ret er for os , fordi vi er få ; denne 
venneløse tilstand ; disse uhævnede forhånelser ; 
magtesløshed i nutiden , håbløshed for fremtiden 
— er det ikke ligesom en kold , skummel , 
sygdomvækkende novembertåge , som vi alle 
går og indånder ? 
Nå . Vi vil se at glemme det . Vi vil 
fornøje os , vi vil danse , synge , spille , gå i 
tteatret , gøre middagsselskaber ; — midt i 
musikens toner , gennem den festlige bægerklang 
høres som et suk , en klage ; den bæres 
hid over bælterne :  » Glem os ikke ! glem os 
ikke ! «  og bruser der så en ubændig tanke 
op :  » Lad os gribe værget ! «  , så svarer fornuften 
straks :  » Hys , hys , tal sagte ; de kunne 
høre os og ville le ad os . «  og atter slappes 
den knyttede hånd , og atter gå vi til vore 
fornøjelser , og atter lægger den kolde , febersvangre 
tåge sig over land og folk . 
Nå , jeg bliver nok lyrisk ; ja det er min 
gamle skavank , kan du nok huske , Oluf . 
Nej lad os trække frakkekraven op over 
øret og gå hjem og sove ! 

sovet gud bevares , nej , vi vil ikke sove .' 
vi er rastløse . Vi politisere . Vi politisere således , 
at den ene halvdel af folket sætter sig 
op imod den anden , at vor hovedstad ligger 
åben , at vor flåde og hær forsømmes , at 
» Fædrelandskærlighed «  er ved at blive et forældet 
begreb . — og så gruble vi . Ikke sandt , 
Oluf ? Lige fra sextenårs alderen gruble vi 
over tilværelsens hemmeligheder , afskaffe kristendommen 
og læser og læser og ræsonnerer 
og skriver bøger , lige indtil vi efter et dådløst 
liv trætte smider os i graven . Desuden er 
der andre af os , der er praktiske . De bygger , 
og laver jærnbaner , og handler med smør , og 
når man spørger dem , hvilken ide de har 
levet på , så ser de på en med store øjne . 
Andre morer sig på bedste måde : se disse 
svækkede udhalere ; og disse flanede koketter 
— nej lad os se at komme bort fra staden , 
ud på landet i den friske luft ! 
Frisk luft ? — jo tak . Den samme tåge , 
klam , kold , febervækkende . Hør disse ophidsende 
bagvaskere ! Se disse — hvad skal 
jeg kalde dem — venstre-blikke , dette mistroiske , 
skulende , ufri , hadefulde øjekast — 
hør så også på hine andre røster : sødttalende , 
hule , sprukne fraser ,  » Hjærtefolket «  , 
» adel-båren «  — bort fra al den vammelhed ! 
Hvorhen , spørger du ? 

respekt for kirken : her knæler de troende 
for guds trone ; her er sandhedens og alvorens 
fristed ; her samles den bedste del af folket ; 
her vokser endelig en gang en frisk vækst , fremtidens 
håb . Respekt for kirken , min gut ! 
__ ha ha ha ha . Vil du bare se , hvor de 
flokkes om den ny præst ; se hvilke drøje 
albuestød den dame dér uddeler , mens hun 
borer sig frem til sin plads lige under prækestolen , 
rigtig sådan velmente puf til den anden 
dame , der stritter arrig imod og ikke vil flytte 
sig . Og så synger de begge to i vilden sky 
op af salmebogen og er så gudfrygtige , så 
det halve kan være nok . Og se den unge 
fyr der henne , der benytter det øjeblik , da 
menigheden rejser sig op , til at kigge efter den 
kønne pige , der blev borte for ham i trængselen 
 ; og dér står en sværmerisk dame henne , 
og kaster drømmende blikke op til prækestolen ; 
de blik skal sige : vor fader , du , som er i 
himlen , men de siger : o hvilken smuk ung 
præst ! Og Fru a . , der folder hænderne og 
beregner værdien af Fru b .’s nye hat ; og hr . 
M . , der sænker sit hoved under påskud af at 
sørge for sine synder , men det er for at skjule 
en gaben ! 
Du nikker , Oluf ? Du synes det var rigtigt ? 
Det har du ikke lov til , du er alt for ung til 
det , hører du min dreng ? Det er sådanne 

folk , som du og ham Nygård , der skal modsige 
mig ; i skal have tro til folk ; i skal gøre 
det bedre ; det er jo netop derfor , jeg satte mit 
håb til jer , kan du ikke forstå det ? 
Stop lidt — lad mig gøre et par slag 
frem og tilbage på gulvet , for at blodet kan 
sætte sig — for djævelen ! ! Hvad er det for 
mennesker ! Du blinde muldvarpeslægt ; gid 
et ord kunne bide dig gennem marv og ben , 
og ruske dig op af din dvaske søvn ! — det 
er ikke dig , jeg taler til , Oluf . — her kævles 
man halve år om de ynkeligste bagateller , 
mens fjender trænge landet på alle kanter , 
og halvandet hundred tusind danske sukke 
under fjendens åg — og landet ligger åbent , 
hovedstaden forsvarsløs — skam og skænsel 
over denne kræmmerslægt ! Byens volde river 
man ned , søforterne lader man skøtte sig selv , 
krigstugten slappes , mens man lægger sig efter 
studeracer og syrnet smør . 
Fædrelandet —  » pyt ! Mit fædreland er 
den hele jord  «  — æren —  » tja — æren , det 
er et mildest talt svævende begreb «  — slås 
for tilværelsen —  » rent ud sagt , vrøvl , min 
unge ven , tro mig , vor borgerlige , jeg tør sige 
vor kommunale eksistens er langt bedre sikret 
under en stormagts herredømme . « 
Hør , Oluf . Hvem er vel mest elendig og 
ussel , den velnærede gemytlige grosserer med sin 

lavsindede , hovmodige kræmmersjæl , eller den 
plumpe , krumbøjede bondeknold med sit smålige , 
indeklemte nag og nid ? Eller den stupide 
flab af en grevesøn ? Eller den skrydende 
bladsmører — og så videre i det uendelige — 
gud give , hvert af mine ord var en pisk ned 
ad ryggen på dem — ja jeg er 45 år , Oluf , 
men hidsig som en fyr på seksten — 
blot for at vække dem , du , bare for rigtig 
at få dem vågne . For det er ikke af ondskab , 
de er sådan , det véd jeg nok , det er 
lutter sløvhed , og når blot der kom en smule 
stort , krig for eksempel , så kom det gode nok 
op i dem . Men nu ligger denne novembertåge 
over hele folket . Og de er syge alle 
sammen . 
Halvandet hundred tusind sønderjyder spejder 
mellem fængselsgitret ud efter os .  » Glem 
os ikke ; i er vort eneste håb ; vær dog i det 
mindste enige «  , og så misunder de os vor 
frihed , vore danske sange , vort dannebrog , 
og lytter så ængstelig efter et eneste varmt 
ord , men de hører kun denne modbydelige 
partistrids kævl . Og Europa ser med forundring 
på denne selvfortæring af et helt 
folk . Den er lige som den afsindige , der æder 
sit eget kød under latter og letfærdig sang , 
sådan dominerer inden- og udenlandsk løsagtighed 
i tale , literatur , opdragelse , på 

knejper , i tteatre , i kirken og alle de andre 
forlystelsesanstalter . 
Overdriver jeg ? Ja jeg véd ikke . Men det 
véd jeg , at det vil stå i historien som en 
skændsel , at det danske folketing nægtede at 
bevilge midler til de mest nødvendige forsvarsforanstaltninger , 
og at regeringen , som vidste 
bedre besked , ikke turde tage dem på egen 
hånd , og at vort fædreland derfor-----------nej , 
nej , nej . Oluf , hils Povl og sig , at en gammel 
pebersvend stoler på jer to . Der er dog et 
par sanddru sjæle til . Og noget liv hist og 
her . — hvad Pokker ryster du på hovedet 
efter ? Er der noget i stykker med dig også ? 
Stakkels fyr ! Så nytter hele min præken 
nok ikke på dig . 
Oluf drømte den nat , at han stod ude 
på fri mark , og solskin kæmpede med tåge . 
Segler stod hos ham og fortalte , at Danmark 
atter var forenet , at folket var lykkeligt . Han 
så’ tågen lette og rulle sig sammen i det 
fjærne . Solen brød frem og forgyldte Marken 
og skoven , over hvis kroner et udfoldet dannebrog 
vajede . Det kære gamle dannebrog ! 
Så fyldte hundreder af sangfugle med deres 
stemmer den lune sommerluft . Da var det 

også , som om noget lettede i hans sind , og 
han tænkte , at alle andre måtte føle ligeså . 
Det var tungsindigheden , det ufri , det falske , 
det mørke , som ikke hører hjemme i det danske 
sind , det var det , som var lettet . Hr . Segler 
slog med stokken i jorden , og sagde :  » det er 
sådan , det skal være «  . Men så på én gang 
begyndte alting at synge . Han syntes , at det 
var ligesom en jublende takkesalme fra det 
foryngede folk . Han kendte også landet . 
Han havde været der før , men da var det 
anderledes , og det var så længe siden . 
Dog , det var ikke andet end en drøm . 
Og da han om morgenen åbnede vinduet , 
så’ han kun en tæt tåge , og nedenunder 
lød kun sælgekonernes hæse sang . Også 
over hans sind lagde sig den gamle mismods 
tåge ; han tænkte på hr . Segler og hans 
mening , og han syntes , at tågen fortættede 
sig endnu mere . Og hans bitterhed mod 
verden blev større endnu . 
Så tog han fat på sin taine , Darwin 
eller Spencer — han havde begyndt at lægge 
sig efter filosofi — og læste , så længe han 
kunne holde det ud , men når aftenen faldt 
på , tog han gerne sin hat og drev omkring 
i gaderne uden mål eller med , idet han tankeløs 
stirrede på de forbigående . Somme 
tider gik han også op til Engelstrups , ikke 

for familiens skyld , men fordi han følte en 
egen sygelig tilfredshed ved at være i de Stuer 
og med de mennesker , som vakte så levende 
minder om Mathilde . Han hørte undertiden 
hendes navn nævne . Hvor lyttede han da ! 
Hvor holdt han da vejret tilbage ! Der blev 
talt hånlig om hende som en lille ubetydelig 
gås . Ville ingen forsvare hende ?  » Å nej , 
en gås det var hun just ikke , «  sagde Amanda , 
og det var en stor Ros i hendes mund , der 
ellers plejede at gøre nar af alle mennesker . 
Oluf var hende taknemlig derfor . Men hvorfor 
havde hun da brudt med hende , spurgte grossereren . 
» Å , vi sympattiserede nu en gang ikke . « 
Men hvorfor så’ Amanda sådan på 
Oluf ? Mon hun vidste noget ? Vidste de to 
noget , som de andre ikke vidste ? Sådan 
tænkte Oluf . 
Det er i det hele taget en mærkelig kvinde , 
denne Amanda . Er hun egentlig grim ? Der 
er i alt fald noget lokkende ved hende . Og 
hun er interessant at tale med . Hun siger 
undertiden netop det , jeg tænker på . Hvordan 
har hun dog fået den karakter , hun har , i 
sådanne omgivelser ? Sådan tænkte Oluf , og 
hans besøg hos Engelstrups blev hyppigere og 
hyppigere . 

» Kan man egentlig kalde hende grim ? « 
Spurgte Oluf en dag Povl Nygård . 
» Ja det kan man rolig gøre , «  svarede 
denne med stor bestemthed .  » Hun er grimmere 
end arvesynden , forlad dig på det , o . R . , 
og tro for himlens skyld aldrig andet . «  og 
han fæstede sine rolige grå øjne på Oluf . 
( der er gået omtrent tre fjerdingår siden 
sidst . — brevveksling mellem Povl Nygård og 
Ellen ring ) . 
Ak , kæreste Povl , det er gået langt værre 
end nogen af os tænkte sig . Jeg forsikrer dig 
for , at vi gjorde os alle sammen den største 
umage for at være venlige imod hende , men 
det er ikke muligt at komme hende nærmere ; 
hun er virkelig ingen sød pige . Den stakkels 
Oluf ! Hvordan er det dog muligt , at han har 
kunnet forelske sig i hende ! Det kunne endda 
være det samme , at hun er så styg , men jeg 
er næsten bange for , at hun er ingen god pige . 
Og så har hun så megen magt over ham ! 
Men det er jo dog umuligt , at der kan være 
nogen rigtig kærlighed mellem dem , som den , 
der er mellem os . Det er så forfærdelig sørgeligt , 
at han er kommen til at ligne hende i 

hele måden at tage alting på . De første 
dage gik det endda tålelig godt , skønt vi 
virkelig vare bedrøvede over partiet , men så 
gjorde Amanda nar en gang ad noget i religionen , 
og så sagde fader — du kender 
ham jo — sådan rædsomme ting til hende , 
at både moder og jeg formelig sad og rystede , 
men Amanda rystede såmænd ikke ; hun blev 
bare ganske hvid i ansigtet , og så påtog 
hun sig sådan et rigtig fælt smil , så hovmodigt 
og så ondt , men sagde ikke noget 
straks . Men senere beklagede hun sig for Oluf , 
og så kom der en forfærdelig scene mellem 
Oluf og fader — å det er så sørgeligt . 
Fader lukkede døren af for moder og mig og 
forbød os at komme ind , men vi kunne ikke 
lade være at høre de hæftige ord . Moder — 
du véd , at moder græder lidt over lidt , men 
når der er alvor på færde , så er hun den 
aller stærkeste af os alle sammen — moder gik 
oven på til sit værelse og bad til vor herre , 
og noget efter kom Oluf op til hende , og han 
kastede sig om hendes Hals og sagde : moder , 
bed for mig , men så styrtede han ud , og 
samme dag rejste de begge to . 
Men hvor stakkels Oluf dog er bleven forandret ! 
Når han var sammen med nogen , så 
gjorde han sig umage for at se fornøjet ud , 

så lo han og sagde vittigheder ; men når 
han troede sig ene , så havde han sådan en 
ulykkelig mine , at man gerne kunne græde 
højt straks . Og det ville jeg også have gjort 
mange gange , hvis jeg ikke havde givet mig 
til at tænke på en vis juridisk kandidat , som 
hedder Povl Nygård , ligesom du . 
Ak , hvor kan jeg dog spøge ? Og så har 
Oluf vænnet sig til at gøre nar af alting og 
alle mennesker , og det er vist af hende , han 
har lært det . Skønt jeg véd nok , han har 
været så underlig i over to år . Véd du , 
hvad moder sagde , og det tror jeg næsten 
også , at stakkels Oluf vist har haft en ulykkelig 
kærlighed . Hvis det er tilfældet , kan jeg 
ikke tænke mig noget sørgeligere på hele 
jorden . Jeg synes , man måtte drukne sig 
straks , du slemme Povl , men det har man jo 
ikke lov til . 
Du kan ikke gøre dig nogen forestilling 
om , hvor bedrøvet fader er . Moder er nu den 
stærkeste af os , og hun trøster os alle sammen 
og siger , at gud nok vil give os Oluf igen . — 
tusinde , tusinde , tusinde gange far vel ! Kom 
snart ! ! 
Din kære lille 
Ellen , også kaldet e . R . 

( svar . ) 
min egen e . R . , også kaldet med det 
velklingende navn Ellen . 
Tusinde , tusinde , tusinde Kys ! Thi platoniske 
Kys på papiret frabeder du . Dig dog 
vel ikke , du knibske lille heks , skønt du så 
tidt forkaster denne ceremoni , når der ikke 
er papir imellem . Nå , nu bliver du rød ; jeg 
ser det tydelig , og det bare for at besnære 
mig endnu mere , du bevidste kokette ! 
Med Oluf er det en ejendommelig sag ; vi 
taler ikke meget sammen , thi han har trukket 
sig ind i sig selv og er — tilsyneladende — 
bleven lige så kold , som han før var enttusiastisk . 
Men jeg kan forsikre dig , at han 
i grunden er mere enttusiastisk end nogensinde 
før ; hans forlovelse med Amanda er i 
virkeligheden en erke-enthusiastisk streg . Han 
går altid til yderligheder ; nu er han for 
eksempel nærmest gudsfornægter , men det er 
også lutter enttusiasme , det kan du hilse 
din fader og sige ; og det vil være en let sag 
for en religiøs sværmer at vippe ham over til 
den mest absurde religion , når der bare er 
noget stort ved den , der kan begejstre ham . 
Han tiltrækkes altid af det absolute , af yderlighederne ; 
mellemslagsen , hvortil han nu henregner 
undertegnede , har ingen magt over ham . 

den stakkels fyr , vi må vente på bedre 
tider ; han er i en  » Krisis «  , som du nok véd , 
der er noget , der hedder , du lille pige . Jeg 
passer på ham som en smed , men da jeg nu 
også har fået dig at passe på , så smutter 
han mig let ud af hænderne . Amanda er et 
latinsk ord , som betyder elskelig ; hun hedder 
sådan overensstemmende med reglen lucus a 
non lucendo , en regel , som gælder i mange 
af livets forhold , men ulykken er , man har 
forlovet sig med et uvidende pigebarn , der 
ikke kan latin . Denne Amanda har jeg haft 
i kikkerten lige fra første færd ; det er et 
beundringsværdigt fruentimmer , og havde hun 
lagt sig efter undertegnede lige så energisk 
som efter Oluf , så havde jeg nu været indfangen , 
og du en utrøstelig enke . Thi Amanda 
har netop noget af det , som bedårer sådanne 
folk , som mig . Thi foruden at hun er grim , 
så at man kan være fuldkommen sikker på 
hende , hvad man ikke kan med frk . E . Ring , 
så er hun vittig , skarp , satirisk , bitter , så det 
er en fornøjelse at tale med hende . Oluf har 
hun lagt an på længe , og så fint har hun 
taget ham , at det er ligefrem et mesterstykke , 
og selv du , denne udlærte kokette , ville have 
kunnet lære hos hende . Hun benyttede sig af 
hans bitre sindsforfatning ; hun interesserede 
ham ved sine anskuelser ; hun gjorde nar af 

alle mennesker og ting , og det virkede netop 
nu særlig på ham ; og så har de begge to 
altid haft en stor beundring for alt , hvad der 
er usædvanligt , og en slags foragt for almindelige 
mennesker , — det er utroligt , hvor meget 
hun kunne gøre ud deraf — ; og så smigrede 
hun ham , uden at han havde anelse derom ; 
og endelig er hun trods sin grimhed i stand 
til at opvække en slags tilbøjelighed , der er 
lige så forskellig fra kærligheden , som nat 
fra dag , sådan at du ville blive alvorlig indigneret , 
du små . Hvis du var et mandfolk , 
hvad du gud ske tak ikke er , så kunne du 
bedre forstå , at Oluf kunne gå hen og blive 
forelsket , eller hvad man nu skal kalde det , i 
hende . Men først måtte du rigtignok lejende 
hans sindsforfatning , og hvad der tidligere var 
hændt ham , som jeg håber en gang i tiden , 
når alt bliver bedre , at kunne fortælle dig . 
Men nu må vi vel lade tingene gå deres 
egen skæve gang , skønt jeg har frk . Engelstrup 
svært i kikkerten . 
Hils de gamle og bed dem være ved godt 
mod . Jeg har hende i kikkerten . — farvel 
min fortjenstfulde lille utrolige o . s . v . ( jeg kan 
ikke finde andre rosende tillægsord , som jeg 
ikke har brugt over hundrede gange ) . Jeg 
kommer , når du mindst aner det ; når du 

tror dig i ro og er omringet af tilbedere , så 
kommer jeg som nemesis . 
Din for tiden slave , 
i fremtiden ægteherre : 
inituPinit==P . heruPher==n . 
Den juridiske kandidat , der hedder Povl 
Nygård , ligesom jeg , er overordentlig henrykt 
over at du tænker på ham , og at det hjælper 
for gråd . Han beder hilse og takke mange 
gange . 
For Amanda Engelstrup var denne tid 
fuld af lykke . Thi hun elskede Oluf , og det 
med al den lidenskab , der boede i hende . 
Hendes kinders farve blev frisk og hendes 
øjne strålede , når hun talte med Oluf , og 
han glemte , at hun var grim . Det var ved 
noget , der langt fra var ren kærlighed , at 
hun havde overvundet ham hin aften , da hun 
efter en samtale om , hvad man skulle forstå 
ved mod , havde set på ham med en forførerisk 
ild i sine grå øjne og sagt med blussende 
kinder og svagt dirrende stemme , at 
det mod hos manden , hun agtede mest , var at 
turde ægte en kvinde , som ingen syntes om , 
og vedgå sit valg med stolthed . Så havde 
han set på hendes fugtige øjne og arbejdende 

bryst , havde så med heftighed trykket hende 
til sit hjerte , sin mund til hendes mund — og 
lidenskabens bølger hævede sig i ham , som 
aldrig før . 
I denne sanselighedens lænke holdt hun 
ham ; dog var det ikke overlagt fra hendes 
side , og navnlig ikke koldt overlagt ; hun var 
klog , men hendes klogskab skulle kun tjene 
hendes lidenskab , ikke beherske den ; hun var 
og ville være et naturbarn , hadede og foragtede 
alle bånd , modens bånd så vel som 
ærbarhedens — det vil sige , hun var ikke 
uanstændig i sin færd , men når hun elskede , 
så elskede hun — hvorfor dølge det ? 
Men herved kastedes noget nyt ind i Olufs 
urolige sjæl . Når han var sammen med hende , 
så var han som i et slags sansefængsel , men 
når han var alene , grebes han af en utilfredshed 
med sig selv , endnu dybere og stærkere 
end hans hidtidige utilfredshed med verden ; 
han følte sig som synder , stærkere end nogensinde 
før ; han blev sig synden mere og mere 
bevidst — thi hans selvutilfredsheds grund 
havde fra første færd langt fra stået klart for 
ham ; men Amandas nærværelse vedligeholdt 
alligevel sin uheldsvangre magt over ham . 
Så grublede han , som sædvanlig , i længere 
tid herover . Men da denne selvpinsel blev 
så stærk , at han ikke kunne holde det ud 

længere , så havde han opstillet følgende 
dilemma : 
enten må jeg bekæmpe min syndelyst . 
Eller også min syndsbevidsthed . 
Dette er altså sikkert . Det har jeg fået ud . 
Et af to . Og med den glæde , som ædlere 
naturer føle , når de stilles for noget virkelig 
stort , foran et klart valg mellem godt og ondt , 
ville han resolut gribe det første , — da trådte 
noget i vejen for hans vilje , forplumrede det 
klare dilemma : 
» Din tosse ! «  lød en stemme ,  » Valget er 
et andet : 
en naturlig , for alt levende fælles drift , 
eller : en indgroet fordom . 
Vælg nu , min ven ! « 
Da vaklede Oluf igen . 
» Det er synd , «  hviskedee den gode engel . 
» Snak , det er berettiget naturdrift , «  hviskedee 
fristeren . 
» Jeg vil gøre det bedste , «  sagde Olufs 
sjæl , og atter lå dilemmaet klart for hans blik : 
enten bekæmpe syndelysten . 
Eller syndsbevidstheden . 
Men inden han kunne vælge , var det atter forplumret : 
enten bekæmpe naturdriften . 
Eller fordommen . 

og fristeren lærte Olufs sjæl , at han skulle 
sige til den gode engel :  » Hvis jeg vidste , at 
du havde ret , så ville jeg naturligvis — men 
hvor kan jeg vide det ? den anden siger jo , han 
har ret ! « 
Da tav den gode engel og vendte sig om . 
Og Oluf valgte , bevidst , at bekæmpe syndsbevidstheden 
hos sig , ikke som sandhedens 
stemme , men som en tåbelig fordom . Thi 
han havde , ligeså bevidst , valgt at anse det 
for fordom , ikke for syndsbevidsthed . 
Og så bekæmpede Oluf da sin syndsbevidsthed , 
hver gang den meldte sig , med 
alle midler ; han ræsonnerede den bort , han 
spottede den bort , han slog den hen , men den 
trak sig tilbage til hjærtets inderste dybder , 
og dér lå den , og dér blev den . 
Men Oluf begyndte at ønske , hvad han 
forhen i sine grublerier havde frygtet , at der 
ingen gud måtte være til , intet liv efter 
døden , ingen uforkrænkelig sjæl i ham . Turde 
han håbe , at intet alvidende øje skuede ind i 
hans tanker , som han lukkede for alle mennesker ? 
Turde han håbe en gang , når dette 
sørgelige liv var til ende , at indtræde i en 
evig hvile , evig søvn uden drømme ? Havde 
han måske forlangt livet ? Hvor turde nogen 
påtvinge ham en gave , han ikke ville modtage ? 
— en evig nat uden drømme . Evig 

hvile . Han gentog dette flere gange , som 
om lyden alene indeholdt en dulmen . 
Så kom Amanda og førte ham , som et 
skib uden ror , ind i andre stemningers bølger . 
— hvo véd , til hvilken syndens kyst disse 
bølger ville have slået ham , hvis ikke et 
minde fra gamle dage havde rejst sig og bevaret 
ham fra bitter anger , som ville have 
fulgt ham til hans grav . 
En gang så' han Mathilde ; hun gik forbi 
ham på gaden uden at se ham . Ja det var 
hende . Hvor han blev bevæget ! Blodet fo’r 
ham til kinderne , og han syntes , det løb rundt 
for ham et øjeblik . Hun havde forandret sig 
lidt . Hun så’ så alvorlig ud . — Amanda 
havde også set hende ; og da hun og Oluf 
straks efter skottede til hinanden , da var den 
enes udtryk bittert og ondt , den andens koldt . 
De tog da begge øjnene til sig , men hendes 
blik var blevet endnu mere hadefuldt ; hans 
endnu mere koldt . 
Den eftermiddag overraskede Povl Nygård 
ham ved skrivebordet , siddende med hånden 
under kinden og vemodig betragtende en lille 
krøllet sløjfe , en vissen rosenstilk og et lille 
beskrevet papir . Alt det kom i en fart ned i 
skuffen igen , og Oluf hilste med et koldt blik 
på sin gamle ven og fostbroder , der dog nu 
kom så sjældent . 

thi han var nu kold . I alt fald ville han 
være det . Men inderst inde i hans sjæls 
dybder ulmede syndsbevidstheden , og somme 
tider kunne den bryde ud i stærke flammer . 
Og hans karakter var bleven hård . I alt fald 
syntes det så . Men hvoraf kom det dog , at 
der undertiden endnu , ved ganske små udvortes 
virkninger , som til eksempel når han 
hørte visse af elverhøjs melodier , ansloges 
nogle bløde strænge hos ham , strænge , som 
dirrede længe og vakte andre strænge til 
klang ? Det var som dunkle erindringer om 
noget skønt og herligt , som nu var tabt , som 
røster fra en ideal verden , som nu var lukket . 
Men det var også som længsler , ja som 
anelser og , når strængene rørtes stærkt , som 
håb om fremtidig lykke , et håb , som ikke 
lignede hin længsel efter den evige søvn uden 
drømme , men om et liv , herligt , uforkrænkeligt . 
Men så rystede han på hovedet og 
mindedes , hvorledes han som lille havde grædt 
over sin egen grav hjemme i præstegårdshaven . 
Og han lo bittert . Og så tog han 
fat på sin taine , Darwin eller Spencer , eller 
også gik han ud til et eller andet lystigt 
gilde for at potensere sine stemninger og for 
at forfriske sin ånd ved at foragte de mennesker , 
han kom sammen med . Ja foragtet øve 
sig i at foragte . Og i at være kold , upåvirkelig . 

og så i at nyde , helst uden mådehold . Det 
måtte jo være den bedste livstheori for ham . 
Thi han havde jo valgt at bekæmpe syndsbevidstheden . 
— ja vist var det den bedste 
tteori for ham , det så’ han nok , kun skadet 
han forstod åbenbart ikke rigtig at nyde . 
Thi der kom altid et punkt , et bestemt indtrædende 
punkt , hvor nydelsen , inden den var 
bleven virkelig , slog om og blev til væmmelse . 
Allerede atråen slog om og blev til afsky . 
Det var altså blot nydelsens tteori , hvormed 
han skulle bekæmpe syndsbevidstheden . 
Men det var en forgæves kamp . Den splittede 
blot hans væsen og bragte til sidst hans sjæl 
som ud af sine Fuger . 
Således lider et menneske , hvis sjæl arbejder 
og arbejder og ikke gribes af en hjælpende 
hånd fra oven . Thi her er ikke forstandige 
venner , ikke deltagende slægtninge , 
ikke de ømmeste forældre nok . Tavse må 
de være vidner til en sådan sjæls fortvivlede 
anstrengelser ; vel tale de , men deres stemmer 
nå ikke til ham , og hans råb fattes heller 
ikke af dem . Ene må han kæmpe og synke , 
indtil den herre , som kender tid og lejlighed , 
udstrækker sin stærke arm til frelse . 

» Hurra ! Hurra ! Hurra ! Godt klaret ! 
Skål ! «  lød en snes ungdommelige stemmer , 
alle mere eller mindre  » bedærvede «  , under ledsagelse 
af bægerklang og højrøstet latter . Det 
var en lille kreds af studenter , der holdt sold . 
Der var den unge Hansen ,  » Livets praktiske 
Hansen «  , som han hed ; han spottede nu 
ikke længer ring , der nu syntes ham at være 
næsten lige så bekendt med  » det virkelige 
livs fordringer «  , som han selv ; der var den 
ikke længer unge , men stadig pudsige hr . 
Linsom ,  » hvis hovedhår vare talte «  ; der var 
den  » regelmæssige «  unge Engelstrup , hans 
uadskillelige ven ; der var den endnu temmelig 
grønne bannerfører fra Engelstrups bal ; han 
holdt ikke længere taler og bibeholdt kun sin 
røde skjortekrave som et rørende minde om 
svunden magt ; der var hele dennes fordums 
klan , de 5 unge herrer , der hver for sig havde 
sin private , og , som det syntes , ikke synderlig 
gunstige mening om tingenes tilstand overhovedet ; 
der var Povl Nygård , der viste sig 
med et ualmindelig fornøjet ansigt og syntes 
at have ganske andre ting i hovedet . Han 
var nok nærmest taget med for Olufs skyld . 
Vi må endvidere ved en flygtig præsentation 
gøre læseren bekendt med hr . Bitter , stud . 
Philol . , der nødig lader nogen lejlighed gå 
forbi til at citere horats , og hvis ydre vækker 

formodning om , at han blandt andet nødig 
reder sit hår ; med hr . Jakobsen , stud , theol . , 
hvis person ikke synes at frembyde andre ydre 
holdepunkter for definition end de almindelige 
tteologiske artstræk med briller , hvidt slips 
o . s . v . ; med hr . Jansen , ligeledes stud . theol . , 
der foruden de samme generiske kendemærker 
er i besiddelse af et individuelt , nemlig et par 
overmåde store ører ; hr . cand . fil . A . Kyster , 
en aldrende ung mand , der forrige år på 
sine visitkort gled sagtelig over fra studenternes 
til kandidaternes verden ; hr . Schneider , cand . 
Polit . , der anses ,  » af dem , der kender ham «  , 
for en dyb tænker , og derfor to gange har 
indsendt besvarelser til universitetets filosofiske 
prisopgaver , uden at den vedføjede navneseddel 
dog er bleven åbnet — til stor forundring 
for dem , der kender ham — , og som nu vides 
at arbejde på en frisk ; hr . Clausen , stud . jur . , 
almindelig kaldet  » glade Clausen «  , en højtidelig 
udseende yngling med et magert , trist ansigt , 
men ikke desto mindre en yderst gemytlig 
fyr , med megen tilbøjelighed til at færdes i 
nærheden af alkohol . Så er der Oluf ring , 
nogle stykker til , og så ved den nederste 
bordende en beskeden lille midaldrende mand 
i en meget tarvelig grå dragt , meget mager , 
med udtryksfulde træk , skarpe øjne og vældig 
hårvækst ; ham syntes ingen at tage notits af , 

og han deltog heller ikke i den almindelige 
lystighed , men sad og iagttog i stilhed Oluf . 
En af selskabet havde forestillet ham for de 
andre som en bekendt af sig , en tilrejsende , 
der ønskede at forny gamle studenterminder — 
og dermed syntes hans rolle udspillet . 
» Lad os så få en rigtig studentersang ! « 
Foreslog en . 
» Å nej lad os være fri , «  sagde Hansen , 
» lad os bare ikke blive hostrupske studenter . « 
» Nej det har vist ingen fare , «  indskød 
Povl Nygård tørt . 
Så begyndte en almindelig talen og demonstreren 
og disputeret ! om alt muligt , og 
folk blev mere og mere røde i hovederne og 
begyndte at sige , hvad de tænkte på , og lade 
være at tænke på , hvad de sagde ; og hr . 
Clausen viste sig at være et erotisk gemyt , og 
hr . Kyster erklærede sig for at have en sønderrevet 
sjæl , en opreven natur ; bannerføreren 
formodede , at samfundet , naturen og hele 
verden stod ved afgrundens rand , fordi Brandes 
ikke i sin tid var bleven professor ved Københavns 
universitet ; Schneider smilede dyb- 
sindig og bad folk bare have tålmodighed 
et halvt år endnu , så ville  » en ven af ham « 
Måske forbavse samfundet ved sine skrifter , 
hvortil Povl bemærkede , at  » denne vens «  skrifter 
allerede havde vakt ikke ringe forbavselse . 

så drak man mere punch , og Jansen , der var 
idealist , ytrede , at det , tiderne trængte til , var 
bedre tteologer , hvorpå Jakobsen , der var 
realist , med et suk svarede , at det , tteologerne 
trængte til , var bedre tider . Derpå mente 
Hansen , at det ville være  » praktisk «  , om man 
drak Sherry i steden for punch , hvilken mening 
trængte igennem ; Engelstrup , at det ville 
være heldigt , hvis man lod være at vrøvle , 
hvilken mening ikke syntes at vinde tilslutning . 
Dernæst begyndte Engelstrup at drikke megen 
Sherry , blive tavs og smile overlegent ; øjeblikkelig 
begyndte bannerføreren og Schneider 
og flere andre at blive tavse og smile endnu 
mere overlegent ; og da Hansen så’ det , så 
satte han sig til at smile så hyper-overlegent , 
at han knuste alle , der tilfældigvis lagde mærke 
dertil . 
Så drak man mere Sherry , og begyndte 
at kede sig , og hr . Linsom holdt en tale om 
kvinden , eller også var det om noget andet . 
Den glade Clausen , der ikke havde hørt rigtig 
efter , spurgte derpå , om ingen ville holde en 
tale om kvinden , og filologen bitter foreslog , 
at man skulle holde soldet i gammel stil og 
udnævne den glade Clausen til magister bibendi , 
så skulle han igen udpege , hvem der skulle tale . 
» Bravo , bravo , «  brølede koret , for dog at 
brøle noget . 

den glade Clausen afgiver sin erklæring : 
» Olaë ( bitter :  » Anule «  ) — beringede eller forlovede 
Oluf , rejs dig op . Det er din lykkelige 
lod at udbringe kvindens skål . Dixi . « 
» Bravo , bravo , «  brølede koret . 
» De søde små , «  læspede hr . Linsom , men 
det er til dato ikke tilstrækkelig oplyst , hvem 
han egentlig mente . 
» Hvad faglige kundskaber angår , er han 
i det mindste kvalificeret til den skål , «  indskød 
en satiriker af selskabet , efterfulgt af almindelig 
latter . 
Oluf :  » O store Claudi , Claudiernes berømte 
ætling , efter hvem den fugl kragen ikke med 
urette er bleven opkaldt ; skån mig , jeg er 
ikke æmnet voksen . « 
Bitter ( nynnende ) : kparce , precor , precor . 
— impar muneri . «  . 
Clausen :  » Du spædlemmede Jacobe , tag et 
glas Bacchus og hæld over hans hoved og 
du Jane — « 
Bitter vedbliver at nynne citater fra horats . 
Clausen :  » — tag et andet , og hæld det i 
hans Hals , at den kvindeelskende evoë — hold 
kæft bitter — kan begejstre ham og tale ud 
af ham . ( bitter vedbliver med horats ) . — tak , 
bitter , jeg kan nok selv . « 
Oluf underkastede sig ceremonien og rejste 
sig op . 

hvor var han dog forandret i de knap tre 
år siden afgørelsen med Mathilde ! Skarpere 
træk , blegere farve , et nyt træk af kulde 
og næsten af spot om læberne , en egen 
hårdhed i blikket samt et ubestemt præg af 
indre uro og skjult smerte , der navnlig koncentrerede 
sig i et vist nervøst skyggespil , 
hvor panden og næsen mødes — det var alt 
sammen ting , vi ikke kendte hos den gamle 
Oluf ring . Derimod viste der sig i hans hele 
holdning , som han stod dér , i hans noget tilbage 
bøjede hoved , i alle hans bevægelser , det 
samme idealt-stræbende ( hvis dette udtryk kan 
forstås ) , det samme ridderlige , fine , ligesom 
åndige , han altid havde haft . Desuden var 
der i holdning og udtryk en god del trods , 
næsten hån . Enhver ville kalde det en ædel 
skikkelse ; damerne tillige en smuk skikkelse , 
men dog var der i hele indtrykket , hans person 
gjorde , en vis blanding til stede , som om noget 
mørkt , måske ondt , havde trængt sig ind og 
fordunklet , om end ikke udslettet , det klare og 
åbne . Man var nu lidt bange for ham — det 
er man gerne for det , man ikke forstår — , 
og der var mange , der bejlede til hans venskab . 
Det er en interessant kendsgjærning , at i det 
daglige liv have kolde naturer større chance 
end varmblodige til at vinde herredømme over 
folk . Og man troede , at Oluf var kold . 

Oluf :  » Hør da , hvad evoé Bacchus taler 
gennem min mund . I have forhånet min 
guddom ved at tvinge mig ind i en så uværdig 
person som denne ring . Havde det endda 
været i Clausen dér , hvor jeg har mit daglige 
opholdssted , og hvor jeg føler mig hjemme . 
Men hvad er det for et selskab i har ført mig 
ind i ? Hvor er mine venner , mine favner , 
mine muntre satyrer , mine kåde , gamle , skallede 
fyre , der pleje at opføre deres yderst gemytlige 
springdanse omkring mig ? Dog bi — bedrager 
mit øje mig ? Ser jeg ikke dér en gammel 
skaldet fyr «  — han pegede under ustanselig 
jubel på hr . Linsom , der , skønt meget utilfreds , 
dog ikke turde andet end lade , som om 
han morede sig kostelig over spøgen —  » halløj 
du — du skulle da ikke være en forklædt 
satyr ? — jo , Per jovem , ser jeg ikke bukkefoden 
stikke frem ! Ved himlen , det er selve 
silen , gammel , skaldet , fed , beruset — det 
passer — ! Min elskede fosterfader , du , som 
har ledet min spæde fod , medens jeg endnu 
var uerfaren , gennem vindunstens riger---------men 
sig mig , kære , hvor er dit æsel ? «  Oluf 
ledte med øjnene rundt i selskabet . 
» Han er jo fuld , «  hviskedee Jansen , men 
Oluf opfangede hans ytring og øjeblikkelig 
pegede han på den arme fyr . 

» Her er æslet . Ret et upåklageligt asen . 
Ører og alting . Op med dig , silen , op at 
ride ! « 
Men da silen syntes noget langsom til at 
opfylde denne anmodning , greb han med kraftig 
arm den stakkels tteolog og rykkede ham 
voldsomt op fra stolen , medens de andre tvang 
hr . Linsom , der gjorde heftig modstand , op 
på ryggen af ham . 
Da latteren havde sat sig noget , hørtes 
den glade Clausens stemme :  » Til sagen , Bacchus , 
det er kvinden , du skal tale om . « 
» Du har ret . Men ak , jeg ser ingen . Før 
mig tilbage til mine kære nymfer , mine fortryllende 
bacchantinder , med hvem jeg plejer 
at opføre mine natlige kordanse . Ja mine 
venner , de kære nymfer forsøde bacchus’ 
tilværelse , og når mine fortryllende , leende , 
leflende , kåde , nøgne bacchantinder — nogle 
buttede , andre slanke — 
» Det er kvinden , du skal tale om , og 
ikke bacchantinden , «  råbte Povl Nygård alvorlig 
vred . 
» Å kvinden , «  svarede Oluf med hån 
—- jeg kender kun bacchantinden — alle kvinder 
ere bacchantinder for mig — indtil de 
blive gamle «  — han skyllede et par glas 
punsch ned . 

Povl trådte hen til ham og hviskedee noget , 
hvortil Oluf svarede :  » Å de lømler ; de forstår 
dog ikke noget andet sprog . « 
Så sluttede han med en glødende lovtale 
over bacchantinden , ret i bacchisk stil , medens 
han stak det ene glas ud efter det andet . 
Derpå gik han rolig sin vej uden at sige 
farvel til nogen . 
» Og han er forlovet , «  grinte hr . Kyster . 
» Løjerlig fyr , «  sagde hr . Linsom for at 
sondere stemningen . 
» Sikken et humør ! «  mente Jakobsen . 
» Hvem skulle have trot det om ham for 
tre år siden , «  ytrede Engelstrup med en tilsætning 
af beundring . 
» Prægtigt ungt menneske , «  sagde hr . Linsom , 
skønt han indvendig tilføjede :  » den flab «  . 
» Skal vi så have champagne ? — fanden 
spille mig , Engelstrup skal give — « 
» Hør , hør ! « 
» Hov , opvarter ! «  —  » Opvartersnude ! «  — 
» Slave ! «  ( det var en attenårig rus med pibende 
stemme , der råbte  » Slave «  ) . Opvarteren 
kom springende . 
» Kan du give os otte champagne , Peter , « 
Sagde Engelstrup besindig , som en mand , der 
véd , hvad han gør . 
Men førend champagnen kom frem , var 
én til af selskabet forsvunden , nemlig den 

underlige lille mand i den grå dragt , han , 
som havde siddet så stille og iagttaget Oluf . 
Det var synd at sige , at han efterlod noget 
savn ved sin bortgang . 
» Det var en slem skrue , din ven , «  sagde 
Hansen til ham , der havde indført den fremmede . 
» Det var aldeles ikke min ven , «  skyndte 
den anden sig at bemærke ,  » det er et fjernt , 
meget fjernt bekendtskab , forsikrer jeg jer , 
men han bad mig — « 
» Nå der er champagnen . « 
» Daglig ser jeg ind i mit eget indre . Og 
det er just ikke noget lysteligt syn . Daglig , 
siger jeg , nej , hver time , hver minut tvinges 
jeg til at stirre ind i hjertet af denne mig 
modbydelige , over al beskrivelse væmmelige 
person . Jeg hader ham . Ond lige fra roden 
af . Hver tanke , hver impuls mænget med 
løgn , løgn , løgn . Og med utugt og 
væmmelighed . Og med en over alle grænser 
gående , til det yderste raffineret forfængelighed . 
Løgnen hader jeg , forfængeligheden 
elsker jeg . Elsker ? Ja , og det skønt det er 
den værste løgn . Den kæler jeg for , den 
gjæmmer jeg for mig selv , tager den frem , 
pynter den op som sandhed , ser , det er en 
sminket dukke , river tøjet af den ,  .kaster den 

med afsky fra mig — for atter at klæde den 
på og så videre i det uendelige . Dette 
uartige store legebarn , hvordan skal jeg tugte 
det ? Jo — jeg vil benytte denne stemning , 
hvori punchen har sat mig — thi nu er det 
snart kun sådant , der bringer mig i varme — 
ha ha ha . Jeg vil kramme mig selv ud på 
papiret , thi jeg ynder ikke levende fortrolige 
— det vil blive et løjerligt brev det , fuldt af 
den frækkeste liderlighed og forvorpneste gudsbespottelse 
og ustyrligste hovmod , sådanne 
ord er der nok ikke blevet skrevet siden verdens 
skabelse — men jeg vil kramme mig 
selv ud på papiret , og så vil jeg spytte på 
det og sønderrive det og træde på det , for 
det er mig selv . Ja jeg skal tugte dig , Oluf 
ring , ja tugte dig , ha ha ha . Hvor det er 
morsomt at se latterens ha ha ha skrevet på 
papiret . Jeg vil skrive det nok en gang : ha 
ha ha ha ha . Nå — det er nok punchen . 
Det er nok bedst , jeg drikker noget hver 
aften ; det varmer ånden . Så vil jeg højtidelig 
rive papiret i ganske små stykker , derved 
henretter jeg Oluf ring in effigie . Holdt 
— er der ikke en sikrere måde ? Behøver vi 
at henrette i effigie ; har vi ikke krabaten selv ? 
En sikrere måde ? — nej nej — jeg kan jo 
se , hvem der frister mig . Så dybt er jeg ikke 
sunken endnu — i det mindste ikke endnu . 

er det fordømt fejhed ? Nej , jeg sværger ved 
gud i himlen , det er ikke fejhed . — o herre , 
o Kristus , hvem jeg troede på som lille — 
hvis du er til og kan høre mig , så hjælp mig 
at holde i det mindste denne tanke borte , for 
faders , for faders og moders skyld ! Dog , 
det er sandt ; det kan jo ikke nytte at bede , 
det havde jeg nær glemt . Altså — uden 
mellemkomst — frem med dig , Oluf ring , min 
dødsfjende ! — se , hvor pennen farer hen over 
papiret , hvor tankerne glide let . Jeg gjorde 
vist bedst i at drikke et par glas punch hver 
aften . Det er sandt , det har jeg jo skrevet 
én gang allerede . — nu ingen udflugter længer , 
bekend , hvad har du gjort i dag ? 
» Jeg vågnede i Morges med urene tanker . « 
En smuk begyndelse , må jeg sige . Den 
dejlige , lyse , rene , stille , uskyldige dag begyndte , 
den klare , hellige morgenstund , hvor 
alt burde knæle og tilbede , og du — men så 
skammede du dig vel og betvang dine urene 
tanker ? 
» Jeg skammede mig nok , forsikrer jeg dig , 
men — men — « 
Du elendige pjalt , og hvad så mere ? 
» Så stod jeg op , og var tvær , og gik 
med ulyst til mit arbejde . Så var det på 
spasereturen med Engelstrup , denne libertiner , 

jeg kom i disput ; jeg holdt på det moralske , 
og det med fynd og klem . « 
Hvorfor gjorde du det ? Af kærlighed til 
sagen måske ? 
» Ja , det var det virkelig . « 
Og ikke for at behage dig selv  ? Slet 
ikke for at beundre dig selv for din disputerekunst , 
vel ? 
» Jo , også derfor . « 
Og så ? 
» Så mødte jeg den gamle Eberhard , og 
fortalte ham min disput med Engelstrup , og 
udtalte mig med bevægede ord om lignende 
anliggender . « 
Hvorfor ? 
» For at han skulle beundre mig , både 
min begavelse , mit åndssving og mine anskuelser . 
 « 
Og alt imellem , hvad gjorde du så ? 
Jeg kiggede efter damerne . « 
Ja det ligner dig . Ha , hvem er du , topmålte 
løgner ? 
» Dig selv . « 
Hvad siger du , skurk ? 
» Dig selv . « 
Nu det må jeg sige , et intimt bekendtskab . 
Ulykkelige Oluf , som ikke kan blive fri 
for en så forhadt kontubernal . — nå lad os 

høre videre . Var du dig bevidst , at du var 
inde i en infam løgn ? 
„ ja . — og jeg skammede mig derover . « 
Og vedblev at prædike moral ? 
» Ja vedblev at prædike moral . « 
Og vedblev at synde i tankerne ? 
» Ja vedblev at synde . Men jeg skammede 
mig hele tiden . « 
Hvad , vil du endogså prale af , at du 
skammede dig ? 
 » Engelstrup synder også , og værre end 
jeg , og han skammer sig ikke . « 
Så er du da meget bedre end Engelstrup ? 
» Ja . « 
Og er stolt derover ? 
» Ja . « 
Når vi ret skal se til , er du vel bedre 
end de fleste mennesker ? Du , som har sådan 
selvkritik , og kan skænde sådan på dig selv , 
du ædle , sandhedskærlige natur ! Hvor mange 
andre mon der ville være så ærlige , så klartskuende , 
når det gjaldt dem selv ? Du er 
altså tolderen , og ikke farisæeren i parablen . 
Ikke ? 
Stop ! Hvordan er det fat — krabaten er 
krøben ind i mig igen ; vil du ud med dig og 
svar ! Rystende og skælvende har jeg dig i 
min hånd ; fortæl — du kom fra Eberhard 
hvad så mere ? 

» Så gik jeg i min skamfuldhed hen til 
en fattigbøsse , og ville lægge en daler deri 
som en slags afbigt for mig selv . « 
Hvor smukt ! 
» Men jeg lagde den først i , da alle folk 
var gået , og ingen kunne se min godgørenhed . « 
Hvor smukt ! Det minder formelig om 
Adam Homo . Og hvilke følelser opkom derved 
i dig ? 
» En kildrende fornemmelse af , at jeg havde 
gjort noget godt , at jeg vist var et ædelt 
menneske , navnlig fordi jeg gav uset . « 
Det var formodentlig for at opnå denne 
fornemmelse , du gjorde det ? — du tier ? — 
og nu videre , i aften , kan du huske den 
tale , du holdt ? Og bevidst , og klart ? Kan 
du græde ? Kan du græde blod , piske , 
sønderrive , flå dig selv , du gemene skurk ! 
— hør , sig mig en gang , hvilken er den 
fremherskende følelse hos dig nu i dette øjeblik ? 
» Den fremherskende følelse hos mig er — 
selvtilfredshed . « 
Ja så , det havde jeg mindst trot ; over 
hvad  ? 
» Først over , at jeg er så ædel at aflægge 
hele denne bekendelse , der viser en sjælden 
sandhedskj ærlighed . « 
Og dernæst ? 

» Og dernæst over , at dette — denne dobbelthed 
— er så godt gennemskuet — så 
træffende og sandt — , hvilket viser en sjælden 
begavelse . « 
Og måske er du i grunden endnu mere 
tilfreds over det sidste , end over det første ? 
» Ja . Du har læst min lønligste tanke . « 
Ja for jeg kender dig , desværre . — ikke 
skulle du med alt det være halvfuld i dette 
øjeblik ? 
» Jo . « 
Altså — 
på dette sted var Oluf bleven afbrudt i 
sin fortvivlede , halvvilde selvbekjendelse på 
en besynderlig måde . Han var lige kommen 
hjem fra det omtalte studentergilde , og sad 
nu — klokken var vel to om natten — i sit 
kolde værelse med vinterfrakken på og kradsede 
hint rasende selvangreb op på et løst 
stykke papir . 
Han troede at fornemme åndedrag som 
af et menneske bag ved sig . Og ved at vende 
sig om så’ han ved døren hin magre lille 
fattigklædte mand fra gildet . 
» Ha ! Hvem er de ? Hvordan er de kommen 
ind ? « 
» Undskyld meget , hr . Ring , «  begyndte den 
fremmede i halv jysk dialekt , med en ejendommelig 
skærende stemme , men med ydmygt 

tonefald ,  » jeg gik ind lidt bag efter dem , da 
de havde glemt at lukke gadedøren — « 
» Nå , og hvad ville de så , på denne tid ? « 
» Undskyld , hr . Ring , men jeg skulle tale 
med dem , og oppe ved gildet var der så 
mange  .  .  . så tog jeg mig den frihed  .  .  . 
Og så ville jeg vente , til de var færdig — « 
» Har jeg talt højt ? « 
» Jo , hr . Ring . « 
» Men det er jo uforskammet — « 
» Undskyld , hr . Ring , men jeg lovede deres 
Fru moder-------- « 
» Er de sendt fra min moder ? « 
» Ja ; mit navn er Rosenfeld ; jeg har i 
nogen tid været skolelærer i deres hr . Faders 
sogn , og da jeg tog herind , så mente deres 
Fru moder , at jeg ville bringe brev hurtigere 
end posten . Og det traf sig så , at jeg kendte 
en af de herrer fra gildet , som var så venlig 
at indføre mig — « 
Og med det samme fremtog han med et 
noget kejtet buk en sammenlagt billet . 
Billetten var fra Fru ring . 
» Kære Oluf , kom endelig straks ; din 
fader ligger meget syg , og vil se dig . Og 
vi vil ikke tro , nej , jeg kan knap skrive det 
for gråd , at vor egen dreng skulle være 
så forandret , at han ville være hård og 
fremmed , når fader måske dør . Folk siger 

så meget om dig , men det er ikke sandt . 
Vel ? Og så kommer du , hører du , straks ? 
Din moder 
Ellen ring . « 
Olufs hånd rystede stærkt , da han vendte 
bladet . Med møje skælnede hans trætte øjne 
i det svage lampeskær følgende , der var skrevet 
med rystende blyant : 
» Jeg længes såre , inden jeg forlader dette 
jordeliv , at alt kan blive mellem os , som det 
bør sig at være . Thi Herren har kaldet på 
mig , og jeg har svaret ad sum . Din kærlige 
fader Anders Oluf ring . « 
» Er fader meget syg ? « 
» Ja , hr . Ring ; deres hr . Fader ligger for 
døden . Han blev pludselig ramt af apopleksi , 
og sorg for deres evige velfærd , hr . 
Ring , har svækket hans stærke konstitution . « 
Oluf fór , på sin gamle vis , lidenskabelig op . 
» Men hvad i djævelens og alle hans engles 
navn , — hvem har talt ilde om mig til dem 
der hjemme ? Svar , menneske ! « 
Skolelæreren sagde med hævet røst , idet 
han knyttede hænderne og hævede dem op i 
højde med hovedet : 

» Vig fra denne stue , i onde magter , som 
ere påkaldte af denne forvildede yngling ! 
Apage , satanas ! « 
Stemmen og blikket var myndig og skrækindjagende , 
og dannede en besynderlig modsætning 
til det uanselige legeme . Atter henfaldende 
i sin sædvanlige ydmyge tone vedblev 
han som svar på Olufs spørgsmål : 
» Det har forskællige folk , men navnlig 
deres egne breve , hr . Ring . « 
Oluf søgte at udholde den fremmedes skærende 
blik , der funklede frem med en utæmmelig 
ild bag hans buskede øjenbryn ; men anger og 
bedrøvelse greb ham , et afvisende svar døde 
på hans læber , og hjælpeløst sank hans hoved 
ned på stoleryggen . Thi han vidste , at den 
fremmede talte sandhed . Hans breve til hjemmet 
vare blevne sjældnere og sjældnere . Det 
gamle frimodige sprog var blevet afløst af en 
vittig , ironiserende tone , fortroligheden forsvandt 
og til sidst døde også kærligheden i dem . Så 
afslag på at komme hjem i ferier under påskud 
af eksamenslæsning . Moderens breve til 
ham vare altid varme , først spøgende bebrejdende , 
så bedende og endelig frygtsomme . 
Faderen , hvis karakter var stoltere og pirreligere 
og lignede sønnens , havde trukket sig 
mere og mere tilbage , skrev sjældnere , og da i 
en kold og afmålt tone . Men han led usigelig 

derved , og når han havde modtaget et af sin 
søns breve , gik han altid flere dage urolig og 
tavs omkring , satte sig derpå ind i sit værelse 
og skrev et svar , hvorefter han kom tilbage med 
et endnu ældre udseende end før , syntes det . 
Oluf havde været så optagen af sine egne 
kampe , at han ikke havde tænkt videre på 
disse forhold , ti i hans gudforladte tilstand 
var der visnet noget i ham , noget af det inderste 
menneske , kærligheden , ligesom i en kold sommer 
en plantes hjærteblad , på én gang dens 
kraftigste og svageste del , kan visne , medens 
planten endnu synes uangreben . Han var bleven 
egoistisk . 
End ikke endnu var den anger , han følte , 
en kærlighedens anger ; desto bitrere var dens 
bid ; og hans længsel efter at komme hjem til 
sin faders dødsleje var trang til at gøre en 
uret god igen , og der var meget lidt af sønlig 
kærlighed deri . Dog noget var der . Har du 
nogensinde følt stærk trang til at græde og 
ikke kunnet , og kender du så den stikkende 
smerte i øjnene , et svagt billede på den uforløste 
sjæls veer ? 
Dybest i hans sjæl hviskedee en stemme 
et rædselsfuldt ord , først sagte , så stærkere 
og stærkere , indtil det syntes at skære gennem 
ham og bruse for hans øren : 
morder ! Fadermorder ! 

tavs stod Rosenfeld over ham og iagttog 
ham . 
» De er en stor synder , hr . Ring . « 
Oluf kunne ikke udholde det længer ; han 
udstrakte sine arme mod Rosenfeld og hviskedee : 
» Nåde ! Fred ! « 
» Ha , just mit råb , «  sagde Rosenfeld . 
» I syv samfulde år , nat og dag , var det mit 
nødråb til gud . «  og idet han så’ ned på 
Oluf , vedblev han højtidelig : 
» Den , der ser Kristus , han har fred . Han 
er frelst . Han er ren . Han er salig . Herren 
være evig priset . Amen . « 
» Har de da set Kristus ? «  sagde Oluf meget 
sagte . 
» Nej ; men jeg skal se ham , og de skal se 
ham , og vi skulle begge få fred i evigheders 
evighed . Ja — de ogsål thi jeg kender 
dem godt ; deres fader har talt til mig om 
dem , og nu har jeg selv set dem i aften ved 
gildet . — de er af de udvalgte , hr . Ring ! « 
Alt dette sagdes hviskende , men pludselig 
hævede han stemmen og samtidig de knyttede 
hænder : 
» Halleluja . Målet er nået . Jeg ser Jerusalem . 
Thi jeg har fundet den mand , som dit 
sendebud bød mig søge , herre ! Halleluja ! « 
Oluf ville have trot , at han stod lige over 
for en vanvittig , men han var selv i højeste 

grad greben af øjeblikkets eksalterede stemning , 
og det forekom ham , at der fra Rosenfelds person 
udgik en vældig kraft af personlig overbevisning , 
af overlegen energi . Og alt , hvad 
der var usædvanligt , originalt og afvigende fra 
den almindelige middelmådighed , havde altid 
øvet tiltrækning på Oluf . — og nu — ja hvad 
var vanvid ? Vanvid kaldte folk jo alt det , de 
ikke selv forstod . 
» Kan de skaffe mig fred ? « 
» Hør . «  og hans tale lød som en bjergstrøm , 
man længe har søgt at dæmme .  » Jeg 
havde syndet svarlig , ligesom de . Gud veg 
fra mig , ligesom fra dem . Og fra den dag 
smagte jeg ikke fred . Men jeg er vokset i 
kraft , «  vedblev han , og rystede sine hævede 
arme , og min vilje kan bøje andre menneskers , 
men ånderne kan jeg endnu ikke tvinge . Thi 
jeg har udsonet min synd ved 7 Års spægelse 
og læsning og bøn . Jeg er ren , brødefri . Min 
samvittighed er tavs . Ja , tavs , «  gentog han 
sagtere . Og atter med hævet stemme :  » Men 
fred har jeg til denne dag ikke smagt . Hør . 
Jeg lå i nat i bøn . Ofte kom om natten udsendte 
ånder , ikke tvungne af mig — thi 
ånderne kan jeg endnu ikke tvinge — , nej , 
men udsendte — thi jeg var ren — de kom 
ofte ind i stuen , men altid havde de været 
tavse . Men hin nat nærmede et sendebud fra 

den herre Kristus sig til mig , som en hvid 
damp fra gulv til loft , og i dampen var et 
åsyn , og det var mildt . Og det talte og 
sagde :  » William Rosenfeld ! den , der ser Kristus , 
han har fred . «   » Vil du vise mig Kristus ? « 
Sagde jeg , og faldt ned for sendebudet . Da 
blev dets åsyn meget blidt , og det sagde : 
» Bered da et offer for Herren ! « 
Nu skal de vide , hr . Ring , at jeg er en 
fattig mand . Men jeg havde dog opsparet til 
min kone og dreng over 100 rigsdaler og sat 
dem i en bank . Det var alt , hvad jeg ejede . 
Disse penge tog jeg og kastede dem i søen i 
Herrens navn , thi jeg tænkte , at hvis jeg skænkede 
dem bort , var det , som om jeg ville gøre 
brug af dem endnu en gang . 
Da kom sendebudet igen den anden nat , 
men åsynet var meget vredt , og dampstøtten 
derom var grå som en regnsky . Og dets 
stemme var grum  :  » Er det et offer for Herren ? « 
Sagde det .  » Sig mig , herre , hvad du fordrer , « 
Svarede jeg . Men sendebudet svarede :  » Bered 
offer for Herren ? «  og forsvandt . 
Da betænkte jeg , at jeg havde en bogsamling , 
latinske og græske avtores , thi jeg er 
en gammel student , hr . Ring ; dertil tteologiske 
og filosofiske bøger ; og dette var min lyst og 
glæde , thi menneskenes samfund huede mig 
aldrig så meget som bøgernes . Også havde 

jeg i håndskrift et værk om udsendte ånder 
og tvungne ånder og om sjælens forborgne 
kræfter , som jeg selv havde arbejdet på i 
mange år , og som skulle være hele menneskeslægten 
en lærdom . Ja visselig , hr . Ring , så 
sandt den herre zebaoth lever ! Alt dette tog 
jeg og kastede på ilden , og på det bål 
troede jeg , at min jordiske' glæde brændte . 
Men sendebudet kom igen den tredje 
nat . Og dampstøtten var sort , langt sortere 
end den sorte nat , og ud af den lyste det som 
rød ild , og røsten buldrede som torden .  » William 
Rosenfeld ! Er det et offer for den herre , 
der led for dig i gethsemane ? «  da faldt jeg 
for sendebudets fod og sagde :  » Sig da , hvad 
fordrer du mere ? «  da lød tordenstemmen : 
» Bered et offer for Herren ! «  og veg bort . Nu 
må hr . Ring vide , «  vedblev Rosenfeld meget 
sagte og stødvis ,  » at jeg havde en hustru , som 
jeg elskede fra ungdommen af , og hun var mig 
som kilden i ørkenen . Også hun elskede mig . 
Ja som kilden i ørkenen , «  gentog han , som 
om han fandt behag i dette billede på hans 
eget sørgelige liv .  » Og så havde jeg en dreng 
på 6 år , svag og sygelig , men jeg syntes 
alligevel , hr . Ring , at Herren havde plantet 
mig et lille palmetræ ved kilden , for at jeg 
kunne hvile , når jeg var træt . Midt ude i den 
golde , golde ørken . Og mit hjerte hang ved 
den dreng , og han var så klog , o så klog — « 

her standsede taleren og lod nogle hulkende 
lyd høre , men det lød som et vildt dyrs 
stønnen , og ikke en muskel bevægede sig i 
det blege ansigt . —  » Så tænkte jeg på Abraham 
og tog moderen og barnet , og jeg ville 
dræbe dem , ja hr . Ring , kvæle dem med disse 
mine hænder , hvis ikke et bud fra Herren 
havde standset mig og sagt :  » Ikke så , William , 
men send dem bort . «  dette gjorde jeg , og 
mine øjne skuer dem ikke mere . «  atter hørtes 
hin hulkende lyd . Og han tav i nogle minuter . 
» Da viste Herrens sendebud sig for mig , og 
åsynet var såre mildt .  » Nu skal du vist se 
Kristus , «  sagde det .  » Når , o herre ? «  spurgte 
jeg .  » Når du har fundet et andet menneske , 
fortvivlet , som du selv har været , og har tvunget 
ham til et frivilligt offer som dit , da skulle 
i begge finde fred . «   » Hvad er fred , herre ? « 
Spurgte jeg sendebudet ,  » thi mit offer er tungt . « 
» Dåre , «  svarede det ,  » sku mit åsyn ! «  og 
jeg så' op , og hans åsyn lyste som en stille 
ild , og salighed boede i hans øjne , fryd på 
hans læber , og på hans pande tronede fred . 
Da blev jeg heftig bevæget , faldt ned og sagde : 
» Skal dette times mig ? «  da tog sendebudet 
en vægt og sagde :  » Se , på den ene skål 
lægger jeg al den smerte og sorg , du har 
haft i dit liv , og på den anden lægger jeg 
en times fred , af den fred , du skal smage 

gennem alle evigheders evighed , «  og straks 
steg den skål , hvorpå sorgerne lå , hastig 
op mod himlen ; men den anden faldt ned til 
jorden . Og han sagde end videre :  » Se , jeg 
kaster din pine , og den skal blive til glæde ! « 
Og han tog en stor tung sten , og kastede den , 
og se , stenen blev til en fugl , og fuglen steg 
hastig med jublende sang og forsvandt i den 
blå himmel . 
Så sandt gud Herren lever ; dette er 
sandhed . « 
— her sluttede Rosenfeld sin fortælling . 
Hans begejstrede træk havde i dette øjeblik 
præget af en samlet og sluttet ro , som om 
han allerede nød en forsmag af den  » Fred «  , 
han med så gribende , om end forvildet , tro 
havde skildret . 
Derpå så' han hen på Oluf og forklarede 
ham rolig , hvordan han var kommen til hint 
studentergilde ene og alene for at iagttage Oluf , 
om hvem han allerede havde hørt så meget 
gennem hans forældre , og han var bleven bestyrket 
i den tro , at det var manden , han 
søgte . 
Dybt greben tav Oluf nogle øjeblikke . 
Derpå sagde han , først rolig , siden heftigere : 
-rosenfeld . Skønt de fleste ville kalde 
dem vanvittig , så tror jeg på dem , thi ligesom 
de er jeg ulykkelig og i splid med mig 

selv . Mit liv har på det sidste heller ikke 
været rent og uskyldigt ; derfor rammer denne 
straf mig «  — han holdt brevet fra hjemmet 
frem for sig .  » Ingen véd , hvad vi to , fader 
og jeg , vare for hinanden , og nu er jeg skyld 
i , at han dør . Og  . . . og  . . . ja det værste 
er , at jeg selv nu ikke er i stand til at føle — 
hvordan skal jeg udtrykke mig — nogen virkelig 
kærlighed for ham eller nogen anden . Hele 
mit tidligere , lykkelige liv er som en drøm . 
Jeg har også — og det er naturligvis grunden 
til det hele — mistet min tro , og jeg har kun 
beholdt akkurat så meget tilbage , at jeg kan 
se , hvilken forfærdelig ulykke det er at miste 
den . Når nogen spurgte mig , om der er en 
gud til , så ville jeg ikke kunne svare andet 
end : det véd jeg virkelig ikke , med mindre 
det er en som forfølger mig , fordi han er stærkere 
end jeg . Hans kærlighed mærker jeg i 
hvert fald ikke meget til . Og nu holder jeg 
her min faders brev i hånden og han dør af 
sorg over mig , og jeg kan ikke en gang græde . 
Jeg gider ikke engang beskrive , hvad jeg lider 
derved . De er nu det eneste menneske , der 
taler til mig om fred , og jeg vil derfor gøre 
alt , hvad de vil have . Det er også sandt , 
hvad de siger — ja , jeg føler , det er sandt — 
der må et offer til for at få fred . Det har 
de lært mig . Og jeg ville naturligvis ofre alt , 

livet aller helst , for at få fred . Men jeg er 
bange for , at det ikke blev noget vanskeligt 
offer , for der er virkelig ingenting ved livet , 
jeg bryder mig synderlig om . Men nu må 
jeg jo først hjem ; siden ville vi ikke skilles . 
Skal vi sige du til hinanden ? « 
» Folk kalde mig somme tider den gale skolelærer , 
hr . Ring ; vil de være ven med den gale 
skolelærer ? « 
» Ja , «  svarede Oluf enttusiastisk ,  » netop 
derfor . « 
» Oluf ring , du skal gøre alt , hvad jeg vil . « 
» Ja , alt uden undtagelse . « 
» Thi menneskene kan jeg tvinge , men ånderne 
endnu ikke . «  atter gjorde denne sætning , 
der blev fremsagt med halvt hviskende 
stemme og hævede arme , sin mystiske virkning 
på Oluf . 
» Du har allerede tvunget mig . « 
» Din fader elsker dig højt ? Hvad ville 
han gøre , hvis du ikke kom ? « 
» Han ville dø i stor sorg , hvorimod han 
måske vil leve , når jeg kommer . Men hvorfor 
spørger du ? « 
» Vel , du er svagere end jeg . Din synd 
var mindre end min ; dine lidelser også ; derfor 
skal også dit offer være mindre end mit . 
Så bør det være . Jeg véd , hvad dit offer 
skal være . « 

» Sig det ! « 
» Du skal lade den gamle mand dø i sorg 
og ikke rejse , men blive her . Dette er dit 
offer ; så skal du få fred . « 
» Du forlanger jo urimelige ting . Det ville 
jo være at dynge en ny synd oven på den 
forrige . « 
Rosenfeld tav nogle øjeblikke , som overrasket , 
og sagde derpå med stærk foragt i 
udtrykket : 
» Kan du bedømme synd ? «  derpå ventede 
han lidt , tog så sin hat , gjorde et lille 
kejtet buk , og sagde i sin første ydmyge tone : 
hr . Ring må undskylde , at jeg har gjort 
dem så megen ulejlighed til ingen nytte . De 
er ikke den , hvem Herrens sendebud bød mig 
søge . « 
» Bliv , bliv . Alt håb går bort med dig . 
Men nævn et andet offer . « 
» Hvis jeg havde tinget så med Herrens 
sendebud , da havde han slaget og knust min 
sjæl og var gået bort i vrede . Således går 
jeg bort fra dig , og jeg véd ikke , om jeg dræber 
dig eller ikke , men jeg vil vente på hans bud . 
Farvel , hr . Ring «  ( det sidste sagt meget ydmygt ) . 
» Bliv , bliv . « 
Hvorfor tirrer du mig ? «  ( han hævede 
armene ) . Se , jeg kan med denne hånd sønderrive 
dit legeme og overantvorde din sjæl til 

de onde ånder , som visselig svæve her i stuen , 
siden de blev påkaldte før . Thi de onde ånder 
komme altid , når et menneske kalder , men 
over de gode have vi ingen magt . Se , Herrens 
bud hvisker i mig , at du er den , jeg søger . 
Jeg vil derfor tvinge din vilje . Se , som jeg 
slukker lampen nu , således vil jeg slukke 
lyset i din sjæl , thi du modsætter dig Herren . « 
Der var blevet bælmørkt i stuen . Fra 
det uigennemtrængelige mørke lød Rosenfelds 
stemme besværgende og rædselsfuld . 
» Alle dage , gennem alle evigheder , skal 
fra denne time din sjæl være splittet og overantvordet 
til de onde begjærligheders magter . 
Død og dog ikke død . Levende og dog ikke 
levende . Du skal vride og vånde dig , og 
satanas selv , som er i dette værelses mørke , 
skal stå hos dig og le . Hører du , han jubler 
og alle hans ånder ? « 
» Jeg føler allerede nu alt , hvad du siger . « 
» Hver time skal din kval fordobles , som 
man lægger ved til en ild . Således være det 
gennem alle evigheder . Amen . — thi du 
modsætter dig Herren . « 
» Nåde ! jeg bøjer mig . « 
Efter en pause lød Rosenfelds stemme 
atter gennem mørket , men denne gang blid 
og dæmpet : 

» Da skal du få fred . — beskrev jeg dig 
ikke sendebudets åsyn ? Det var som en stille 
ild , og salighed boede i hans øjne , fryd på 
hans læber , og på hans pande tronede fred . 
Dette skal times dig og mig . 
Klarere end den dybe skovsø , der kun 
spejler himmelens blå og solen og de ludende 
bøgetrær . Tystere end den dybe , sagte musik 
af de små skvulpende bølger . Mildere end 
en stille sommersusen gennem granskoven . 
Mere frydefuldt end aftensolens maleri i skyen , 
når den går til hvile bag gyldne kyster . 
Mere dragende end aftenklokkens fjerne lyd 
fra landsbykirken , når dagens arbejde er 
endt . Dybere end den mørke nathimmel , når 
du åbner dit vindue og betragter de tusinde 
lyskloder og den rolige månes sejlads mellem 
dem . Således skal din og min sjæls fred 
være i al evighed . En moders p'avn for det 
lille barn , når onde drømme har skræmmet 
det ; kærlighedens ja af den elskede kvinde 
for den , der har trot sig forsmået ; en søndagmorgens 
stilhed for den troende , der er træt 
af ugens tummel — således skal vi leve , du 
og jeg , alle dage . 
Og din kærlighed , som var død , skal opstå ; 
og alt , hvad du har haft kær på jorden , 
skal du møde igen i dejlige haver , hvor fuglenes 
sang og blomsternes Duft er idet kærlighed . 

og hvis du har elsket nogen kvinde , 
skal du møde hende hist , og eders møde skal 
være frydefuldt . 
Dette skal visselig ske . « 
Her endte Rosenfeld sin tale . Oluf lyttede 
i nogen tid , men så hørte han bortgående 
trin på trappen . 
Hvordan kommer jeg dog til at tænke på 
justitsråd Petersen . Er det ikke besynderligt , 
så tankerne kan løbe med en ? Rosenfeld og 
justitsråd Petersen ! — jeg får sådan en 
urimelig lyst til at forestille dem for hinanden . 
Jeg kan ikke lade være at tænke på justitsråd 
Petersen . 
Lad mig antage , at justitsråden har haft 
middagsfremmede hos sig , og at de lykkelig 
og vel er gåde igen , og at han nu sidder i 
gyngestolen i dagligstuen , hengiven til rolige 
betragtninger , med — lad mig sige — Berlingske 
tidende i hånden ( han behøver jo ikke at 
læse i den , bare med den i hånden ) . Jeg 
sætter end videre , at hans venlige kone , hans 
fiemor , som sidder i en lænestol og syer en 
knap i hans vest , ikke har noget imod tobaksrøg , 
 » når det kuns er én cigar «  , og at han 
derfor har en sådan i munden ; end videre , at 

askekoppen er inden for hans rækkevidde . 
Jeg ville så gerne forvisse mig om , at justitsråden 
har det rigtig godt . Fuldstændig tilpas 
i alle måder . Den brave mand ! Han hviler 
sine fødder på en lille pæn gyngeskammel , 
hvorpå hans frøken datter , der just står inde 
ved ttebordet og laver ham et glas sherrytoddy , 
har broderet en troens stridsmand i 
fuld rustning ( frøkenen hører i denne tid 
pastor brægmann ) , og under hans hoved er 
anbragt en af den samme unge dame broderet 
trøster med et håbets Anker sirligt omvundet 
med vinløv . Fuldkommen vel , hr . Justitsråd ? 
— glæder mig at høre . Gaskronen 
er skruet noget ned , sådan at portieren , de 
svære mørke Gardiner , mahognibogskabet med 
de pæne bøger ses i komfortabelt tusmørke . 
Især tager den lille kristusstatue sig godt ud i 
den belysning , der henne i krogen på konsolen . 
Tilfreds med tilværelsen og livet ønsker 
justitsråden ikke at have det bedre .  » Småønsker 
har vi jo alle sammen , min bedste ! men 
i det hele og store — , «  og røgen fra den fine 
cigar danner små ringe , der sno sig lystig 
omkring de behagelige ansigtstræk og den 
glatte pande .  » Er det snart børnenes sengetid , 
fiemor , for jeg tænker . «  meget vel opdragne 
børn forresten — den mindst artige er allerede 

puttet i seng — , men herre gud , børn er jo 
børn . 
Lad os endvidere antage , at justitsråden 
har en sjæl . Hvilken ide , som om ikke alle 
havde det . Når vi leder lidt , så finder vi 
den nok inde i justitsråden , ligesom denne 
gyngende behagelig , med puder både for og 
bag , og , ligesom justitsråden nyder sin gode 
cigar ( af en egen privat lille kasse ) , således 
ombølges hans sjæl af en særlig god samvittigheds 
aroma . Lidenskaberne er sjælens 
børn ; her er ikke mange , men de , der er , er 
særdeles vel opdragne ; og har der været nogle 
mindre artige , så er de for længe siden puttede 
i seng , og forstyrre ikke mere . Jeg skal 
love for , at sjælens vinduer er forsynede med 
forsvarlige Gardiner , og at lysekronen er skruet 
dygtig ned — Kristus syner så kønt , når 
han er lidt rart langt borte ! 
Det , jeg egentlig er spændt på at erfare 
med hensyn til justitsråd Petersen , det er , 
hvordan han ville tage det , når William Rosenfeld 
kom til ham og begyndte at tale om synd 
— offer — evig fordømmelse — eller evig 
strålende fred og at se Kristus . Jeg har 
nemlig aldrig set justitsråden forbavset , sådan 
rigtig til gavns forbavset . Det skulle meget 
more mig . — det vil sige , om søndag formiddag 
fra 10 til 12 , så hører han jo nok 

disse begreber omtale , men det er jo en hel 
anden sag , når man er i kirke , der hører det 
jo til . Men jeg gad set hans forbavselse , når 
en eller anden kom med det en hverdag , lige 
efter en god middag til eksempel , sådan henvendt 
personlig til ham . Synd — offer — evig 
fordømmelse — eller evig strålende fred og 
at se Kristus ! Noget løjerlig noget , det , om 
hverdagen ! 
Det nytter dem ikke det mindste , ærede 
læser , at ville spise mig af med , at Rosenfeld 
jo er en gal mand , og at justitsråden burde 
lade tjeneren gå efter hospitalsvognen lige 
straks . Det er alt sammen meget rigtigt . Men 
det har måske ikke undgået deres skarpe 
opmærksomhed , at den stakkels justitsråd 
Petersen er langt , langt mere afsindig end 
Rosenfeld , og hvis han ikke får lidt af den 
rosenfeldske retning , lad os t . Eks . sige det 
med synd og bøn og offer , så kommer justitsråden 
sig i evighed aldrig . Forlad dem 
på det . — derfor er det også , jeg så gerne 
vil bringe de to herrer sammen , for justitsråden 
står mig nu en gang så nær . 

det tog en betænkelig vending med pastor 
rings sygdom ; det måtte blive døden , og 
det snart . Men Oluf kom ikke , og Povl indtog 
da den plads i familien , som sønnen burde 
have indtaget . Men de ventede forgæves under 
megen angst og bekymring . Povl rejste til 
byen for at virke på Oluf , men kom tilbage 
uden ham .  » Hils dem mange gange , «  havde 
han sagt ,  » jeg kan ikke komme . De vil en 
gang komme til at forstå mig . «  men mere 
havde han ikke villet indlade sig . De bar da 
den dobbelte sorg ; Fru ring bar broderparten , 
og dog bar hun den stærkest . Hun stolede 
også på , at de alle en gang ville komme til 
at forstå hinanden . 
Men på Olufs værelse i byen havde han 
og Rosenfeld talrige sammenkomster , både 
om dagen og især om natten , og Olufs mystiske 
betagethed vedvarede , så længe den 
andens faste overbevisning holdt sig . Men ud 
over et givet tidspunkt var det tydeligt at 
mærke , at Rosenfeld begyndte at vakle ; hans 
energi samlede sig da i ville , hysteriske udbrud 
og fortvivlede påkaldelser , men mistede 
det præg af rolig , begejstret overbevisning , 
som den fra først af havde haft , enten det nu 
var af sandhed eller ikke . Og så begyndte 
Rosenfeld at miste sin magt over Oluf , og det 
var ikke længer Oluf , der fortvivlet bad Rosenfeld 

om at blive ,  » thi med ham gik alt håb 
bort «  , men det var nu Rosenfeld , som tiggede 
Oluf om at have tålmodighed blot denne — 
blot denne lille tid endnu . Thi Oluf længtes 
hjem , han følte nu , at han elskede den gamle 
mand , der lå og kæmpede med døden — 
denne vågnende følelse af kærlighed — det 
var den første forårsbebuder . 
Men endnu kæmpede Rosenfelds mystiske 
indflydelse om overherredømmet i Olufs sjæl . 
Og han blev , thi han ventede at få fred med 
ét slag , ved en åbenbaring , som Rosenfeld 
havde lovet ham . Og han havde jo kastet 
broen af bag sig ; han havde jo tilføjet den 
syge fader den bitre smerte , at han ikke kom 
hjem ; og anger og fortvivlelse gjorde ham 
tilbøjelig til at klynge sig til hvilket som helst 
håb , der vistes ham om at få lindring . Så 
bleve de enige om en sidste termin , ud over 
hvilken Oluf ikke ville vente .  » Da skal det 
visselig ske , «  sagde Rosenfeld med et genskin 
af sin forrige overbevisende kraft . 
» Oluf , Oluf , endnu intet ? « 
» Nej , William . « 
Efter dette replikskifte fulgte en lang 
tavshed . Rosenfeld sagde da med et udtryk 

af så vild smerte , at det ligesom skar Oluf 
med gysen gennem sjælen , men hans stemme 
var hviskende : 
» Hvis jeg nu var afsindig ? — jeg har i 
den sidste tid tænkt derpå . Du ville vel tilgive 
mig ? — du har altså intet set , Oluf , slet 
intet syn fra himlen ? « 
» Nej , William . « 
» O min hustru og barn ! — alt forgæves ! 
Ak ! ak ! — alt forgæves . — sæt jeg var afsindig . 
— men nej , jeg er ikke afsindig . — se , 
nu er jeg rolig . Er her ikke fem opslagne 
bøger på bordet ? «  og han talte : 1 , 2 , 3 , 4 , 5 . 
Så læste han et par sætninger op af en bog . 
» Stod der ikke således ? Er jeg så vanvittig ? 
— men du har ikke haft nogen åbenbaring ? « 
» Slet ingen , Rosenfeld . « 
Atter tavshed . 
» O min hustru , o mit barn ! Var det alt 
forgæves ! — enten er det sandhed , eller også 
er det løgn . En af delene . Har jeg ikke 
ret ? — og hvis det ikke er sandhed , hvad 
er det så ? Svar Oluf ring , for din og min 
sjæls frelses skyld , svar rigtig , fejl ikke ! « 
» Ak , Rosenfeld , du har jo selv sagt det . « 
Dennes træk havde allerede antaget et 
mørkt vanvidspræg . 
» Jeg vil da påkalde ånderne . «  og med 
hænderne løftede og knyttede begyndte han 

en hurtig , aldeles uforståelig hvisken eller 
mumlen . 
Oluf så nu kun den vanvittige i ham , og 
betragtede ham , greben af den dybeste medlidenhed . 
Det var første gang i lang tid , han 
havde tænkt mere på andre end på sig selv . 
Men efterhånden så Oluf med forundring , 
at Rosenfelds træk mildnedes , hans ansigt fik 
det udtryk af dyb ro , som han én gang forhen 
havde set hos ham , hans stemme døde 
hen , hænderne vedblev at være opløftede , men 
stillingen var nu en anråbendes eller snarere 
ens , der modtager noget . Så faldt han pludselig 
sammen og styrtede om . Han var død . 
Ak , William , fandt du nu fred ? Her på 
jorden fik du den ikke , som du mente , men 
din forvildede sjæl var dog ærlig søgende , og 
dine store synder , hvilke det nu end kan have 
været , som du forgæves søgte at sone ved 
grusomme ofre , dem vil du visselig finde udsonede 
hisset ved kærlighedens offer . 
» Endelig , lup ! « 
» For silde ? « 
— de vare forsamlede om den døende 
mands leje , Oluf , moderen , søsteren , vennen . 

underlige sætninger blev hviskedee frem 
fra de matte læber , erindringer formodentlig 
fra drenge- eller ungdomsårene , længe glemte 
minder , der syntes at pusle skyggeagtig om i 
de forvildede tanker ! Fingrene spillede kraftesløse 
på lagenet . Længe stod de tavse ; da 
sagde Fru ring : 
» Tal til ham , lup . « 
» Fader . « 
Et klarere blik , der blev rettet mod den 
talende , viste , at han ikke var ufølsom for dens 
stemme , der stod hans hjerte nærmest . 
» Hold mig i hånden , min dreng . « 
Oluf trådte hen til lejet og greb hans 
hånd . 
» Her er svært at gå ; her kan du ikke 
gå alene . « 
Han troede , at han spaserede med sin 
lille søn nede mellem bakkerne , som han så 
ofte havde gjort i gamle dage . 
» Nu blot en bakke til , så er vi straks 
hjemme . De længes efter os der hjemme . « 
Så skiftede synerne . Han var i kirken 
og messede for menigheden . 
» Lader os alle bede — « 
Siden nynnede han , som om han sang med 
i en psalme ; og virkelig stemmede den lille 
menighed med i , for så vidt den kunne for 
bevægelse : 

» Kom i den sidste nattevagt 
i en af mine kæres dragt 
og sæt dig ved min side , 
og tal til mig , som ven til ven , 
om , hvor vi snart skal ses igen 
og glemme al vor kvide . « 
Så kaldte han med klar stemme : 
» Ellen . « 
Hun svarede , og lagde sig på knæ tæt 
ved hans hoved . Han så' med et lyst blik 
på alle ansigterne . 
» Min ungdoms elskede ! — mine tre kære 
børn ! « 
Atter lagde dødens skygge sig mellem 
ham og det jordiske liv , og den tøvende sjæl 
vendte sit blik fremad . 
» Herre ! — lys , lys . — kan jeg tage 
ham med ? « 
Oluf mærkede et svagt tryk af den hånd , 
han holdt i sin , men så svagt , så svagt ! 
Et smil , en trækning om munden , en bevægelse 
med armene — 
» Han er død , «  sagde Oluf . 
» Knæl ned alle sammen , «  sagde Fru ring . 
Og tavse bønner ledsagede den bortdragende 
sjæl til Herrens trone . 

Oluf gik ned mellem bakkerne til den lille 
sø , ved hvis bred han som barn så ofte havde 
drømt om det dejlige fremmede land , der måtte 
være så nær . En dyb melankoli lå over disse 
nøgne bakkestrøg , i den lille søs dunkle øje ; 
tungsind i de grå lyngbuske og det sparsomme 
marehalm , vemod i den skyede februarhimmel , 
i den hemmelighedsfulde skov , men 
stærkest vemod var der dog i den evige susen 
af det aldrig hvilende hav . Og dog var det 
netop , som om dette havs susen bragte hvile 
med sig . Ingen tanker , ingen af disse ufrugtbare , 
oprivende selvrefleksioner , men vemod , dyb vemod , 
stille og velgørende . 
Uden at han vidste af det , foldede hans 
hænder sig . Rosenfeld , du havde måske ikke 
så ganske uret ! Lidt af den fred , du havde 
lovet Oluf , sænkede sig nu ned over ham , som 
en tidlig forårsbebuder . 
Men hvem kom der henne ud fra præstegården , 
hen imod ham ? « 
» Kære moder ! Vil du tilgive mig al den 
sorg , jeg har gjort eder ? « 
» Lup ! — min egen dreng , det er glemt 
for længe siden . « 
Og fader , du tror også at han har tilgivet 
mig ? « 
» Fader er nu hos Vorherre og beder for 
dig . « 

og ved hinandens bryst hviskedee de kærlig 
til hinanden ; hun om den kære hedenfarne , 
om gensynet hisset , om den himmelske frelser , 
og om , hvor lille den jordiske sorg er i forhold 
til den evige glæde , alt sammen ting , 
der høre til børnelærdommen , men som man 
dog har godt af at repetere engang imellem ; 
men Oluf rystede vemodig på hovedet , som 
om han endnu ikke var værdig til at benådes 
med alt dette , så fortalte han om sin skuffede 
kærlighed , om , hvor ulykkelig hans forbindelse 
med Amanda var , om sine tvivl om 
gud og mennesker , om sin hjærtenskulde og 
hårdhed , sin egoisme , forfærdelige egoisme , 
det kunne han nu se , men han havde trot , 
det var sandhedskærlighed , — om stakkels 
Rosenfeld , og hvor nær han havde bragt ham 
til afsindets rand ; — og alt imellem nikkede 
Fru ring , som om hun ville sige : jeg véd det , 
jeg véd det , — men at han nu ville begynde 
for fra , ville bære sin byrde , han selv havde 
påtaget sig , som en mand , og gennemføre 
forbindelsen med Amanda , skønt han aldrig 
— aldrig kunne glemme Mathilde ; at han ville 
blive en god og kærlig søn , et dygtigt menneske 
—  » ja gid jeg kunne gøre gavn — gid 
der ville gives mig lejlighed til at udrette 
noget rigtigt — jeg længes efter dåd ; jeg 
vil gøre det godt igen ! Ja jeg vil ! « 

Fru ring kendte sin gamle enttusiastiske 
Oluf igen . 
» Alt det kan du ikke gøre ene , «  sagde 
hun smilende ,  » Du kommer til at bede Vorherre 
om at hjælpe dig . « 
» Nej moder , det må du heller gøre . « 
Den milde februardag hældede mod sin 
aften ; og da kulden faldt på , gik moder og 
søn arm i arm hjem til præstegården , hvor 
det afsjælede legeme lå og ventede på den 
sidste jordiske omsorg . 
Men før end de hårde søm havde spigret 
ligkistelåget til , og før end de tre skovlfulde 
jord vare kastede ovenpå , havde Oluf en stille 
aften , ene i dødskammeret , grebet sin faders 
matte hånd : 
» Fader , hvis du kan høre mig , så beder 
jeg om tilgivelse for , at jeg slette søn har bedrøvet 
dit ædle hjerte , og gjort dig al den 
sorg . « 
Da følte han en forvisning om , at hans 
fader hørte og forstod ham . 
» Fader , fader , og bed ham , som er fader 
både til dig og mig — for jeg er ikke værdig 
at bede til ham — men bed ham så indstændig , 
at han , hvis det er muligt , vil slå en 
streg over det liv , jeg har ført og lad mig 
blive uskyldig , som da jeg var et lille barn , og 
stærk og dygtig som en mand . « 

og fordi bønnen var ligefrem og naturlig 
og fri for den fortærende selvrefleksion , hvis 
kilde er selvbehagelighed , blev han gladere og 
lettere i sindet , end han havde været i lange , 
lange tider . — 
—  » Dåd ! Dåd ! Jeg længes efter dåd ! « 

Iv . 
Det var i marts måned , at den begivenhed 
indtraf , som imødekom Olufs ubestemte higen ; 
en begivenhed , som gennemrystede alt ; et 
slag , der faldt over folket , en vækkende 
kamp-appel . Alle danske rystedes derved , 
det danske folk ligesom sprang op af en døsig 
søvn — normannerblodet bruste endnu en 
gang — denne gang gælder det livet — alle 
sygelige drømme , alle særlige sorger , alt det 
tærende grubleri , al den elendige kævl — bort 
med det , gnid øjnene og grib sværdet ! 
Danmark er i den yderste fare . Længe 
har der raset krig mellem to stormagter i 
Evropa ; nu kræver politiken , at Danmark gøres 
uskadeligt ; derfor landsættes en tysk hær på 
Sjælland og nærmer sig den forsvarsløse hovedstad . 
Hav tak , i brave mænd i rigsdag og 

regering , som have sørget for , at fædrelandet 
er forsvarsløst ! Historien vil ikke glemme eder . 
Du kære gamle dannebrog ! skal du ikke 
længere folde dig frit mellem himmel og hav , 
ombrust af den friske søvind og besprøjtet af 
de salte bølger , sigende fra land til land : her 
sejler et frit , stolt folk ? Skal du ikke længer 
vifte blidt i sommerluften i vore grønne lunde 
og gule agre , sigende : her bor et lykkeligt 
folk ? 
Vi læse i vore historiske lærebøger : ved 
marathon stod de 10 ,000 athenaiiske hopliter 
lige over for persernes hundredetusinder , de 
fleste overbeviste om det håbløse ved kampen , 
alle besluttede på at falde med hæder . Da 
så’ de en lille skare nærme sig , og hørte den 
plataiiske slagsang : det var 1000 plataiiske 
ynglinge , stadens hele ungdom , beredte til at 
dø på samme valplads . Da hævede et jubelråb 
sig fra athenaierne ; det besvaredes af den 
sig nærmende trop . Derpå indtrådte tavshed , 
thi man ventede tegnet til angreb . 
Og længere henne : 
vercingetorix sammenkaldte de galliske 
høvdinge , og sagde :  » Hvis vi skulle håbe at 
befri Galliens jordbund fra de romerske røvere , 
da vil det være nødvendigt at brænde alle vore 
gårde , landsbyer og befæstede stæder , for 
at unddrage fjenderne al støtte i landet selv . 

dette er hårdt , men hårdere synes mig det , 
at vi selv , vore hustruer og børn blive romernes 
slaver . «  dette råd billigede alle , og 
på en dag brændte over tyve stæder hos 
biturigerne ; det samme skete hos de andre 
stammer : overalt sås kun røg og flammer . 
Og lidt senere : 
da numantinerne havde fortæret alle levnetsmidler , 
slagtede de hunde , rotter og andre 
uspiselige dyr , selv deres ådsler , men da der 
intet mere var tilbage i staden af dyr og 
planter , udtoge de ved lod mennesker til føde . 
Men da de vare så afkræftede , at de ikke 
længere kunne bære skjoldene , sendte de bud 
til Scipio og overgave ham staden , blot udbedende 
sig en dags frist , for at de , der ville , 
kunne dræbe sig selv . Beundrende en sådan 
sjælsstorhed tilstod Scipio dem denne gunst , 
og kun få faldt levende i hans hænder . 
Og så : 
hollænderne talte da meget om at udvandre 
til batavia , medens andre rådede til at 
sætte hele landet under vand ; og da derfor 
Ludvig Xiv .’s hær rykkede frem , standsedes 
den af havet , som gennem de sønderbrudte 
diger strømmede ind og ødelagde husene og 
landsbyerne og al sæden på markerne . Men 
på vandet svømmede Ruyters uovervundne 

flåde mellem de hollandske stæder , der som 
øer ragede op af den almindelige ødelæggelse . 
Læs dernæst om sempach , om ditmarskerne , 
om saragossas , Københavns og missolunghis 
belejring , om russernes forsvar mod 
Napoleon , og lad os se på det sidste blad . 
Således ville vore efterkommere læse i skolerne : 
» In diesem jahre verschwand endlich die 
illusion , welche man die dænische monarchie 
nannte . Unser hochruhmliche grejse Kaiser , Wilhelm 
der siegreiche , liess næmlich in diesem jahre 
ein pår bataillonen unserer tapfren Krieger nach 
seeland uebersetzen , welche ohne wiederstand 
die hauptstadt einnahmen . Gott sej gelobt : 
nicht ein tropfen des kostbaren deutschen 
Blutes wurde vergossen ; vielmehr schien die 
bevølkerung , welche durch materielles wohlsein 
und jahrlange , innere streitigkeiten ueber die 
læcherlichsten gegenstænde geschwæcht worden 
war , willig sikh der høheren germanischen 
kultur zu unterwerfen . Dieses Reich , welches 
nach den fabelhaften sagen des alterthums ein 
schrecken ganz Europas war und noch unter 
den waldemaren uns ungestraft spottete , ist 
nun , dem Herrn sej dank ! eine gehorsame 
provinz des deutschen Reiches und hat unsere 
Macht auf den nørdlichen meeren in hohem 
grade vermehrt . Welche wendung ! 

nej — det var gud ske lov en drøm . 
Det vil aldrig ske . Skal Danmark gå under — 
nu , nationer er dødelige så vel som individer — , 
men hæderlig skal vort hæderlige liv ende . 
Vor histories sidste afsnit må ikke være som 
slutningen af en dårlig roman , hvor læseren 
med forundring spørger : men er det den 
samme person ? Han , der var så ædel , så 
stor , hvor kan han være bleven til en sådan 
elendig usling ? Nej , det er en usand bog , en 
dårlig forfatter . Nej , det vil ikke ske . 
En fjendtlig styrke er landsat ved Vordingborg 
og nærmer sig hovedstaden . Landet er 
i den yderste fare . — al partistrid forstummer . 
Alle bladene indeholde kun alvorlige formaninger 
til enighed .  » Morgenbladet «  opfordrer 
til at armere søforterne .  » Socialdemokraten « 
Råder til at opkaste skanser i Hui og 
hast på nørrefælled og lover regeringen 
arbejdernes bistand . Den gamle Ploug ses at 
gå over højbroplads med Berg under armen . 
» Dagbladet «  beklager  » de ubetydelige tvistepunkter , 
der har været mellem nogle få forblindede 
fanatikere af begge partier «  .  » Derovre 
fra grændsen udkommer i 20de oplag . 
Flere rigmænd skænke regeringen anselige 

summer til geværer og torpedoer . Det høje 
folketing voterer på forslag af Høgsbro :  » I 
betragtningen af forholdene anerkender folketinget 
regeringens forholdsregler «  . Et forslag 
af G . Winther , at reGerinGen bør Gå 
besindig tilværks og ikke udæske fjenden ved 
militære forholdsregler , forkastes med alle 
stemmer mod to . Bajer foreslår , at hæren 
skal kommanderes på oldnordisk . Birkedal 
udgiver en begejstret broschure , hvor han giver 
løfte om tirs og frøjs virksomme bistand i 
kampen mod thursevætterne . — universitetet 
og alle skoler lukkes , og samtlige skoledrenge 
arbejde , fordelte i afløsningshold , på jordværker 
i Københavns omegn ; studenterne 
eksercere nat og dag ; alle gymnastiklokaler 
og exercerpladse er fulde af en begejstret 
ungdom , som indøves . Alle dagligstuer fyldes 
med charpi og ivrig arbejdende damer , som 
synge fædrelandssange . — til lykke har vi 
en del af vore tropper på Sjælland ; jernbaneforbindelsen 
mod syd er afbrudt , og fjenden 
er kun 30 ,000 mand , da han ikke venter sig 
videre modstand ; vore panserskibe samle sig 
til hovedstaden . Man forbander det københavnske 
byggeselskab og drøfter for alvor den 
plan at nedrive alle gader udenfor  » Søerne «  . 
15 ,000 mand , nemlig alle de regulære tropper , 
hvorover vi i øjeblikket kan råde , kastes ud 

mod fjenden med ordre til at opholde ham 
seks dage , om de så skal falde alle sammen . 
Den ikke-indøvede ungdom , som bliver tilbage , 
raser over ikke at kunne være med straks . Den 
højstkommanderende general over invasionstropperne 
standser sin fremmarche , og udbeder 
sig forklaring på den danske regerings forunderlige 
holdning lige over for hans egen regerings 
yderst fredelige . Hensigter . Den danske 
regering svarer under folkets almindelige jubel , 
at disse hensigter bedst vil kunne opnås , i 
fald den høje kejs . kgl . Regering vil trække 
sine tropper bort fra Sjælland og befale sine 
krigsskibe at styre ud af de danske farvande . 
I et socialistmøde voteres det , at Estrup fanden 
gale mig er en knub , og at ingen nogen sinde 
har sagt andet . 
Telegram : ved Lejre stået en træfning . 
Vi hævde endnu vore stillinger . Forstærkning 
udbedes . 
Hvilken ånd i folket ! Holger danske 
rejser sig . Er det i døden ? Er det til nyt 
liv ? — Segler , hvor dit ærlige hjerte glæder 
sig ! Og alle de andre , så mange som forgæves 
spejdede efter forårstegn i det danske folk ! 
Tog på tog med helt- og halvtøvet mandskab 
ruller af sted til Roskilde , unge fyre på 
16 år , en hel bunke studenter , ældre mænd , 

grosserere , endog professorer ; håndværkere 
og arbejdsmænd så vel som betitlede størrelser 
— alt pakkes hulter til bulter op i kreaturvognene 
med geværer , tornystre , ammunitionskasser ; 
— nogle jublende , andre tavse , nogle 
med tindrende øjne , andre blege , men alle med 
ét mål og én tanke : ingen være kryster nu . 
En dr . fil . , bekendt videnskabsmand , tager 
til huen for en korporal på 18 år , der siger : 
» Nå 53 , har vi noget på flasken ? « 
» Vel , hr . Korporal , «  siger han , og rækker 
ham sin lærke . 
» Det er fanden gale mig en rask fyr , 
ham derhenne , «  siger en grånet spillemand 
med tre snore om en rank ung soldat med 
lyst krøllet hår , og som står lige op og ser 
ud i horisonten med et ualmindelig begejstret 
udtryk i øjnene . 
» Ja det er 97 , studenten , han er god nok , « 
Svarer den adspurgte underofficer , og spytter 
en skrå ud . 
» Men se den blegnæb , der sidder ved siden 
af ; hov kammerat , er du bange ? « 
Den siddende unge mand , der var fordybet 
i læsningen af et brev , så’ op . En svag 
rødme gik over hans kinder , men så blinkede 
han satirisk . 
» For dem , hr . Sergent ? « 

» Undskyld , hr . — ; jeg mente ikke noget 
dermed , fanden brække mine kindtænder , om 
jeg gjorde . 
(  » Det er 45 ; han er s’gu ikke bange . Det 
er forresten også en student eller professor 
eller sådan noget , «  hviskedee han med skrån «  ) , 
» Andet kompagni , træd an ! «  brøles der , 
da toget standser ved Roskilde , og ud styrter 
man af vognene . 
» Ret — med sektioner venstre sving — 
giv agt — løb ! « 
Så løber de gennem Roskilde gader , og 
damerne kaste blomster på dem , og smådrengene 
råbe hurra , og en og anden gammel 
mand mumler :  » Gud bevare jer og gamle Danmark 
— gid jeg selv var ung ; «  og råb forved 
og bagved fra geledderne , indtil et endnu 
stærkere :  » Hold kæft ! «  ; og støvskyer foran 
af et tidligere ankommet kompagni , og fjerne 
råb fra nok et , der er kommen senere , og 
svingen med huer fra et netop nu ankommende 
jærnbanetog , der bruser forbi derhenne . 
En ordonnants kommer sprængende og 
veksler et par ord med løjtnanten , medens de 
pustende soldater tørre sveden af sig et øjeblik . 
Så hedder det igen :  » Løb folk , løb 
folk , «  og underofficererne gentager det i deres 
billedsprog :  » Vil i løbe , i hjulbenede ærtekællinger ! « 
 » Satan skal slå jeres navler , i 

studentermaddiker ! «   » Fald ikke a’ på’en , pro- 
fesser ; la’ mig tage  kanonen «  o . s . v . Så høres 
der skydning , og hvide røgskyer klumpe sig 
i horisonten . En mumlen går gennem geledderne . 
Ingen af rekrutterne har jo været i 
ilden før — naturligvis .  » Hva’ æ der , hvad  æ 
der ? «  siger sergenten ,  » er i bange , at oldemor 
ska’ sla’ jer ? «  —  » Holdt ! — ret ! — gevær 
på skulder ! «  skriger løjtnanten . Obersten 
kommer . En alvorlig ældre rytter holder foran 
dem .  » Andet kompagni ? «   » Ja hr . Oberst . « 
» Mellem skanserne 4 og 5 . «   » Vel — kompagni 
 .  .  . «   » Stop lidt — gud være med jer 
folk . «  han synes at se vemodig på deres 
umilitæriske holdning og forpustede ansigter . 
Men da istemmer hin unge mand med det 
krøllede gule hår et hurra , der i den grad 
elektriserer det trætte kompagni , at et skrig 
øjeblikkelig opfylder luften . Og hør — foran 
og bagved , og længere endnu tilbage , fra de 
andre kompagnier , hør hvilke brøl ! Da smiler 
den alvorlige oberst og rider bort . —  » Kompagni 
— giv agt — løb ! «  så styrter man 
af sted i retning mellem skanserne 4 og 5 , og 
den første lugt af krudtrøgen spores . 
» Det er s’gu raske folk alligevel , de studenterhoveder , « 
Meddeler en underofficer en anden . 
Der var noget , der fløjtede så underlig i 
luften forbi ørene . 

» Blinker du — hvad  , «  sagde en sergeant , 
» ja jeg skal blinke dig , du skeløjede flækkesild ! « 
—  » Holdt ! Lad geværerne ! Fremad 
fra midten former kæde ! «  — hornsignal — 
bajonet på — løb — 
der faldt Olufs sidemand , en gammel 
skolekammerat . Hvad tænkte Oluf derpå ? 
Eller på , at hin grånede spillemand fra jernbanevognen 
sank sammen med et suk — eller 
at — ja jeg kender ikke navnene — men ét 
så’ han , det var , at fjenden flygtede , at sejren 
syntes de danskes . En luende begejstring 
fyldte ham ; det var , som om hele det danske 
folks i så mange år opdyngede sorg nu i 
hans bryst løste sig op i en jublende sejrssang 
— her var liv , her var dåd , her var 
jo det ideens land , han hele sin tid havde 
søgt om , her i den hårdeste virkelighed ! med 
sved , med blod at kæmpe for fædrelandet — 
glemme sig selv — glemme Amanda — kæmpe 
og dø eller sejre — ja gid døden ville ramme 
ham nu ! Se , hvor de vige , hvor de flygte , 
ransmændene , fjenderne ! 
Men se , sorte masser væltede frem ; fjenden 
tog undsætning , standsede , faldt ned , skød ; 
løb lidt frem , faldt ned , skød .  » O . R . ! er du 
hel ? «   » Hurra , gamle dreng . « 
Trompetsignal .  » Her skal vi blive , folk ! « 
Skreg løjtnanten .  » Skyttegrave op —spaderne 
frem . « 

i denne mellemtid , medens man med feberagtig 
hast borede i jorden , faldt mange . Det 
var , som om kompagniet vaklede . 
» Jeg skal sige jer noget , godtfolk , «  sagde 
løjtnanten , forhen en bekendt døgenigt fra 
Østergade .  » Jeg har den vane at hugge hver 
mand ned , som gør mine til at løbe . «  og 
han svang sin sabel med ville miner , medens 
støv og sved gjorde ham ganske ukendelig . 
» Ak . « 
—  » Løjtnanten er falden , «  mumlede man . 
» Lad geværerne folk — a—a—n — giv 
agt — fyr ! «  brølede den ældste sergeant , der 
øjeblikkelig tog kommandoen . — nok en gang 
— a-a—n — giv agt — fyr ! — nu har vi 
dem , sprøjte mig , på lemmerne af os — nå 
ta’en med ro — nok enmal for de tyske hunde 
— a—a—n — fyr ! — ha — ja det er nok 
sidste gang , jeg har spyttet i næverne — 
men fjenderne lå sønderskudte bag skyttegraven , 
eller flygtede spredte over markerne . 
Dette så’ Oluf , men så syntes han , at han 
lå fladt på jorden — dog nej — han løftedes , 
op og ned , i store buede sving , større og større , 
fra skyerne og ned på jorden og op igjen' — 
stadig fremad , som en fugl , der daler og farer 
frem — alt blev sort — 
» Er han død  ? «  spurgte senere en ung soldat , 
der holdt hans hoved mellem sine hænder . 

» Det kan de tage gift på , 45 , «  svarede 
den adspurgte , der var beskæftiget med indholdet 
af sin madpose . 
Men den unge soldat stirrede bedrøvet på 
sin vens blege kinder og lukte øjne . 
Den højstkommanderende fjendtlige general 
havde sendt bud til sin regering og anmodet 
om 20 ,000 mand til . Men denne regering , der 
befandt sig i en stor og farlig krig med en 
nabostormagt , havde tilfældigvis ikke 20 ,000 
mand ved hånden . Den sendte derfor en 
note til den danske regering og en anden til 
de øvrige evropæiske magter , hvori den  » oprigtig 
beklagede den misforståelse , der havde 
bragt den danske regering til at se et fjendligt 
skridt i en så velment handling som at 
ville beskytte den danske hovedstad mod fjendtlig 
invasion . De oprigtigste følelser havde 
besjælet den kejs . kgl . Regering , og til bevis 
på , at disse ikke en gang nu vare forandrede , 
havde den besluttet at hjemkalde invasionshæren 
og flåden , efter at hensigten med 
deres sendelse var opnået , nemlig at give 
Evropa et bevis på den kejs . kgl . Regerings 
beredvillighed til at sikre de mindre staters 
uafhængighed under de nuværende politiske 

forviklinger «  — en note , der i det engelske 
parlament blev rost som  » afgivende et nyt 
bevis på det vise mådehold , der besjæler den 
tyske regering . « 
Et stort værelse med mange mennesker i . 
Der var også mange stemmer , men langt 
borte , forekom det ham en holdt ham om 
håndleddet , og så’ på et ur . Et steds — 
det kunne være lige ved ; det kunne også være 
langt borte — var der en , der led slemme 
smerter , han kunne ikke finde ud af , hvem det 
var — det var ikke til at udholde . Væggene 
vare beklædte med papir , hvis mønster dannede 
sælsomme figurer ; det var lutter ansigter , der 
vred sig af smerte , og som Oluf var tvungen 
til hele tiden at stirre på , indtil de begyndte 
at løbe rundt efter hinanden . Han måtte 
lukke øjnene , men følte godt , hvorledes hans 
lemmer voksede til en uhyre størrelse . Atter 
hørte han stemmer , men denne gang var det 
som vældige råb :  » Er det lykkedes , hr . 
Doktor ? «   » Fuldkomment «  . Oluf vendte øjnene 
for at se , fra hvem disse forfærdelige røster 
udgik ; det var to fremmede herrer i officersfrakker , 
men de stod så umådelig langt borte , 
at det var underligt , de kunne råbe så højt . 

så prøvede han på at tale , men det var ikke 
ham selv , der talte , syntes han ; det var en 
anden , i hans umiddelbare nærhed ; og han 
vidste ikke , hvad han sagde .  » Det bliver eu 
langvarig historie ; de må gerne tage ham 
hjem , «  sagde en .  » Gjærne tage ham hjem , « 
Gentog Oluf , og denne gang var det mere 
ham selv , der talte . Så var der et par ansigter ; 
han kendte dem så godt , så godt ; 
han ville vinke ad dem , men kunne ikke ; de 
ville heller ikke stå stille , men snart vare de 
små som prikker , snart kæmpemæssig store ; 
det var det sidste , han sansede , for der kom 
en grå tåge over det hele , og der var nu 
heller ingen lidelser mere . — 
alle Olufs kære vågede ved hans langvarige 
sygeleje , der nu var i København i 
hans eget værelse ; til dem regnede også 
Amanda sig , skønt hun ikke var det mere . 
Hun havde for resten følt , at hun ikke var det 
lige siden den dag , de havde mødt Mathilde 
på gaden ; hun havde set det af hver mine , 
hørt det i hvert ord af ham , hvor godt han 
end havde søgt at skjule det . Men hun ville 
vinde ham tilbage ; derfor hævdede hun sin 
plads ved hans sygeleje , ubøjelig kold og hård 
lige over for Fru ring og Ellen , lidenskabelig 
øm og opofrende over for Oluf . Nu var han 
bedre ; han kunne læse , og spøgede lidt med 

sin moder og søster og Povl ; også med 
Amanda ; men det var dog ligesom en mørk 
skygge gled hen over ham , hver gang hun 
kom , og forsvandt , når hun gik . 
Tilfældet havde føjet det så , at de — hun 
og Oluf — i den korte tid , de havde været 
forlovede , ikke havde skrevet til hinanden . De 
havde jo så godt som daglig været sammen . 
I det mindste havde hun ikke skrevet til ham . 
Men nu traf det sig , at hun et par dage 
måtte være borte fra København , og da sendte 
hun et brev til ham . 
Oluf sad halvt oprejst i sengen og passiarede 
fredelig med Povl , medens moderen og søsteren 
sad ved vinduet og syede . Det triste studenterværelse 
var blevet en nydelig lille dagligstue ; 
alt støvet var blæst af bøgerne ; på skrivebordet 
stod sykurve med kvindeligt håndarbejde 
og et blomsterglas med vintergække , 
( det var i April ) ; lampen havde fået en ny 
smuk skærm ; vinduerne nye Gardiner ; de 
lange piber hang i en fjern mørk krog som i 
skummel protest mod al denne forandring — 
det var just det , de to venner spøgede over , 
da Amandas brev kom . 
Oluf havde kun set flygtig på brevets 
indhold , da han blev blodrød i ansigtet , udstødte 
et svagt skrig , så’ ud , som han ville 
kalde på nogen og faldt tilbage mellem puderne . 

» Min gud ! «  råbte damerne , og for forfærdede 
op . 
Oluf lå og fantaserede . 
Alle øjeblikkelige midler blev anvendte , 
medens der blev sendt bud efter lægen ; brevet 
blev læst , men det indeholdt intet uden kærlige 
ord og små spøgerier . 
» Hvad er det , han siger ? « 
Oluf talte hurtig og utydelig , men det 
syntes , at de samme sætninger idelig kom igen . 
» Jeg kan ikke forstå det , «  sagde Fru 
ring , der forgæves havde bøjet sig ned over 
hans mund . 
Da lyttede Povl . 
» Siden de foretrækker denne romantiske 
måde  .  .  . symbolsk  .  .  . her skilles vore veje 
.  .  . her skilles vore veje  .  .  . « 
Så begyndte Povl at gå op og ned ad 
gulvet , meget betænksomt , gik derpå hen til 
skrivebordet , fik fat i skuffenøglen , og rodede 
op i den ene skuffe efter den anden . 
» Hvad gør du dér , Povl ? «  sagde Ellen . 
» Ti bare stille , gode frøken e . R . — her 
var det . « 
Og han åbnede den skuffe , hvor han en 
gang havde overrasket Oluf i at gemme den 
lap papir , som han havde stirret så vemodig 
på . Så så’ han på Amandas brev og på hin 
gamle billet , smilede lidt og sagde ganske tørt . 

» Jeg har altid haft hende i kikkerten . « 
De andre så’ det , og det var klart som 
dagen , at håndskriften var den samme ! Den 
var alt for ejendommelig , til at der kunne være 
tvivl derom . 
» Svært i kikkerten , «  sagde Oluf , og gned 
sig stærkt i hænderne . 
Hin berømte sammensværgelse på rutli 
var i varme og oprigtighed for intet at regne 
imod den , der nu kom i stand mod Amanda , 
efter at Povl havde fortalt dem , hvad hans ven 
en gang havde berettet ham om det uheldige 
frieri til Mathilde , og Amandas bedrageri 
således lå klart for dagen . Rutli ! det vil 
kun lidt forslå . Wilhelm teils følelser for 
gessier vare venskabelige i forhold til de 
følelser , den fredelige lille præstekone nærede 
mod Amanda . 
Hvad Oluf angår , så erklærede lægen , 
at det vel var et tilbagefald , formodentlig forårsaget 
ved en pludselig sindsbevægelse , og 
at han sandsynligvis ville få en lang feberperiode 
igen , men at der ellers ingen fare var 
på færde . 
Da Amanda kom den næste dag , traf hun 
adgangen til sygeværelset spærret af den behjertede 
lille Fru ring , der udtrykkelig havde 
udbedet sig dette hværv . 

» Kender de dette , frøken Engelstrup ? « 
( det hørte med til hendes overlagte krigerske 
demonstrationer at titulere hende med de . ) 
» Kender de dette ? « 
Amanda så’ billetten og kendte den øjeblikkelig . 
Som lynet kom sandheden over 
hende . Der stod hun stiv og ubevægelig af 
forfærdelse , bleg og rystende . 
Fru ring glemte de hårde ord , hun ville 
have sagt ; hun troede , at Amanda var sønderknust . 
Deri tog hun fejl . Denne unge dame 
bevarede hovedet klart . Den ene tankerække 
efter den anden for gennem hende , hun prøvede 
med besindighed , om der endnu gaves nogen 
udvej . Nægte det ? Nej , det var for sent , og 
desuden ville det dog en gang blive opdaget . 
Tiltvinge sig adgang og kaste sig for Olufs 
fødder og bede ham om tilgivelse ? Det 
nyttede ikke ; pigen havde jo fortalt , at han 
ikke var ved sin bevidsthed . Men se ham ville 
hun dog , inden hun mistede ham for evig — 
var han ikke hendes endnu — hvem havde ret 
til at stille sig imellem ? — og hun fik dette 
onde smil og disse uhyggelige øjne , da hun 
ville skubbe Fru ring til side og trænge sig 
ind med magt . Men så fik hun øje på Povl 
Nygårds mandige ansigt bag ved Fru ring , 
og hurtig som lynet skiftede hun taktik , 
strakte ydmygt og bønlig sin arm ud imod 

hende :  » Det var fordi jeg elskede ham , jeg 
gjorde det ; tilgiv mig ; jeg skal aldrig mere 
komme ham for øje ; hvor tør jeg også det ? 
Men lad mig se ham endnu en eneste gang — 
så skal jeg straks gå — «  hun var sunken ned 
for Fru rings fødder og skjulte sit ansigt . 
Da rørtes Fru ring , og hun gav endogså 
de andre et vink om at gå ud af stuen , for 
så meget som muligt at skåne hende for tilskuere 
i hendes ydmygelse . 
Så satte Amanda sig på en stol langt 
borte fra sengen og ventede tålmodig på , 
om han ville slå øjnene op , så’ så ydmygt 
og vemodigt på hans ansigt , at Fru ring 
blev endnu mere rørt , og gik selv ud til de 
andre . Da listede Amanda sig hen til sengen 
og trykkede et Kys på den syges læber , så 
hæftigt og lidenskabeligt , at han vågnede til 
bevidsthed . Han så’ på hende ; der gik et 
spil af gjenkjendelse hen over hans ansigt , 
men det var som en skygge og ikke som en 
lysning , og hans store øjne så’ koldt , så 
uendelig koldt på hende . Det er troligt , at 
Amanda i dette øjeblik bødede tilstrækkelig for 
alt det onde , hun havde gjort Oluf . Derpå 
gik hun bort uden at tage afsked . Hendes 
forstand var overbevist om , at hun aldrig ville 
få Oluf tilbage , men hendes hjerte trodsede 
endnu denne overbevisning . 

» U ha , «  sagde Ellen helt bange ; hun kom 
løbende ind fra forstuen og tyede straks ind i 
Povls åbne favn . 
» Hvad er der , e . R . , du gruelige kujon ? « 
» Hun så’ på mig med sådan onde 
øjne . «  og som for at frembyde sine til sammenligning , 
kiggede hun skælmsk op til ham , 
og så begyndte hun at blinke meget stærkt , 
hvorpå han også begyndte at blinke , og så 
begyndte de begge på en gang at le ( meget 
velklingende ) , og hele forestillingen endte med 
et Kys . 
Endnu samme dag sendte Amanda forlovelsesringen 
tilbage , og der var også en 
billet til Fru ring , hvori hun forsikrede hende , 
at hendes og verdens dom vare hende selv 
altfor ligegyldige , til at hun skulle forsøge på 
at retfærdiggøre en handlemåde , hvis bevæggrunde 
lå ganske udenfor en så  » skikkelig « 
Kones horisont , som Fru ring var ; hun bad 
hende være betænkt på et nyt parti til sin 
søn , og undte dem alle sammen af hjertet 
den glæde at forkorte de lange vinteraftener i 
det unge pars hjem med at bagtale hende 
( Amanda ) . 
I det mindste en af disse pile havde ramt 
rigtig ; thi Fru ring havde virkelig foresat sig 
at  » virke for det ny parti «  , og det straks . 

ude ved lynggård var det ikke at vente , 
at træerne skulle være mere udsprungne eller 
solen skinne stærkere , end det var tilfældet 
andre steder , midt i April måned . Men der 
var fuldt op af anemoner og andre blomster , 
og buskene inde i den store have vare næsten 
alle lysegrønne , især nu , da , det lige havde 
regnet lidt , og solen var begyndt at skinne . 
» Du kan nok ikke rigtig følge med , «  sagde en 
fremmelig busk , der allerede havde fået sine 
blade ud i solskinnet , til et gammelt lindetræ , 
der hele dagen forgæves havde søgt at bryde 
sine knopper .  » Blot to dage til af det slags , 
så skal du bare se , «  svarede linden godmodig , 
og så anstrengte den sig så voldsomt , 
at det lykkedes at få en lille smule af det 
grønne udenfor , og det netop på den side , 
som vendte ud til Marken . På den anden 
side af Marken begyndte skoven , og alle bøgetræerne 
vare ganske brunrøde i hovederne af 
anstrengelse for at bryde knopperne .  » Bare 
skoven ville se mig , «  tænkte linden ; den 
kunne nok hviske , men ikke råbe ; og så bad 
den to stære , som sad i dens grene , om at 
fløjte , så stærkt de kunne , ud efter skoven : 
» Ih — se ! Ih — se , se , se ! «  men bøgetræerne 
fik alle deres småfugle til at råbe tilbage : 
» Ti stille , ti stille , vil du tie , vil du tie ! «  og 

sådan vedblev de hele dagen så længe de 
kunne se hinanden . 
Folk inde i stuerne på lynggård lukkede 
vinduer og glasdøre op , så mild var luften , 
og der kom en smuk ung dame på 20 år 
frem i den åbne havestuedør , og dér satte 
hun sig til at sy nok så flittig og tænkte ikke 
på , hvor godt hun tog sig ud . Og neden for 
havetrappen sad der en stor gul hund , på det 
våde grus , idet den med spartansk ringeagt 
for al personlig komfort havde udvalgt sig den 
fugtigste plet , den kunne finde . Den stirrede 
ud i horisonten med et udtryk af ophøjet 
tænken , som man ofte kan iagttage hos en 
stor hund ( navnlig når den har sin opmærksomhed 
henvendt på en forbigående Slagter 
eller mælkemand ) , og som bibringer tilskueren 
den falske tro , at den er i færd med løsningen 
af et stort filosofisk problem af uberegnelig 
betydning for hele skabningen . Hvad mon 
drabant sad og tænkte på ? Mon på* den 
tid , den havde været lænkehund , og folk 
vare komne og havde stukket billetter ind i 
dens halsbånd , og andre folk vare komne og 
havde taget dem ud igen ? Folk var i det 
hele taget så løjerlige ; dér havde de nu taget 
hundehuset fra den og givet det til tyrk , en 
aldeles obskur størrelse — og hvorfor ? Fordi 
tyrk er grov i sin mund og bider og er en 

simpel personage , derfor får han pladsen ; — 
og jeg derimod — det er rigtignok den forkerte 
verden ! Men jeg vil nu en gang ikke bide , 
hvorfor skulle jeg det ? — og så frøken Mathilde . 
Det er nu vist , at siden den dag med 
billetterne har hun været noget besynderlig 
imod mig . Ja folk er løjerlige . Man får vel 
bære over med dem , når de bare passer ens 
mad , for det er dog det vigtigste . Det manglede 
blot ! — nå der ser jeg Lars ; det er nok 
bedst , jeg går ud i køkkenet . 
Lars var en arbejdsmand , som en gang 
for et år siden i drabants påsyn havde tabt 
en pakke smørrebrød på gulvet . Scenen for 
denne lykkelige erindring var køkkenet ; når 
derfor drabant så’ Lars , så gik den siden 
den dag altid ud i køkkenet . 
» Fy drabant , vil du væk ! «  sagde den 
smukke unge dame pludselig i en vred tone . 
Hunden havde nemlig langsomt begivet sig op 
ad havetrappen , medbringende uhyre masser 
af våd jord .  » Bort , hund ! «  drabant fortsatte 
imidlertid med stor sindsro sin vandring . 
Da hævede den smukke unge dame i vrede 
sin lille fod , og stødte af al magt til hunden ; 
så tog hun i halsbåndet og ruskede i den , 
så stærkt , hun kunne ; det var øjensynligt , at 
hun gav en længe indeklemt hæftighed luft . 
» Du er et ondt , slemt dyr , «  råbte hun , medens 

hun vedblev at mishandle den ,  » jeg hader både 
dig — og mig selv med , — og «  — Mathilde 
var bleven ganske rød i hovedet i sin lidenskabelighed , 
medens drabant , der kendte horats’s 
nil admirari , rolig havde lagt sig ned 
med den beslutning at ride stormen af til 
bedre tider . 
Nu trådte Fru Åstrup ind i salen . 
» Men hvad går der dog af dig , Mathilde ? 
Hvorfor piner du dog hunden ? «  spurgte hun i 
en forundret og streng tone . 
Mathilde svarede ikke , men skjulte sit ansigt , 
og løb ud af salen og oven på til sit 
Kammer . 
» Hvor jeg skammer mig ! Hvor jeg er 
bleven en ond pige . «  dette hviskedee hun for 
sig selv i dyb skamfuldhed .  » Å gode gud , 
lad mig dog få et bedre sind . «  hendes øjne 
bleve fugtige , og hun bøjede sig ydmygt ned 
over den åbne vindueskarm .  » Men jeg har 
ikke haft det godt og ikke været rigtig rolig 
lige siden — det du véd nok . Tilgiv mig , tilgiv 
mig , o gud , for jeg er så ulykkelig . «  ved 
nævnelsen af det sidste ord vaktes ret hendes 
medlidenhed med sig selv , og hendes tårer 
flød rigelig . Den dejlige natur udenfor syntes 
at smile ad hendes barnlige Kummer ; det lette , 
tynde aprilsolskin faldt hen over de landlige 
marker , brød sig vej gennem kvistenes væv 

på et stort kirsebærtræ , der stod lige uden 
for vinduet , og kiggede drillende lige ind i 
hendes ansigt ; en mild forårsluftning strømmede 
lige ind i værelset , og tillod sig endog 
at rumstere om i hendes fletninger . Så faldt 
hun i tanker , og de tanker gik den vej , de 
plejede , til ham , hvem Amanda så skammelig 
havde bagvasket ; ham , som havde sagt , at han 
holdt af hende , og hvem hun sådan længtes 
efter at sige det samme til igen . Thi da hun 
siden brudet med Amanda var kommen helt 
ud af det med hele den omgang i byen , havde 
hun ingen anelse om , at det var med ham , 
Amanda havde været forlovet i flere måneder . 
Det var alt det , at hun af en eller anden kilde 
på tredje hånd havde erfaret , at hendes fordums 
veninde var bleven forlovet , men hun 
havde ikke brudt sig om at vide , med hvem . 
Hvis han virkelig havde holdt af hende , 
så havde han ikke brudt sig om , at han ikke 
straks fik svar . Hun havde jo ikke afvist ham . 
Nu sad hun her og ventede og ventede , og 
han gjorde ingen ting . Han kunne da ikke 
forlange , at hun skulle — , nej det var hans 
skyld . Hvis han virkelig brød sig om hende , 
så fandt han nok på noget . Hvad kan det 
nytte , alt det dejlige , der står i bøgerne , om , 
hvad rigtig kærlighed vil sige , og hvad en 

rigtig elsker — vover for en piges skyld , når 
det aldrig sker mere . — så faldt hun i endnu 
dybere tanker . Hvordan var det ikke , der 
stod i visen : 
han kommer , han kommer på springende hest , 
han vinker , han vinker , som han kan bedst : 
» Skøn jomfru ! I sidde nu op ! 
Så fører jeg eder i susende trav 
gennem verden så vid , over land , over hav — 
skøn jomfru ! I sidde nu op ! 
Jeg bærer for eder en elskov så varm , 
trofast er min hu , og stærk min arm , 
skøn jomfru ! I sidde nu op ! 
Så fører jeg jer til mit ridderslot , 
dér holde vi bryllup , så gildt og godt ! 
Skøn jomfru ! I sidde nu op ! « 
Men sådan går det ikke til i virkeligheden 
mere , «  tænkte hun videre ;  » nej , alting 
er så kedsommeligt . Men han — han er ligesom 
de andre , både kedelig og dum . Ikke 
en smule bedre . Å hvor holder jeg dog forfærdelig 
meget af ham , «  var den lidt ulogiske 
slutning på denne tankerække . 
Den forårsluftning ! ville den da ikke 
lade hendes lokker i fred ? 

» På højenlofts-tilje vi træde vor Dans , 
og skønnest er i blandt fruernes krans . 
Skøn jomfru ! I sidde nu op ! 
På flisede gulv falder kærternes skin . 
Men månen , hun titter ad ruden ind . 
Skøn jomfru ! I sidde nu op ! 
Så vandre vi sammen i havgen , vi to , 
hvor roserne dufte , og fuglene bo , 
— skøn jomfru ! I sidde nu op ! — 
men oppe fra salen lyder gigernes spil , 
og riddere og fruer træde dansen dertil . 
Skøn jomfru ! I sidde nu op ! « 
— men hvem var dog det , der kom op ad 
trapperne , bankede på døren og kom ind ? 
En ganske vildfremmed dame i sort kjole . 
En smuk , ældre dame . Hun lignede så mærkværdig 
en , hun selv lige havde tænkt på , at 
hun ikke kunne lade være at blive rød i 
hovedet . Og det blev ikke bedre , da den 
fremmede dame begyndte at se længe og 
prøvende på hende , og spurgte hende , om det 
ikke var Mathilde Åstrup ; og til sidst blev 
blikket så ømt og moderligt , at Mathilde 
virkelig ikke vidste , hvor hun skulle se hen . 
Men rent forskrækkeligt blev det , da den fremmede 
dame sagde , at hun hed Fru ring , og 
var moder til Oluf ring ; Mathilde følte , at 

hun blev ganske purpurrød i hovedet ; det var 
jo rædsomt flovt ; og da så Fru ring begyndte 
at tale , så blev det værre og værre ; og efter 
ti minuters forløb syntes Mathilde , at hun 
måtte skjule sig et sted ; hun vidste da ikke 
noget bedre , end at falde Fru ring om halsen 
og skjule sig ved hendes barm . 
Dér fandt Fru Åstrup hende endnu en 
halv time efter . Da havde hun fået at vide , 
hvor skammelig Amanda havde narret dem alle 
sammen , og hvordan det var gået til alt 
sammen , men nu skulle det blive godt , når 
bare Oluf blev rask , for så ville han naturligvis 
selv tale med hende ; men nu var han så 
syg , at han lå den hele dag i feber , for han 
havde været med nede ved Lejre , og dér var 
han bleven såret slemt i benet , og han ville 
blive meget hurtigere rask , når han bare fik 
at vide , at Mathilde holdt af ham , for han 
tænkte altid kun på hende , og det kunne hun 
( Fru ring ) så godt forstå , så sød , som hun 
( Mathilde ) så’ ud til at være . 
Fru Åstrup stod og smilede så polisk ; 
hun var formodentlig bleven indviet i sagen for 
længe siden af Fru ring . 
» Å moder , «  sagde Mathilde , da hun så 
hende ,  » jeg er så glad , så lykkelig . Og jeg 
har pint ham i tre år , «  og hun begyndte 
igen at græde . 

( vi beklage , at Mathilde så lidt lod sig 
gribe i mangel på logik ) . 
» Mener du drabant ? «  spurgte Fru Åstrup , 
og så meget polisk ud . 
» Nej , nej , ikke drabant , men ham , «  og 
hun gemte sit ansigt i moderens hænder , så 
at man ikke så’ andet end hendes brune hår . 
» Min ven , hvorfor har du skjult noget for 
mig i så lang , lang tid ? « 
» Ja det har jeg rigtignok , men jeg har jo 
heller ikke vidst noget selv . «  ( atter ulogisk . ) 
men lad os ikke glemme drabant ; det er 
jo dog en af hovedpersonerne . Efter den sidste 
hårde medfart var den gået ned igen i haven , 
og derfra rundt igennem gårdene til 
køkkendøren , uden at tabe sin oprindelige plan 
af sigte . Først da den så’ , at Lars var gået , 
og at han intet smørrebrød havde tabt , syntes 
den noget rystet , og begyndte , som Dickens 
siger , at tvivle på tilværelsen af et forsyn . 
Så lagde den sig ned , og hundenes morfevs 
sendte den et forfriskende blund oven på de 
stærke sindsbevægelser , den havde gennemgået . 
I drømme så den Lars vandre over 
gårdspladsen , og ved hvert skridt tabte han 
umådelige bunker smørrebrød , så at vandet 

løb den ud mellem tænderne og over underkæbens 
takkede flige . Så hørte den lette 
trin , som den godt kendte , og vågnede ved , 
at et par bløde arme slyngedes om dens Hals . 
» Stakkels drabant ; jeg har også været slem 
imod dig , min egen gode hund . «  drabant 
rejste sig , slog et fenrisgab op — det lød , som 
når en port knager på sine hængsler — , og 
strakte sig , som om hvert led i dens store 
krop skulle springe . Man vil sige , at denne 
aften en stor del af dens drøm gik i opfyldelse , 
og at den syntes , at menneskene nu 
begyndte at blive fornuftige . 
Men i Olufs værelse rystede lægen på 
hovedet . Det var en hårdere krise , end han 
havde trot . Damerne havde fået et lille klaver 
stillet op i værelset ved siden af , for Oluf 
syntes at blive roligere , når Fru ring spillede , 
men det måtte rigtignok kun være ganske 
sagte , å så sagte — . 
Det er et stort hav — hvor det slår mod 
hovedet , hvor det bruser — jeg synker , jeg 
falder — de bølger , de slår så regelmæssig , 
bums , bums — nej det er musik — bliv ved ! 
Her er høje bjerge — jeg må op — jeg 
glider — nej jeg svæver — hvilket dejligt 

land — fader , fader , tag mig med — er det 
virkelig ganske umuligt ? 
En gang slog han øjnene op . Han så’ 
kendte skikkelser , men de vare bedrøvede . 
Han så’ også sin moder ved sit leje ; hun 
var ikke så bedrøvet , som de andre , syntes 
det han så’ også et andet ansigt , men så 
flygtig , så flygtig — hvad var dog det , hvad 
var dog det ? 
» Sig mig det , «  mumlede han . 
» Hvilket min elskede dreng ? « 
» Mathilde , Mathilde . « 
Og så råbte væggene og luften og alt : 
Mathilde , Mathilde , og svimmelhed betog ham . 
Men mange uger efter var hans eneste 
ord , når han en gang imellem kom til en 
slags bevidsthed :  » Moder , sig mig det . «  thi 
altid så’ han i sådanne øjeblikke sin moders 
øjne våge over sig , og han så’ også sin 
søster og Povl Nygård , men de vare meget 
bedrøvede ; kun moderen syntes altid at smile . 
Så kom det da dertil , at disse øjne blev et 
par frelsende stjerner , der altid skulle skinne 
på himlen , og som ingen sky måtte borttage . 
En gang vågnede han og smilede igen 
til de to venlige øjne : 
» Jeg har talt med fader . « 
» Har du , lup . « 
» Ja , han bad hilse . « 

og da de moderlige øjne bøjede sig bort 
— gud véd hvorfor — , søgte han med sin 
matte hånd at drage hendes hoved til sig 
igen : 
» Det er virkelig sandt . « 
Men så kom andre billeder for hans sjæl . 
Der kom en tid , da disse billeder blev 
truende og skrækkelige . Rosenfeld så’ han , 
og han knyttede hænderne i vejret , og råbte , 
at mennesker kunne han tvinge , men ånderne 
kunne han endnu ikke tvinge . Amanda så’ 
han , men hun kæmpede og brødes med hans 
fader , og de kæmpende blev til uhyre skikkelser , 
der slyngedes frem og tilbage mellem 
himmel og jord . Da rystede hele universet , 
og han udstødte et rædselsskrig . Så så’ 
han atter , men som i et sitrende spejl , sin 
søster og Povl ; men de så' endnu mere bedrøvede 
ud ; han ledte da efter sin moder , men 
alt blev bælmørkt . 
» Moder . « 
» Lup ; her er jeg jo , «  og de to trofaste 
stjerner skinnede venlig gennem mørket , og 
en mild hånd tørte sveden af hans pande . 
Så kom der en periode , hvor synerne 
bleve mildere og venligere ; han færdedes ofte 
i sit barndomshjem ; han så' den lille kirke ; 
de øde marker , beklædte med marehalm , lyng 
og evighedsblomster ; den lille sø nede mellem 

bakkerne ; der gik han med sin fader og spurgte 
ham ud om det fremmede , dejlige land . Eller 
han gik i skolen og talte med hr . Segler og 
alle kammeraterne , og hr . Segler så’ glad 
og fornøjet ud , og han pegede på hans pande 
og hans bryst , og sagde : alt i orden ; og han 
følte slet ingen smerter mere . 
Bliv ved at spille — bliv ved . Det er 
elverhøj . — jeg har været her før . Rigtig . 
Men det er længe siden . Eller også var det 
ikke mig selv . Se de blinkende søjler ; de 
løfte sig lige op mod himlen , den ene ved 
siden af den anden . Og loftet , det er helt af 
guld . Nej det er skyer , som solen skinner 
på ; og de drage forbi . Bliv ved at spille . 
Nu bliver slottet større endnu . Og solen 
skinner overalt . Her er søen . Nu vil jeg løbe 
op på bakken ligesom den gang . Det er en 
stor dejlig skov . Hør hvor fuglene synge , 
og — . Nej se alle de lyse skikkelser — millioner 
og millioner — hele verden er fuld deraf . 
De synge — bliv ved — nej nu tier de . Og 
de bøjer sig alle . Dér kommer en — det er 
ham — se stråleglorien — jeg må også 
bøje mig .------han er ikke streng ; han holder 
af mig — han er helt anderledes — han — . 
Oluf vågnede . 
» Moder , bed fadervor for mig . « 

såre ukunstlet og såre højtidelig lød den 
simple bøn i sygeværelset . Lidt efter hed det : 
» Moder , nu véd jeg , at gud har tilgivet 
det alt sammen . For jeg bad ham derom . Og 
det var slet ikke svært . « 
Den samme tanke udtalte han ofte i denne 
tid . Og en gang tilføjede han : 
» Og jeg skal blive rask igen , og så skal 
jeg begynde forfra , og blive et dygtigt menneske . 
Lad os bede fadervor endnu en gang 
sammen . Jeg kan nok tåle at tale så længe . « 
Hen imod slutningen af maj mente lægen , 
at patienten ville have godt af forårsluften , 
og så lod man vinduerne stå åbne , og Oluf 
lå på landet , sagde han , for både skrivebordet 
og medicinbordet bugnede af bøgegrene 
og blå og hvide sirener og guldregn i svære 
mængder . En stor dusk af guldregn bøjede 
sig fortrolig ned over hans gamle latinske 
leksikon . Gud véd , hvad de to kunne have at 
snakke om sammen ! En anden buket af sirener 
og guldregn tiltrak sig Olufs specielle opmærksomhed 
på grund af sine enorme dimensioner . 
» Hvor er den fra ? «  spurgte han . 
» Naturligvis fra lynggård , «  svarede Ellen 
ubetænksomt . 
Øjeblikkelig begyndte Povl og Fru ring 
at hoste overmåde stærkt . 

» Hvad skal det betyde ? «  råbte Oluf så 
kraftig , at det forbavsede dem alle . 
Men endnu mere forbavselse vakte han , 
da han lidt efter rejste sig halvt op i sengen , 
og vinkede til de andre , at de skulle gå bort , 
og at hans moder skulle bøje sit øre ned til 
hans mund . 
» Kan jeg få lov at se hende endnu en 
gang ! Eller var det blot en drøm ? « 
» Hvem ? « 
Og han hviskedee ganske sagte : 
» Mathilde ? « 
Der hengik nogen tid — hvor længe , 
vidste han ikke — så stod Mathilde hos hans 
moder , meget forlegen og meget rod , skjulende 
sig halvt bag hende . Men det varede kun et 
øjeblik , så måtte han lukke øjnene . Han 
troede , han var i Paradis , og glansen blændede 
ham . 
Men fra den dag var Mathilde ikke mere 
at formå til at komme ind i hans stue . Derimod 
kom jævnlig hendes moder , som Oluf i 
sin tid havde dannet sig et så forkert billede 
af , og hun medbragte altid buketter ude fra 
lynggård , og Oluf var for længe siden klar 
over , hvad der var passeret , og han var begyndt 
at skrive små billetter , som han bad 
Fru Åstrup tage med ud til lynggård og 
give Mathilde . Thi han vidste ikke , at Mathilde 

stod inde i stuen ved siden af og læste dem , 
lige så fort som de var skrevne , men hun 
turde ikke komme ind . 
Juni kom , og i midten af juni flyttede  .hele 
skaren — det vil sige Fru ring , frøken Ellen 
og Oluf — ud til Fru rings  » Enkesæde «  , som 
Povl sagde , o : en tarvelig , men pæn lille lejlighed 
et sted ude på Østerbro , hvor de kunne 
se Øresund og hvor der var en lille have med 
et stort lindelysthus . Der kunne Oluf sidde 
ude , når vejret var godt , og ryge lidt på en 
cigar og kigge lidt i sine tteologiske bøger , 
de gamle bøger og kollegiehæfter , som så 
længe havde ligget og samlet støv . Thi nu 
var det vist , at det skulle være tteologi ; og der 
kunne jo heller ikke være så langt til eksamen ; 
han kunne jo huske det meste iforvejen . 
Således sad Oluf en gang beskæftiget , og 
befandt sig yderlig vel , da Amanda pludselig 
viste sig i åbningen til lysthuset . Hvilke 
ustyrlige lidenskaber stod ikke afmalede i hendes 
træk og i alle hendes bevægelser ! Hvor 
turde hun dog komme ? Hvad ville hun ? 
» Oluf , har du fordømt mig ? « 
» Hvad vil du her ? « 
» Før du støder mig bort , må jeg tale — 
du er jo højhjertet — ikke smålig — kan 
du da ikke forstå — du plejer jo at kunne 
se det store — kan du da ikke se , at det er 

for din skyld , jeg har gjort det alt sammen ? 
Tror du , at hun nogen sinde vil kunne give 
dig det , som jeg har givet dig ? — Oluf , Oluf ! 
Jeg føler , at jeg har en kraft til at elske , som 
ingen kvinde på hele jorden — « 
» Ja , dig selv . « 
» Nej dig — vil du da ikke forstå mit 
offer — jeg har løjet og bedraget for din 
skyld ; alle mennesker hader og foragter mig ; 
er det et ringe offer ? Ja måske , «  vedblev 
hun med voldsom hæftighed —  » for jeg hader 
og foragter også alle mennesker , «  — og hun 
truede med knyttet hånd ud i luften med 
sådan vildhed , at Oluf formelig forfærdedes — 
» men ser du da ikke nu , hvad jeg ofrer dig , 
hele min kvindelige stolthed ; tror du , den er 
ringe ? — Oluf , elskede «  — hun kastede sig i 
sin ubændige lidenskab for hans fødder — 
» jeg vil jo ofre dig mere endnu , hvad ingen 
ærbar kvinde ville — Oluf , Oluf , ægt kun 
den anden — ha så svar mig — eller er jeg 
måske for grim ? « 
Hendes yppige skikkelse , der så lidt 
havde omspændt Olufs sandser , lå for hans 
fødder ; håret var løst , og klæderne i uorden . 
Frister , nærmede du dig igen ? Han 
kendte denne flamme . Vare hine syndens 
tider komne igen ? Vig bort , onde ånd . 
Han bad , og den onde frister veg . 

» Ulykkelige kvinde , bed til gud . « 
» Til gud ? — ha ha — hvem er han ? — 
en , som hader og piner mig , fordi han er 
stærkere end jeg — « 
Oluf blev besynderlig greben af denne gentagelse 
af hans egne ord fra en forvildet periode . 
» Er det måske ikke hans skyld , at jeg 
er , som jeg er ? Har jeg måske bedt om at 
blive født ? Men jeg trodser og forbander ham , 
og dig med , for hvem jeg har ydmyget mig 
værre end en hund — « 
Hun var sprungen op , og så vild var 
hendes lidenskab , at hun greb efter havekniven , 
der lå på bordet i lysthuset . Oluf 
vristede den let af hendes hånd , thi hun var 
allerede falden i afmagt . 
På det sted , hvor vejen fra lynggård 
svinger ind i skoven , er der en plet , hvor 
naturen synes at ville vise sig i al sin ynde . 
Et par vældige høje bøgetræer danne den 
højtidelige indgang til skoven ; et gammelt 
hensmuldrende stengærde med Mos og ville 
roser skrån .er på den ene side ned til en 
eng , hvis utallige tuer er bedækkede med 
blå klokkeblomster , på den anden side ned 
til en lille gruppe hvidstammede birke , som 
med deres sænkede kroner synes i drømmende 

alvor at lytte til de mægtige bøges susen 
oven over dem . Under det pragtfulde lyse 
løvtag er bredt et mørkegrønt tæppe af alle 
slags skovurter ; endnu er anemonen ikke 
ganske afblomstret , og de hvide , fine stjerneblomster 
stå i talrige grupper . Solglans spreder 
sig over det hele og strør gyldne pletter 
rundt om på skovbunden , hvis tæppe glinser 
i det brudte lys med silkeagtig glans . Ind i 
det indre af skoven , så langt øjet rækker , 
står stamme ved stamme , alvorlige , tavse , 
som om de holdt vagt over nogen , måske 
over selve den hemmelighedsfulde natur , der 
som en mystisk skønhed slumrer et steds allerdybest 
inde i skovsalens helligdom . Måske 
véd dåhjorten det , der spanker om der inde 
med sin hind og fire kalve ; men den siger 
det ikke . Måske véd også den lille skovbæk 
det ; dens spæde toner klinge til de susende 
trækroner som en kvindesang til dybt orkesterakkompagnement ; 
men hvem kan blive klog 
på ordene ? 
På dette sted , op ad skovgjærdet , satte 
Mathilde sig , med sin stråhat i hånden og 
drabant ved siden , og andre end malere og 
digtere ville have bemærket , hvor ypperlig 
hun straks sammensmeltede med naturens skønhed , 
og føjede en ny , og det den største , 
skønhed til stedet . Her sad hun og ventede . 

han kommer , han kommer på springende hest , 
han vinker , han vinker , som han kan bedst : 
» Skøn jomfru ! I sidde nu op ! 
Så fører jeg eder i susende trav 
gennem verden så vid ,' over land , over hav . 
Skøn jomfru ! I sidde nu op ! « 
Raske trin lod sig høre på vejen inde 
i skoven . Hun lyttede . Det var ikke Mikkel 
med posten , og han plejede heller ikke at 
komme så tidlig . O gud , hvor hendes hjerte 
bankede . Var det — ja — nej — jo , jo , det 
var ham . Gemme sig ? hvor , hvor ? om bag 
det store træ . Bare han vil gå forbi . Drabant , 
troløse , vil du røbe din herskerinde ? 
Det lader til det , thi den går frem midt på 
vejen ; og dér står Oluf og klapper den , og 
ser sig om ; så går den lige hen bag det 
store træ ; dér står jo Mathilde , røbet , blussende , 
med sænket hoved . Det er jo deres 
første møde . — dåhjorten stikker sit hoved 
frem over skovgjærdet . 
» Hvad ser du efter , fatter ? «  spørger dåhinden 
sin mand . 
» Å det er de mennesker dér , «  svarer 
dåhjorten ;  » hun hører jo hjemme her på 
egnen véd du , og ham har jeg nu fulgt med 
interesse lige siden hans første ungdom . Det 
var omtrent på den tid , jeg gik på frierben 

til dig , mutter , «  vedbliver han , og gnider i 
en let forlegenhed sin mule mod det højre 
forben .  » Du ser , han er ikke stort videre nu , 
end jeg var den gang . Der er altid så meget 
vrøvl med menneskene . Vi var ikke så længe 
om kontrakten , vel , mutter ? « 
Dåhinden vrikker knipsk med ørerne , og 
kalder på børnene . 
» Kom lad os gå ; jeres far er uartig . « 
Og så forsvinder hun med de fire dåkalve 
inde i tykningen . 
» Hå ! «  siger dåhjorten hånlig , og knejser 
med nakken ;  » hvad den ting anbelanger — 
så følger han sindig bag efter sin familie . 
Så ender da denne fortælling på gammeldags 
vis i nok så megen lykke og glæde . 
Og alle vi , som er hovedpersoner hver i 
sin særskilte roman , alle vi stræbe , mere eller 
mindre bevidst , som Oluf , efter det dejlige , 
ubekendte land , vort åndelige fædreland , 
hvoraf al sand jordisk lykke er et genskin . 
Dette land hedder ideens rige ; digterne kalde 
det også poesiens land ; der bor al skønhed ; 
der bor al sandhed ; derfra sendes håb og 
kærlighed og tro som varmende stråler ned 
til denne kolde jord . Det nås ikke , som Oluf 

en gang troede , ved at skynde sig op på 
bakken ; helt nås det vel ikke i dette liv ; 
men søger du trofast og ærlig , så nås det 
vel en gang alligevel . 
Men , skønt vi hver har sin særlige roman , 
så er vi dog tillige bipersoner i en større : 
gid vi en dag må se vort kære jordiske 
fædreland hæve sig ud af den klamme febertåge , 
som Segler talte om ; gid vi selv må 
bidrage dertil med hånd eller mund 1 thi 
den store fælles skæbne griber ind i de enkelte , 
og folkets ulykke hviler tungt på hver især . 
O hvilken dag , da ned fra mersetop 
igennem tågen rungede :  » Land forude ! « 
Da håbets rødme for i kinden op 
om end at bjærge den forliste skude . 
O hvilken dag ! Og da så sol frembrød , 
jeg landet så’ . Hil dig , du skønne rige ! 
Hil dig i morgensolens unge glød , 
mens over palmelund dens stråler stige . 
Alt bærer vinden blomsterduft fra ø , 
og fuglesang fra skovens hvalte kroner — 
nej , det er englekor til harpens toner 
af Saliges utalte legioner , 
der alle frelste blev fra livets sø . 


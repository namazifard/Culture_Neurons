 « moder , »  sagde Nelly , hun kom løbende ind i stuen , rød i kinderne af ivrighed og ganske forpustet af alle de mange trapper ; i den ene hånd holdt hun nogle pakker , i den anden en Berlingske tidende .  « moder , se blot , hvad der står i avisen . Det er vist noget for mig . » 
« hvor har du fået fat i  « Berlingske »  , Nelly ? » 
« den stak ud af postkassen på første sal , og da jeg gik forbi , fik jeg netop øje på dette avertissement . Vil du ikke se ? » 
Nelly holdt ivrigt avisen hen foran moderen og pegede på et avertissement med overskriften  « en ung pige . » 
« men Nelly dog , tog du avisen uden videre ? » 
« nej , moder , du kan da nok tænke , at jeg ringede på og bad om at låne den , men jeg lovede at bringe den straks tilbage . Det er vist bedst , jeg skriver det af , så kan vi bedre læse det i ro . » 
Hun tog papir og pen og skrev ivrigt ; så lagde hun avisen sammen og løb hurtigt ned ad 

trapperne med den . Da hun kom tilbage , hængte hun sit overtøj på plads og lagde pakkerne til side . 
Da hun igen kom ind i stuen , sad Fru Falck med hendes afskrift i hånden . 
« tror du så ikke , at det kunne passe for mig , moder ? » 
« jeg ved ikke rigtig , Nelly . » 
« jo moder , hør nu blot :  « en ung pige af god familie og med et net væsen og ydre »  — det er det værste , moder . Du har jo altid sagt , at mit væsen ikke var roligt nok , og i skolen kaldte de mig en vildkat . Jeg er også bange for , at mit ydre ikke kan kaldes net . Men moder , tror du , man kan sige , at jeg er . grim , for så kan det jo ikke nytte at tænke derpå . » 
« å nej , for ydrets skyld tror jeg ikke , der er noget i vejen , »  svarede Fru falk og klappede datterens kind , mens hun smilende betragtede hendes endnu halvt barnlige træk . 
« tror du ikke , moder , »  afbrød Nelly ivrigt ,  « ja hør så blot videre . Vi kom til  « net ydre »  —  « kan få en vellønnet plads hos en højere stående embedsmand i sydsælland . Den søgende må kunne påtage sig at læse lektier med to småpiger på 8 og i o år samt sørge for deres tøj-tillige skal hun gå fruen til hånde og være behjælpelig i huset . En , som er musikalsk , vil blive foretrukken . Billet med fotografi og nøjagtige oplysninger mrkt . H 675 , bedes indlagt på dette blads kontor i løbet af 3 dage . » 

« tror du ikke , jeg kunne påtage mig det , moder , »  spurgte Nelly , da Fru Falck tav .  « du siger jo , at jeg er flink både i huset og til syning . I skolen gik det mig da også godt , så jeg kan vel nok læse lektier med de to børn . — tænk dig , moder , en vellønnet plads ! Måske jeg får så meget , at jeg kan hjælpe dig , så du ikke behøver at slide så hårdt . » 
Fru Falck lod kærligt sin hånd glide hen over Nellys blonde hår . 
« det er ikke så nemt at få en sådan plads , lille Nelly ; og selv om du fik den , var det måske slet ikke godt . Det ser ud til at være en underlig stilling , lidt af alt . Du kan let komme til at skulle gøre alt , hvad ingen andre vil . »  . 
« jamen moder , jeg er virkelig ikke bange for at tage fat , det ved du da . » 
« ja Nelly , det ved jeg godt . Men der er stor forskel på at være i sit hjem og så ude blandt fremmede . Blandt fremmede er det bedre at have bestemte pligter , så ved man , at man gør , hvad man skal . Det er ikke let at gøre alle tilpas , og det er netop det , man skal , når ens virksomhed er så mangesidig . Folk tager ikke altid skånsomt på deres tyende , og et slags tyendeforhold er det dog , selv om det ikke skulle kaldes sådan , »  tilføjede hun , da hun så datterens skuflede ansigt . 
« men moder , synes du alligevel ikke , vi skulle lægge billet ind ? Man bør byde lykken hånden , 

ved du nok , og hvis vi ikke synes om pladsen , er vi jo ikke bundne . » 
« når du så gerne vil , Nelly , kan vi jo godt prøve det . » 
Fru Falck var enke efter en præst og boede nu tilligemed sine to børn , den i8årige datter Nelly og den løårige Ejner i en lille lejlighed på femte sal i Stockholmsgade . Hendes venner undrede sig tit over , at hun ikke hellere flyttede hen i en billigere gade , hvor hun ikke behøvede at bo så højt til vejrs . 
« nej , jeg kan ikke undvære de grønne træer , »  sagde hun til svar på deres beklagelser , når de forpustede af de mange trapper , nåde op til hende .  « det er vist en vane fra landet . Jeg vil hellere have lidt umage med trapperne , end jeg vil se på lutter grå huse . » 
For at forøge sin knappe pension , gav hun undervisning i musik og syede for broderihandlere . 
« det vil blive meget ensomt for mig , når du rejser , »  sagde Fru Falck en dag i slutningen af April , da hun og datteren sad sammen ved vinduet og syede flittigt på en sommerkjole . 
« du kan tro , jeg vil også savne dig meget , »  svarede Nelly sukkende .  « du har dog Ejner . » 
« han er jo endnu kun en dreng og har desuden skolen at passe . Du må skrive rigtig flittigt , Nelly , og fortælle mig alting , både det , som du er glad ved , og det , som bedrøver dig ; husk det . » 

« ja , moder . Men tænk , hvor morsomt , når jeg kan sende penge hjem til dig . For jeg kan da umuligt bruge 300 kr . Tænk dig 300 kr . ! Det er næsten lige så meget som hele din pension . Jeg kunne da gå klædt som en prinsesse , hvis jeg skulle bruge alle de penge . » 
« ja , det er en rigtig god løn , »  svarede Fru Falck tankefuldt .  « men der går altid mere med , når man ikke selv kan sy sit tøj . Desuden skrev Fruen jo , at du skulle være pænt klædt . » 
Hun så en stund ud af vinduet , førend hun fortsatte . 
« når du kommer ud iblandt fremmede , Nelly , så husk på , at du ikke kan være mod alle folk , sådan som du er vant til her hjemmefra . Du må især huske på at være rigtig stilfærdig i dit væsen . Folk er meget tilbøjelige til at mistyde en ung piges frimodighed , navnlig når hun står alene . Her hjemmefra er du jo kun vant til at færdes blandt venner , som ser velvilligt på alt ; men sådan vil det ikke blive i din nye stilling . Husk også på , at du ikke kan være imod fremmede herrer sådan , som imod Ejner og hans venner . Der kan være dem , som vil misbruge en ung piges tillid . » 
« å moder , du skal ikke være bange . Jeg skal nok være stilfærdig og adstadig . Alene tanken om de 300 kr . vil fylde mig med værdighed . » 
« jeg kan ikke rigtig tænke mig , hvordan du vil bære dig ad med at være værdig , »  svarede 

Fru Falck og smilede .  « men husk nu på , hvad jeg har sagt dig , »  tilføjede hun . 
« det skal jeg nok , moder , »  svarede Nelly og tog igen fat på sytøjet . 
Nelly skulle tiltræde sin plads hos amtmand helmbo den iste maj . Hun var så opfyldt af tanken om alt det nye , hun skulle få at se i et så stort og fint hus , at hun slet ikke tænkte på at være benovet , førend toget holdt ved stationen . Hun blev modtaget af en pige , som fulgte hende til den nærliggende amtmandsbolig . Pigen viste hende op på hendes værelse , og kort efter , da hun havde fået tøjet af , blev hun kaldt ned til fruen . 
« nå , så de er frøken Falck , »  sagde amt-mandinden og betragtede hende gennem lorgnetten .  « de ser jo meget net ud . Sæt dem ned . Værs’god . Så kan jeg med det samme sætte dem ind i deres pligter . — hvad er deres fornavn ? » 
« Nelly . » 
« Nelly , er det deres døbenavn ? » 
« nej , jeg er døbt Helene . » 
« nå , det er godt . Så kalder jeg dem Helene . Nelly lyder noget vel fidelt . For tjenestefolkene hedder de frøken Helene . Mærk dem det . — hvor har de dog fået den ide at kalde dem Nelly ; er de engelsk ? » 
« nej , men fader har været sømandspræst i 

England . Jeg er født derovre , derfor har jeg vist fået navnet . » 
« deres fader er død ? » 
« ja , for mange år siden . » 
« nå , det er godt . — men hør nu deres pligter . Om morgenen står de op kl . 6 eller jeg ved ikke , hvor hurtig de er om at klæde dem på . Så snart de selv er færdig , sørger de for , at børnene kommer op , at de kan være i skole til rette tid . De følger dem derhen og henter dem igen efter endt skoletid . Så går de en tur med dem inden middag , og efter mid-dag hjælper de dem med lektierne . Det er deres pligt at sørge for , at børnene ikke får dårlige karakterer . Jeg vil sige dem , jeg vil intet vrøvl have med skolen . » 
Nelly bøjede sit hoved til tegn på , at hun havde forstået fruens ord . 
« mens børnene er i skole , skal de efterse og sy på deres tøj . Det påhviler dem at sørge for , at alt er i orden . Kl . 11 spiser vi frokost . De laver kaffen og skænker den til min mand , mig og fuldmægtigen , som hver dag spiser frokost hos os . Ved middagsbordet retter de an og skærer for — det håber jeg , de kan . — eftermiddagskaffen og theen om aftenen påhviler også dem . Efter the skal de synge eller spille for os ; min mand sætter megen pris på musik . For øvrigt skal de sørge for , at der altid er friske blomster i vaserne og foreslå borddækningen , 

når her er fremmede . Desuden skal de hjælpe mig i den tid , der er tilovers . Nå ja , i øjeblikket husker jeg ikke mere , men hvis jeg kommer i tanker derom , skal jeg nok lade dem det vide . » 
« man skulle næsten synes , at dette var nok , »  tænkte Nelly , som i sit stille sind fandt , at hendes moder ikke havde haft helt uret i sin dom om pladsen . 
Amtmandinden lænede sig igen tilbage i sofaen , idet hun gav Nelly tegn til at gå . 
Amtmandinden var en statelig dame på omtrent 40 år . Hendes af natur kønne ydre skæmmedes dog af en tilbøjelighed til embonpoint . Et stærkt præg af ladhed hvilede over hele hendes skikkelse . Hendes ansigt havde et hovmodigt udtryk . Onde tunger påstod , det kom af , at hun var bange for , man skulle glemme , at hun var født komtesse steinnitz . 
Hun var amtmandens anden kone og moder til de to børn , Nelly skulle tage sig af . Børnene af første ægteskab vare alle gifte . 
Sine nye myndlinge , Paula og Asta gjorde Nelly bekendtskab med , da de kom fra skole . Det var kønne børn med opvakte ansigter ; men det forekom Nelly , at deres opvakthed nærmest gik i retning af at finde på spilopper og give rappe svar . Amtmandinden lagde næsten slet ikke mærke dertil eller lo deraf . 
Ved middagsbordet blev Nelly forestillet for 

amtmanden , en høj , bredskuldret skikkelse med gråsprængt hår og skæg . En mærkelig kontrast til hans mægtige skikkelse og dybe basstemme dannede hans noget fyldige ansigt , der godt kunne have været et barneansigt , dersom ikke det store anselige skæg havde vist , at det tilhørte en mand . Han så ud til at være noget op i treserne . 
Han hilste så venligt på Nelly , at hun straks følte sig tiltalt af ham . Da han , henvendt til sin hustru , sagde :  « er det ikke rart , Minka , at vi har fået sagen med amtsrådet ordnet i venskabelighed , »  forekom det Nelly , at ordene  « i venskabelighed »  kunne sættes som en devise på ham , så velvillig og medgørlig som han så ud . Sådan havde hun rigtignok ikke tænkt sig en amtmand . Hun havde ventet at se en myndig , ærefrygtindgydende herre , men denne så ud , som om hans højeste ønske var at leve i fred med hele verden . 
Ligesom amtmandens ydre slet ikke svarede til Nellys forestilling om ham , sådan gjorde huset det heller ikke . 
Hun , som fra sit hjem var vant til orden og nøjagtighed , havde ventet , at i et så fint hus måtte alting være , som det var blæst . 
Stor var derfor hendes forundring ved at se , at lige det modsatte var tilfældet . Hun fik indtryk af , at ingen følte sig forpligtet til at tage sig af sagerne eller vidste , hvor noget var henne . 

at en amtmands børn kunne være så mangelfulde i deres påklædning , havde hun aldrig tænkt sig . Astas sko manglede knapper , Paulas flæt-ning var ombunden med sort uldgarn , og i steden for et strømpebånd hjalp hun sig med et stykke sejlgarn . Hun havde tænkt sig et rigt og fint hus på en helt anden måde . Hvad rart der var ved at have mange tjenestefolk og fine kjoler , når alting så så forstyrret og uordentligt ud , kunne hun ikke forstå . 
Den følgende morgen , da hun hjalp børnene med påklædningen , spurgte hun dem , om det var længe siden , deres forrige frøken rejste . 
« vi har ingen haft siden nytår , »  oplyste Asta . 
« nej , og Marie stuepige siger , at det er såmænd ikke så underligt , vi ingen har kunnet  .få , så urimelig som moder er . » 
« men Paula dog ; sådan må du ikke tale om din moder . » 
« hvad skulle det gøre ? »  svarede barnet kæphøjt ,  « sådan siger alle pigerne . De siger , at moder er så urimelig , så der er ingen ende på det ; at hun aldrig vil give dem fri , og det kommer af , at hun selv er så doven , for så ved hun slet ikke , hvad det vil sige at være træt og trænge til at hvile sig . » 
« hør , Paula , hvis du nogensinde mere taler om din moder på den måde , så bliver jeg rigtig vred . » 

« jamen pigerne siger det selv . » 
« du skulle skamme dig ved at gentage sådanne grimme ting , »  svarede Nelly bestemt . 
Barnet så forbløffet op og tav . 
Da Nelly havde fulgt børnene i skole , gav hun sig til at efterse deres garderobe . 
« det var ikke til at forstå . Ikke et par hele strømper , og umage var de alle ; lange og korte imellem hverandre . Linnedet var også i stykker , og der manglede knapper i flere kjoler . 
« hvor mon jeg skal få noget til at gøre børnenes tøj i stand med  ? »  spurgte hun stuepigen . 
« det ved jeg virkelig ikke . Det kommer ikke mig ved , »  svarede pigen mut .  « det kan de spørge hendes nåde om . » 
« hendes nåde , »  tænkte Nelly .  « skal amtmandinden kaldes  « deres nåde »   ? Nej , det ville hun dog ikke sige , hvis hun på nogen måde kunne blive fri . Det lød så krybende . » 
Da frokosten var forbi , spurgte hun amtmandinden , hvor hun skulle få sysager fra . 
« bedste Helene , »  amtmandinden betragtede hende med ufordulgt forbavselse ,  « har de ikke forstået , hvad jeg sagde . — børnenes garderobe påhviler aldeles dem , så de må ikke vente , at jeg sørger for den slags ting . Hvis det er nødvendigt , at de må have nogle rekvisitter , må de gå til amtmanden om penge og aflægge ham regnskab 

derfor . De har da vel ikke troet , at jeg ville se efter , om børnenes strømper blev for gamle , eller om de trængte til nye kjoler . Jeg ved virkelig ikke , hvad de så havde tænkt , de ville tage dem til . 
Som sagt , de kan bede amtmanden om penge . Han er på kontoret for tiden . »  amtmand-inden sejlede majestætisk ud af stuen . 
« gå ind på kontoret og bede amtmanden om penge ! »  Nellys hænder blev ganske våde af forskrækkelse ved tanken derom .  « hvad ville han dog tænke ! Hvor det var ubehageligt at skulle bede ham om penge til alle • de småting ; han kunne umuligt vide , hvad de kostede eller hvor meget hun skulle bruge af dem . Hun var næsten ved at fortryde , at hun i det hele var kommen her ; men hun tog sig sammen og bankede på kontordøren , og på amtmandens  « kom ind »  stod hun straks efter foran ham . 
Det gik meget lettere , end hun havde tænkt . Amtmanden blev slet ikke forbavset over at høre hendes ærinde ; han lod til at være vant dertil . 
« det er bedst , de tager en kvittering på sagerne , »  sagde han , da hun ville gå .  « det er blot for en ordens skyld . » 
Efter the kaldte amtmandinden på hende . 
« sæt dem og spil , Helene ; men noget muntert og helst noget nyt . Så meget fra København er de vel , at de kender nogle af de nye melodier . » 

« lad os hellere få lidt sang , »  sagde amtmanden ,  « dersom frøken Helene synger . » 
« gud , helmbo , skal vi virkelig have sang . Det er skrækkelig trivielt . , lidt dansemusik er langt livligere at høre på . » 
« vi kan jo få lidt af begge dele , »  svarede han . 
Nelly satte sig til klaveret og sang et par småsange , men da fruen gabede lydeligt , slog hun snart over i en Dans , som var meget på moden . 
« det sidste var virkelig kønt , Helene , »  sagde amtmandinden , da hun holdt op .  « det er dog rart at høre lidt god musik engang imellem . Disse små simple p'olkeviser er så passés . Der er ved gud ingen dannede mennesker , der kan fornøje sig over dem . » 
« jeg synes virkelig , de er kønne , »  svarede amtmanden undskyldende . 
I den følgende tid fik Nelly ofte lejlighed til at tænke på Paulas ord den første morgen . Fruens stadige omkvæd , hvis Nelly ikke øjeblikkelig var på pletten , var :  « gud Helene , så meget synes jeg nok , de kunne overkomme . De har jo ikke andet at passe . » 
Skønt hun havde meget at gøre , følte hun sig tit ensom og forladt . Der var ingen , hun kunne holde sig til . Amtmandinden talte ikke med hende , undtagen når hun gav hende en ordre , og pigerne betragtede hende med mistillid , 

som en der ikke hørte dem til . Børnene lod til at anse det for deres opgave at ligge i krig med hende . Nelly var stundom ved at opgive det hele og rejse hjem igen . Hvis hendes moder bare havde været lidt nærmere , så hun af og til havde kunnet se hende . Men breve , selv de kærligste , er kun et dårligt surrogat for samtale . 
Efterhånden vendte forholdene sig dog til det bedre . Hun fik lidt efter lidt børnene til at indse , at der intet rart var ved denne stadige leven på krigsfod med deres frøken . Ved at hjælpe dem til rette med deres lektier og ved at interessere sig for deres lege vandt hun deres venskab og lagde til sin glæde mærke til , at de havde mere af deres faders gode hjerte , end hun i begyndelsen havde antaget . 
En dag i begyndelsen af sommeren blev Paula og Asta bedte' hen til grosserer Colbergs , der boede i en villa ikke langt fra amtmandsboligen . Colbergs gifte datter var i besøg hjemme med sine børn ; det var dem , Paula og Asta skulle besøge . 
« synes du ikke , det var bedst , Minka , »  sagde amtmanden ved frokostbordet ,  « at vi lod Helene følge med børnene hen til Colbergs . De er tilbøjelige til at blive lidt kåde ; men Helene har en udmærket evne til at få dem gode . » 

Nelly ønskede inderligt , at fruen ville sige nej . Det var meget ubehageligt at skulle komme som snyltegæst , det så så påtrængende ud . — mod sædvane var fruen enig med sin mand , og hvor nødigt Nelly ville , måtte hun afsted . 
Colbergs villa var en stor , rød , firkantet bygning med veranda og altan ud til haven . Det ville være vanskeligt at udfinde , hvad stil den var bygget i , da der ene var taget hensyn til bekvemmeligheden . Men hyggelig og bekvem o Joo o o 
var den . Den lå midt i en stor , gammel have med tennis- og kroketplads i det ene hjørne tilligemed gynge , vippe og  « drillepind »  for de mere ungdommelige naturer . 
Da Nelly sammen med amtmandens børn trådte ind i Colbergs havestue , var stuen fuld af voksne og børn . Hun vidste ikke , hvem der var fruen i huset , og blev derfor et øjeblik forlegen stående ved døren ; men en ældre dame med gråsprængt hår og et venligt udseende kom straks hen imod hende . 
« er de ikke den unge pige , der er hos amtmandens ? »  spurgte hun og rakte hende hånden . Nelly bekræftede det og søgte stammende at forklare årsagen til sit komme . 
« de skal såmænd ikke gøre undskyldninger , »  svarede Fru Colberg venligt .  « de er rigtig velkommen . Jeg har selv to døtre omtrent på deres alder . Måske det kan more dem at lære dem at kende . Nu skal jeg forestille dem med 

det samme , hvis de blot vil sige mig deres navn . » 
« Helene Falck . » 
« jamen hendes moder kalder hende Nelly , »  indskød den altid tungerappe Paula , som havde stået og lyttet til samtalen .  « jeg har selv set , at der står Nelly udenpå hendes breve . Men vi skal kalde hende Helene , siger moder , for ellers lyder det , ligesom vi var kammerater . » 
Nelly søgte at tysse på Paula , men det var ikke så let at få hende til at tie , som til at tale . 
« Anna , »  sagde Fru Colberg og vinkede ad sin datter ,  « kom herhen og bliv præsenteret for frøken Falck ; det er den unge pige , som er hos amtmandens . — hvis de vil gå med mig ind i spisestuen , frøken Falck , skal jeg vise dem min yngste datter . Nu er vi desuden alle samlede , så kan vi gå ind og drikke chokolade . 
Tag dig lidt af hende , miss , »  sagde hun senere til sin yngste datter Marie ,  « hun ser så forsagt ud . » 
Fru Colberg og hendes døtres venlige væsen hjalp snart Nelly ud over hendes forlegenhed , og da børnene senere kom ud i haven , og Nelly tilligemed Marie og Anna Colberg hjalp til at sætte en leg i gang , glemte hun snart , i sin Iver for at more børnene , at tænke på sig selv . 
« de er jo en hel akkvisition , frøken Falck , »  sagde Fru Colberg , da hun kom ud for at se , hvordan det gik .  « man kan nok mærke , at de 

stadig har med børn at gøre , så godt de forstår at omgås dem . Men hold nu op , vi skal snart drikke the ; de kan heller ikke holde ud at tumle så meget i den varme . Børnene kan såmænd godt lege selv nu , da de er så godt i gang . Nu kan de følge med hen og hilse på min mand ; der ser jeg , han kommer fra kontoret . » 
Op gennem haven kom en ældre herre med et skarpt markeret ansigt gående . 
« goddag , lille mor , her har du mig igen , »  sagde han muntert til sin kone og tog hende om skuldrene . 
På hans spørgende blik hen til Nelly , svarede fruen :  « det er frøken Falck , som er hos amtmandens . Hun har været så elskværdig at hjælpe os med at tumle alle børnene i eftermiddag . » 
« det er sandelig en god gerning , »  svarede grosserer Colberg venligt .  « min kone gyser altid lidt for disse store børneforsamlinger , for vi er jo snart ved at blive gamle , så det er rart , når de unge vil tage lidt af for os . » 
Hvor Nelly påskønnede den venlige måde , hvorpå de tog det . Slet ikke , som om hun kom til ulejlighed . Sådan ville hendes egen moder have båret sig ad , det var hun vis på . 
« det vil altid glæde os at se dem , frøken Falck , »  sagde Fru Colberg , da hun tog afsked .  « dersom de har fri nogen aften og har lyst til at komme herover , vil både mine døtre og jeg være glade derfor . » 

da Nelly gik hjem , syntes hun , at det var den bedste dag , hun havde haft , siden hun tog hjemmefra . 
Nelly havde håbet at få fri et par dage i sommerferien , så hun kunne få lov til at besøge sit hjem , men hendes bøn derom blev bestemt af-slået . 
« hvad tænker de på , »  svarede amtmandinden på hendes anmodning derom ,  « rejse hjem i ferien ! Nej , det kan der ikke være tale om . Vi kunne få gæster , så jeg kan på ingen måde undvære dem . Børnene må jo også beskæftiges nu , da de har ferie . Hvem skulle gøre det andre end de . De må da selv kunne indse , at det er nødvendigt , de bliver her . » 
Nelly var meget ked deraf , både fordi hun ikke kunne indse , at det var så nødvendigt for hende at blive , og fordi hun forstod , at når hun så vanskelig fik lov at rejse i en ferie , ville hun endnu mindre få lov dertil , når børnene gik i skole , og hun skulle hjælpe dem med lektierne . Hun var bedrøvet over , at det havde så lange udsigter for hende med at få sin moder at se , og ærgerlig på amtmandinden , fordi hun havde sagt nej . 
Amtmandinden , som godt havde mærket , at Nelly blev ked af afslaget , og som godt vidste , at hun var hende til megen nytte , så at hun ikke ønskede at gøre hende ked af pladsen , søgte dog 

at mildne sit nej ved at være mere rundhåndet med at give hende fri om aftenen , end det ellers var hendes vane . Derfor kom Nelly i den senere tid ikke sjældent hos Colberg , og jo tiere hun kom der , des mere følte hun sig hjemme i huset . Der var noget så hyggeligt og moderligt ved Fru Colberg , og tonen i hjemmet var så munter og utvungen , at hun syntes , hun havde kendt dem i mange år . 
Mest sluttede hun sig dog til den yngste datter Marie , der omtrent var jævnaldrende med hende selv . Hun var så livlig og munter , at man straks blev i godt humør , når man var sammen med hende . Anna derimod , som var et par år ældre , var langt mere stille . Da hun desuden nylig var bleven forlovet , brød hun sig ikke om at slutte sig til nye veninder . 
En søndag eftermiddag i slutningen af sommerferien kom Marie Colberg og Nelly gående ned gennem villaens have . Begge de unge piger holdt catchere i hånden . De gik også rask ned mod tennispladsen . 
« det er sandt , »  sagde Marie med et ,  « har du nogensinde set min Broder ? » 
« nej , »  svarede Nelly .  « jeg har ingen af dine brødre set . Hvem af dem mener du ? » 
« naturligvis mener jeg Poul . Den anden er jo i England . Hvordan skulle du få ham at se . Men Poul holder ferie for tiden , og i disse dage er han hjemme . Halløj ! »  råbte hun i det samme 

til en ung mand , der lå magelig henslængt i en hængekøje i skyggen af nogle store træer . 
Den tiltalte flyttede hovedet lidt uden at tage øjnene fra bogen , hvori han læste . 
« halløj Poul ! »  gentog Marie ,  « jeg synes nok , du burde rejse dig op og vise dig lidt galant og elskværdig . » 
Hun stod bagved hængekøjens hovedende , så at han ikke uden at rejse sig kunne se hende . 
« å—å , »  svarede han langtrukkent uden at røre sig ,  « jeg synes , jeg har været mere end tilstrækkelig elskværdig i dag . Jeg forstår godt , at det er kirsebær , du lokker for ; men nu kan du virkelig plukke dem selv . Plukkede jeg ikke en hel kurv fuld til eder i morges , og så spiste i andre dem alle sammen , og jeg fik ikke et . » 
« nej , for du havde spist mindst et halvt lispund , mens du sad i træet , og jeg ville da ikke have på min samvittighed , at du fik kolera . » 
« nej , du er en sjælden kærlig søster , »  lød det spottende fra hængekøjen . 
« ja , ikke sandt , det er jeg , »  svarede Marie med overbevisning .  « det glæder mig , at du påskønner mine gode egenskaber , så ser jeg dog , at du ikke helt er bleven til en tørv . Jeg begyndte at frygte derfor , så megen energi jeg har måttet spilde i denne varme uden at kunne få 

sat liv i min dovne Broder . Men nu kan du i ro overveje min fortræffelighed , for nu går vi . » 
En latter og en raslen af kjoler fik Poul Colberg til at rejse sig op og se efter sin søster . 
« nej , hvad var det ? »  i et Spring stod han på jorden .  « der var jo en til . Hvem kunne det være ? Han kendte hende ikke . Hun kunne ikke være her fra byen . »  han kiggede nysgærrigt efter de to unge piger .  « skulle det være denne Nelly Falck , som Marie havde snakket så meget om . — det var da også Pokkers , at han netop skulle være så uoplagt til at rejse sig , da Marie kaldte ; han havde vist opført sig som en drønnert . Hvem kunne også vide , at Marie havde fremmede .  » 
Efter nogen overvejelse fulgte han bagefter hen til tennispladsen ; men da spillet allerede var i fuld gang , blev han stående lidt fra og betragtede det . Marie , som vendte ansigtet mod ham , skar en grimace , da hun så ham komme ; men Nelly , som stod med ryggen til , mærkede intet . Først da Bolten engang fløj fra hende , og hun vendte sig for at gribe den , opdagede hun ham . Hun følte , at overraskelsen fik hende til at rødme , og ærgerlig herover hilste hun mere stift , end hun ellers plejede . 
« det er vist bedst , jeg præsenterer , »  råbte Marie og kom hen til dem .  « i ser jo på hinanden som to fjender . Altså : assistent Poul Colberg , min Broder og cand , jur . , der i denne 

ferie fusker lægerne i faget og er travlt beskæftiget med at studere hvilens indflydelse på den menneskelige organisme . — frøken Helene Falck , hvis dyder og fortrin er så mange , at jeg slet ikke vil begynde at opregne dem . Se  . så ! nu er det besørget . Lad os så spille videre . Poul kan fortsætte sit studium i græsset der . »  svingende sin catcher , vendte Marie tilbage til sin plads . 
Colberg fulgte leende Maries anvisning og lagde sig ned i græsset . Han passede dog at lægge sig sådan , at han , uden at genere spillet , kunne iagttage Nelly . 
« nå , så det var Nelly Falck . »  han satte albuen mod græsset og støttede sit hoved på sin hånd , idet han betragtede hende , mens hun fortsatte spillet . 
« ja vist var hun en rigtig pæn pige ; men alle disse udmærkede egenskaber , som Marie havde snakket om , dem kunne han da ikke mærke noget til . Naturligvis var det en af Maries sædvanlige overdrivelser . Hun gik jo altid til yderligheder . »  han tændte sig en cigar , mens han med øjnene fulgte spillets gang . 
« hvor behændigt hun greb den bolt . Hun spillede ikke dårligt . »  hans ansigt fik et mere interesseret udtryk , mens hans blik afvekslende ’ fulgte boltenes fart og Nellys bevægelser . 
« se , hvor det livede op i hendes ansigt , da hun lo . — mon de havde i sinde at spille hele 

aftenen ? Det kunne ellers være morsomt at tale lidt med hende . 
« hvad mener de , frøken Falck ; synes de ikke , det kunne være morsomt at ro lidt i aften . Det er sådan et godt vejr . » 
« jo det var meget morsomt . »  Nelly svarede uden at vende hovedet . Hun var optaget af spillet .  . 
« Marie ! Hør miss , hold lidt op med spillet . Jeg skal tale med dig . Skal vi ikke meget hellere gå ud at ro . » 
« er det efter recepten : nu trækker en af os , og en af os skyder bagpå og så sætter jeg mig op , »  drillede Marie .  « eller for at tale tydeligt : er det meningen , at vi skal ro , og du skal ligge i bunden af båden og hvile dig , for så stemmer jeg afgjort imod , så varmt som det er . » 
« sikke nogen snak . Naturligvis ror jeg . » 
« ja så er det naturligvis en anden sag ; så går vi med . Ikke sandt Nelly ? » 
Da de kom ned til åen , løste Colberg båden , og da han stødte fra land sagde han :  « nu kan vi først ro opad strømmen hen til skoven . Så risikerer vi ikke at miste kræfterne til hjemturen ; så kan vi flyde med strømmen hjem . »  han så smilende hen til Nelly , idet han tog årerne , men hun svarede kun med et nik . 
Da de kom til skoven , roede han tæt hen til bredden , så at træernes grene hang over dem som et tæt grønt tag .  « synes de ikke , her er 

kønt , frøken Falck , »  spurgte han , idet båden langsomt gled frem . 
« jo her er yndigt , »  svarede hun og trak vejret dybt . Så tav hun igen og så ud over vandet . 
« holder de ikke meget af sommeren ? »  begyndte han lidt efter igen .  « jeg synes , man bliver så glad og så god af alt det solskin . Det vil da sige , når man er på landet . I København kan man snart få nok af hede og solskin . » 
« ja sommeren er en dejlig tid . »  hun tav på ny . 
« du skal slet ikke tro , at Poul er så god om sommeren , som han vil bilde dig ind , »  sagde Marie .  « han er en rigtig doven egoist , når det er varmt . Du så da selv før , at han ikke engang gider rejse sig . » 
Nelly lo , men svarede ikke . 
« skulle hun være dum ? »  tænkte Colberg .  « livlig er hun sandelig ikke . » 
Han talte nu om vind og vejr for at hindre samtalen i at gå i stå ; men dersom Marie ikke havde hjulpet ham , var det næppe lykkedes . 
Da båden igen lagde til ved landingstrappen , fortøjede han den , mens de to unge piger gik i forvejen op gennem byen . Han gav sig gode stunder , og da han var færdig , slentrede han langsomt efter dem . 
« hun ser rigtignok ikke dum ud ; men en 

gås er hun vist alligevel , »  tænkte han , idet han bed i sin cigar . 
I oktober fik Nelly lov at rejse nogle dage til København . 
« men kun på en returbillet , forstår de nok , »  sagde amtmandinden , da hun gav tilladelsen . 
Da Nelly igen kom til sit hjem , følte hun sig som et føl , der er sluppen løs . 
Hvor det var dejligt at være hjemme . Hun havde ikke husket , at der var så hyggeligt i de kære gamle Stuer . Og hendes moder , hvor var hun glad for at se hende igen . Og Ejner . 
Hun kunne ikke sidde stille , men løb igennem alle stuerne , og fulgte sin moder , hvor hun gik og stod . 
Men skønt Nelly havde funden , at fire dage var en lang tid , dengang hun tænkte på sin rejse , fløj dagene dog så hurtigt , at hun skulle vende tilbage , netop som hun syntes , at hun var kommen . 
Det var ikke nemt igen at komme i trit hos amtmandens . Jo gladere hun havde været for sit gamle hjem , des beskere faldt det igen at være blandt fremmede . 
Hvad der også bidrog noget til , at hun følte sig uvel , var en ny fuldmægtig , som amtmanden havde fået , mens hun var borte . 
Det var en høj , elegant klædt ung mand med regelmæssige træk , lyst hår og krøllet fuldskæg . 

han havde klare blå øjne med en egen metalagtig glans . Han havde fyldige , meget røde læber , der lod hans skarpe regelmæssige tænder se dobbelt blændende hvide ud . 
Byen var henrykt . Der var ingen tvivl om , at det var en akkvisition frem for den forrige gamle gråhårede fuldmægtig . 
« gud , hvor det er et nydeligt menneske , »  sagde damerne . 
« han spiller en fin l’hombre , »  sagde herrerne . 
Dermed var hans anseelse slået fast . 
Den eneste , som ikke deltog i den almindelige lovtale over fuldmægtig Henriksen , var Nelly . Fra den første dag hun så ham , følte hun sig frastødt af hans ydre . Hun var ikke i stand til at forklare sig selv hvorfor , men hun følte sig beklemt i hans nærværelse . Hun syntes , at han , med sine stålblanke øjne , med de mange små rynker i øjenkrogene , med de skarpe hvide tænder og den lidt store mund lignede et rovdyr , som ligger på lur efter bytte . Og så hans smil ! Og hans venlighed ! Hun gyste blot ved tanken derom . 
Det kunne sandelig heller ikke være nødvendigt at være så yderlig ærbødig mod amtmanden og fruen , som han var . Det var næsten kryberi . Del var vist ikke nødvendigt at krumme sin ryg så dybt og sige :  « deres nåde , »  og  « deres høj-velbårenhed »  til hvertandet ord . 

nej , han var rigtignok ikke af hendes folk ! 
Igennem Colbergs var Nelly efterhånden bleven noget mere kendt i byen . Hun blev af og til bedt ud til forskellige familier . Vel var det ikke tit , hun fik lov til at komme ud , men hun havde dog mere frihed end i den første tid . 
Siden den nye fuldmægtig var kommen og havde fået adgang hos de fleste af byens familier , brød hun sig dog ikke meget om at komme ud , da hun kunne være vis på overalt , hvor hun kom , at møde fuldmægtigen . 
Han tillod sig et vist favoriserende venligt væsen imod hende , som stødte hende mere , end den mest åbenbare uhøflighed ville have gjort . Desuden havde han en egen måde at fiksere hende på . Det var de underligste øjne , han havde , de var ligesom med dobbelt bund . Uh , de øjne ! 
. En aften kaldte han hende endogså frøken Nelly . Som om det kom ham ved , at hun hjemme blev kaldt Nelly . 
Hendes stemme lød noget skarp , da hun vendte sig imod ham . 
« jeg hedder slet ikke Nelly . Jeg hedder Helene , »  sagde hun og så fast op på ham . 
« for resten holder jeg mest af , at de kalder mig frøken Falck . » 
« jeg beder tusinde gange om forladelse , frøken Falck . Jeg havde forstået , — jeg tror , det var den lille frøken Paula , der talte derom — at de holdt mest af navnet Nelly . » 

« det må være en misforståelse , »  svarede hun roligt .  « jeg sætter mest pris på at kaldes frøken Falck . » 
« å , jeg forstår — — . »  fuldmægtig hen-ricksen bukkede dybt .  « det er den aristokratiske klang , som tiltaler dem . Jeg må tilstå , det er også et smukt navn . Jeg har ikke før tænkt derpå , men nu , da de siger det , — — — — » 
Nelly svarede ikke , hun vendte sig bort og gik hen til en gruppe unge piger . Det kogte i hende af harme over hans uforskammethed . 
Værre end hans påtrængende tale var det dog , at han altid , når de var sammen ude , ville følge hende hjem om aftenen . Hvormegen umage hun gjorde sig for at undgå det , forstod han dog at slå hendes indvendinger til jorden . Når hun ikke ville være ligefrem uforskammet imod ham , kunne hun ikke undgå hans følgeskab . 
Mere end nogensinde før søgte Nelly dog at undgå at blive fulgt hjem af ham denne aften . Hun kunne ikke selv gøre sig rede hvorfor , men hun var ligefrem bleven angst for fuldmægtigen og især for hans blik , som fulgte hende overalt . Men nej , han lod sig ikke slå af Marken , hvor meget hun end snoede og vendte sig . 
« jeg sætter netop pris på at gå lidt , når jeg har været så længe i en varm  .stue , »  svarede han på hendes indvendinger .  « desuden bor jeg jo tæt ved amtmandsboligen . Jeg kan virkelig ikke tillade , at en så ung og smuk dame skal 

gå ene uden beskyttelse på denne tid af døgnet . Det ville være uforeneligt med mine begreber om ridderlighed . » 
« hans beskyttelse ! Hans begreber om ridderlighed ! Hvem der dog kunne slippe fra ham . »  da de kom ud på gaden , gik Nelly så raskt til , som det var hende muligt . 
« de går så hurtigt frøken Nelly ; undskyld , jeg mener frøken Falck . » 
« jeg synes , det er koldt , »  svarede hun uden at sagtne sin gang , idet hun så op . Hun gøs ved at møde hans underlig lurende blik og påskyndede sin gang endnu mere . 
« vil de ikke tage min arm , frøken Falck . »  han gik tæt hen ved siden af hende .  « føret er glat , og det ville være ubodelig skade , om en så smuk dame skulle komme noget til . » 
« nej tak . »  hun gjorde en heftig bevægelse for at undgå , at han tog hende under armen . Langt hellere ville hun brække arme og ben , end tage mod hans hjælp . 
De fleste lygter var slukkede , så at der var næsten mørkt på gaden . Da de nåde amtmandsboligen , havde Nelly møje med at finde nøglehullet i døren . Hun bøjede sig frem og følte sig for med hånden . Netop som hun stak nøglen ind og ville dreje om , blev hun bagfra taget om livet og hun følte fuldmægtigens hede ånde på sin kind . Hun samlede al sin kraft og stødte ham tilbage . Han vaklede , tabte fod 

fæstet og tumlede ned ad trappen . Inden han kom op igen , fik hun døren åbnet og styrtede ind . Hun lukkede den ilsomt og drejede nøglen endnu en gang om , så stod hun lidt stille med bankende hjerte og lyttede . 
« den afskyelige fuldmægtig ! »  hun tørrede sine øjne .  « aldrig mere ville hun følges med ham ! Å , hvor det var godt , at hun slap fra ham ! » 
Hun håbede , at hendes tydelige afvisning ville gøre , at fuldmægtigen i fremtiden lod hende i fred . Men heri tog hun fejl . Han var ganske som før , kun lidt mere påtrængende . Han havde lagt sig en beskyttende tone til , når han talte til hende i fleres nærværelse , som om han var hendes faderlige ven . Men nårsomhelst hun gik ud alene , havde han en underlig evne til at dukke op , hvor hun mindst ventede det . Hun følte til sidst en næsten overtroisk frygt for ham , så at hun helt holdt op med at gå ud om aftenen . 
Derfor så hun denne vinter ikke meget til Colbergs . Kun Marie traf hun jævnligt på isen . 
Kulden var kommen ualmindelig tidligt det år , så at skøjteløbningen var i gang allerede før jul . Da amtmandens børn var meget ivrige til at løbe på skøjter , måtte Nelly hver dag på isen med dem . Det var langt morsommere for hende at løbe på skøjter med børnene end at spadsere med dem . At stryge hen over den blanke flade , enten ene eller sammen med sine 

bekendte eller børnene , var så frit og fornøjeligt , at hun glemte ethvert tryk . Hun kunne godt passe på børnene , med det samme hun talte med forskellige . Her følte hun sig allermest i fred , thi her kunne fuldmægtigen ikke komme . Kontoret blev først lukket kl . 4 , og før den tid skulle hun nok passe på at være hjemme ; desuden fulgtes hun ofte hjem fra isen med Marie Colberg , så der var intet at frygte . 
Hun glædede sig rigtig til julen den vinter . Naturligvis ville fuldmægtigen rejse bort i ferien , og hun vidste , det ville blive som at komme ud af et fængsel , når hun ikke daglig skulle være sammen med ham . Dagene løb så hurtigt , det ville snart være jul , så blev hun fri for at se ham i mange dage . 
« det er frygtelig morsomt , at du har fået lov at komme med til vort bal , »  sagde Marie Colberg en dag kort før jul , da hun og Nelly fulgtes hjem fra isen .  « vore baller plejer altid at være så morsomme , og hvis det vil blive kaneføre , skal vi begynde med at køre en lang tur . Du kan tro , det bliver morsomt . Seksten kaner skal vi være , for der skal kun være et par i hver kane . Hver herre kører selv sin dame . » 
« det bliver allermorsomst med kaneturen , »  svarede Nelly fornøjet .  « jeg holder så meget af at køre i kane , og nu er det flere år siden , jeg har gjort det . Blot vejret vil holde sig . » 
« det bliver nok godt vejr , skal du se , og så 

kan kaneturen jo blive morsom nok ; men jeg glæder mig nu mest til ballet . Vi har allerede skrevet indbydelserne , og i går bestemte vi , hvem der skal køre sammen . » 
« hvem skal jeg så køre med ? » 
« hvem du skal køre med ? »  Marie så eftertænksomt frem for sig .  « jeg kan virkelig ikke huske det nu . Der blev ordnet om på det så mange gange . Jo vent lidt . Den sidste bestemmelse var , at du skulle køre med Henriksen . » 
« med fuldmægtigen ! »  Nelly blev rød .  « jeg troede , fuldmægtigen rejste bort i ferien . » 
Lidt efter sagde hun , idet hun opmærksomt betragtede sine skøjter :  « deter nu ikke aldeles afgjort , at jeg kan komme med . Det kommer an på , om jeg kan blive færdig med en hel del , jeg skal have syet for fruen . »  hendes stemme lød lidt hæs . 
« å snak Nelly ; du sagde jo lige , at du havde fået lov . Kanske det er , fordi du skal køre med fuldmægtigen , at du ikke vil med ? » 
« jeg kan ikke udstå ham , »  mumlede Nelly . 
« ja ved du hvad , du kan sagtens blive fri . Der er nok , som gerne vil køre med ham . Han lod sig ellers selv forstå med , at han gerne ville køre med dig . Det var såmænd mig , der fik sat igennem , at i to skulle køre sammen . Han gør da svært kur til dig , og han er et pænt menneske , synes jeg . » 
« han er afskyelig ! » 

« nåda ! og vi troede såmænd , at der snart blev et par af jer to . Sådan som han altid følger dig med øjnene . » 
« han 1 — han er bare så næsvis og så påtrængende , og så — uh ! »  sluttede Nelly harmfuldt og slog med hånden , så at skøjterne klirrede . 
« jeg gad vide , hvem du så skal køre med , »  sagde Marie grundende .  « nu var det ellers alt sammen ordnet så godt . Måske Poul og Henriksen kunne bytte damer . Det kommer nu an på , hvad Poul siger dertil , når han kommer . Nå , det finder vi nok ud af . — nu går jeg denne vej , jeg skal besørge nogle ærinder . Men husk nu på , at du skal komme med . Farvel Nelly . » 
« farvel . » 
Det var stille , klart frostvejr den eftermiddag , da det lange kanetog kørte ud fra Colbergs villa . Fuldmånen kastede sit skær hen over det blændende hvide landskab og fik sneen til at gnistre og blinke , så at egnen lignede en f’ehave . 
Nelly , der sammen med assistent Colberg kørte i den bageste kane , lænede sig tilbage og så ud over egnen , de kørte igennem . Det var så morsomt at fare så hurtigt afsted , at høre bjældernes muntre klingren og sneens knirken under mederne . Hun nød den muntre kørsel , og følte ingen lyst til at tale . Det var allerbedst at 

sidde ganske stille og lade indtrykkene komme og gå som de ville . 
« enten er jeg tosset , eller også er Marie det , »  tænkte assistent Colberg , som stod bag på kanen , idet han slog knald med pisken .  « dersom Nelly Falck skal kaldes morsom , så har jeg aldrig vidst , hvad det vil sige at være morsom . » 
« jeg mærker , at jeg kun sjældent kommer hjem nu , »  brød han tavsheden , da den begyndte at trykke ham .  « jeg kender ikke længere alle byens folk , sådan som før . Hvem er det f . Eks . der kører foran os ? » 
« det er fuldmægtigen . » 
« fuldmægtigen ! »  han lo .  « de taler virkelig , frøken Falck , som om der kun kunne være tale om en eneste fuldmægtig i hele verden , eller i det mindste her i byen . Og ganske vist er vor by ikke stor , men så vidt jeg ved , er der dog mere end en fuldmægtig . » 
« amtmandens fuldmægtig , fuldmægtig Henriksen ,  »  rettede Nelly sig . 
« Henriksen ? Ja , nu husker jeg nok , at jeg hørte , amtmanden havde fået en ny fuldmægtig . Jeg kender ham vist fra tidligere tid , tror jeg . Hedder han ikke Peter Henriksen . Det er da vist en flink fyr . » 
« amtmanden siger , at han er dygtig , »  svarede Nelly afmålt . Hun så pludselig Colberg i et helt andet lys . 
« kalde Henriksen en flink fyr ! » 

« ja jeg vil nok tro , at amtmanden er tilfreds med ham . Han var en meget dygtig kandidat , dersom det er ham , jeg mener . Hedder han Peter Henriksen ? »  gentog han sit spørgsmål fra før . 
« ja det tror jeg , han hedder . » 
« så er vi kandidater samtidig ; men i de sidste år har jeg ikke set ham . » 
« så . » 
Det faldt ikke Colberg let at fortsætte samtalen . Nelly svarede kun med enstavelsesord på alt , hvad han sagde . 
« han skulle ordentlig gå i rette med Marie , når han kom hjem . Hun havde skammeligt narret ham . Hun havde åbenbart haft ham til bedste , da hun lokkede ham til at køre for Nelly Falck ved at sige , at hun var livlig . Hun var jo ikke til at slå et ord af . Det var en ren dødbider . » 
« har de været ude at køre i kane før i vinter ? »  optog han samtalen lidt efter . 
« nej , det er første gang i lange tider . » 
« og de er dog ikke bange for at køre med mig . Min søster fortalte endda , at de var født og opdraget i England . » 
« bange ? Nej , hvad skulle jeg være bange for ? » 
« å , det ved de nok , »  svarede Colberg spøgende .  « husker de ikke , at der er noget , som kaldes  « sledgingright »   ? Ved de ikke , at når det er mig , som kører dem den første kanetur , er de hjemfalden til at give mig et Kys ? » 

Nelly blev blodrød og bed sig i læberne , men tav . 
« å , vil de ikke være så god at holde , »  sagde hun et øjeblik efter .  « jeg tabte min muffe . » 
« nu skal jeg hente muffen , »  svarede han og standsede kanen ,  « dersom de vil være så god at holde linerne så længe . Ikke for stramt , blot ganske løst , »  tilføjede han og rakte hende dem . 
Da han var stået af kanen og havde vendt sig om , kastede Nelly øjeblikkelig tømmerne , sprang ud af kanen og ilede hen ad vejen uden at bryde sig det mindste om muffen . 
Da Colberg vendte tilbage , blev han højst forbavset ved at se hende gå et stykke foran sig henne på vejen . Han betænkte sig ikke længe , men løb efter hende . 
« frøken Falck , nej hvad er der dog i vejen ? Hvorfor er de stået af ? Hvad betyder det , at de ikke vil køre mere ? » 
Nelly svarede ikke , men vedblev at gå så hurtigt hun kunne . 
« men frøken Falck , »  han greb hende i armen . Hun forsøgte at rive sig løs , men da det ikke lykkedes , vendte hun sig imod ham . Hendes kinder var røde , og hun snappede efter vejret af den hurtige gang . 
« slip mig , »  sagde hun heftigt , idet hendes øjne funklede .  « de har ingen ret til at komme til mig med deres lapserier . » 
« men kære lille frøken — — — » 

« jeg er ikke deres kære lille frøken , »  svarede hun oprørt .  « fordi jeg står ene , tror de alle sammen , at de kan byde mig , hvad det skal være . »  hun tørrede hurtigt sine øjne . 
« de gør mig virkelig uret , frøken Falck . Jeg tænkte ikke på at fornærme dem . Det var sagt i kådhed , og jeg indrømmer , at det var ikke rigtigt af mig ; men det faldt mig ikke ind , at de ville tage det for alvor . » 
Da han så , at hun vaklede , vedblev han indtrængende :  « nu må de ikke mere være vred på mig , frøken Falck . Jeg forsikrer dem , jeg tænkte ikke på , at de stod alene . Jeg lover dem , de skal ikke oftere få anledning til at beklage dem over mig . Skal vi så være venner ? »  han rakte hånden ud imod hende . Lidt tøvende lagde hun sin deri og fulgte ham tilbage til kanen . Colberg hjalp hende at børste sneen af støvlerne , førend hun satte sig , han stoppede fodposen godt sammen om hende og rakte hende muffen , idet han sprang op bagpå . Så gik det i strygende fart hen ad vejen for at indhente det øvrige selskab . 
Nelly sad tavs . Hun ærgrede sig over sin hidsighed . Det var fuldmægtigen , der havde gjort hende så opskræmt , så at hun så syner alle vegne . Man skulle dog ikke mistro alle mennesker . 
Colberg talte heller ikke . Han tænkte på den scene , som nylig var forefalden . 
« hvad mon det var , hun hentydede til , når 

hun sagde , at de alle troede , de kunne byde hende , hvad det skulle være . Mon det var derfor , hun var så tavs og så umeddelsom  ? Måske Marie dog havde ret i , at hun var livligere end de fleste . Måske det kun var frygt , som holdt hende tilbage . »  han huskede på hendes blussende kinder og klare øjne , mens hun stod på landevejen .  « ja nydelig , det var hun . Og hun havde i grunden fuldkommen ret til at blive vred på ham . Hun kunne jo ikke vide , at han ikke mente noget med det . At han havde sagt det , for dog at sætte lidt liv i hende . Nogen dygtighed måtte der være i hende . Det var virkelig behjertet gjort at springe ud af kanen . Det var der ikke mange , der havde gjort hende efter . » 
Da Nelly en times tid senere trådte balklædt ind i salen , kom Colberg straks hen til hende . 
« jeg ved ikke , om det er dem bekendt , frøken Falck , at de skal danse borddans med den herre , som har kørt for dem ; det er altså med mig . »  han standsede et øjeblik , mens han så på hende . Hun så så sød og tiltalende ud i den lette , lyse dragt , at han følte en afgjort ulyst til at fortsætte .  « naturligvis er de ikke bunden dertil , »  fortsatte han efter lidt betænkning .  « jeg kan godt skaffe dem en anden herre , dersom de ønsker det . » 
« tak , men det er der ingen grund til . Hvorfor skulle jeg ikke danse med dem ? »  hun blev lidt rød , mens hun talte . Hun forstod godt , hvad 

han sigtede til , og hun kunne godt lide ham , fordi han tog det sådan . Men hun var virkelig ikke det mindste vred på ham mere . 
Hun var i strålende humør . Hun var bleven engageret til alle dansene så hurtigt , at hun ingen flere havde tilbage , da fuldmægtigen kom for at engagere hende . 
« udsolgt hus , »  sagde han med et buk og et sursødt smil , idet han gik . 
Hun havde iforvejen grundet meget over , hvordan hun skulle undgå at danse med fuldmægtigen , men ingen udvej fundet , og nu var det gået ganske af sig selv . En sten var væltet fra hendes bryst , og den munterhed og livsglæde , der så længe var holdt nede , fik frit løb . Colberg havde ondt ved at kende sin dame igen . Hun , der før var så tavs og ordknap , lo og talte nu , så det var en lyst . Hun forekom ham som den personificerede ungdom . 
« hvis der kommer en extradans , frøken Falck , »  sagde han , da borddans nærmede sig sin afslutning ,  « vil de så danse den med mig ? Tak , det var elskværdigt af dem . Må jeg skrive mit navn for en sikkerheds skyld  ? Tak . » 
« frøken Falck , »  sagde fuldmægtigen noget senere , idet han kom hen til Nelly ,  « jeg har bragt i erfaring , at der kommer en extradans . Jeg stoler på dette uforudsete held og håber , at de vil danse den med mig . » 
« jeg beklager , at jeg allerede har lovet den bort , »  svarede hun høfligt , idet hendes hjerte lo . 

hvor hun følte sig taknemlig mod Colberg . Heldet fulgte hende rigtigt i aften ! 
Han så på hende med et underligt blik , idet han gik . Hun følte sig lidt uhyggeligt til mode derved , men glemte det snart , da Colberg kom og hentede hende til dansen . 
Da de havde danset ud , og han førte hende tilbage til hendes plads , kom fuldmægtigen igen hen til hende . 
« de er ganske vist hård mod mig i aften , frøken Falck , siden de aldeles nægter mig en Dans , »  sagde han indsmigrende og bukkede for hende ,  « men en inclinationstur nænner de dog vist ikke at nægte mig . » 
« jeg indser virkelig ikke , at jeg kan have nogen skyld i , at jeg ikke havde flere danse , da de kom , »  svarede Nelly koldt , idet en skygge gled hen over hendes ansigt . 
« det gør mig ondt at måtte modsige dem , de kan ikke ganske frikendes for skyld deri . — en så fortryllende smuk dame — — — » 
Nelly gjorde en uvillig bevægelse , da hun rejste sig og fulgte ham i dansen . 
« hvad mon der er imellem de to , »  tænkte Colberg og så efter dem .  « noget må der være . Hun så just ikke henrykt ud ved at danse med ham , men han er da sikkert væk i hende . Hun viste ham ellers tydelig nok , at hun ikke skøttede om ham . Man kan da ikke beskylde hende for at være koket . » 

det var , som om Nellys gode humør var borte , da hun kom tilbage til sin plads . Hun svarede fraværende og ordknapt ligesom på køreturen . 
« monstro det var fuldmægtigen , hun sigtede til , da hun talte om at byde hende , hvad det skulle være , »  tænkte Colberg og skottede til hende . 
« de kender vel fuldmægtigen godt ? »  spurgte han og betragtede nøje hendes ansigt . Det undgik ikke hans opmærksomhed , at den samme skygge , som før , igen gled hen over det . 
« jeg ser ham ikke så sjældent , »  svarede hun lidt uvilligt . 
« synes de godt om ham ? »  frittede han videre . 
« nå—å . » 
« det er et smukt menneske , synes de ikke ? » 
« det synes folk . » 
« men hvad finder de selv ? »  han stod og legede med hendes vifte . 
« jeg bryder mig meget lidt om den ydre skønhed , hvis der ikke er noget bagved , som tiltaler mig . » 
« og det finder de ikke her ? » 
« det har jeg ikke sagt . — men ved de hvad , »  drejede hun behændigt samtalen og så op på ham med et skælmsk blink i øjnene ,  « man skulle tro , de var forhørsdommer , eller agtede at uddanne dem dertil , så nøje som de inkvirerer 

mig . Jeg ville slet ikke synes om at komme i forhør hos dem , hvis jeg havde noget at skjule . » 
De lo begge og glemte snart fuldmægtigen . 
« hvad er der mellem Henriksen og frøken Falck ? »  spurgte Colberg , da han , efter at ballet var forbi , sad sammen med sine søstre inde i kabinettet . 
« der er ikke noget imellem dem , det jeg ved , »  svarede Anna ,  « uden det , at de temmelig sikkert skal have hinanden . » 
« men de dansede dog ikke sammen , »  indvendte hendes Broder . 
.  « å hvad , så er der vel kommen en kurre på tråden . Det kan nemt ske , og betyder ingen ting , »  svarede Anna med en sagkyndigs erfaring . 
« de skal slet ikke have hinanden , »  faldt Marie hende i talen .  « Nelly kan ikke udstå ham , det siger hun selv . » 
« pyt , mit barn , det forstår du dig ikke på , »  svarede Anna med en ældre søsters hele overlegenhed .  « det er blot , indtil han har friet . Lad ham bare gøre alvor af sagen , så får visen snart en anden lyd . » 
« du kender rigtignok Nelly dårligt , når du kan tale sådan , »  svarede Marie ivrigt .  « flun er anderledes ærlig , end du tror . Hvad lignede det også , hvis hun brød sig om ham , at hun slet ikke ville med , når hun skulle køre med ham . » 
« i krig og kærlighed —------------ »  svarede Anna 
belærende . 

« Nelly er alt for sanddru til at spille sådan en komedie , »  svarede Marie . 
« du er virkelig en god advokat , miss , »  indskød hendes Broder smilende .  « det må være rart at have en så indtagende forsvarer . » 
« du skal slet ikke gøre nar , Poul , »  sagde Marie og slog med nakken .  « hvorfor skal Anna have lov til at sige noget om Nelly , som slet ikke er sandt . » 
« men det fik hun jo heller ikke , »  svarede han og kyssede sin søster til godnat . 
« ville hun virkelig ikke køre med Henriksen ? »  spurgte han lidt efter , da de gik op ad trappen til soveværelserne . 
« nej , det kan du tro , hun ikke ville . Hun sagde selv til mig , at han var næsvis og påtrængende , og at hun fandt ham afskyelig . » 
« hun ynder nok ikke de svage udtryk , din veninde Nelly , »  sagde Colberg og lo , idet han gik ind på sit værelse . 
« så det var altså forklaringen på hendes opførsel . Skulle Henriksen være af den slags , »  tænkte han og tændte sit lys . 
Mod sædvane fulgte han sine søstre ned på isen dagen efter . Hans øjne søgte straks efter Nelly . 
Jo ganske rigtigt . Der løb hun sammen med amtmandens børn . 
Han skyndte sig at spænde skøjterne på og løb hen til hende . 

« goddag , frøken Falck . Tak for i går . »   « selv tak . »  hun blev rød . 
« vil de løbe lidt med mig ? »  han rakte hånden ud mod hende . 
« ja tak , »  hun lagde sin hånd i hans ,  « men ikke længere bort , end at jeg kan se efter børnene . De må huske , jeg er en værdig duenna . »  hun lo muntert . 
« en elskværdig , forekommer det mig , »  svarede han galant . 
Hun gjorde en lidt utålmodig bevægelse og ville trække hånden til sig . 
Han mærkede det godt , men slap den dog ikke . 
« her må vi vende , »  sagde hun lidt efter ,  « ellers kan jeg ikke passe på børnene . » 
« er det ikke ofte kedeligt for dem , der er så ung , at være så bunden ? »  spurgte han , da de løb tilbage . 
« å jo , somme tider , især i begyndelsen ; men man kan jo ikke altid leve for sin fornøjelse . Siden jeg har lært børnene bedre at kende , og vi er kommen til at holde af hinanden , og siden deres søster og jeg er bleven så gode venner , synes jeg sagtens , det kan gå . » 
« ja , Marie er også meget glad for dem , og det kan jeg godt forstå . » 
« nu skal de have tak . Nu tør jeg ikke lægge beslag på dem mere . »  hun trak sin hånd til sig . 

« tak for den behagelige tur , »  svarede han og hilste , idet han fjernede sig . 
« det er da et underligt pigebarn , »  tænkte han , mens han løb rask ned ad banen .  « jeg tror ordentlig , hun er bange for alt , hvad der ligner behageligheder . Havde jeg nu ikke været så dum , havde hun måske ikke haft så travlt med at komme bort . Hun ligner ikke de andre unge piger , jeg kender . » 
Om eftermiddagen , da Nelly sad med sit sytøj inde hos børnene , greb hun sig i at nynne en munter Melodi . 
« hvoraf mon det kommer , at jeg er så glad , »  tænkte hun ved sig selv . 
« hvor kan det egentlig være , at din Broder er bleven jurist ? »  spurgte Nelly en dag , da hun fulgtes hjem fra isen med Marie Colberg .  « man skulle snarere ventet , han var gået til handelen , så han kunne gået ind i din faders forretning .  » 
« jeg ved virkelig ikke , hvoraf det kom . Georg , som er i England , er jo ved handelen , og en er vel nok . For resten tror jeg også , fader er glad for , at Poul blev jurist . Fader var selv juridisk student , da han blev forlovet med moder . Moder var eneste barn , og derfor ville bedstefader absolut have , at hun skulle tage en , som kunne fortsætte hans forretning . Så slog fader om og gik til handelen . Fader må formodentlig have en gammel kærlighed til juraen , som han 

så har indpodet Poul . Det er mig ufatteligt , at nogen kan finde juraen tiltrækkende . Tænk dig år ud og år ind at sidde og slide med alle de paragraffer og civilret og romerret og alt det , hvad det nu hedder . Hvis jeg var jurist , ville jeg fatte et glødende had til paragrafferne , det ved jeg bestemt . Dersom jeg var nødt til at slide dermed hele ugen igennem , så er jeg ganske vis på , at jeg ville få en ubetvingelig lyst til at kuske paragrafferne , når det endelig blev søndag og gøre noget af alt det , som loven forbød . » 
« så er det heldigt nok , at du ikke er fristet til at blive jurist ! »  lo Nelly . 
« Poul er for resten en dygtig jurist , »  vedblev Marie ,  « det siger fader da . Han fik også en farlig fin eksamen med en 8—10 lauder , eller hvormange han kunne få . »  det sidste blev sagt med søsterlig stolthed . 
« jeg kan ikke begribe , at Poul har kunnet blive så dydig og reglementeret , at han har kunnet interessere sig derfor . Hvis han var rigtig tør og stiv og kedelig , så kunne jeg endda forstå det , men — — — — . Ja for resten , når han begynder at tale om paragraffer og procesret og Christian den 5te , så ligner han egentlig en rigtig jurist ; men i ferierne ligner han enhver anden . Så kan han godt få lyst til at gøre spilopper ligesom jeg f . Eks . Vi ligner vist egentlig hinanden . Det vil sige , Poul kan blive så urimelig vred engang imellem over rene småting ; det kan jeg da o ø o ' jo 

ikke . Men i grunden kan jeg godt lide ham derfor , når det blot ikke går ud over mig . Det viser da , at han ikke er bleven til bare reglementert-hed . Når han ikke er vred , er han den bedste Broder , du kan tænke dig . Men det ved jeg , at jeg aldrig i verden ville gifte mig med en jurist , hvor god han så var . Man risikerede , , at han midt i frieriet citerede en paragraf om ægteskabet . Nej , du kan stole på , jeg tager aldrig en jurist . » 
« det løfte holder du ganske bestemt , »  svarede Nelly leende ,  « det er jeg vis på . Jeg tror også , at en læge vil passe langt bedre for dig . Siden du har en så rebelsk natur , er det da langt det bedste , at du gør oprør mod lægens recepter ved at blive rigtig sund og rask . Se blot , straks jeg nævner ordet læge , bliver du ganske rødmusset . Og ved du , hvad jeg lagde mærke til på eders bal , Marie ? At den nye amanuensis hos distriktslægen ganske bestemt aldrig nøjes med en købmandsdatter . Nej , mindre end en grossererdatter kan sikkert ikke gøre det . » 
« fy , hvor du er ækel , Nelly . Husk på , man skal ikke kaste med sten , når man bor i et glashus . Jeg skal nok ligge på lur efter at opdage , når dit hjerte kommer i brand , så kan du være sikker på , jeg lader dig ikke dø i synden . » 
Nelly lo , men svarede ikke , og de gik videre i tavshed . Førend de skiltes , sagde Marie nølende : 

« hør , Nelly , når du blot vil lade være at fortælle nogen anden det om doktor Larsen , så skal jeg endda finde mig i , at du driller mig . » 
« jeg er tavs som graven , »  forsikrede Nelly og løb hurtigt hjem . 
En dag i slutningen af januar blev det et forrygende vejr . Stormen for hvinende hen over landet og væltede tunge snemasser ned fra den blygrå himmel uden dog at tillade dem at lægge sig til hvile på jorden . Den hvirvlede sneen rundt i en vild Dans og jog den ind gennem revner og sprækker , mens den for hylende forbi husene og ruskede i døre og vinduer . Da klokken var 3 , var det mørkt som om natten , og gader og veje var ufarbare af de voldsomme snemasser , som ophobede sig , hvor der var mindste læ . 
Da Nelly kort før middag kom ned fra sit værelse , blev hun meget forundret ved at finde entreen bælgmørk . Blæsten måtte have slukket gassen . Den brændte ganske bestemt , da hun gik op . 
Da hun i mørket famlede sig frem imod spisestuedøren , følte hun sig pludselig voldsomt greben om begge arme . Hun ville skrige om hjælp , men skrækken snørede hendes strube sammen , og en vild fortvivlet kamp mellem hende og hendes ukendte fjende begyndte . Fortvivlelsen gav hende kræfter , så at det med en voldsom anstrengelse lykkedes hende at få sin ene arm 

fri . Med al sin kraft rettede hun et slag hen mod det sted , hvor hun antog , at hendes fjendes ansigt var . Hun forstod , at hun havde ramt godt , thi hun hørte en undertrykt ed og følte sig så pludselig frigjort , at hun tumlede om mod væggen . Hun kom dog øjeblikkelig på benene igen og styrtede ind . i spisestuen . Snappende efter vejret sank hun ned på en stol og søgte at fatte sig . 
« men gud , p'røken Helene , sikken de ser ud , »  sagde stuepigen , som kom bærende ind med en stabel tallerkener .  « man skulle tro , de havde været oppe at slås . » 
« der var en ude i gangen , som greb fat på mig , »  svarede Nelly endnu gispende . 
« hvem var det ? »  spurgte pigen nysgærrigt . 
« hvor kan jeg vide det , når der var mørkt derude . Hvorfor havde de dog ikke tændt gassen ? »  svarede Nelly bebrejdende . 
« Havde jeg ikke tændt ? Jo , det ved gud i himlen , jeg Havde , »  svarede pigen fornærmet , som kun den krænkede dyd kan blive det . Lidt efter vandt hendes nysgærrighed dog overhånd , og hun tilføjede mere imødekommende :  « det må være ham , der stod derude , som har slukket den , kan de tro . Men de skulle ellers gå op og gøre dem lidt ordentlig , inden vi skal spise , for de ser farlig ud . » 
« jeg tør ikke gå alene op , »  sagde Nelly uroligt . 
« så kan de følge med mig . Jeg skal allige 

vel ud og tænde i gangen . — jeg tror nu , at det var fuldmægtigen , »  lagde hun til , idet hun fulgte Nelly op ad trappen .  « det er en ren satan efter ethvert skørt . » 
Nelly så sig ængsteligt om , da hun kom ind på sit værelse . Først da hun havde forvisset sig om , at ingen var skjult derinde , låsede hun døren og satte sig ved bordet med hovedet i sine hænder . 
« hvad skulle hun gøre ? Hvordan skulle hun bære sig ad . Anklage fuldmægtigen ? Men hun havde ingen beviser . — fortælle fruen alting ? Hun var så mistænksom . Hvis hun nu tillagde hende selv skylden . 
Nej , hun måtte rejse . Der var intet andet at gøre . Hun kunne umuligt være sammen med fuldmægtigen efter dette . Ja , det var den eneste udvej . Hun måtte rejse . » 
Da hun havde taget denne beslutning , badede hun sit ansigt , ordnede sit hår og sin dragt og gik ned igen , idet hun dog først forvissede sig om , at gassen brændte . 
Det lykkedes hende ikke at få sagen bragt i orden den dag . Da hun kom ind i stuen , var der fremmede , en godsejer og hans hustru , som af det onde vejr var bleven forhindrede i at køre hjem . 
« vil de se efter , at gæstekamrene blive gjort i stand , Helene , »  sagde amtmandinden til hende , da hun kom ind .  « godsejerens bliver her i nat . » 

Nelly sukkede , da hun gik ud . Hun ville hellere have fået sagen afgjort med det samme . 
Amtmandinden var ingen morgenhelt , dertil satte hun formegen pris på at læse romaner om aftenen . Hun lod sig sjældent se førend til frokost . 
Den følgende dag kom hun ualmindelig sent ind , så at amtmanden allerede var kommen ind i spisestuen , da hun trådte ind . Et øjeblik efter kom fuldmægtigen ind fra kontoret . 
« jeg må gøre deres nåde en undskyldning , »  begyndte han i en underdanig tone ,  « fordi jeg møder så ilde tilredt . » 
Nelly satte kaffekanden fra sig og vendte sig for at se på ham . Han var stærkt ophovnet under det ene øjne og havde plaster tværs over næsen . 
Nu vidste hun , at det var ham ! 
« jeg var så uheldig , »  fortsatte han ,  « at løbe mod en dør i går , da jeg forlod kontoret . » 
« så—å , det var da slemt , »  sagde fruen deltagende .  « blev de så længe på kontoret , at gassen var slukket . » 
« nej , deres nåde . Klokken var kun lidt over 4 , da jeg gik . » 
« så må stuepigen have forsømt at tænde ; jeg skal irettesætte hende derfor . » 
« det ville være mig meget pinligt at tænke på , at deres nåde for min skyld skulle straffe en uskyldig , »  sagde fuldmægtigen ydmygt .  « stue 

pigen er uden skyld . Jeg så selv , at gassen brændte kort iforvejen . » 
« stormen har naturligvis slukket den , »  indskød amtmanden .  « det var jo et rent djævleblændt vejr . » 
« umuligt , deres højvelbårenhed . Det er jo en stormsikker brænder af nyeste konstruktion . Der må være en , som har slukket den . » 
« det er ikke givet , at den er så sikker , »  svarede amtmanden .  « hvem kunne dog have fornøjelse af at slukke gassen ? » 
« mage til frækhed havde Nelly aldrig kendt ! Hvor var hans ansigt ondt ! Hvem mon der nu skulle have skylden . — at de dog ikke kunne se , hvordan han var ! » 
Da frokosten var endt , udbad fuldmægtigen sig en samtale med  « hendes nåde »  , og de gik ind i kabinettet . 
Det var med ængstelse , at Nelly så dem gå bort sammen . Der kunne umuligt komme noget godt ud af en konference mellem de to . 
« vil de behage at komme herind , Helene ! »  sagde amtmandinden i en bydende tone og åbnede døren . 
« nu kommer det , »  tænkte Nelly , hendes hjerte bankede , da hun fulgte efter fruen . 
Amtmandinden stod alene midt på gulvet . Fuldmægtigen var der ikke . Han måtte , være gået ud af den anden dør . 
Med afmålt værdighed tog amtmandinden 

langsomt plads i en lænestol og lod Nelly blive stående foran sig . Der blev en lang , skrækkelig pause . 
« det er nok dem , der har slukket gassen , »  begyndte fruen til sidst . 
« mig ! »  Nelly gav sig til at le .  « hvad skulle jeg dog slukke gassen for ? » 
« måske de vil behage at tage sagen alvorligt ! »  bemærkede fruen skarpt .  « fuldmægtigen siger , at han ved , det var dem , der slukkede gassen . Han så , at den brændte nogle få sekunder , før de gik igennem gangen , men straks derefter var den slukket . » 
« jeg forstår aldeles ikke , hvad glæde fuldmægtigen har af at beskylde mig for noget sådant , »  sagde Nelly heftigt . 
« jeg må bede dem tale i en ganske anden tone om fuldmægtigen . Det var ham så langtfra en glæde at meddele mig sine oplysninger , at det tværtimod var med oprigtig sorg , han meddelte mig sin opfattelse af sagen . Men efter de oplysninger om deres færd , som han gav , kan jeg desværre ikke betvivle , at hans anskuelse er den rigtige . » 
« jeg turde måske bede amtmandinden om at måtte erfare , hvad det er , fuldmægtigen beskylder mig for . »  Nelly havde møje med at beherske sig . 
« fuldmægtigen har iagttaget , at de stadig har færdedes og opholdt dem på gangen på 

de tider , hvor amtmanden gik til og fra kontoret . »  fruen tav for at iagttage virkningen af sine ord . 
« hvordan skulle jeg kunne undgå at komme i gangen , når trappen op til børnekamret og til mit eget værelse er der . » 
« men fuldmægtigen har tillige bemærket , at de gjorde dem unødvendig mange ærinder ind på kontoret , når amtmanden var derinde , og at de altid blev påfaldende længe i amtmandens privatkontor , når de traf ham . » 
« det er en skammelig løgn ! »  afbrød Nelly heftigt . 
« de vil behage ikke at afbryde mig , »  bemærkede fruen koldt .  « fuldmægtigen har endvidere med sorg lagt mærke til , at de tillod dem at spase med amtmanden på en måde , som mildest talt så tvetydig ud . » 
« den skurk ! »  mumlede Nelly . 
« vil de behage at tale højt , hvis de har noget at fremføre , »  sagde fruen strengt .  « efter fuldmægtigens fremstilling synes det altså at fremgå med megen tydelighed , at ingen andre end de kunne have nogen fordel af at slukke gassen . Det synes udenfor enhver tvivl , at de i mørket har stillet dem på lur efter amtmanden , men har skyndt dem bort , da de så fuldmægtigen komme i steden for amtmanden . Selvfølgelig tillægger jeg ikke amtmanden nogen skyld i deres adfærd . Hans velvillige sind og gode tro 

til mennesker har gjort , at han ikke har kunnet gennemskue deres kunstgreb . — vil de behage at svare på denne anklage . » 
« fuldmægtigens beskyldning er så skændig og løgnagtig , at jeg intet har at svare , »  sagde Nelly og så op med blege kinder og funklende øjne . Kun hendes dirrende læber forrådte hendes sindsbevægelse . 
« de vil sikkert kunne forstå , at jeg ikke kan blive længere i et hus , hvor man fæster lid til sligt . Måske de tillader , af jeg går op og pakker mit tøj . »  hendes holdning var rank og stolt , da hun hurtigt gik forbi fruen ud af stuen . Men hvor stolt hun end havde afvist anklagen , brast hun dog i en bitter gråd , da hun kom op på sit værelse . 
« såvidt var det kommet ! En sådan beskyldning blev troet ! 
Å , hvad skulle hun dog gøre . Komme hjem til sin moder på den måde , det var det bitreste af alt ! » 
Hun tog sit tøj ud af skabet og begyndte at pakke det sammen , mens hendes tårer faldt hede derpå . 
« her kan ingen komme ind ! »  sagde hun heftigt som svar på en banken , idet hun stillede sig imod døren for at hindre den i at gå op , hvad der var ganske unødvendigt , da den allerede var låset . 

« de må lukke op , Helene , det er mig , »  sagde amtmandindens stemme . 
Nelly tørrede sine øjne og lukkede op . 
« gud bevares 1 »  amtmandinden gjorde en forskrækket bevægelse ved at se , at hun var begyndt at pakke ind . Hun havde troet , at Nellys ord kun var en trusel . 
« de kan da ikke for alvor mene , at de vil rejse , »  begyndte hun i en forsonlig tone , idet hun satte sig .  « mine ord lød måske noget skarpere , end jeg egentlig mente . » 
« jeg kan umuligt blive her , »  svarede Nelly stille .  « når de kan tro noget så slet om mig , må de jo også selv finde , at jeg er en dårlig opdrager for deres børn . » 
« de tager virkelig sagen for tragisk , bedste Helene . Jeg har aldrig sagt , at jeg regnede lidt pjank for noget særligt graverende . »  fruen blev blid i samme grad , som hun mærkede , at Nelly var bestemt på at rejse . Hun ville for ingen pris af med hende .  « de må da også kunne forstå , at jeg var nødt til at gøre dem bekendt med fuldmægtigens anklage , for at de kunne forsvare dem . Men de tog straks så heftigt fat . — pak nu deres tøj ud igen og lad os slå en streg over den hele historie . » 
« det kan jeg ikke , »  svarede Nelly fast .  « jeg kan ikke glemme , at de ligestrax mistroede mig . Jeg har dog aldrig givet dem mindste årsag 

dertil . Desuden havde jeg besluttet at rejse alligevel .  » 
« ville de rejse alligevel ! »  amtmandinden slog hænderne sammen .  « men af hvad grund ? Jeg kan sandelig ikke forstå — — — — » 
« jeg kan ikke være sammen med fuldmægtigen . »  Nellys tårer begyndte igen at flyde .  « han piner og forfølger mig på alle måder . Nu kan jeg ikke udholde det længere ! »  det sidste kvaltes næsten af en hulken . 
« men gud forbarme sig , hvad tænker de på ? Vil de rejse fra os nu , midt om vinteren ? » 
« det er nødvendigt , »  svarede Nelly . 
« men hvem skal tage sig af børnene ? Hvem skal gå med dem . De vil dog vel ikke forlange , at jeg selv skal gøre det nu , i denne bitre kulde . »  amtmandinden var mest anlagt for at se en sag fra det subjektive synspunkt . 
« det ved jeg ikke , »  svarede Nelly håbløst ;  « men jeg kan ikke . » 
« de må nødvendigvis blive , indtil jeg kan få en anden i deres sted . » 
« det kan jeg ikke . Jeg må rejse straks . » 
« gud bevares , hvor de er stridig . Hvem skulle troet det om dem , »  sagde amtmandinden ; men da hun så , at Nelly igen tog fat på indpakningen , rejste hun sig og gik . 
Ikke længe efter kom der igen nogen op ad trappen . Da Nelly hørte , at det var en mand , 

skyndte hun sig hen og drejede nøglen om . Hendes hjerte bankede af skræk . 
« frøken Helene , »  det bankede på døren .  « frøken Helene , det er mig , amtmanden . Må jeg komme ind ? Min kone bad mig , »  der blev taget i låsen ,  « min kone bad mig , »   .— Nelly lukkede op —  « gå op og tale med dem . »  det sidste blev sagt inde i stuen . 
« men kære lille frøken , hvad er der i vejen ? »  amtmanden lagde deltagende sin hånd på hendes skulder , da han så hendes forgrædte ansigt .  « og hvad er det for noget , at de vil rejse ? De kan da ikke for alvor ville sætte os i den forlegenhed . » 
« det kan ikke blive anderledes , »  erklærede Nelly . ' 
« jovist kan det blive anderledes , frøken Helene . De må da ikke være uforsonlig . Min hustru blev måske noget heftig , men det må de ikke regne . Hun har under tiden et noget heftigt sind ; men hun mener virkelig intet dermed , »  amtmanden søgte altid at glatte alle ubehageligheder væk . 
« jeg måtte rejse alligevel , selv om amtmand-inden ikke — — — » 
« men kære , bedste frøken Helene , det kan de da ikke mene . Hvorfor skulle de rejse alligevel . Vi var jo netop så glade for dem . Jeg kan forsikre dem , at min hustru er særdeles tilfreds med dem , særdeles tilfreds . Jeg ved ingen , hun så sjældent har beklaget sig over , som over 

dem , nej , det ved jeg sandelig ikke . Og børnene hænger jo ligefrem ved dem 1 de må virkelig blive . — hvorfor vil de rejse ? »  fortsatte amtmanden , da Nelly intet svarede .  « hvad er der i vejen ? Er der noget , de er utilfreds med ? Føler de dem måske for bunden ? Det måtte dog kunne ændres . Jeg har selv tænkt , at de var for bunden . » 
Nelly rystede på hovedet . 
« eller er de utilfreds med lønnen ? » 
« tak , den er jeg godt tilfreds med . » 
« jamen , gudbevares , hvad er der da i vejen ? »  amtmanden så så rådvild ud , at Nelly , trods sin sorg , var nærved at smile . 
« dersom de blot vil sige mig , hvad det er , »  begyndte amtmanden igen . Han så ganske anstrengt ud af den vanskelige opgave , der var betroet ham .  « jeg lover dem , at det forhold , de beklager dem over , skal blive forandret . Vil de blot sige , hvad det er . » 
« det er fuldmægtigen , »  svarede Nelly , hendes stemme havde en hård klang .  « jeg kan ikke være i hus sammen med fuldmægtigen . » 
« fuldmægtigen ! »  skreg amtmanden og sank forfærdet om på en stol . Trods den hårde frost stod sveden i dråber på hans pande . Fuldmægtigen , hans højre hånd ! Og Helene , hans kones højre hånd ! Et sådant dilemma havde amtmanden aldrig tænkt sig . 
« kære frøken Helene , »  begyndte han med mat stemme og så hjælpeløst på hende .  « tror 

de ikke , vi kan ordne sagen i venskabelighed , sådan i al venskabelighed , forstår de . — hvad har de i grunden mod fuldmægtigen ? » 
« han er en skurk ! »  svarede Nelly kort . 
« gud bevares ! »  amtmanden for op fra stolen , men sank stønnende ned igen . 
« det , — det er næsten injurier , »  gispede han . 
Men Nelly var ikke til sinds at lade sig afskrække af injurier . 
« han er det skændigste menneske , jeg kender , »  råbte hun heftigt .  « han forfølger mig , han ligger på lur efter mig . Det var ham , der slukkede gassen , og jeg slog ham , fordi han overfaldt mig . » 
« Vorherre forbarme sig , Helene , hvad er det , de siger . Ligger fuldmægtigen på lur ? Slukker han gassen og overfalder dem ? Det er umuligt . Det nette menneske . De må tage fejl . Jeg har aldrig før haft så dygtig en fuldmægtig . » 
« men jeg ved , at det var ham , »  svarede Nelly og tog atter fat på indpakningen . 
Amtmanden rejste sig sukkende . 
« å gud , at det dog ikke lod sig ordne i venskabelighed . »  han gik modfaldent ud af døren . 
Nelly fik dog ikke megen ro til indpakningen , thi et øjeblik efter kom amtmandinden igen ind til hende . 
« min mand sagde mig , »  begyndte hun ,  « at de på ingen måde vil blive her sammen med fuldmægtigen . Men herre gud , Helene , de er bestemt alt for snærpet . » 

« det mente du ellers ikke før , »  tænkte Nelly og pressede læberne fast sammen . 
« fuldmægtigen har måske været lidt næsvis , »  vedblev amtmandinden .  « muligvis er han lidt kåd . Men selv om han har villet røve et Kys , er det så noget at gøre så meget væsen af . » 
Nelly svarede ikke . 
« når de virkelig er så urimelig stiv , »  fortsatte fruen ,  « så bliver vi vel nødt til at ordne det sådan , at fuldmægtigen får sin frokost ind på kontoret . » 
« det nytter ikke , »  svarede Nelly og rystede på hovedet .  « jeg kan dog ikke undgå at møde ham , og jeg får ingen rolig time , så længe jeg er i hans nærhed . » 
« jamen , bedste Helene , de kan virkelig ikke behandle os så hensynsløst og rejse i utide . Vi er meget villige til at lægge på deres løn , og jeg skal bede amtmanden sætte fuldmægtigen i rette og pålægge ham at opføre sig bedre i fremtiden . — i det mindste kan de da blive , til vi får en anden i deres sted . » 
« jeg skal forsøge derpå , men jeg tror ikke , det er muligt , »  svarede Nelly efter nogen overvejelse . 
Skønt amtmandens knæ skælvede og hans hænder var våde , dengang han kaldte fuldmægtigen ind for at irettesætte ham , turde han dog ikke lade være . Thi vel nærede han stor respekt , næsten frygt , for sin dygtige , allestedsnærværende 

fuldmægtig ; men der var en , han frygtede mere endnu , og det var  « hendes nåde »  , der kunne blive en ganske unådig herskerinde , når noget gik imod hendes vilje . 
Fuldmægtigens holdning var ydmyg og ærbødig som altid , da han trådte ind . Han hørte i tavshed på amtmandens ord , og først da denne tav , tog han ordet . 
« han beklagede meget , hvis hans lidt frie optræden havde kunnet mistydes af frøken Falck . Vorherre bevares , han ville nødigst af alt volde en ung dame ubehageligheder eller sætte hende i vanry . Han skulle ganske sikkert være mere korrekt i sin optræden en anden gang . » 
Amtmanden trak vejret lettet , da fuldmægtigen var gået . 
« gud ske lov ! det tegnede næsten til at kunne ordnes i venskabelighed . » 
Da Nelly ikke mere traf fuldmægtigen ved frokosten , og da hun med omhu undgik at komme i nærheden af kontoret på de tider , hvor han kom eller gik , varede det flere dage , inden hun igen så ham . Han hilste da på hende med et ceremonielt buk , så ærbødigt som om hun havde været en dronning . Rigtignok forekom det hende , at der skjulte sig nogen spot bag hans ærbødighed , og at hans høflighed var betydelig mindre ment , end det lod det ; men den var dog i høj grad at foretrække frem for hans favoriserende 

venlighed , og hvis han blot ville holde sig på afstand , brød hun sig ikke om hans spot . 
Dagene gik , uden at amtmandinden fandt nogen afløser for Nelly , thi amtmandinden var bekendt som et menneske , der var vanskeligt at gøre til Pas . Måske det også var noget medvirkende , at hun håbede ved at trække tiden ud at give Nelly lejlighed til at overveje sagen endnu engang og muligt skifte sind , så hun kunne beholde hende . 
Imens levede Nelly som i et fængsel , da hun ingen steder turde gå af frygt for fuldmægtigen . Men , som tiden gik , og fuldmægtigen bestandig indtog den samme diskrete og ærbødige holdning , når hun en sjælden gang mødte ham , blev hendes sind roligere , og på amtmandindens indtrængende bøn lovede hun at blive til maj . 
Hendes stilling i amtmandsboligen undergik en ikke ringe forandring efter scenen med fuld-mægtigen . Amtmanden , der altid havde været venlig og god imod hende , var det om muligt endnu mere end før , og selv amtmandinden var langt mere imødekommende , end Nelly nogensinde havde tænkt det muligt . Hun tilbød hende uopfordret en ferie , så hun kunne rejse hjem og besøge sin moder , hvad Nelly dog afslog , da hun så snart kunne vente at komme hjem . Hvis hun havde brudt sig om at komme meget ud , ville hun sikkert have fået tilladelse også dertil , thi amtmandinden håbede stadigt , at hun ved at vise 

venlighed mod hende dog til sidst skulle få hende til at blive . 
Men Nellys skræk for fuldmægtigen var så stor , at hun ingen steder turde gå , efter at det var blevet mørkt . Selv Marie Colberg så hun meget sjældent , efter at vejret var slået om i tø , så skøjteløbningen måtte ophøre . 
Det var derfor en behagelig overraskelse for hende en dag , da hun sad på sit værelse og efterså en bunke børnestrømper , at se Marie træde ind . 
« hør Nelly , »  sagde hun , så snart hun havde sat sig .  « du er egentligt et troløst menneske , som jeg ordentlig skulle skænde på . Jeg ser dig jo aldrig mere . Har du rent slået hånden af mig ? Nå det har du dog ikke , det er virkelig rart at høre ; for du må vide , jeg er kommen herop alene for at formå dig til at komme hen til os på søndag . Det er min fødselsdag , ved du måske , og der kommer nogle unge . Men jeg vil ikke vide af , at du render sådan som sidst . Du skal værs’god blive hele aftenen . » 
« ja tak , men jeg er bange for at gå alene hjem . » 
« du er dog en rædsom hare . Hvem skulle troet det om dig . Den stump vej her i vores skikkelige by . Men for resten skal jeg nok sørge for , at du bliver fulgt hjem . » 
« tak , — men — kommer fuldmægtigen hos eder ? » 

« nej desværre . Det gør mig så ondt , især for din skyld , »  svarede Marie med lystig ironi .  « men der kommer en anden herre , som jeg nok kan få til at følge dig hjem ; det er min Broder Poul . Når du blot ikke er sindet mod ham ligesom mod Henriksen . — sig nu ligeså godt ja straks , for jeg skal skynde mig hjem ; men jeg går ikke , før du siger ja . Jeg skal nok selv bede din amtmandinde , om hun vil give dig fri . Hun siger ikke nej til mig . » 
Da Marie var gået , sank Nellys hånd med strømpen ned i skødet . 
« så Colberg kom hjem på søndag . » 
Hun havde aldeles glemt ham i den sidste tid , så optaget havde hun været af sine bekymringer . 
« det ville dog blive morsomt at se ham igen . Det var så længe siden , hun havde været ude blandt folk og talt med nogen . — det var vist bedst , hun tog sin nye forårskjole på . » 
Hvis man i lang tid har dæmmet op for en strøm , men endelig bestemmer sig til at danne en lille åbning for vandet , vil den opsamlede vandmasse begynde med langsomt at risle gennem hullet , men snart vil den udvide det og efterhånden gennembryde dæmningen for til sidst som en rivende flod at vælte al modstand over ende og sejerrigt flyde frem ad sin vej . Al den ungdommelighed , som Nelly i så lang tid havde 

undertrykt , da hun gik ene med sine tunge tanker , brød frem , da hun om søndagen kom til Colbergs . Det var så længe siden , hun sidst havde været sammen med andre unge , og følelsen heraf og bevidstheden om , at hun ikke behøvede at frygte for at møde fuldmægtigen , forhøjede hendes glæde . Hun syntes , hun kunne erobre hele verden . Desuden var hun fornøjet over at have fået Colberg til bords . De havde så meget at tale om , han fortalte hende om København , hendes kære København , så hun syntes , tiden havde vinger . 
« de synger nok lidt for os , frøken Falck ? »  sagde Fru Colberg , da de efter bordet var komne ind i dagligstuen .  « de ved nok , vi holder så meget af musik her i huset og det er så længe siden , vi har hørt dem synge . De unge er dog nødte til at sidde artige , mens der bliver taget af bordet i spisestuen , så de har godt af at høre lidt musik imens . » 
« hvis jeg blot kan , »  sagde Nelly og rejste sig .  « det er så længe siden- , jeg har sunget . »  hun gik hen til nodereolen og bladede i noderne . Jo hun følte det , i dag kunne hun synge . Det tryk , som fuldmægtigen havde lagt over hende , var borte . Hun var igen let og glad som før . 
Hun satte sig til klaveret og sang forskellige muntre og alvorlige sange . 
Grosserer Colberg stod lænet til væggen og 

lyttede til sangen , mens hans søn stod ved siden af Nellys stol og vendte bladene . 
« de er vist egentlig et farligt pigebarn , frøken Falck , »  sagde grosserer Colberg , da hun holdt op .  « ja undskyld , at jeg taler så ligefrem . Men når de sidder henne blandt de andre unge , ser de ud som en from og blid lille pige , og når de synger , skulle man tro , de var et rigtig lidenskabeligt menneske . Man skal rigtignok ikke skue hund på hårene . » 
Nelly lo og blev lidt rød . Hun ville rejse sig fra klaveret , men assistent Colberg , der havde stået og bladet i noderne , mens hans fader talte , standsede hende . 
« vil de ikke synge lidt mere endnu , dersom de da ikke er træt , »  sagde han højt , og idet han bøjede sig frem for at se i noderne , tilføjede han :  « jeg har slet ikke vidst , at de kunne synge , før jeg hørte moder bede dem derom , og de har endda en ualmindelig tiltalende stemme . De synger også med så meget udtryk . 
Der er den ! »  sagde han og slog op .  « vil de ikke synge den . Den passer så godt til årstiden , og jeg holder så meget af den . » 
« ja ikke sandt , »  svarede Nelly ivrigt og vendte sig om imod ham .  « det er som lutter bølgeslag og lærkekvidder . » 
« det lyder jo meget lovende , »  sagde grosserer Colberg .  « må vi så få at vide , hvad det er ,-de vil synge ? » 

« det er hejses  « lærkens forårssang . » 
« ja lad os endelig høre den . » 
Da sangen var endt , rejste Nelly sig og lukkede klaveret . 
« tak ! »  sagde Colberg og flyttede hendes stol tilbage .  « de har en yndig stemme , »  lagde han sagte til . Men Nelly fik travlt med at samle noderne sammen . 
Da Colberg senere fulgte hende hjem , var det ikke Nelly muligt at begribe , hvordan vejen til amtmandsboligen kunne blive så kort ; måske det var det gode humør , hun havde været i hele aftenen , der var skyld deri . 
Om det kom af , at dette gode humør holdt sig i de følgende dage , eller om det var , fordi Nelly , som så mange af sine medsøstre , led af at være vægelsindet , er ikke godt at afgøre . Men vist er det , at da amtmandinden , få dage efter Marie Colbergs fødselsdag , bad hende om at blive , gav hun mærkværdig hurtigt efter for hendes overtalelser . 
« du er virkelig en god dreng , »  sagde Fru Colberg en dag i begyndelsen af sommerferien til sin søn .  « det er rigtig pænt af dig at blive herhjemme hele din ferie . Du plejer ellers at have sådan en uro på dig , når du har fri , så at du farter om både hist og her . » 
« man kommer til at skønne mere på sit 

hjem med årene , »  svarede Poul og kyssede sin moder . 
Tæt forbi Colbergs have gik en vej , ved siden af hvilken var en behagelig , skyggefuld gangsti . Enkelte villaer med haver lå på begge sider af vejen , men der var friskt og luftigt . Det var den nærmeste vej fra amtmandsboligen til skoven , og Nelly og hendes to elever gik i reglen den vej , når de gik ud at spadsere . 
Hvormeget Colberg end var kommen til at skønne på sit hjem og dets ro , fik han dog af og til anfald af den uro , hans moder havde klaget over . Disse anfald indfandt sig navnlig , når Nelly Falck og amtmandens børn gik ud i skoven . Han greb da gerne kort efter sin hat og gik ud . 
Men så underligt styrede skæbnen hans fjed , at selv om han gik ud i den stik modsatte retning af Nelly Falck , endte det dog med , at han mødte hende . For det meste indskrænkede han sig til at hilse , men under tiden standsede han og vekslede nogle ord med hende . 
« hør miss , »  sagde han til sin søster en dag , da han kom hjem fra en sådan tur ,  « var det ikke snart på tide , at vi tog tennisspillet op igen ? Jeg har ikke fået et parti hele sommeren . » 
« uh , Poul , det er vist alt for varmt , »  indvendte Marie . 
« vi venter naturligvis , til det er aften , så er det kun behageligt at få lidt motion . » 

da Marie efter the kom gående med catcherne i hånden , trak Poul hende ud i haven . 
« hør miss , »  sagde han og tog hende om livet ,  « synes du ikke , det var morsomst , om vi fik fat på en fjerdemand ? Det er ikke nær så morsomt , når man spiller to . Desuden er det en skam mod Anna , hvis vi ikke tager hende med . » 
« du er en sjælden omhyggelig Broder . »  Marie så skælmsk op på ham .  « jeg skal straks løbe hen og hente Fanny Svendsen . Det er Annas gode veninde . » 
« synes du ikke miss , »  han holdt hende tilbage ,  « at det var morsommere at få en , som spiller godt . Der er Nelly Falck , din gode veninde ; hun bor da også meget nærmere herved . » 
Marie lagde hovedet på siden og kiggede op på ham gennem øjenkrogene . 
« er du ganske vis på , »  spurgte hun ,  « at et parti å deux altid er så kedeligt ? Hvis Anna nu ikke ville spille med , og hvis jeg fandt det for varmt , tror du så ikke , at det var allermorsomst at spille to ? » 
« å snak miss , »  han snurrede sig rundt på hælen .  « hent nu bare Nelly Falck , » 
En varm dag i August kom Nelly gående hen ad vejen , som førte forbi Colbergs have . I hånden holdt hun forskellige pakker ; hun havde været ude at gøre indkøb til amtmandinden . Hendes ansigt havde et fornøjet udtryk , og hun 

nynnede en munter Melodi , mens hun gik hurtigt hjemad . 
Men hendes nynnen forstummede brat , og det glade udtryk i hendes ansigt forsvandt , da hun opdagede fuldmægtigen på vejen og så , at han kom hen imod hende . Hun følte en mere end sædvanlig stærk ulyst til at møde ham i dag . Hun syntes , solen og lyset forsvandt blot ved hans nærhed . 
« hvad skulle hun gøre ? Løbe ind i Colbergs have ? Hun var jo lige ved lågen , og han havde bestemt ikke set hende endnu . — men hvis der var nogen i haven  ? Å , hvad gjorde det . Hun kunne jo bede om at tale med Marie . Og hvis der ingen var , kunne hun gå igen , så snart han var kommen forbi . » 
Der var ingen tid at spilde , hvis hun ikke ville ses . Hun åbnede derfor ilsomt lågen og løb ind . Hun var så optaget af , om fuldmægtigen havde set hende eller ikke , at hun slet ikke så sig for , men løb lige i armene på Colberg , som stod indenfor lågen . 
« om forladelse , »  sagde hun forvirret og gik hurtigt et skridt tilbage , men derpå lige så hurtigt et par skridt til siden , da hun kom til at tænke på , at fuldmægtigen ellers kunne se hende . 
« jeg — — — det var blot — — — »  stammede hun blussende rød uden at se op . 
« der — der var nogen , jeg nødigt ville møde , og så tænkte jeg — — — . »  hun standsede 

endnu mere forlegen over , hvad hun havde sagt og så hjælpeløst op . 
Men Colberg glemte rent at svare . Hun så så sød ud i sin forvirring , og han var så optaget af at betragte hende , at han først , da hun tav , opdagede , at han burde sige noget . 
« det er langt mere mig , der må gøre undskyldning , fordi jeg så ugæstfrit spærrede dem vejen . Men jeg så slet ikke , at de kom . Jeg holder så meget af udsigten herfra . De grønne marker , og bakken med møllen i baggrunden . — » 
Han kunne godt tilføjet  « og amtmandsboligen i forgrunden , »  men det gjorde han ikke , uagtet det var den , der bortledte hans opmærksomhed , så at han ikke lagde mærke til hendes komme . 
« vil de ikke op og sige goddag til Marie ? »  spurgte han , da han kom til at tænke på , at det vist var uhøfligt at lade hende stå her . 
« jo tak  . . . . Nej jeg må vist hellere gå hjem . Det var slet ikke min mening at ville herind . Det var blot — — — »  hun tav igen og blev endnu mere rød . 
« vil de da i det mindste ikke sidde ned et øjeblik . Der er dejlig skygge på bænken derhenne . » 
« tak — — jeg skulle vist egentlig skynde mig hjem . »  men hun fulgte ham dog hen til bænken . Da de havde sat sig , blev der en kort pause . 
« synes de ikke , sommerferien er en dejlig 

tid ? »  spurgte han til sidst for dog at sige noget .  « det er kun skade , den varer så kort . Jeg finder , det er den bedste tid hele året rundt . » 
« det må vel komme af , at den har fået en glans over sig fra vor barndom af , »  svarede Nelly og legede med sløjfen på sin parasol ,  « et skær af noget frit og herligt , som vi altid bliver glade ved at tænke på . » 
« jeg tror dog ikke , det er minderne alene , som forklarer det . I det mindste synes jeg , at jeg aldrig har skønnet så meget på sommerferien , som siden jeg er bleven voksen . Og det lader til at tage til med årene , for jeg tror bestemt , at denne ferie har været den bedste af dem alle . » 
Nelly svarede ikke straks . Hun sad og ridsede i gruset med sin parasol . Først lidt efter sagde hun :  « det har også været et usædvanlig dejligt vejr i denne ferie . » 
Han nikkede blot uden at svare . Han havde taget en kvist , som han langsomt brækkede i små stykker . 
« det er underligt , »  begyndte han efter et ophold ,  « at tiden har så lidt indflydelse på vort kendskab til mennesker . Et menneske kan man lære at kende blot på en enkelt dag , og en anden kan man være sammen med i årevis , uden at vide , hvad der bor i ham . » 
« det beror vel på sympattien , »  svarede hun uden at se op . 
Der blev en lang pause . 

« jeg må nok gå nup sagde hun til sidst og rejste sig .  « ellers kan ingen begribe , hvor jeg bliver af . »  hun rakte hånden frem . 
« farvel frøken Falck og tak for besøget . »  han fulgte hende hen til lågen . 
« vil de hilse Marie ? »  sagde hun , idet hun åbnede den . 
« ja tak , det skal jeg nok . »  men han gjorde det dog ikke . 
Da lågen havde lukket sig , blev han stående og så efter hende . Længe efter at hun var forsvunden , stod han lænet til lågen og så ud i det fjerne . Hans ansigt , som ellers var alvorligt , når han tav , havde et drømmende udtryk , og om hans mund spillede der af og til noget som et smil . 
« nå endelig finder jeg dig da , »  sagde Marie og kom hurtigt ned imod ham .  « jeg har ledt efter dig alle vegne uden at finde dig . Jeg var bange , du var bleven elleskudt , det er en farlig tid denne ,  « når tågerne svæve på Enge »  . Vi skal op og drikke the . Værs’god . » 
Han svarede ikke men fulgte langsomt efter hende . 
'marie kiggede flere gange nysgærrigt op på ham , idet de fulgtes igennem den halvmørke gang , men da de kom ud , hvor haven var mere åben og lyset fra aftenrøden faldt klart på hans ansigt , standsede hun med et foran ham . 
« hør , ved du hvad Poul , jeg tror virkelig , at 

du er bleven elleskudt , eller også er du i færd med at blive digter . Sådan et ansigt har jeg aldrig set dig med før . » 
« så , »  svarede han åndsfraværende . Han strøg sig over ansigtet for at få det i de daglige folder . 
« jeg tror næsten , jeg faldt i tanker , »  henkastede han let og gik hurtigt foran hende op imod huset . 
Den sidste dag af sin ferie tog Poul Colberg sin søster med ud på en spadseretur igennem skoven . Han trakterede hende hos konditoren i skovpavillonen , og da de på hjemvejen kom forbi en handskemager , købte han hende et par elegante handsker . Han opførte sig kort sagt , som den mest galante Broder man kunne tænke sig . Da de henimod aften nåde hjem til villaen , forlod Marie sin Broder med et let nik og gik videre hen ad vejen , mens Colberg gik ind i haven og lagde sig i hængekøjen . Han havde dog ikke ligget der mere end et minut eller to , før han sprang op og gik hen til lågen . Han så ud over vejen i den retning , hvor Marie var forsvunden . 
« kom der ikke nogen . Nej . —jo . — å , det var kun en sildekone . » 
Ærgerlig vendte han igen tilbage , for kort efter at springe op på ny . Til sidst kastede han sig utålmodigt på en bænk , lagde hovedet til 

bage og lukkede øjnene . Da havelågen omsider knirkede , sprang han øjeblikkelig op . Men han tog sig i det , skønt med nogen møje , og blev stående stille nogle øjeblikke . Først da han kunne se sin søster fulgt af Nelly Falck , gik han hurtigt henimod dem . 
« goddag frøken Falck . Nej , det var da morsomt at se dem , »  han satte det mest uskyldige ansigt op , idet han rakte hende hånden . Når man så ham , skulle man ikke anet , at der var noget til , der hed utålmodig venten . 
De fulgtes alle tre op til huset , men da de kom ind i havestuen , hvor Fru Colberg sad , formørkedes hendes søns ansigt . Thi der , i sofaen ved siden af hans moder , sad hans skræk og rædsel , en ældre frøken , der var lidt i familie med dem . Han kendte ingen værre plageånd , og hvor han kunne , flygtede han langt væk fra hende . Det var ikke hendes alder , som skrækkede ham , ren det at hun for enhver pris ville være ung . Hun koketterede værre end en attenårs pige , var kælen og indsmigrende som en kattekilling og lod ikke med sin gode vilje nogen mand slippe sig af hænderne . 
« goddag frøken Herman , »  han bukkede stift og formelt . Hverken ved familieskab , eller sin moders forestillinger havde han nogensinde været at formå til at sige  « du »  til hende . 
« goddag Colberg , hvor det glæder mig at se dem , »  svarede frøkenen varmt , idet hun rejste sig 

og trykkede hans hånd så varmt og længe , at det kun med nogen møje lykkedes ham igen at vinde den tilbage til selvstændig brug . 
Mens Nelly hilste på Fru Colberg , fortsatte frøken Herman , idet hun lagde sin hånd på hans arm og næsten lænede sig på ham :  « gud , hvad det er for en glæde at se deres kære ansigt igen ; jeg føler altid et sympathetisk drag i min sjæl , når jeg ser dem . » 
Han mumlede noget om  « alt for megen ære »  , og søgte at slippe løs , men forgæves . 
« ligefra min første ungdom , har jeg altid følt et forståelsens pust , så snart jeg kom i deres nærhed . » 
« det var sært , »  tænkte Colberg ,  « for jeg var næppe født dengang . »  han så hen til Nelly og sendte Marie et hjælpeløst blik . Hun forstod det og kom ham til hjælp . 
« vi unge må vel nok gå lidt ud i haven inden the ? »  spurgte hun , henvendt til sin moder . 
« ja , gå i kun , børn , »  svarede Fru Colberg ,  « men ikke længere bort , end at i kan høre , når jeg kalder . » 
« du går vel med , Poul , »  henvendte Marie sig til sin Broder . Men frøken Herman afskar ham ordet . 
« å ja , det var dejligt , »  sagde hun og klappede med barnlig glæde i hænderne .  « lad os unge gå lidt ud ; intet er yndigere end at sværme ved solnedgangstid . »  hun tog uden 

videre Colbergs arm , han forsøgte at gøre sig fri , men hvor barnlig hun end var , forstod hun dog at holde fast . 
« det gamle skur , »  tænkte Poul forbitret og forsøgte at trække sin arm til sig . Han så Nellys lyse kjole henne mellem træerne . De vildeste planer om at undfly for igennem hans hoved , men han var ikke i stand til at virkeliggøre dem . 
Frøken Herman havde den aften en heftig tørst efter botaniske kundskaber , og med ægte galanteri tilbød Poul hende at hente forskellige sjældne planter fra havens forskellige kroge , alt i håb om at slippe fra hende . Dog hun ville på ingen måde tillade , at han gjorde sig så megen ulejlighed for hendes skyld , så ville hun da i det mindste selv følge med ; men da kunne Pouls interesse for de sjældne planter svinde ligeså hurtigt , som den var kommen . Til sidst overgav han sig sløvt til sin skæbne ; han indså , at den var ham for stærk . 
Efter the opfordrede Fru Colberg Nelly til at synge , og nu vidste Poul , at han ikke fik talt med hende , uden hvis han kunne komme til at følge hende hjem . 
Da Nelly rejste sig og sagde godnat , talte han ikke et ord om at følge hende hjem ; først da hun havde fået tøj på og gik ud gennem verandaen , fulgte han hurtigt efter , idet han snappede sin hat , som lå på verandabordet . Han priste allerede 

sin gode lykke , thi han og Nelly var komne et godt stykke ned i haven uden at være blevne standsede . 
Da hørte han en stemme kalde . 
« hr . Colberg , bedste hr . Colberg ! » 
Poul lod , som han intet hørte , og fortsatte sin gang . 
« hr . Colberg . » 
« jeg tror , der er nogen , som kalder på dem , »  sagde Nelly og så op . 
Han standsede og så frøken Herman komme styrtende . 
« hr . Assistent ! »  klynkede hun ,  « de vil da ikke forlade mig ? Jeg tør , ved gud , ikke gå alene hjem . Hvad kunne der ikke hænde ? » 
Det er næppe sandsynligt , at der kunne hænde frøkenen noget så galt , uden at Poul jo havde undt hende det værre . Da hun gik tilbage for at tage sit overtøj på , skummede han af raseri . Det for gennem hans hoved at redde sig ved flugt , men da han indså det usandsynlige i , at Nelly ville gå med til noget sådant , måtte han lade som ingen ting og finde sig i det uundgåelige . Dog kogte forbitrelsen sådan i hans sind , at han ikke var i stand til at sige et ord til Nelly , mens de stod og ventede . 
Havde hun endda boet på denne side amtmandsboligen , så kunne det gået an . Men at hun netop skulle bo på den anden side , det var ikke til at 

holde ud . Han slog rasende i gruset med en gren , han havde brækket af . 
Da frøken Herman endelig kom , tog han vejen gennem haven i stormskridt . 
« hr . Colberg , »  frøkenen klyngede sig til hans arm .  « de glemmer vist , at det er damer , de følges med . » 
Han sagtnede sine skridt , men var alt for vred til at ville svare hende . 
« lad mig bære deres arbejde , frøken Falck , »  sagde han efter en pause . 
« tak , det behøves virkelig ikke . Det er så lille , og jeg er ikke vant til at blive opvartet . » 
« men de kan da sagtens lade mig bære det , jeg skal nok huske at give det tilbage . »  han tog det fra hende og stak det i lommen , mens de gik videre i tavshed . 
« det er nemmest for dem , hvis jeg går ind her , »  sagde Nelly , da de kom til amtmandens havelåge .  « det er også den korteste vej for frøken Herman . » 
« ja , det er det vel , »  svarede Poul med noget , der lød som et suk .  « farvel , frøken Falck , og lev vel . » 
Et øjeblik holdt han hendes hånd i sin , så lukkede han lågen op og lod hende gå ind . 
Dersom frøken Herman havde kendt hans tanker , da han gik alene med hende hen ad vejen , er det næppe rimeligt , at hun ville have fundet hans ledsagelse synderlig betryggende . 

da de var komne et lille stykke hen ad vejen , stak han hånden i lommen . 
« å , det var sandt ; Nelly Falcks arbejde . » 
Med en pludselig blidhed vendte han sig mod frøken Herman . 
« vil de ikke være så god at vente et øjeblik . Jeg skal straks være her igen . Jeg glemte blot at give frøken Falck hendes arbejde . »  han skyndte sig tilbage uden at vente på svar , og gik ind i haven . 
« frøken Falck , »  kaldte han sagte .  « nej , hun hørte det ikke . — frøken Falck . »  Nelly vendte sig om . 
« det er blot mig . Jeg glemte at give dem deres arbejde . —jeg måtte dog holde mit ord , »  lagde han smilende til , da han nåde hende .  « værs’god , her er det . »  han tog det op af lommen med den venstre hånd og rakte det hen imod hende . Men da hun strakte hånden ud for at modtage det , tog han den i sin og beholdt den . 
« vil de tænke på mig engang imellem , når jeg er rejst ? »  begyndte han sagte .  « jeg har så meget at takke dem for . De har gjort livet så rigt for mig . Jeg — — — » 
« men gud , hr . Colberg , hvor bliver de dog af . Jeg kan da ikke blive stående alene på gaden den hele nat , »  lød frøken Hermans stemme tæt bagved dem . 
Han for sammen . 

« farvel , frøken Falck , og gud være med dem , »  sagde han , idet han slap hendes hånd . Så vendte han sig langsomt og gik ud af haven sammen med frøken Herman . 
Da Nelly kom op på .sit værelse , satte hun sig ved det åbne vindue og så ud . Hendes hjerte bankede , og hendes kinder blussede . 
Da hun endelig lagde sig til at sove , drømte hun , at hun svævede gennem luften på gyldne skyer , lykkelig og glad som aldrig tilforn . 
Colberg kom langt tiere hjem det efterår , end han ellers plejede , men det lykkedes ham ikke at komme til at tale med Nelly . 
Amtmandens børn fik skarlagensfeber , og Nelly , som skulle passe dem , kunne derfor ingen steder gå . Et par gange greb han pen og papir og forsøgte at skrive , men ordene , der lå ham varmt på hjerte , tog sig døde og kolde ud , når de blev sat på papiret . Så opgav han det og håbede på bedre tider . Han skulle nok snart nå at tale alene med hende , om ikke før så til jul . 
Efteråret og begyndelsen af vinteren var meget fugtig . Regn og søle , tåge og slud hørte til dagens orden . Jo nærmere , man kom til jul , des mere lignede København en slagmark . Dog var det ikke fjendens kugler , der forvoldte mandefaldet , men en næsten ligeså frygtet gæst , influenzaen , havde holdt sit indtog . Man var be 

gyndt med at spotte denne ukendte fjende , men i mærkelig kort tid vidste han at skaffe sig respekt , så folk til sidst vejrede smitte alene ved at høre navnet . 
Ingen steder greb sygdommen dog så meget om sig som på det kontor , hvor Colberg var ansat . Næsten hver dag bragte en ny sygemelding . Til sidst var han eneste mand på kontoret . Han måtte arbejde både tidligt og sent ; selv søndagen måtte tages til hjælp , og endda kunne han langtfra overkomme , hvad der var at gøre . At tage sig fri nogen søndag for at rejse hjem , var under disse forhold en umulighed . 
Henimod jul begyndte dog den ene efter den anden igen at vise sig på kontoret . Colberg var glad ved at se dem igen . Nu turde han dog gøre sig håb om en juleferie . Den trængte han sandelig til , så forslidt som han var . Han havde den nederdrægtigste hovedpine og værk i alle lemmer af bare overanstrengelse . 
Dag efter dag forklarede han sig selv , at det ikke var andet end overtræthed , han fejlede ; det hjalp ikke . Hovedpinen tog til , og til sidst var det ham umuligt at være oppe . 
« influenza , »  sagde lægen , da han så ham , og trak på skuldrene . Men Colberg fnøs i afmægtig harme . 
« få influenza nu , lige til jul , det manglede bare ! Hvad siger de , doktor ! skal jeg ligge en halv snes dage ! Nej , skam gør  .jeg ej . Jeg står 

op og rejser hjem . Jeg vil sandelig ikke holde jul i sengen . » 
« ja , værs’god , stå bare op , hvis de kan , »  lo doktoren .  « men de lader det nok være , for influenzaen , det er en Karl , som kan tæmme sin mand . » 
Colberg indså desværre selv , at lægen havde ret . Han skikkede sig i sin skæbne og bestemte sig til at ligge indtil juleaften . Men den dag ville han op for at tage med toget hjem . 
« man må da , for Pokker , kunne være oppe , når man vil , »  tænkte han og ville klæde sig på . Men selv hans vilje svigtede ham . Med et suk lagde han klæderne bort og sank tilbage i sengen . 
Da juledagene var ovre , kom hans moder ind for at se til ham . Hun plejede ham kærligt og hjalp ham til rette på bedste måde . 
Dog hvad hjalp det alt sammen , når han måtte blive i København hele julen , den jul , som han havde længtes sådan efter og håbet så meget af . 
Da han endelig efter nytår begyndte at komme op igen , forekom han sig selv som en , der har udført en bedrift , da han kunne begynde at gå hen over gulvet uden støtte . Det varede længe , inden han kom så vidt , at han kunne tænke på at rejse hjem . 
Da endelig den længselsfuldt ventede søndag 

kom , fik han dog ikke Nelly p'alck at se . Marie , hvem han fik til at gå over for at hente hende , vendte tilbage med den besked , at amtmandens havde stort selskab , så hun kunne ikke få fri . 
Al den styrke , han så møjsommeligt havde samlet sammen for at kunne rejse hjem , svandt bort ved denne efterretning . Han sad mørk og tavs den hele aften uden at sige et ord . 
« den lange rejse har dog vist alligevel været for anstrengende for dig , »  sagde hans moder og strøg ham deltagende over håret .  « jeg synes , du er så trykket . » 
« influenza er også noget forbandet tøjeri , moder , »  svarede Poul . Det lettede at have noget , man kunne lade sin harme gå ud over . 
I marts fik Colbergs besøg af en slægtning fra København , en ung pige , frøken Mary Jensen . Officielt hed det , at hun skulle rekreeres efter et influenzånfald ved et ophold i onkelens hus . Mere privat forlød det , at hendes forældre fandt , hun havde brugt den forløbne vinter så godt til at gøre indtryk på det mandlige København , at et ophold under mere rolige forhold kun kunne virke gavnligt . 
Enten nu den ene eller den anden af beretningerne havde sandheden for sig , så er det vist , at frøken Mary indrettede sig på et længere ophold i onkelens hus . Hun medførte to store huse , som hun benævnede sine kufferter , foruden 

diverse mindre sager i form af hatæsker og tasker . 
Hun var omtrent på alder med Marie , ganske blond med næsten hvidt hår , der krusede sig stærkt om panden . Hendes træk var uregelmæssige , og munden noget plump , men hun havde strålende blå øjne , der intet øjeblik stod stille , men kastedes rundt til højre og venstre . Hun var smal om livet som en hveps , uagtet hun ellers var fyldig . Hendes dragt var altid efter nyeste mode , ikke sjældent afstikkende , hvad der gav hende et lidt demimonde-agtigt udseende . 
Hun bestræbte sig af al magt for at vække opsigt ved sine toiletter . 
« man skulle vel nok kunne sætte en smule bedre record , end i hidtil har gjort her i denne ravnekrog , »  bemærkede hun kort efter sin ankomst til Marie , der ikke var fri for at føle sig en smule beæret ved sin erfarne kusines fortrolighed .  « man er da , gud ske lov , ikke født i fjollerup . » 
Nelly brød sig ikke så meget om at komme hos Colbergs , siden kusinen var kommen i besøg . Hun følte sig snarest frastødt af hende , og da hun næsten aldrig kunne træffe Marie uden i selskab med kusinen , foretrak hun at blive hjemme . En søndag aften var hun bedt derhen . Poul var hjemme , og de sad alle inde i den store dagligstue . Men kusinen lagde saæ ugenert beslag på ham og blandede sig i samtalen , hver gang han 

begyndte at tale med Nelly , så at det kun var få ord , de vekslede . 
Da Nelly skulle gå og kom ind med tøjet på for at sige farvel , rejste Colberg sig . 
« jeg må vel nok følge dem hjem , frøken Falck . » 
« ja tak ; men det er vist ellers ganske lyst . » 
« det er dog bedst , at jeg — — — » 
« nej , ved du hvad , fætter Poul , sådan noget lader jeg mig ikke byde . Jeg lader ikke den eneste anstændige kavaller , her er , snappe bort for næsen af mig . »  hun stak sin arm ind under Pouls og trak af med ham ind i den anden stue . 
Nelly skyndte sig at gå . 
« rivalisere med hende , det ville hun dog ikke . » 
Hun så ikke , at Poul noget ublidt trak sin arm til sig og løb efter hende . Hun havde så meget forspring og skyndte sig så stærkt , at han ikke nåde hende . 
« du skulle virkelig tale med Mary om hendes væsen , moder , »  sagde han senere , da han var kommen tilbage .  « jeg synes nok , hun er lovlig påtrængende . » 
Børnenes læse- og legeværelse var et stort , lyst rum med døre ud til en altan , som var anbragt ovenpå verandaen . • 
foråret var allerede kommet i luften , og Nelly havde derfor lukket dørene op og sad på 

altanen og syede , mens hun af og til så op for at se , om børnene passede deres lektier . 
« kan de ikke fortælle mig noget nyt , lille frue , »  hørte hun med et amtmandindens stemme . Den kom nede fra verandaen . 
« det er en evighed siden , jeg har talt med dem , og de plejer jo altid at være å jour med tingene . » 
« hvad skal man sige , deres nåde . »  Nelly kendte borgmesterindens skrattende stemme .  « det er småt med begivenhederne nu tildags . Det var anderledes , da vi var unge  .  .  . Man siger for resten , at den unge Colberg skal forloves . » 
Nelly blev rød . Hun lyttede nu ivrigt . 
« kalder de det en nyhed , »  sagde amtmand-inden ,  « så må der sandelig være dyrtid på nyheder ; for det er vel Helene , de sigter til . Jeg tror nu for resten ikke derpå , hun er jo en ganske fattig pige ; men jeg ved nok , der har været snakket derom . » 
« nej , deres nåde . Det er rigtignok ikke frøken Falck , jeg tænker på . Så gammel er min nyhed dog ikke . Hvis der har været noget fra Colbergs side overfor frøken Falck , så har det sikkert kun været en forliebelse ; en ferie-inclination , intet videre . Ellers havde de naturligvis for længe siden fået hinanden . Men han er ikke så dum , at han tager en ubemidlet pige . Han er jo endnu kun assistent , så hans gage kan ikke være stor . Ganske vist er hans fader 

en velhavende mand , men en købmand kan ikke sådan tage penge ud af sin forretning . Han får næppe noget , så længe faderen lever . — nej , den jeg sigter til , er hans kusine , frøken Jensen . Det ville i alle måder være et passende parti . Han er et dygtigt menneske , og hvis han får en rig pige , vil han sikkert gøre karriere . At forældrene er for partiet , behøver man ikke at tvivle om . Ellers indbød de hende vel ikke til et så langt besøg . Og de unge er altid sammen , når Colberg er hjemme . » 
Nelly var sunken sammen på stolen , hvor hun sad , hun hørte intet mere . Det susede og brusede i hendes hoved . 
« skulle det være sandt ? Skulle det hele kun have været en forelskelse ? Havde han blot moret sig med hende en kort tid ? — nej , det var umuligt ! Han kunne ikke være troløs . — men hvorfor tav han da bestandigt ? Hun Havde dog ventet lige fra i fjor . — Havde hun aldeles misforstået hans venlighed ? Ja , Havde hæn egentlig vist hende andet , end hvad han kunne vise enhver ? Den aften i haven , — men det var også det hele . »  hun pressede heftigt hænderne imod sine øjne . 
« det var sandt ! Det var sandt ! Tåbe , som hun havde været at stole på ham ! Hvis han virkelig havde holdt af hende , som hun holdt af ham , hvor kunne han så lade sig trække fra hende af sin kusine ? »  hun støttede sit hoved på sin hånd 

og lukkede øjnene . Tunge tårer piblede frem under de lukkede øjenlåg . 
« å , hvorfor ville han narre hende sådan ? Hvorfor havde han brugt hende som et legetøj ? »  hendes læber skælvede , og tårerne løb ned ad hendes kinder . Med et kastede hun hovedet stolt tilbage og tørrede sine øjne . 
« men hun ville ikke holde af ham mere . Nej , hun ville ikke bryde sig det ringeste om ham . Han skulle dog ikke sige , at hun sørgede for hans skyld . » 
« å Helene . »  Paula kom farende ud på altanen med en bog i hånden .  « de må endelig hjælpe mig med mit franske ; jeg kan ikke finde ud af det . Det er der . Vil de se :  « mon Dieu , cria-t-il . N’avez vous pas du tout pitié d’un pauvre garqon . » 
« det er godt , »  sagde Nelly ,- da hun standsede ,  « gå blot videre . » 
« men det er jo det , de skal hjælpe mig med , Helene , »  indvendte Paula og så forundret op ; hun syntes , Nelly bar sig meget dumt ad . 
Nelly tog sig til hovedet . Hendes øjne sved , og hun havde en pinlig fornemmelse i halsen . Hun havde kun en tanke . Bare ikke græde . Hun ville ikke græde . Hun ville ikke sørge over ham . 
« de hjælper mig jo slet ikke , Helene . Det er det stykke der . » 
Nelly tog bogen og begyndte at oversætte , 

men hun kom ikke længere end til den første sætning , så standsede hun . 
« har du aldeles ikke medlidenhed , »  klang det inden i hende .  « har du ingen medlidenhed . » 
« når de dog ikke vil hjælpe mig , må de meget hellere give mig bogen igen , »  sagde Paula fornærmet .  « men jeg troede ikke , at de ville være sådan . » 
Med en voldsom anstrengelse tog Nelly sig sammen og oversatte stykket . 
Da hun var færdig med at hjælpe børnene , blev hun kaldt ned i stuen . Der var kommen fremmede , og hun skulle sørge for theen og spille for dem . 
« hvis hun blot havde været alene , blot turdet græde ud , så ville nok denne pinefulde smærte være gået over . » 
Da hun endelig sent om aftenen kom op på sit værelse , mildnede dog ingen tårer hendes sorg . Hun stod ved vinduet og så ud over den funklende stjærnehimmel . Time efter time gik , men for hende var alt mørke . 
« ham havde hun stolet på som på ingen anden . Hun havde troet , at han var bedre , mindre egennyttig end de andre , og nu — — — . Hun kunne aldrig mere fatte tillid til nogen , aldrig mere . »  hun knugede sine hænder sammen , og begyndte at gå frem og tilbage i stuen , uden hvile og ro frem og tilbage , hun kunne ikke 

stå stille . Frem og tilbage . Til sidst satte hun sig ved bordet med hovedet i sine hænder . 
Da stuepigen den næste morgen kom for at vække hende , fandt hun hende sovende med hovedet mod bordet . 
Allerhelst havde Nelly helt afbrudt omgangen med Colbergs . Kunne hun blot været fri for at komme i villaen , syntes hun , smærten ville været mindre . Men det lod sig ikke gøre . Fru Colberg bad hende så venligt om at komme , Marie kom flere gange over for at hente hende . Hvis hun helt blev borte , ville det være alt for påfaldende . 
Hun gik derfor af og til derhen , men passede altid at komme midt i ugen , når hun var sikker på ikke at træffe Colberg . 
« ham kunne hun ikke møde , i det mindste ikke endnu . Blot hun aldrig så ham mere ! 
Hvis folk endda ville lade være at spørge til hendes helbred og råde hende til at søge læge . — intet lægemiddel kunne hjælpe hende . Hun følte sig så gammel , å , så gammel og så træt af at leve . Havde hun endda været gammel , virkelig gammel ; men hun var knapt tyve år . Hun kunne måske leve mange år endnu . » 
Dagene sneg sig kun langsomt hen , og foråret med alle dets forhåbninger formåede ikke at oplive Nellys hjerte . Maj var kommen og gået , og juni var snart til ende , men Nellys kinder 

blev bestandig blegere og hendes smil mere sørgmodigt . 
« hør miss , »  sagde assistent Colberg til sin søster en af de sidste dage i juni måned . — han havde fået tidlig sommerferie det år og havde i sinde at blive hjemme en tre ugerstid . —  « er du bleven uvenner med Nelly Falck ? Jeg synes aldrig , hun kommer her mere . » 
« jeg ved virkelig ikke , hvad der er i vejen med hende , »  svarede Marie .  « vi er ikke uvenner , det jeg ved af , men hun er bleven så underlig tvær . Når jeg beder hende , svarer hun næsten altid , at hun ikke har tid til at komme , og når jeg så endelig får hende trukket med mig hjem , så sidder hun den hele aften uden at sige et ord og ser ud som døden fra Lybek . Nu er jeg snart bleven ked af at gå og gøre krus for hende . Vil hun ikke komme , kan hun såmænd blive hjemme . Hun er ikke nær så rar , som hun har været . » 
« vil du alligevel ikke se at få hende til at komme herover en aften , men du skal ikke sige noget om , at jeg er her . » 
« jeg kan såmænd gerne prøve derpå ; men hun kommer vist ikke . » 
Da Nelly den følgende aften trådte ind i Colbergs havestue , så hun Poul stående med ryggen til døren inde i den næste stue . Hun blev dødbleg , og hendes første tanke var at vende om , men Fru Colberg havde set hende og gik 

hende i møde , så der var intet andet for hende at gøre end at lade som ingen ting og blive . Hendes hænder var iskolde , men hendes hjerte hamrede som ville det sprænge hendes bryst , da hun hilste på ham ; hun følte det , som var hun nær ved at besvime . 
Hele aftenen holdt hun sig tæt ved siden af Fru Colberg , for ikke at komme til at tale med ham hun syede , som om hendes livs lykke afhang deraf . 
« vil de ikke synge , frøken Falck ? »  sagde Colberg ; han havde siddet en stund og betragtet hende i tavshed . 
« jeg er ikke ved stemme , »  svarede hun uden at se op . 
Kort efter the rejste hun sig . 
« jeg må vist gå nu , »  sagde hun og gav Fru Colberg hånden .  « jeg lovede at komme tidligt hjem . » 
« må jeg ikke følge dem hjem , frøken Falck , »  sagde Colberg og fulgte hende ud i gangen . 
« tak , det behøves ikke ; jeg går helst alene . »  med en let hilsen skyndte hun sig ud . 
Han blev stående en stund på samme plet og stirrede på den dør , der havde lukket sig efter hende . Han forstod det ikke . 
« Havde hun virkelig nægtet ham at følge med . Hvad var der dog i vejen ? — hvorfor Havde hun været så underlig den hele aften  ? Var der hændet noget ? Havde nogen bagtalt ham for hende , eller , » 

hans ansigt blev mørkt ,  « skulle hun have skiftet sind ? Skulle der være nogen anden , som — — men hvem skulle det være ? — hvad kunne der dog ellers være i vejen ? » 
Han trak vejret dybt nogle gange , som en , der har vanskeligt ved at få luft , så tog han hurtigt sin hat og stok og gik ud . 
Det var en blikstille , mild og lun aften . Himlen var klar og blå , fuld af blinkende stjærner . Kun ude i horisonten lå en mørk , truende skybanke . 
Tankerne blev ved at kredse i hans hoved , mens han med raske skridt gik hen ad vejen . Med et stod han stille . 
« fuldmægtigen »   ! sagde han højt og slog stokken hårdt i jorden .  « ja , det måtte være ham ! Hun så ham jo daglig . Han var i en anset stilling og et smukt menneske .------------men at hun kunne være sådan , så lav , så troløs , så skammelig . Og han havde troet alt , hvad der var godt om hende . — det var altså derfor , hun aldrig mere havde tid til at komme , når hun blev bedt . — å nej , en fuldmægtig var jo også højere på strå , end en som han . — hun havde rigtignok tidligere ladt , som hun ikke kunne lide ham , men det var vel komediespil , som alt det andet . Han havde dog været så vis på , at hun holdt af ham , den dag de stod i amtmandens have . —• å , havde han blot talt i tide , så havde hun nu været hans . — men når hun var sådan , 

var det jo netop godt , at han ikke havde fået hende . Hun var ikke værd at holde af . Nej , hun var det ikke værd . Så lav og beregnende . Og dog så hun så god og uskyldig ud . — skændigt , lumpent havde hun handlet imod ham . »  han tog sin stok hårdt mellem begge hænder og bøjede den sammen . Den knækkede med et brag , og han smed harmfuldt stumperne ud på Marken . 
Enkelte store dråber begyndte at falde . Colberg så op og bemærkede , at himlen var helt overtrukken . Et lyn og et tordenskrald fulgte omtrent samtidigt , og regnen begyndte at øse ned . Han vendte hurtigt om og styrede sine skridt hjemad . Han brød sig ikke om at søge ly . Det var en lettelse at gå ude og høre på uvejrets rasen . Hans ansigt var mørkt som himlen over ham , og i hans hjerte var der et uvejr langt stærkere end lyn og torden . 
En ugestid senere så han igen Nelly Falck . Han mødte hende i døren , da hun kom ud fra dagligstuen , hvor hun havde været for at bringe hans moder et bud fra amtmandinden . Hun skiftede farve , da hun så ham , og gik ham hurtigt forbi uden at se op . 
« at hendes samvittighed ikke var god , var sandelig tydeligt nok . » 
« nåda , »  sagde amtmanden en dag , da han trådte ind i stuen med posten i hånden .  « i dag får de sandelig breve , Helene . Man kunne næsten 

fristes til at tro , at de holdt fødselsdag . — de ser ud , som om jeg traf det rette . Nå , så det er fødselsdag . Til lykke da ! Hvor gammel bliver de så ? » 
« tyve år . » 
« tyve år , herre gud , sikken et barn . Jeg er seks og tres . Det er noget andet . — egentlig burde vi gøre lidt stads af dem i dag . Hvad mener du , Minka ? » 
« vi skal ud til middag , husker du nok , »  svarede fruen stramt ,  « så det lader sig næppe gøre . Helene må jo se efter børnene i eftermiddag .  » 
« så skal hun , pinedød , have fri til middag i det mindste . Tag en veninde med dem og gå ud på pavillonen og drik chokolade ; de skal dog sandelig kunne mærke , at det er fødselsdag . — men må jeg spørge , om det er et fødselsdagsansigt , de sætter op . Det er virkelig på tide , de kommer ud at lufte dem . De ser jo ud , som der var groet både skimmel og mug på dem . » 
Amtmandinden rynkede utilfreds sin pande , men da hun ikke åbenlyst ville sige sin mand imod , gav hun Nelly lov til at gå , dog med det bestemte pålæg at være hjemme før fire . 
Nelly gik alene ud . Hun brød sig ikke om at tage en veninde med . Der var ingen , hun havde lyst til at tale med . Blot hun måtte være alene og være fri for at lade , som hun var glad , det var det eneste , hun brød sig om . Hun tog 

vejen op igennem byen for ikke at gå forbi Colbergs have . Da hun fra torvet drejede ned ad en Sidegade , der førte til skoven , løb hun lige på assistent Colberg , der kom fra den modsatte kant . Der var ikke tid til at gå af vejen , men hun hilste kort og skyndte sig forbi . 
Hun tog vejen hen til en plads beplantet med unge graner . Kun i udkanten stod enkelte store bøge og gav skygge mod solen . I et hjørne stod en bænk , hvorfra man kunne se langt ud gennem skoven til grønne marker . Pladsen kaldtes gerne  « verdens ende »  , fordi stien ophørte der . Det var i den senere tid bleven Nellys yndlingsplads . Der var så fredeligt og stille . Kun sjældent kom nogen derhen . 
« den mangler udsigt , »  sagde folk , som fandt , at den skønneste udsigt i en skov , som overalt , er udsigten til velklædte mennesker . Men denne udsigt var der ganske vist intet af . Thi bænken var anbragt således , at man intet så til forbigående . Kun skov , himmel og jord . 
Nelly satte sig på bænken og faldt i tanker . 
« hvor ganske anderledes havde hun ikke tænkt sig livet . Lyst og let og strålende . Hun havde aldrig anet , at det kunne være så svært at leve . Solen var så klar og himlen så blå , og hun havde troet , at lykken var så nem at vinde , og så var det alt et blændværk . »  hun støttede hagen i sin hånd og stirrede sørgmodigt frem for sig . Med et for hun op . Hun hørte skridt 

på stien tæt bagved sig . Hun ville gå . Hun kunne ikke tale med nogen nu . Men da hun vendte sig om , stod hun lige overfor Colberg . Han hilste afmålt . 
« jeg ville gerne tale med dem , frøken Falck . » 
« men jeg må hjem . — jeg kan ikke , — jeg har intet at tale med dem om , »  svarede hun og skiftede farve , forvirret over det pludselige møde . 
« men det har jeg , »  svarede han skarpt og stillede sig i vejen for hende , da hun søgte at komme forbi .  « og de skal høre på mig . »  hans tone var bleven heftig ved at se hendes forvirrede udseende , som hun stod og skiftede farve og så uroligt op . 
Han standsede lidt for at beherske sig , før han igen begyndte . 
« jeg har længe ønsket at tale med dem . »  hans stemme var igen rolig , men den havde en hård klang . Han så fast på hende , og der trak sig en dyb fure mellem hans bryn .  « de skylder mig forklaring på deres opførsel , og jeg har ikke kunnet forlade byen uden at tale med dem . Vel er de ung , men ikke ung nok til at tro , at et menneskehjerte kan bruges som legetøj . Eller havde de tænkt , at de kunne bære dem ad ganske , som de fandt for godt ? De har draget mig til dem med milde ord og venlige miner , og nu vender de mig koldt ryggen . Men jeg lader 

mig ikke behandle som en skovisk , og de skal stå mig til regnskab for deres adfærd imod mig . » 
« de har ingen ret til at tale til mig på den måde , »  svarede hun stolt . Hvert spor af farve var forsvunden fra hendes ansigt , da hun så op og mødte hans strenge blik uden at slå øjnene ned . 
« deri tager de fejl , »  svarede han skærende .  « jeg har ret dertil , og de har selv givet mig den . Ingen kvinde har lov til at være mod en mand , som de har været imod mig , dersom hun ikke bryder sig om ham . De har taget mod min venlighed . De har ladet mig tro , at de hellere var sammen med mig , end med nogen anden . Og jeg lod mig dåre af deres ydre og troede , der var et hjerte bagved . Jeg satte min hu til dem , men de-------— Nelly Falck ! »  udbrød han pludseligt og greb hende hårdt om håndleddet .  « tro ikke , at det nytter dem , at de står og tier og ser ud , som om det var dem , der led og blev pint . — de har gjort mig den skammeligste uret , nogen 
oj o 0’0 
kvinde kan gøre en mand . Jeg gav dem hele mit hjerte , og de tog imod det , blot for at kaste det bort . Men de skal engang bittert komme til at angre det . » 
Han slap hendes hånd . 
« ja , nu er jeg færdig , »  vedblev han i en mere rolig tone .  « jeg har intet mere at sige dem . » 
Nelly havde stået og set ned . Farven kom og gik på hendes kinder ; hun åndede kort og 

tungt . Da han tav , så hun op , og et kort sekund mødtes deres blik . 
« de gør mig uret , »  sagde hun sagte og slog igen øjnene ned . 
Udtrykket i hendes øjne og lyden af hendes bløde stemme virkede som et trylleslag på ham . 
« å Nelly , »  sagde han bevæget og bøjede sig ned over hende .  « sig mig , hvad det er , dersom det er en misforståelse . Jeg elsker dem så højt , og jeg har sørget så meget . » 
« jeg troede , — — — alle folk sagde , at de , — — — at det var deres kusine , de holdt af . »  hun talte usikkert og vendte hovedet bort . 
Han stod et øjeblik og så på hende , som om han ikke rigtig forstod hendes ord . Men idet der gled et lyst smil over hans ansigt , tog han hende i sine arme . 
« var det det hele , Nelly ? Var det virkelig det hele ; så er der jo slet intet i vejen . Og du holder af mig ? »  spurgte han sagte , mens han løftede hendes ansigt op og så hende ind i øjnene . 
Hun svarede kun med et stumt nik . Hendes hjerte var alt for fuldt til , at hun kunne tale , men udtrykket i hendes ansigt var underligt strålende , da hun så op , skønt hendes øjne var våde . 
« hvor kunne du dog falde på , at Mary og jeg skulle have hinanden ? »  spurgte han lidt efter , da de sad sammen på bænken . 
« alle folk talte om jer . Jeg hørte selv amtmandinden 

og borgmesterens kone tale sammen derom . De sagde , at du umuligt kunne være så dum at bryde dig om en fattig pige som mig . At det var slet ikke noget , du mente for alvor , men det var blot tidsfordriv . » 
« og så troede du det straks , Nelly ? »  han lagde armen om hendes liv og drog hende ind til sig . 
« det skulle jeg naturligvis ikke have gjort , »  svarede hun og så angergivent op på ham .  « men jeg stod så ene og har set så meget , som var lavt og egennyttigt . Derfor troede jeg , at du var ligesom de andre . Desuden så jeg selv en aften , — — — » 
« ja , den aften . Du skulle blot vidst , hvor jeg var vred på Mary . Jeg skyndte mig efter dig , så snart jeg slap fra hende ; men du var allerede langt borte . Havde jeg anet , at det gjorde så megen fortræd , tror jeg , jeg havde gjort hende en ulykke . — men nu skal jeg holde så meget af dig , at du aldrig mere skal få lejlighed til at tænke så dårligt om mig . » 
De sad længe og talte sammen , og ingen af dem mærkede , hvorledes tiden gik , før Nelly , ved at høre et togs piben , forskrækket sprang op . 
« jeg har rent glemt tiden , »  sagde hun hurtigt .  « jeg lovede at være hjemme før fire , og der kommer firetoget allerede . Jeg kommer alt for sent hjem . » 
Han havde også rejst sig og stod ved siden 

af hende . Lidt tøvende lagde hun sin hånd i hans . 
« farvel — Poul . »  det sidste blev sagt meget sagte . 
« du har da ikke i sinde at gå fra mig , Nelly . Må jeg ikke følges med dig ? » 
« det — det går vist ikke an . Vi kunne gerne møde nogen . » 
« men vi har jo ikke noget at skjule . » 
« nej — men — det er dog vist bedst , jeg går alene hjem . »  hun gik et par skridt frem . 
« vil du virkelig gå sådan fra mig , Nelly ? » 
Hun så spørgende op , men slog hurtigt sit blik ned igen . 
« synes du ikke , du har pint mig tilstrækkeligt ? »  han drog hende ind til sig . 
Nellys kinder blev røde , men hun gjorde intet forsøg på at undgå det , da han bøjede sig ned og kyssede hende . Så rev hun sig løs og løb hurtigt hen ad stien . Da hun kom til omdrejningen , vendte hun sig om og nikkede . Han stod og . så efter hende , til hun var ude af syne , derpå gik han langsomt hjem . 
« man skulle ikke synes , det var for meget at forlange , at de kom tilbage i rette tid , når de får så lang en frihed midt på dagen , »  bemærkede amtmandinden spidst , da Nelly trådte ind i stuen .  « her har jeg været nødt til at lade 

Marie sætte min garniture på , og se blot , hvordan den sidder . » 
Nelly svarede ikke . Hun rettede i tavshed på amtmandindens dragt . Hun var alt for glad til at tage sig bebrejdelsen nær . 
Mens hun lå på knæ foran fruen og fæstede blomsterne på nederdelen , kom amtmanden kjoleklædt ind i stuen . 
« er du færdig , Minka ? Det var rart . Nu er vognen der også . — hør lille Helene , »  han rømmede sig forlegent .  « de vil nok være så god at sørge for , at fuldmægtigen får nogen middagsmad . — jeg måtte bede ham spise til middag hos os , kære Minka , »  tilføjede han undskyldende . — Nelly fik indtryk af , at det gjaldt hende . —  « han tilbød at hjælpe mig med noget regnskab i eftermiddag , og det er mig en stor lettelse at blive fri derfor . » 
Hvad brød Nelly sig om fuldmægtigen nu . Han kunne intet gøre hende mere . 
« nej se , »  sagde amtmanden , da hun rejste sig op fra sin knælende stilling ,  « det var da godt , vi fik dem ud at spadsere . De ser jo helt anderledes ud . De har ordentlig fået røde kinder igen . » 
Farven på hendes kinder blev lidt stærkere ved disse ord , og hun fik travlt med at samle sine sysager sammen . 
Da amtmandens var kørt , gik hun op på 

sit værelse . Hun glattede sit hår , men faldt i tanker på halvvejen . 
Det bankede på døren , og stuepigen kom ind med et brev . Nelly så på udskriften . Der stod blot :  « frøken Falck »  og nede i hjørnet :  « buddet venter på svar . » 
Hun havde aldrig set den skrift før , og dog strømmede alt blodet til hendes hjerte . 
« de behøver ikke at vente , Marie , »  sagde hun hurtigt ,  « jeg skal nok selv bringe svaret ned . »  da pigen var gået , skyndte hun sig hen og låsede døren , førend hun åbnede brevet og læste : 
« af lutter glæde glemte jeg at sige dig , min elskede , at jeg skal rejse i morgen med første tog . Er det ikke muligt , at du kan komme herhjem i aften , så kunne vi også fortælle fader og moder , at vi er blevne forlovede . — du må endelig sige ja . 
Din Poul . 
Dersom du er bange for , at nogen skal se brevet , kan du skrive Maries navn udenpå . Jeg skal nok sørge for selv at tage imod det . » 
« skulle Poul rejse i morgen ! Men han måtte ikke rejse , uden at hun fik sagt farvel til ham . Nej , det kunne hun ikke holde ud . — Havde hun dog blot fået brevet , før amtmandens kørte . — hvis hun løb derhen i aften , når børnene var komne i seng ? Nej , hun Havde jo lovet at blive ved huset . — så måtte hun altså virkelig lade 

ham rejse uden at se ham mere . »  hun grublede frem og tilbage ; men da hun ingen udvej kunne finde , tog hun til sidst med bedrøvet ansigt pen og papir og satte sig til at skrive . 
« amtmandens er lige kørt , og jeg kan ikke gå uden tilladelse . Hvad skal jeg dog gøre ? Jeg er så bedrøvet over ikke at få dig at se . » 
Hun foldede langsomt brevet sammen og lagde det i konvolut . Hun begyndte at skrive udenpå , men betænkte sig . I en fart rev hun konvolutten op igen og skrev : 
« børnene kommer i seng kl . 8 . Når de sover , går jeg ude i haven . » 
Hurtigt lagde hun brevet i en ny konvolut , skrev Maries navn udenpå og skyndte sig ned med det . Så gik hun til middagsbordet . 
« har de hørt , at assistent Colberg er bleven forlovet ? »  spurgte fuldmægtigen , da Nelly stod og skar kød for . 
« er han det ? »  svarede hun i en ligegyldig tone , men fik dog travlt med at lægge kød over på Paulas tallerken . 
« de spørger ikke engang , hvem det er med , »  fortsatte fuldmægtigen ,  « og jeg som troede , at de nærede en ganske særlig interesse både for assistenten og for hele den øvrige colbergske familie . » 

« jeg ved nok , hvem det er med , »  faldt Paula hurtigt i talen .  « det er med------------- » 
« du skal ikke blande dig i voksne folks samtaler , »  afbrød Nelly hende i en usædvanlig skarp tone .  « jeg holder virkelig meget af Colbergs , »  fortsatte hun roligt , henvendt til fuldmægtigen .  « det kunne godt more mig at høre , hvem det er , han er bleven forlovet med . » 
Hun undrede sig selv over , at hun kunne tale så roligt derom , som om det slet ikke angik hende . Men fuldmægtigen vidste ingen ting , det kunne hun forstå . 
« han er bleven forlovet med sin kusine , frøken Jensen . » 
« så-å . Jeg troede , hun var rejst . » 
« det er hun vist også , så det er vel sket skriftligt . Ja , det var jo også let at se , at de to skulle blive et par . » 
« nå , var det det ? Ja , jeg har ikke set dem ret meget sammen . » 
« de taler så ligegyldigt derom . Jeg har altid troet , at unge damer var meget mere interesserede i forlovelser . » 
« ja — måske . — — — » 
« tænk , hvis han havde fortalt hende det i går . Hun ville sørget sig til døde , og nu havde hun lyst til at le . — hvor faldt det ham dog ind at fortælle en sådan historie ? — mon det var ham , der var ophavsmand til hele snakken ? Det kunne godt ligne ham . — hun skulle 

dog fortælle Poul det , når han kom . — hvis han bare kom . » 
Kl . lidt over 8 den samme aften gik assistent Colberg forbi amtmandsboligen . Han fortsatte sin gang , indtil han kom til en stigning af vejen , hvorfra man kunne se ind i haven . Da han havde forvisset sig om , at ingen var at se derinde , vendte han sig om og gik ind gennem lågen . Han blev stående et øjeblik uvis om , hvorhen han skulle vende sig . Nelly var endnu ikke til at se . Men da han fik øje på et tæt lindelysthus i et hjørne af haven , styrede han sine skridt derhen . Han satte sig således , at han kunne overse den del af haven , som var nærmest huset , og passe på , hvem der kom ud gennem verandaen . 
Han gav nøje agt på enhver ting , men så ingen komme . Klokken slog halv . Endnu ingen Nelly . Den slog hel . Han rejste sig op for bedre at kunne se . 
« skulle han gå hjem ? Hun kom jo slet ikke . » 
Han var nærved at opgive det , da han så hendes lyse kjole på verandaen . Hun stod lidt og så sig om , så lagde hun et lille schawl om skuldrene og gik ned i haven . Nu kom hun hen imod ham . — nej , der drejede hun til den gale side . 
Han fløjtede sagte . Hun drejede hovedet efter lyden , så vendte hun sig og gik hen til 

lysthuset . Et øjeblik efter holdt han hende i sine arme . 
« hvor længe du lod mig vente , Nelly , »  sagde han ømt ,  « og jeg , som har længtes sådan efter dig . » 
« å Poul , jeg har selv været så ked af det , jeg var så bange , du skulle være gået . Men jeg kunne ikke gøre for det . Alting havde sammensvoret sig for at hindre mig i at komme . Jeg kunne slet ikke få børnene i seng . Det var alt for lyst til at sove , sagde de . Jeg fik dem kun dertil ved at love at fortælle en historie , men den skulle være lang . De ville på ingen måde nøjes med en kort . Å , jeg har fortalt så hurtigt som aldrig før i mit liv , »  sagde hun smilende og så op .  « da jeg endelig slap fra dem , kom Marie stuepige og ville have besked . Så var nøglerne blevne borte , og jeg turde ikke gå , før de var fundne . Og så var jeg hele tiden så bange for , at du skulle blive ked af at vente og gå igen . » 
« du skal ikke mere bryde dig om det , Nelly . Nu har jeg dig jo . Hvad gør det så , at jeg måtte vente . » 
« fandt du det underligt , at jeg skrev til dig om at komme ? » 
« jeg var blot så glad over at skulle se dig igen , Nelly ; jeg tænkte slet ikke derpå . Men for resten skrev du det heller ikke . Når jeg 

tænker på det , skrev du egentlig som en rigtig lille jesuit . » 
« nej Poul , du må ikke gøre nar af mig . Jeg vidste ingen anden udvej , og jeg syntes ikke , jeg kunne udholde , at du skulle rejse , uden at jeg så dig mere . » 
« det havde sandelig også været for hårdt , Nelly , nu da vi endelig har fundet hinanden . Å Nelly , min egen , søde elskede , hvor glad jeg dog er for dig . »  han drog hende ind til sig og kyssede hende . 
« imorges syntes jeg , »  hun løftede sit hoved op fra hans skulder ,  « at jeg aldrig i mit liv havde oplevet så sørgelig en fødselsdag ; og så blev det dog den allerbedste . » 
« nej , er det din fødselsdag , Nelly ? Til lykke , min elskede . Du kan tro , det betyder nok noget godt , at vi er blevne forlovede netop i dag . Men jeg ville dog gerne haft , at det skulle være sket for længe siden . Dersom ikke frøken Herman var kommen , var vi måske blevne forlovede allerede sidste sommer . Og alligevel — du har vist dig som en så sød og kærlig og trofast pige i den forløbne tid . Jeg kan næsten ikke forstå , at du kunne blive ved at holde af mig , når du troede , jeg brød mig om en anden . » 
« jeg fortjener virkelig ingen Ros derfor . Jeg anstrengte mig af al min evne for at rive dig ud af mit hjerte ; men jeg kunne ikke . Kærligheden var for stærk . » 

« ja , det er jo netop det , jeg er så glad for , Nelly . » 
« nu må jeg gå , Poul . Hør ! nu slår klokken ti , så kommer amtmandens snart hjem . » 
« du kan nok blive lidt endnu . De kommer vist ikke for det første . » 
« nej , det går ikke an . — jeg er så glad for , at du kom , Poul . Jeg har aldrig været så glad som i dag . Det er blot så ubegribeligt , at du virkelig holder af mig . » 
« men du kan stole derpå , Nelly . Ingen kunne holde så meget af dig , som jeg . — det er sandt , jeg må dog fortælle dig , at jeg har sagt til fader og moder , at vi er blevne forlovede . Og jeg lovede , at jeg skulle bede dig komme derhen i morgen . Gid jeg havde kunnet være med ! » 
« ja , gid du havde ; jeg er lidt ængstelig for , hvad dine forældre siger dertil . » 
« det er der ingen grund til , Nelly . Ved du , hvad fader sagde , da han hørte det . Han sagde :  « nå , det var da godt , du endelig gjorde alvor af det , Poul . Jeg var nær ved at tro , dit hjerte var af sten , så længe det trak ud . »  og moder sagde , at hun var glad over , at mit hjerte ikke endnu var blevet helt juridisk , men at jeg kunne lade det løbe af med mig . — og jeg , som troede , de ikke anede det ringeste , og så vidste de straks , at det måtte være dig . — min lille Nelly , du skal sandelig ikke være bange , for de holder alle så 

meget af dig , hvor skulle de kunne andet . — skal du virkelig gå nu ? Kan du ikke i det mindste følge mig hen til lågen ? — hør Nelly , »  han holdt hende om livet , mens de fulgtes ad gennem den halvmørke gang ,  « føler du dig ikke trykket af at være i gæld til mig ? Den må snart være bleven stor , når vi lægger renten til . » 
« i gæld , Poul ? »  hun så op på ham med oprigtig forbavselse malet i sit ansigt .  « det ved jeg ikke noget af . » 
« ja , da er det dog tilfældet . Kan du huske den jul , da jeg kørte dig i kane ? Ikke ? Kan du heller ikke huske , at du blev så vred på mig , at du ville gå hjem , fordi jeg sagde , at du skyldte mig et Kys . Selvfølgelig frafaldt jeg straks min fordring ; men du skylder mig det alligevel . » 
Hun havde vendt hovedet bort , mens han talte , og så ned for sig , så han ikke kunne se andet af hendes ansigt end en smule af hendes kind og et øre , der var bleven ganske rødt . 
Da han tav , kastede hun hovedet tilbage og så op . 
« du har skuffet mig forfærdeligt , Poul , »  begyndte hun alvorligt . 
Et øjeblik for det gennem ham , om hun var bleven vred ; men ved at se nærmere til mente han at opdage et glimt i hendes øjne som af undertrykt skælmeri . 
« jeg havde altid hørt , »  vedblev hun på samme måde ,  « og jeg troede det også selv , at du var 

en dygtig jurist ; men nu ser jeg , at jeg har taget fejl , siden du vil lægge udenlandsk retspraksis , til grund for en dansk dom . Desværre har jeg opdaget det så sent , at der ikke er andet for mig at gøre end at holde gode miner til slet spil . Da jeg altid har hørt , at det er farligt at have noget udestående med en jurist , så bliver jeg vel nødt til at betale . » 
Hun løftede sig op på tæerne , og et øjeblik følte han trykket af hendes bløde læber imod sine . Formodentlig må det have rørt hans juridiske samvittighed , at hun ville afgøre en gæld , hvis tilværelse hun ikke erkendte , og han har ikke ment at kunne modtage et sådant offer , thi han tog hendes hoved mellem sine hænder og betalte hende gældens beløb tilbage med renter . 
« lad mig nu gå , Poul . » 
« ja Nelly , når det ikke kan være andet . Farvel , min lille elskede . »  han slap hende halvt , men tog hende igen i sine arme og kyssede hende varmt .  « farvel , min elskede , min lille , søde kæreste . » 
Han blev stående og så efter hendes lette skikkelse , indtil den forsvandt oppe i huset , så vendte han sig om og gik hen til lågen . Da han kom til den , var den mod sædvane lukket . Han så sig om , for muligvis at finde en åbning i hækken , men da der ingen var at opdage , satte han foden ind mellem lågens tremmer og stod snart på vejen . 

da Nelly kom op til huset , satte hun sig på verandaen og faldt i tanker . 
« kigger de stjærner , Helene ? »  spurgte amtmanden en times tid efter ; han kom ind i stuen med rejsetøjet på .  « de sidder jo og forkøler dem i den stærke dug , der falder . » 
« jeg har ikke hørt vognen komme , »  svarede Nelly og blev lidt rød .  « det er sådan en yndig aften . » 
« nej , at de ikke hørte vognen komme , det kunne jeg nok se , da jeg kom ind , »  amtmanden lo godmodigt .  « de var mindst halvvejen oppe ad Mars til , da jeg talte til dem . Jeg synes ellers , det er hundekoldt ; men måske der er varmere på Mars , end her . » 
Da Nelly den følgende aften gik hjem fra Colbergs , smilede hun glad , mens hun hurtigt gik hjemad . Da hun kom til havelågen , åbnede hun den , men faldt i tanker med hånden på låsen . Lidt efter gik hun langsomt op gennem haven . 
Den korteste vej op til huset var igennem en tæt nøddegang , der , efterhånden som buskene voksede til , var bleven temmelig smal . Hun gik i reglen ikke ad den vej , da den var mørk , men i aften var hun alt for glad til at tænke på frygt .  « der , for enden af gangen havde Poul sagt farvel til hende , og der — — — »  hun blev brat reven 

ud af sine tanker ved et spodsk  « godaften , frøken . Ude at sværme i sommernatten . » 
Hun for sammen ved at stå overfor fuldmægtigen . O o 
« som de ser , er jeg på vejen hjem . Måske de er så god at lade mig komme forbi . » 
« ikke så spansk , min dydsirede jomfru , »  svarede han spottende .  « jeg har hørt en fugl synge om , at vi nok ikke altid er så knibske , som vi gerne ville give det udseende af . » 
Nelly blev rød og vendte sig raskt for at gå tilbage . 
« å nej , bi lidt . »  fuldmægtigen greb hende i armen .  « jeg har lidt mere at sige . De skulle vel ikke rent tilfældigt vide , hvem det er , der holder stævnemøder i lindelysthuset ? Ikke ? Det var dog mærkeligt . Det forekom mig ganske bestemt , at det var en person , der aldeles påfaldende lignede dem . Ja , se nu bliver de rød . Muligvis de alligevel kommer i tanker om , hvem det var . » 
« slip mig , eller jeg råber om hjælp , »  svarede Nelly og forsøgte at frigøre sig . 
« det skulle de ikke gøre , min putte , for så kunne det hænde , at jeg fortalte hele byen , hvem det er , der holder galaner , som de mødes med ved aftentide og kysser og karesserer i steden for at passe deres pligter . » 
« jeg er forlovet med Colberg , »  svarede Nelly stolt . 
« ja tak , det kender vi ; men om bryllup 

bliver der næppe tale . I det mindste synes det mærkeligt , at de just mødes en mørk aften , når herskabet er ude . Har de slet ikke tænkt på , at det var lidt påfaldende ? » 
Nelly gjorde en voldsom bevægelse for at rive sig løs , men fuldmægtigen greb hende om begge arme og klemte dem som i en skruestik . 
« nej , denne gang skal jeg nok passe bedre på , »  sagde han og bøjede sig tæt ned over hende . 
« lad mig gå , »  bad Nelly ængsteligt .  « jeg har jo aldrig gjort dem noget ondt . Hvorfor forfølger de mig så ? » 
« ikke det ? Var det måske ikke deres skyld , at amtmanden satte mig i rette som en skoledreng ? Gjorde de mig ikke til løgner for fruen ? Men nu kommer turen til dem , min skat ! Dersom de ikke på deres knæ beder mig om forladelse i amtmandens overværelse , skal jeg stille dem i gabestokken for ham og hele byen . Tror de , jeg vil lade min karriere ødelægge af en som dem , fordi de har fortryllet amtmanden med deres helgenminer . Endnu i går pålagde han mig at være hensynsfuld , blot fordi jeg skulle have den ære at spise til middag med dem . — hører de , hvad jeg siger ? De skal gøre mig en eklatant afbigt og erklære det hele for løgn og opspind af dem . » 
« det gør jeg aldrig , »  svarede hun fast . 
« gør de det ikke ? Det skal vi dog få at 

se ! »  han bøjede sig så tæt ned over hende , at hun følte hans hede ånde på sin kind ; men skønt hun gøs , så hun ham dog fast ind i øjnene . 
« jeg sværger dem til , »  sagde han rasende ,  « at så vist som djævelen regerer i helvede , skal de gøre mig afbigt , eller jeg skal forfølge dem og sætte rygter i omløb om dem , så de for bestandig er udelukket fra godt selskab . » 
« hjælp ! »  råbte Nelly , men han kvalte råbet med sin hånd . 
« dersom de ikke-----------— »  hvæsede han mellem sine sammenbidte tænder , medens hans øjne gnistrede af had . 
I det samme blev havelågen slået hårdt i , og man hørte skridt på gruset . Med en ed stødte fuldmægtigen hende fra sig og forsvandt gennem en sidegang . 
Uden at se sig om , styrtede Nelly op til huset , hvor hun sank ned på verandatrappen rystende af angst og snappende efter vejret . 
Lidt efter kom en af pigerne gående forbi , men gik roligt videre idet hun nikkede : godaften . Det måtte være hende , som var kommen hjem , men hun havde tydeligt nok intet mærket . Nelly tog sig op til hovedet for at samle sine tanker . 
« hvad skulle hun gøre ? Hvis fuldmægtigen gjorde alvor af sin trusel — — — . Han var fræk nok dertil . Hvis han satte ondt for hende hos Poul . — — — hvordan skulle hun afværge det ? Hun måtte straks skrive til ham . Ja , det 

måtte hun . — og amtmandens måtte hun også sige det til . Det var det værste . For Poul ville sikkert ikke tiltro hende noget dårligt , men amtmandinden — — — » 
Hun rejste sig og strøg håret tilbage . Så gik hun med tøvende skridt over verandaen og åbnede døren til havestuen . 
« det er rart , at de kommer , »  sagde amtmandinden , så snart hun så hende .  « min mand talte netop om , at han havde lyst til at høre lidt musik . Sæt dem hen og spil ; men for guds skyld ikke noget traurigt , for så falder jeg i søvn . » 
« jeg ville blot gærne---------- »  begyndte Nelly .  « hvis jeg måtte tale et øjeblik med amtmandinden først . Der er noget — — — » 
« herre gud , Helene , er der nu noget i vejen . Kan jeg ikke blive fri for at høre det ? »  sagde fruen utålmodigt og trak brynene i vejret . 
« det er blot — -— . Jeg er bleven forlovet . »  Nelly så undseeligt ned . 
« så—å . Er de det . ' jeg vil sige dem , jeg holder slet ikke af at have forlovede folk i min tjeneste . — skynd dem nu ud og tag tøjet af og sæt dem så hen og spil , for jeg er snart træt . Å—hå . »  amtmandinden gabede . 
« så de er bleven forlovet , Helene , »  sagde amtmanden og kom venligt hen til hende .  « til lykke da . Hvem er den udkårne , om man må spørge . » 

« assistent Colberg . » 
« Colberg , ser man det . Den fyr ved nok , hvad han gør . » 
« der var endnu noget , jeg skulle sige , »  begyndte Nelly igen efter en pause . Hun trak vejret dybt som en , der forbereder sig på det værste .  « jeg — jeg — — — igår da amtmanden og fruen var borte , fik jeg bud fra Colberg , at jeg endelig måtte komme hjem til hans forældre . » 
« og så gik de naturligvis , »  afbrød fruen ,  « endskønt de havde lovet — — — » 
« nej , »  sukkede Nelly . Nu ønskede hun , at hun havde gjort det .  « men jeg lovede at træffe ham — min forlovede — her i haven igåraftes . » 
« hvad gjorde de ! Holder de stævnemøder her i vores — i amtmandens have ? Jeg må sige , de opfører dem nydeligt . » 
« jeg ved godt , at det var urigtigt , »  svarede Nelly forknyt og hang med hovedet ,  « men han skulle rejse i dag , og jeg ville så gerne sige farvel til ham . »  med nogen anstrengelse fortsatte hun :  « men vi er blevne sete sammen , og dersom der skulle blive talt derom , dersom der skulle komme nogen onde rygter ud deraf , vil jeg bede dem så meget ikke at tro det ; for det er ikke sandt . » 
« de kan være ganske rolig , Helene . Vi skal ikke tro noget ondt om dem , »  sagde amtmanden venligt . 
« da ved jeg virkelig ikke , af hvad grund , » 

svarede fruen spidst .  « når et menneske tager så lidt hensyn til mit — til vort huses ære , kan man vente alt af dem . » 
« vist ikke , vist ikke , kære Minka . Helene har jo selv indrømmet , at hun har båret sig forkert ad . Hun gør det ikke en anden gang . Lad nu det være godt . » 
« når du holder hånd over usædeligheden , er det naturligvis ikke til at vente , at Helene skulle tage hensyn til vort gode navn og rygte , »  svarede fruen knejsende og rejste sig . 
« tag det nu lidt venskabeligt , Minka . Helene vil love dig aldrig at være så ubesindig mere , så taler vi ikke mere om den sag . » 
« du er jo Herren , »  svarede fruen med hele en krænket martyrs værdighed og sejlede henimod døren .  « jeg ved godt , at jeg har intet at sige her i huset . » 
Da døren havde lukket sig efter amtmand-inden , brast Nelly i gråd . Al hendes møjsommelig tilkæmpede selvbeherskelse var borte , og da hendes tårer først begyndte at flyde , ville de slet ikke standse igen . Den angst og spænding , hun havde udstået , og de hårde og ydmygende ord , hun havde måttet høre , gjorde , at alting slog sammen om hende . Hun holdt lommetørklædet for øjnene og hulkede . 
« så , så , lille Helene , »  sagde amtmanden og klappede hende på håret .  « tør nu deres øjne og græd ikke mere . Der er jo ingen , der 

tror noget ondt om dem ; og når de en anden gang vil tale med deres kæreste , er det bedst , det bliver her i huset , så undgår de alle mis- , forståelser . Nej , græd dog ikke sådan , barn , hvad tror de , Colberg ville sige , hvis han så , at de græd deres smukke øjne aldeles røde . » 
Amtmandens trøstende ord gjorde dog ikke den tilsigtede virkning . Tanken om Poul gjorde kun , at hendes tårer flød stærkere .  « hvis han også ville mistro hende . Å , hun var det ulykkeligste menneske ! » 
Endelig stillede dog hendes gråd af , og da hun havde rakt amtmanden hånden til godnat , gik hun op på sit værelse . Hun tog pen og papir og begyndte at skrive , men gråden brød frem på ny , og papiret blev vådt af tårer . 
Hun rejste sig og badede sine øjne , mens hun søgte at samle sine tanker . 
« hvordan skulle hun dog skrive det til ham ? Hvordan skulle hun få sagt ham det . Sagen så endnu meget værre ud på papiret . — å , havde han dog blot selv været her . » 
Hun tørrede endnu en gang sine øjne og tog et nyt ark frem . 
« kære Poul ! »  begyndte hun .  « fuldmægtigen har set os sammen igåraftes , og jeg er så ulykkelig , for han — — — » 
« men Poul vidste jo ingenting om , hvordan fuldmægtigen havde pint og plaget hende . 

han ville umuligt kunne forstå det . Hvordan skulle hun dog kunne forklare ham det . » 
Hun begyndte på det ene ark efter det andet . Men alle blev kasserede . Altid kom det til at se så fælt og så stygt ud . Til sidst skrev hun blot : 
« kære Poul . Er det ikke muligt , at du kan komme en af de allerførste dage . Jeg må endelig tale med dig . 
Din Nelly . » 
Nu , da det var gjort , følte hun sig mere rolig . Hun gik til sengs med den faste beslutning at vågne så tidligt , at hun kunne få brevet med morgentoget . 
Men søvnen ville ikke komme . De sidste dages forskelligartede indtryk hvirvlede uroligt rundt i hendes hoved . Først henimod morgen faldt hun i en tung søvn , så at hun ikke engang vågnede ved morgentogets skingrende piben . 
Da hun endelig slog øjnene op , skinnede solen langt ind i stuen . Hun så på sit ur . Klokken var syv . Toget var allerede gået for en time siden . Hendes brev ville ikke nå ham før i morgen , og hvornår kunne han så komme ? 
Colberg var gået ud tidligere , end han plejede fredag morgen og kom først sent hjem . Da han henimod aften kom ind i sin lejlighed , fandt han 

Nellys brev i postkassen . Han åbnede det glad ; men hans ansigt blev uroligt , mens han læste det . 
« det var da et underligt brev så kort og tørt . Og hvad mente hun med det , at han måtte endelig komme ? Mon der var hændt noget ? Men hvorfor skrev hun det så ikke ? Det var meget værre ikke at vide , hvad der var i vejen . — skulle han tage derud i aften ? »  han så på sit ur .  « nej , det var for sent . Toget var gået . Han kunne altså ikke komme før i morgen aften . — nå , måske det også var det bedste . Så havde de søndagen i ro sammen . — når der blot ikke var noget rent galt i vejen . » 
Jo længere han tænkte over sagen , des mere blev han vis på , at der måtte være hændet et eller andet . Hans sind var opfyldt af ængstelig uro , da han lørdag aften stod af ved stationen . Han skyndte sig straks til amtmandsboligen . Til pigen , som lukkede op , rakte han sit kort og bad om at få amtmandinden i tale . 
« jeg må gøre en undskyldning , »  begyndte han , så snart han trådte ind i stuen ,  « fordi jeg kommer på en så usædvanlig tid . Jeg ved ikke , om det er amtmandinden bekendt , at jeg er bleven forlovet med frøken Falck . Det er i den anledning , jeg kommer . Jeg ville gerne bede om tilladelse til at tale et par ord med hende . » 
Fruen ringede . 
« kald på frøken Helene , »  sagde hun til pigen , som kom ind ,  « og bed hende komme ned 

i kabinettet . »  idet hun igen vendte sig mod Colberg , sagde hun :  « Helene omtalte , at'de var blevne forlovede . Dersom de vil være så god at vente herinde , vil hun straks komme . »  hendes mine var dygtig stram , da hun gik foran Colberg og åbnede døren til kabinettet . Da han var gået ind , forlod hun ham og lukkede døren efter sig . 
Han stillede sig ved vinduet og så ud . 
« bare Nelly dog snart ville komme . »  hans uro voksede for hvert minut . 
Da hørte han lette skridt , og Nelly åbnede døren . Hendes kinder var blege og hendes ansigt alvorligt , da hun trådte ind ; men da hun så Colberg , gik der som en solstråle over hendes ansigt . 
« å Poul , »  hun kastede sig i hans arme ,  « hvor det er godt , at du er kommen . Jeg vidste slet ikke , at du var her ! Jeg har længtes sådan efter dig . Jeg er så ulykkelig . » 
« min lille Nelly , min egen , lille Nelly , »  han kyssede hende kærligt , mens han lagde hendes hoved op til sit bryst . Al uroen var forsvunden af hans sind . Han følte jo , at hun bestandig var hans egen elskede . — først efter nogle minutters forløb begyndte han igen at tale . 
« hvad er det , du er ulykkelig over , min lille elskede ? »  spurgte han ømt og strøg hende over håret .  « du gjorde mig ganske bange ved dit 

brev . Lad os sætte os ned og fortæl mig det så alt sammen . » 
Hun sad lidt og så ned for sig , og da hun endelig talte , var hendes stemme skælvende og usikker . 
« det er fuldmægtigen , Poul . »  hun så ikke op , men holdt øjnene fæstede mod gulvet . 
« fuldmægtigen ! »  det gav et sæt i ham . 
« ja Poul . Han har forfulgt og plaget mig lige fra den første dag , han kom her i huset , og — — — — . Å Poul , du må ikke tro noget ondt om mig . »  hun så angst op på ham . Hendes ellers så klare øjne var dunkle af tårer . 
« lille Nelly . — nej , flyt dig ikke bort . Kom hen til mig . Sådan . »  han lagde hendes hoved op til sit bryst og kyssede hendes våde øjne .  « du kan være vis på , jeg skal ikke tro andet end godt om dig , hvad du så fortæller mig . — hvad har han så gjort dig ? »  han klappede hende ømt på håret og kinden , og blev ved dermed , mens hun sagte og frygtsomt fortalte ham det hele . Men efterhånden som hendes . Fortælling skred frem , blev hans ansigt blegt med et underlig forpint udtryk , mens han trak brynene sammen . Til sidst så det ud , som om han helt mekanisk vedblev at klappe hendes kind . 
« er det det hele ? »  spurgte han endelig med en lidt hæs stemme , da hun standsede . 
« ja Poul . » 
« har du fortalt mig det alt sammen ? » 

« ja Poul . » 
« å gud ske lov da ! »  udbrød han og trak vejret lettet , som om han var befriet for en byrde . 
« men jeg forstår ikke , »  — Nelly så helt forvirret op ,  « jeg syntes , det var så meget »  — 
« ja Nelly , din lille stakkel , det er sandelig også mere end nok . Men det er dog godt , at han ikke har gjort andet end at forskrække dig . » 
« men jeg er så bange , han skal finde på at sige noget ondt om mig . » 
« å nej , det skal ikke ske . Jeg skal selv gå op og fortælle ham , at vi er forlovede . Så lader han det nok være . » 
« men hvis han nu siger noget ondt om mig til dig ? » 
« det har ingen nød . ’ for det kunne jeg aldrig falde på at tro . » 
« hvor du er god , Poul . Nu synes jeg heller slet ikke , jeg er bange mere . » 
Lidt efter rejste han sig og gik et par gange op og ned i stuen , så stillede han sig ved en stol , lagde hænderne på ryggen af den og støttede sin hage derpå ; han lod til at falde i tanker . Hans ansigtsudtryk forandredes . Hans øjne fik et hårdt og barskt udtryk ; han bed sig i læberne og rynkede panden . 
Nelly , som havde fulgt ham med øjnene , blev urolig ved denne forandring ; men han lod ikke til at huske hendes nærværelse . Han stirrede 

mørkt ned for sig og var helt optaget af sine tanker . 
Hendes hjerte blev fyldt af angst ved at se ham , til sidst kunne hun ikke udholde det mere . Hun rejste sig og gik hen til ham . 
« Poul ! »  hun lagde hånden på hans skulder ,  « å sig mig , hvad det er , du tænker på . Du så så mørk ud . » 
« gjorde jeg , Nelly ? »  ved lyden af hendes stemme glattedes hans pande straks .  « det kan du ikke regne . Det gør jeg vist gerne , når jeg tænker på noget . Måske jeg tænkte på , at jeg skulle gå nu . Der er ingen hjemme , der ved , at jeg er kommen . Men i morgen vil jeg have dig hele dagen , min elskede . Nu kan vi jo følges ad ind og bede dig fri . » 
Da Colberg lidt efter kom ud fra amtmandsboligen , stod han et øjeblik og betænkte sig . 
« det er dog bedst at gå derop med det samme , »  sagde han halvhøjt og tog vejen henimod fuldmægtig Henriksens bolig . 
Hans banken blev besvaret af et  « kom ind »  , og da han åbnede døren , så han fuldmægtigen siddende ved sit skrivebord . 
« godaften . » 
« godaften . Ih se , hvilken ære . Det er jo assistent Colberg . Værs’god at tage plads . »  fuldmægtigen skød en stol hen til ham . 
« tak . »  Colberg tog stolen , men blev stående lænet til den . 

« jeg er gået herop for at fortælle dem , at jeg er bleven forlovet med frøken Falck . » 
« gratulerer ! Det er næsten alt for megen ære , at de selv ’ gør dem den ulejlighed at fortælle mig den glædelige begivenhed . »  han talte i en venlig , forbindtlig tone .  « frøken Falck er en nydelig pige , en smuk pige . Hun har et ansigt som en engel . Det er i sandhed et bevis på deres gode smag , at de har valgt dem en så overmåde indtagende ung dame . Hendes dyd er måske ikke ganske angelisk ; men herre gud , vi har jo alle vore små svagheder . » 
« jeg forstår ikke , — hvad mener de ? »  spurgte Colberg , som et øjeblik blev forvirret over fuldmægtigens dristighed . 
« det er mig så yderst pinligt at tale derom til en ung mand , der , som de , først nylig er bleven forlovet med frøkenen og derfor endnu ikke kan kende hende så nøje som jeg , der har været dagligt sammen med hende i næsten to år . Derfor er det i sandhed så yderst penibelt for mig at tale derom , at jeg beder dem skåne mig derfor . » 
Colberg følte en heftig lyst til at gribe ham i struben , men han betvang sig og så ned mod gulvet . 
« jeg tør sige , »  fortsatte fuldmægtigen , da han mærkede , at han intet svar fik ,  « at jeg har vogtet på frøken Falck med noget af en faders eller en ældre Broders kærlighed . Frøkenen var 

jo så ung og stod så ene . De vil derfor forstå hvor smerteligt det falder mig at skulle sige noget ufordelagtigt om hende . » 
« jeg ville være dem forbunden , hvis de tydeligt ville sige mig , hvad de sigter til , »  svarede Poul koldt . 
« frøken Falck er så ung og smuk og af et så letbevægeligt gemyt , at det er uhyre undskyldeligt , uhyre undskyldeligt , om hun kunne fejle . Men det har unægtelig smertet mig meget at være vidne til hendes opførsel imod det andet køn . Jeg må med sorg tilstå , at den var noget for facit , meget for facit , tør jeg sige . » 
« jeg vil gerne have tydelig besked . »  Poul følte harmen koge i sig . 
« ja , når de nøder mig , vil jeg betro dem , at de ikke er den første , der har nydt godt af frøkenens gunst . Jeg selv tør sige , at jeg ikke har været hende ligegyldig ; men hendes opførsel var af en sådan beskaffenhed , at jeg så mig nødsaget til at bryde forholdet . » 
« de lyver ! »  råbte Colberg rasende og greb fuldmægtigen i kraven .  « tilstå , at de lyver , »  gentog han og ruskede ham . 
« slip mig , »  råbte fuldmægtigen .  « de nødte mig jo selv til at fortælle sandheden . » 
« sandheden , de kæltringl de løgner ! De æreskænder ! »  ved hvert ord lod han sin stok falde ned på fuldmægtigens ryg og skuldre . 

« jeg anklager dem for overfald , »  stønnede fuldmægtigen og søgte at rive sig løs . 
« ja , klag så meget de vil , »  svarede Colberg og bed tænderne sammen , mens han greb ham fastere i kraven .  « men jeg har også et ord at tale her , og jeg skal fortælle deres meriter , kan de tro . Jeg er heldigvis kommen under vejr med nogle af dem . » 
Fuldmægtigen blegnede . 
« slip mig ! »  sagde han i en mere ydmyg tone .  « det var jo kun spøg . » 
Colberg lod stokken synke , men beholdt sit tag i hans krave . 
« hør nu , hvad jeg siger dem , »  sagde han bydende , da han mærkede fuldmægtigens ængstelse .  « de forlader byen i morgen , hører de , i morgen , og de understår dem ikke til at sætte deres ben her mere , hvis de ikke vil , at jeg skal skaffe dem ophold et sted , hvor der er ro nok til at anstille overvejelser . » 
« de er så påståelig , Colberg . Kan de ikke lade dem tale til rette , »  sagde fuldmægtigen ydmygt .  « fordi de er forlovet med frøken Falck , kan de da nok tåle en smule spøg . » 
« de har jo hørt mine ord , og de står fast , så ved de , hvad de har at rette dem efter . »  ved at se fuldmægtigens øjensynlige angst , blev han mere og mere vis på , at der måtte være noget , som kunne bringe ham i konflikt med loven . 
« kanske han havde en finger med i den 

mystiske sag med den unge pige , de fandt druknet i åen i foråret . Af en skranten samvittighed led han næppe . » 
« men jeg kan da ikke rejse uden at ordne mine sager først ; de må dog give mig tid , »  sagde fuldmægtigen og så op med et på en gang angst og lurende blik . 
« det står dem frit for at blive . Kun må de i så fald selv tage følgerne , »  svarede Colberg og skubbede ham om på en stol . Derpå slap han ham og gik baglænds ud af døren .  « man kunne aldrig vide , hvad sådan en kæltring kunne falde på . » 
Da Colberg den næste morgen lidt over otte ringede på i amtmandsboligen , kom Nelly selv og lukkede op . 
« godmorgen , Nelly . Er du allerede færdig ? Det var dejligt . Kom , lad os så gå , men helst igennem haven , jeg har noget at fortælle dig . »  han drog hendes arm ind under sin . Stuepigen gjorde store øjne , da de gik igennem havestuen , og pressede ansigtet mod ruden for at se efter dem , da de gik ned i haven . 
« lad os sætte os lidt i lysthuset , »  sagde Colberg og drog hende hurtigt med sig .  « jeg har noget godt at fortælle dig . » 
Da de havde sat sig , begyndte han :  « fuldmægtigen er rejst , Nelly . » 
« er fuldmægtigen rejst ? »  hendes øjne blev 

store af forbavselse .  « hvornår kommer han igen  ? » 
« jeg håber aldrig . » 
« aldrig ! Men hvad er der da sket ? Hvad har du gjort ? » 
« jeg ! Jeg har såmænd ikke gjort andet end påvirket hans rejselyst en lille smule . » 
« nej , sig mig nu — — — » 
« ja , ser du , Nelly , når du endelig vil vide det , da jeg forlod dig igåraftes , gik jeg op til ham . Jeg ville dog ikke have , at han skulle udsprede løgne om dig . Vi blev lidt uens , og jeg gav ham et par rap af min stok og rådede ham til at forlade byen med det snareste , hvis han ikke ville have , at jeg skulle sørge for gratis logis til ham . Og nu er han rejst . Jeg har selv forhørt mig både i hans bolig og på stationen . » 
« men , Poul , jeg forstår ikke , hvorfor han rejste . Vidste du noget mere om ham , end jeg fortalte dig . » 
« vidste — nej , det kan jeg ikke sige . Men jeg fik mistanke til ham , og der må vel være noget derom , siden han er rejst . » 
« ja men , Poul , hvorfor slog du ham ? Vil du ikke sige mig det ? » 
« du er frygtelig nysgærrig , Nelly , jeg havde aldrig tænkt , at du kunne være så nysgærrig ; men små piger har nu engang ikke godt af at få alting at vide . » 

« Poul , »  hendes ansigt fik et spændt udtryk , og hendes pupiller blev store , da hun så op på ham ,  « sagde han , — sagde han noget om mig ? » 
« hør , Nelly , hvorfor skal vi bryde os om , hvad sådan en slyngel siger . Han er jo borte nu , og vi ved begge , hvad han er for en kæltring . Er det så ikke meget bedre at begrave hans dumme snak , end at pine sig med at gentage den  ? » 
« når jeg blot kan stole på , at du ikke tror noget af det , bryder jeg mig heller ikke om at vide , hvad han har sagt . » 
« min lille Nelly , »  han tog hende om hovedet ,  « kan du ikke mærke , at jeg elsker dig ? Og tror du , jeg kunne det , dersom jeg ikke stolede på dig ? »  han kyssede hende kærligt . 
Hun lænede sit hoved mod hans skulder og sad en stund tavs , så løftede hun igen hovedet op . 
« var det — var det kun et enkelt rap , du gav ham ? »  spurgte hun .  « du slog ham vel ikke rigtig for alvor ? » 
« jo , Nelly , »  svarede han og lo kort .  « han fik en ret forsvarlig dragt prygl . Jeg havde netop fået en glimrende , ny spanskrørsstok , og jeg brugte den ligeså længe , jeg kunne . Jeg har såmænd aldrig troet , at man kunne holde ud at prygle et menneske så længe . » 
Nellys øjne skinnede , og hun stirrede ånde-løst på ham , mens han talte . Hun knyttede 

hånden , og hendes kinder blev ganske blege . Da han tav , så han ned på hende . 
« jeg bliver næsten bange for dig , Nelly , »  lo han muntert .  « du ser jo ligefrem blodtørstig ud . Og jeg , som troede , jeg havde fået sådan en blid , lille kæreste . » 
Hun blev rød , da han talte til hende , og så ned , mens hun trak vejret dybt . 
« jeg tror , fuldmægtigen kunne gøre mig ond , »  svarede hun sagte .  « jeg føler det næsten , som om jeg hadede ham . » 
« vi vil slet ikke tænke mere på ham , vi vil blot være glade , »  svarede han og kyssede hende .  « og lad os nu gå hjem . » 
« det er morsomt at se eder sammen , »  sagde Fru Colberg , da hun modtog dem i døren .  « så kan man først rigtig mærke , at i er forlovede . Hvis du vil gå op med Marie og lægge tøjet , Nelly , så går Poul og jeg ind i spisestuen . Det er bedst , i får en kop kaffe . »  hun tog sin søn med ind i spisestuen og lukkede døren efter sig . 
« sig mig , Poul , »  sagde hun , idet hun gik hen til bordet og begyndte at lave kaffen ,  « i går da du besøgte Nelly , vidste amtmandens det da ? » 
« ja moder , jeg lod mig melde hos fruen med al mulig formalitet . Jeg sagde , at vi var forlovede , og bad om at tale med Nelly . Vi sad inde i fruens kabinet , så du ser , vi har ikke gjort noget , der strider mod formen . » 

« det var rart , min dreng . Her er kommen sådan nogen underlig snak ud . Jeg var bange for , at du måske havde båret dig lidt ubesindigt ad . » 
« du kan være ganske rolig , moder ; desuden er snakken nok forbi nu . Jeg er tilfældigvis kommen efter ophavsmanden dertil , men nu har jeg stoppet munden på ham . » 
« det er jeg glad over både for din og for Nellys skyld , »  sagde Fru Colberg og skænkede kaffen om . 
« hvem kom for resten rygterne fra ? » 
« de kom fra fuldmægtigen , moder . Men det skal du ikke omtale . » 
« nej naturligvis . — nå , er du der , Nelly . Kom og sæt dig ned . Du kan vel nok underholde Poul lidt , mens jeg går ind og skifter kjole . » 
Fru Colberg smilede , idet hun satte koppen hen til hende , og gik ud . 
« skynd dig lidt , Nelly , »  kaldte Poul en times tid senere op ad trappen .  « nu går fader og moder . » 
« her er jeg . »  hun kom hurtigt løbende .  « kan det gøre noget , at vi går lidt bagefter ? Der er vist god tid . » 
« vi skal netop følges med dem , kan du ikke forstå det . Når fader og moder og vi to følges ad til kirke , så er det bedre , end om vi slog på tromme for vor forlovelse . Det er netop 

rart , at det snart bliver bekendt . Desuden ved du nok , at det i krigstider er godt at sejle under konvoj , just når man har fredelige hensigter . — jeg føler mig så stolt som en konge , »  sagde han lidt efter , da de var gået udenom en gruppe af byens borgere , der stod samtalende på gaden ,  « at tænke sig , at vi har lov til at følges ad her ved højlys dag , og være bekendt , at vi holder af hinanden , det er en forunderlig lykkelig følelse . » 
« kan du begribe , Minka , »  amtmanden trådte rask ind i sovekammeret , hvor fruen sad foran sit toiletbord i færd med at kruse sit hår ,  « kan du begribe , at fuldmægtigen ikke er kommen på kontoret i dag ? » 
« du kunne gerne være lidt mere hensynsfuld , helmbo , og ikke gøre slet så megen støj . Du ved , jeg har migraine , »  sagde fruen i en klagende tone og tog sig til hovedet . 
« ja , ja , Minka , »  svarede amtmanden forsonende ,  « når du blot vil høre lidt på mig . Jeg er bleven ganske altereret . » 
« herre gud , helmbo , er det nu noget at tage sådan på veje for . Send bud hen i hans lejlighed . Måske han ikke er rask . » 
« det er jo netop det , jeg har gjort , Minka . Men nu kommer det ubegribelige . Han er rejst bort allerede igårmorges , sagde hans værtinde ; men mig har han intet bud sendt . Jeg kan ikke forstå det . » 

« måske han er bleven kaldt pludselig bort . En af hans slægt kan være bleven syg . » 
« han kunne dog telegrafere , synes jeg . » 
« ja , det er virkelig mærkeligt . »  fruen så op .  « kunne der være nogen grund til hans rejse ? Nogen pengeuorden eller deslige ? » 
« ja , se det er netop det mærkværdige . »  amtmanden kløede sig hjælpeløst i hovedet .  « i lørdags tog jeg selv mod posten ; det plejer ellers at påhvile fuldmægtigen . Der var et par skrivelser , som sandelig konsternerede mig . Jeg har dem her . »  amtmanden stak hånden i lommen .  « vil du se . Begyndelsen kan du springe over . Det er dette . » 
«  . . . . . . . . . . .man må meget beklage , at den årlige indbetaling fra deres høj velbårenhed endnu ikke er modtaget , hvorfor deres højvelbårenhed anmodes om snarest at fremsende samme . »  vil du se ; der står streg under snarest . Det — det er så rigoristisk , som om jeg ikke altid havde været en pligtopfyldende embedsmand . » 
« ja men — — — » 
« nej , hør nu blot det andet . Det er affattet i ganske mærkværdige udtryk . Det er sandelig ikke venskabeligt . Se her står :  « den under 8de dennes forlangte indbetaling er endnu ikke modtaget , »  og her , længere nede ;  « vil behage uopholdelig , senest inden 24 timer at indsende — — — »  . 
« hvad er det for penge , der er tale om ? Har du ikke betalt , hvad du skulle ? » 

« men det er jo netop det ! »  råbte amtmanden fortvivlet . 
« kære helmbo . »  fruen tog sig atter til hovedet . 
« jo , ser du , »  begyndte han i en mere spagfærdig tone .  « jeg har ladet fuldmægtigen sende pengene og har modtaget kvittering af hans egen hånd . Jeg lægger altid kvitteringerne i min pult til højre . Og i lørdags , da jeg fik disse breve , ville jeg tage dem og sende dem i steden for penge ; men de var ikke til at finde . Jeg kaldte på fuldmægtigen , og han hjalp mig at gennemsøge pulten ; men kvitteringerne var og blev borte . Jeg spurgte ham derom , og han kunne også godt selv huske , at han havde givet mig dem . 
I lørdags var netop en meget travl dag på kontoret , men han lovede at skaffe en kvittering fra postvæsenet og sende den med det samme , han gik hjem . Du kan derfor nok forstå , at jeg længes efter at tale med ham . Desuden har der bestemt været tyve i min pult , skønt låsen ikke er opbrudt . Jeg kom i nat til at tænke på , at der vist var en af skufferne , jeg havde glemt at undersøge . Jeg efterså den i morges ; jeg ledte også alle de andre skuffer igennem en gang til . Men derved så jeg , at nogle obligationer , som lå i det ene rum , var borte . De var der i lørdags ; jeg havde dem selv i min hånd . » 
Amtmandinden lod til efterhånden at glemme sin hovedpine . Hun lyttede spændt til sin mands 

ord , og da han tav , sagde hun :  « så fuldmægtigen obligationerne i lørdags ? » 
« det ved jeg virkelig ikke , det gjorde han vel nok . » 
« ja men , gud bevares , helmbo , så må det jo være ham 1 kunne de realiseres af andre end af dig ? » 
« naturligvis kunne de det . De lød på ihændehaveren . » 
« hvormange var der ? » 
« der var 9 stykker på 1000 kr . hver . Men jeg begriber ikke , hvad du vil vide alt det for . » 
« begriber du ikke , at det er fuldmægtigen , som har taget obligationerne tilligemed de andre penge ? » 
« Minka , du tror da ikke , at fuldmægtigen , det mest pligtopfyldende menneske , jeg nogensinde har kendt , at han er en tyv ? Han er så minutiøs nøjagtig , at jeg aldrig har kendt hans lige . » 
« det ser dog mærkeligt ud , at obligationerne er blevne borte , netop da han havde set , at du havde dem , og at han er rejst , netop da du fik brev om , at de penge ikke var indbetalte . » 
« du forvirrer mig rent , Minka . Du stiller sagen så underligt op . » 
« hvis jeg var i dit sted , helmbo , indbetalte jeg straks de penge , der er tale om , og meldte tyveriet af obligationerne til politiet . » 
« ja , gid det kunne nytte noget . »  amtmanden gik hovedrystende ud af døren . 

« i dag får de rigtignok ikke lov at gå bort , Helene , selv om det er søndag , »  sagde Paula en dag i begyndelsen af september .  « vi keder os så rædsomt , når de er borte . Men i dag skal de lege med os hele dagen ; det bliver frygtelig morsomt . Å , hvor det er dejligt at holde fødselsdag ! » 
« jeg skal nok blive hjemme og lege med eder , »  svarede Nelly , som vidste , at Poul ikke kom ; han havde været hjemme sidste søndag .  « hvad vil du så allerhelst lege , Paula ? » 
« røvere og soldater , naturligvis . Det er så morsomt . Byfogdens Frits siger selv , at det er sådan en rask leg . Vi legede det forleden dag , da vi var derhenne . » 
« jeg synes ikke rigtig , det er en leg for småpiger ,  »  indvendte Nelly . 
« skidt , hvad gør det ! »  svarede Paula ikke uligt byfogdens søn .  « fader sagde selv- forleden dag , at der snart ikke mere var forskel på piger og drenge . » 
Nelly lo . Det var tydeligt , at Paula var i færd med at tage standpunkt i kvindesagen . 
Efter frokost stod Nelly ude i haven i travl virksomhed med at skille røverne fra soldaterne — der var absolut mest stemning for at være røver — og binde lommetørklæder om soldaternes arme , da hun hørte havelågen blive smækket i . Fra pladsen , hvor hun stod , kunne hun ikke se , hvem det var , der kom . Desuden var hun så 

optaget af børnene , der trængte sig om hende , at hun ikke havde tid til at skænke det nogen videre tanke . 
« goddag . » 
« Poul ! »  Nelly vendte sig hurtigt om rødmende af glæde og gjorde mine til at kaste sig i hans arme , men betænkte sig og gav ham hånden . 
« å , hvor jeg blev overrasket . » 
« ja , det kan jeg mærke . »  hans tone var tør , og der gik en skygge over hans ansigt .  « jeg kommer ellers for at tage dig med mig . Kan du ikke gå med hjem ? » 
« gid jeg kunne ; men amtmanden og fruen er gået på visitter ; de kommer ikke hjem før til middag . Jeg kan jo ikke gå uden tilladelse , og hvem skulle også tage sig af alle de børn . » 
« kan ikke en af pigerne ? »  kom det lidt utålmodigt . 
« nej , Poul . Desuden har jeg lovet børnene at lege med dem . Jeg er nødt til at holde ord ; vi er ikke begyndt endnu . » 
« ja så farvel . »  han vendte sig kort og gik . 
Nelly tøvede lidt , som om hun ventede , at han ville komme tilbage , men da hun så ham gå hurtigt ned gennem haven , skyndte hun sig efter ham . 
« Poul ! »  kaldte hun sagte , da hun var kommen lidt ned i nøddegangen . Han vendte sig om og blev stående . Da hun forpustet nåde ham , lagde hun armene om hans Hals .  « Poul , kære 

Poul , jeg er så glad , fordi du er kommen ? »  hun løftede sig op på tåspidserne og Kyssede ham . Skyggen forsvandt fra hans ansigt ; han tog hende i sine arme og besvarede kærligt hendes Kys . 
Hun lænede sit hoved mod hans skulder og trak vejret hurtigt efter det raske løb . 
« du kan tro , jeg skal bede mig fri , så snart amtmandinden kommer hjem . Jeg kommer , så hurtigt det er muligt . Blot hun snart ville komme . » 
« ja , Nelly . »  han lod kærligt sin hånd glide hen over hendes hår .  « det ville jeg også ønske . Jeg længes så meget efter at tale med dig . » 
Et øjeblik lagde hun sin kind op til hans , så rev hun sig løs og skyndte sig tilbage til børnene . 
Han blev stående og så efter hende ; der spillede et lyst smil om hans mund , da han vendte sig og gik hjemad . 
Efterhånden som han gik , blev hans ansigt dog igen mørkere . 
« Pokker stå i det , om jeg ikke tror , hun har luner , »  mumlede han til sidst ærgerlig og slog i jorden med sin stok , så sand og grus fløj i vejret .  « eller hvad gik der af hende , at hun ikke ville kysse mig , da jeg kom ? Ja vist betænkte hun sig . Og sød var hun , da hun kom og tog mig om halsen , den kære pige . — men nogle barnagtigheder var det alligevel . » 
Kort før middag kom amtmanden og hans hustru op gennem haven . 

« nå børn , har i så moret eder godt ? »  spurgte amtmandinden . 
« ja moder , storartet ; »  svarede den altid parate Paula ,  « men Helene har for resten ikke været nær så rar , som hun havde lovet . — det siger jeg bare , at hvis man bliver ked af at lege , bare fordi man bliver forlovet , så vil jeg aldrig forlove mig . »  Paula knejsede med nakken . 
« min forlovede er kommen hjem , »  indskød Nelly .  « det er vel ikke muligt , at jeg kan få lov at gå lidt hen til hans forældre ? » 
« men gud , Helene , hvad tænker de på ? Gå bort , når alle disse børn er her . Nej , det kan umuligt lade sig gøre . Desuden havde de jo fri sidste søndag . » 
« dersom jeg blot måtte gå en kort tid , »  svarede Nelly ; hun vidste ikke selv , hvor hun fik mod fra .  « hvis jeg ventede til efter middag , kunne det så ikke lade sig gøre ? » 
« lad hende gå , Minka . Marie kan sikkert godt se efter børnene et par timer . Herre gud , vi har jo også selv været unge en gang , »  sagde amtmanden . 
« jeg har gud ske lov aldrig været ung på den måde , at jeg forsømte mine pligter for at rende på kæresteri , »  svarede amtmandinden skarpt , idet hun gik . 
Nelly bed sig i læben og tørrede hurtigt sine øjne . 

« hun fik ikke Poul at se , og han ville tro , det var , fordi hun ikke brød sig derom . » 
« skal de ikke gå ? »  spurgte amtmanden , da hun efter middag kom ind med kaffen . 
« gå ? »  et glimt af lys viste sig i hendes øjne .  « må jeg gå ? »  spurgte hun henvendt til amtmandinden . 
« jeg kan jo ligeså godt lade dem gå . De gør dog ingen nytte , når de er så ked af det hele , »  svarede fruen vrippent . 
« må jeg virkelig gå ? Å tak ! »  Nelly skyndte sig ud efter sit overtøj og mere fløj end løb ned gennem haven . 
« hvis Poul blot ikke skulle tilbage med aftentoget , for så var der næsten ingen tid tilbage . » 
Da hun kom til Colbergs have , stod Poul ved lågen og spejdede efter hende . 
« jeg havde næsten opgivet dig , »  sagde han og drog hende ind i haven . 
« du kan tro , det kneb at få lov . Fruen sagde rent ud nej , skønt amtmanden bad for mig . Jeg fik først lov lige nu . Jeg løb hele vejen herhen ; jeg var så bange for , du skulle rejse i aften . » 
« nej , jeg bliver til i morgen . » 
« hvor det var dejligt , så har vi hele aftenen for os . »  hun så glad op på ham , idet de gik op imod huset . Da hun havde hilst på sine svigerforældre , trak Poul hende igen ud i haven . 
« Nelly »  sagde han og drog hende ned på 

en bænk ved sin side ,  « du ved ikke , hvor jeg har længtes efter dig . Jeg har næsten ikke kunnet udholde det for længsel . » 
« å Poul , du kan tro , jeg har også længtes efter dig . » 
« har du , Nelly ? »  det lysnede i hans øjne .  « dog vist ikke så meget som jeg . »  han drog hende ind til sig og Kyssede hende .  « min lille elskede . Min søde , kære pige . »  han knugede hende heftigt i sine arme .  « Nelly , du ved ikke , hvor du er yndig , og hvor jeg elsker dig . Å Nelly , Nelly , min egen skat . »  pludselig løftede han hende op i sine arme , og førend hun vidste det , sad hun på hans skød , mens han krystede hende i sin favn og bedækkede hendes ansigt med lidenskabelige Kys . 
Hun snappede efter vejret og forsøgte at rive sig løs .  « slip mig — Poul , »  gispede hun .  « du er — så voldsom . — du , — du kvæler mig . »  hun stemmede hænderne imod hans bryst .  « Poul du — må ikke . Jeg vil ikke — have det . »  han slap hende så pludseligt , at hun tumlede tilbage , og da hun endnu helt forvirret kom op igen og så sig om , så hun ham storme op imod huset . Hun blev stående fortumlet uden at kunne fatte , at han virkelig var gået ; men da hun mærkede , at han ikke kom igen , skyndte hun sig efter ham . 
I havestuen mødte hun sin svigermoder . 
« hvor det var kedeligt , at Poul sådan måtte rejse over Hals og hoved . Jeg troede , vi skulle 

beholdt ham til i morgen . Det er også kedeligt for dig , din stakkel , »  hun klappede deltagende Nelly på kinden .  « blot han når at komme med toget . Det var på høje tid , da han gik . Det må have været en meget vigtig sag , han havde glemt . Jeg fik ikke tid til at høre rigtig besked ; men han var ganske ophidset . » 
Nelly så op , som om hun ikke fattede , hvad der blev sagt , men da det gik op for hende , måtte hun holde sig ved en stol . 
« sagde han dig ikke , hvorfor han skulle afsted ? »  spurgte Fru Colberg .  « det var rigtig kedeligt for dig , som først lige var kommen . » 
« nej , han sagde ikke noget . — ja , det var kedeligt , »  svarede Nelly med en underlig fremmed stemme . 
« var Poul rejst ? Uden at sige hende farvel . Hvad var der dog i vejen . Hvad blev han dog vred for ? 
Jeg må vist gå , »  sagde hun efter en pause .  « der er børneselskab hjemme , og jeg fik kun lov til at gå , fordi Poul var her . » 
« skal du gå , min pige ? Nå farvel da , og hils hos amtmandens . » 
« hvad mente han dog ? Hvad kunne han blive vred over ? Det var ikke til at forstå . Hvad kunne der være i vejen ? Han , som var så glad , da hun kom . — var det , fordi hun bad om at slippe fri ?  . . . . Men det var umuligt , det var jo kun , fordi han var så voldsom  . . . . Hun måtte 

straks skrive til ham  . . . . Nej , hun måtte tale med ham . Men der var en hel uge til søndag . Hun måtte alligevel skrive  . . . . Men hvis han var vred , hvad kunne så et brev hjælpe . Nej , hun måtte tale med ham . Hun måtte rejse ind til ham . —ja , det måtte hun , hvis hun blot kunne få lov . — han måtte bestemt være god i morgen . Der var jo intet sket . Han kunne umuligt blive ved at være vred . » 
Under disse overvejelser nåde hun amtmandsboligen og blev straks kaldt ind til amtmandinden . 
« nå Helene , »  sagde denne , så snart hun så hende ,  « det er da godt , de endelig kommer hjem . De kan tro , de skal ikke oftere få lov at gå på den måde . Jeg er aldeles ødelagt ! Marie har slet ikke kunnet tumle børnene . »  amtmandinden sank mat tilbage på chaiselonguen og badede sine tindinger med eau de cologne . 
Nelly vovede ikke at fremkomme med bøn om at rejse i morgen . Hun indså , at hun kun ville få et bestemt afslag . 
« de kan nok forstå , at de nu må tage dem af børnene , theen og det hele , »  stønnede fruen og gav Nelly tegn til at gå . 
Børnene , legen , ttedrikningen , alt gik i en tåge for Nelly . Hun vidste kun ét , at Poul var rejst bort i vrede uden at sige farvel til hende . 
Da hun endelig havde hjulpet de sidste børn tøjet på og fået dem afsted , skyndte hun sig 

ind . En pludselig skræk for , at fruen skulle gå i seng , inden hun havde fået lov til at rejse , greb hende . 
« jeg kommer for at bede amtmandinden om lov til at rejse hjem i morgen . » 
« i morgen ! Vil de rejse bort i morgen ? Er de da rent fra Sans og samling . Tror de , de kan føjte om hver dag ? » 
« jeg må endelig hjem i morgen , »  svarede Nelly med fortvivlelsens mod . 
« så ? Hvad er der da i vejen ; er deres moder måske syg ? » 
« nej , ikke syg ; »  Nelly kunne ikke få sig selv til at lyve ,  « men jeg må endelig derind i morgen ; hvis jeg blot må få lov til at rejse , lover jeg , at jeg ikke skal bede om tilladelse til at gå ud i lange tider . — det gælder så meget »  føjede hun sagte til . 
« nå ja , så rejs da , de rendemaske , men så skal det rigtignok også have ende med deres føjten om . Og i morgen aften må de være her tilbage igen . Husk det ! » 
« ja mange tak , det skal jeg nok . » 
Nelly følte sig lettere om hjertet , da hun havde fået lov til at rejse . Det syntes hende umuligt , at Poul for alvor kunne være vred , når hun blot kom til at tale med ham . 
Alligevel kunne hun ikke falde i søvn , og jo oftere hun i løbet af natten overvejede sagen , des mere urolig blev hun . Da hun endelig stod 

op lidt over fem for at være i rette tid ved toget , var hendes hjerte fyldt af angst . Det var hende umuligt at spise noget , og da hun satte sig til rette i toget for at køre til København , følte hun det som at drage til retterstedet . Jo nærmere hun kom til byen , des mere urolig blev hun . 
« blot hun dog kom tidsnok . »  hun tog hvert øjeblik sit ur op og så på det .  « hvor det tog dog kørte langsomt . »  endelig fløjtede det og holdt . Hun rejste sig hurtigt og ville lukke døren op . 
« det kan ikke nytte , lille frøken , »  sagde en ældre kone , som sad lige overfor hende .  « vi er ikke inde endnu . Det er nok et tog , vi venter på . Kan de høre , hvor vi fløjter . » 
Med et suk sank Nelly tilbage på sædet . 
« å , hun kom for sent ! Det var umuligt at nå det nu . » 
« de er nok ked af at vente , »  begyndte konen igen .  « ja , det er også trivielt , og de unge er så utålmodige nu tildags . Måske de skulle være inde til bestemt tid . » 
« jeg skulle endelig være i byen før halvti , »  sukkede Nelly . 
« det kan de såmænd roligt opgive , lille frøken , »  trøstede konen hende .  « vi kommer ikke ind før 10 . » 
Nelly syntes , hun hørte sin dødsdom . 
« nå endelig , nu kørte de igen ! » 
Da toget holdt ved perronen , lukkede hun 

straks døren op og løb ud til en drosche uden at ænse en forbitret konduktørs forbud mod selv at åbne døren . 
« til Gothersgade , »  sagde hun åndeløst og sprang ind .  « 139 . » 
Afsted rullede vognen , men hun fortrød næsten , at hun ikke var gået . Det var bestemt gået hurtigere . Så snart vognen holdt , sprang hun ud og rakte kusken hans betaling ; så skyndte hun sig opad trapperne og ringede på . 
« er assistent Colberg hjemme ? »  spurgte hun pigen , som lukkede op . 
« assistenten er lige gået . » 
« er han gået ! »  næsten skreg Nelly ,  « jeg skulle endelig have truffet ham . » 
« assistenten gik såmænd først for et øjeblik siden . Det er da højst fem minutter , siden han gik , »  sagde pigen opmuntrende , da hun så Nellys modfaldne udtryk . 
Som om det ikke blot gjorde sagen værre . 
Hvis han var gået for en halv eller en hel time siden , ville hun ikke følt det nær så pinefuldt , som nu . Blot minutter ! 
« hvornår tror de , assistenten kommer hjem ? »  spurgte hun anstrengt . 
« assistenten plejer at komme hjem halvfem eller hen ad fem . Assistenten spiser til middag i byen , når han går fra kontoret . Derfra kommer han lige hjem . Assistenten er en meget præcis mand , »  oplyste pigen . 

« tak . »  Nelly vendte sig for at gå . 
« skal jeg ikke sige assistenten besked ? »  spurgte pigen , hvis nysgærrighed var vakt . 
« nej tak , det behøves ikke . »  hun gik langsomt ned ad trappen . 
« til klokken fem skulle hun vente ! Syv lange timer . Hvordan skulle hun holde ud at vente syv timer endnu ? » 
Hun gik langsomt ind i østre anlæg og satte sig på en bænk . Der var kommen en knugende angst over hende . 
« sæt , han ikke ville vide af hende mere . » 
Hun faldt helt sammen , som hun sad der og stirrede ud over vandet . Bestandig kom den samme tanke igen . 
« først henimod fem kom han hjem . Hun skulle vente i syv timer . » 
« de skulle ikke sidde der og se på vandet , lille frøken . »  Nelly for sammen . Der stod en ældre herre foran hende .  « det er ikke godt , når man er forknyt . » 
« tak ; nej , det er det måske ikke , »  svarede hun åndsfraværende og rejste sig . Mekanisk vendte hun sine skridt imod sit hjem . 
« hvad mente han dog med , at det ikke var godt at se på vandet , når man var forknyt ? Det var jo netop så roligt . — troede han , at hun ville drukne sig ? Å nej dog . Så vidt var det da ikke kommet endnu . » 

Fru Falck kom selv ud og lukkede op , da Nelly ringede . 
« men Nelly , er det dig ; er du kommen til byen i dag ? Goddag min søde pige . Kom og tag tøjet af . Jeg har en elev , men er snart færdig . Gå ind i Ejners værelse så længe , så kommer jeg . »  med hånden på låsen spurgte hun :  « hvorfor er du egentlig kommen herind , Nelly ? » 
« jeg skulle tale med Poul , moder ; men han er ikke hjemme før hen ad fem . » 
Hun gik ind i sin Broders værelse og satte sig ned . Hun var glad for , at han ikke var hjemme ; hun kunne ikke tale med nogen nu . 
Hun satte sig ved bordet og støttede sit hoved i sine hænder . 
« å gud , vær barmhjærtig og lad ham ikke være uforsonlig , »  bad hun , mens hun stirrede ud i luften med brændende øjne . 
Da Fru Falck en halv time senere kom ind i stuen , fandt hun Nelly siddende i samme stilling . 
« men barn dog , er der noget i vejen ? Hvad er der hændet ? »  spurgte hun forskrækket over Nellys udseende .  « er der noget i vejen med Poul ? Har han------------- »  , hun ville sagt ,  « slået op »  , men Nelly afværgede det . 
« du må ikke spørge mig , moder ; jeg kan ikke tale derom nu , »  hendes læber bævede .  « når jeg har talt med Poul , skal du få alting at vide . »  da hendes moder dog gjorde mine til at tale , 

lagde hun bønligt til .  « blot ikke nu moder . Jeg kan ikke tale derom nu . » 
Fru Falck blev alvorlig angst ved at se Nelly således , men da hun mærkede , at det ikke kunne nytte at spørge mere , gik hun stille ud og lukkede døren . Lidt efter kom hun dog tilbage med en bakke med smørrebrød og mælk . 
« kom Nelly , du må spise lidt . Du har vel ikke fået noget siden i morges tidlig ? » 
« tak moder , jeg er ikke sulten . Jeg trænger ikke til noget . » 
« jo , kom nu Nelly . Du må virkelig spise . » 
« å moder , lad mig være fri . Jeg trænger blot til ro . » 
På moderens indtrængende bønner drak hun dog lidt mælk , men da Fru Falck forsøgte at få hende til at spise , klappede Nelly stille hendes hånd , idet hun skød den væk . 
« det er så kærligt af dig , moder . Men hvis jeg blot må sidde alene , går det allerbedst . Du må ikke blive vred derover , »  lagde hun til , da Fru Falck vendte sig for at gå . 
« vred på hende , på det stakkels barn , nej , det var hun rigtignok ikke . Men på ham , som var skyld deri . Å , det var skammeligt , hvad han så havde gjort . » 
Hvor megen umage Fru Falck end gjorde sig med middagsmaden , kunne hun dog ikke få Nelly til at spise mere end nogle mundfulde . Lidt over fire rejste hun sig og tog sin hat på . Da 

hendes moder så det , tog hun også sit overtøj på . 
« jeg må nok følge med , lille Nelly ? » 
« nej tak , moder . Jeg må helst gå alene . »   « hvornår kommer du tilbage , Nelly ? »   « det ved jeg ikke , moder . Det kan jeg ikke sige . »  hun åbnede døren . Men Fru Falck gik efter hende og tog hende om hovedet . 
« hvad der så er hændet , Nelly , hvad der er i vejen , så husk på , at hos mig er dit hjem . » 
« ja , moder , »  svarede hun tonløst og gik . 
Jo mere hun nærmede sig Gothersgade , des mere sank hendes mod , og da hun kom på trappen , måtte hun standse lidt for at samle kræfter til at gå op . Entredøren stod åben , så hun kunne gå ind uden at ringe . Hun bankede på en dør med navnet  « Colberg »  , og hendes banken blev besvaret af et  « kom ind »  , som hun straks hørte , var Pouls . Hun lukkede frygtsomt døren op . 
Med et overrasket  « Nelly »  rejste Poul sig fra sit skrivebord og gik et skridt henimod hende , men betænkte sig og blev stående . Hun gik hurtigt hen til ham og gjorde en bevægelse for at tage ham om halsen , men ved at se det mørke udtryk i hans ansigt , lod hun angst hænderne synke . 
« Poul , »  sagde hun bønligt og så op på ham — hendes læber bævede —  « du må ikke være vred på mig . Jeg forstår ikke hvordan , men du må have misforstået mig . » 

« så—å . — da syntes jeg ellers , du talte tydeligt nok . »  hans stemme havde en hård klang . 
« Poul , du kan ikke mene , at du ikke vil tilgive mig . Jeg har ikke ment noget ondt dermed . »  hun lagde bedende sin hånd på hans korslagte arme , men han forandrede sin stilling , så at hendes hånd faldt slapt ned . 
« ondt , nej gud bevares , »  svarede han med isnende ro .  « du har jo desuden lov til at mene , hvad du har lyst til . » 
« nej , Poul , det var blot , — — du forskrækkede mig . Jeg ville jo kun slippe fri . » 
« jeg lover dig , »  svarede han koldt ,  « at du herefter skal have din fulde frihed i alle dele . » 
Hun så op på ham , som om hun ikke forstod hans ord ; men med et slukkedes lyset i hendes øjne , og hendes ansigt blev blegt og stift , som om dødens hånd havde rørt ved det . Langsomt vendte hun sig og gik henimod døren . Da hun åbnede den , trængte en lyd som en hulken frem af hendes bryst , men hendes ansigt forblev ubevægeligt . Hun famlede efter dørlåsen ude i den halvmørke gang ; så åbnede hun døren , der pibende drejede sig på sine hængsler . 
Pouls øjne var ufravendt fæstede på døren , som hun var gået ud af ; men ved at høre døren slå i , var det , som han vågnede af en bedøvelse . I et Spring var han ude af døren og nåde hende , netop som hun satte foden på trappen . 
« Nelly , jeg mente det jo ikke på den måde . » 

han tog hendes hånd og drog hende ind igen .  « Nelly , lille Nelly , se dog ikke sådan på mig . » 
Hun svarede ikke . Kun af og til rystedes hendes legeme af en voldsom , tåreløs hulken . 
« å , Nelly , hører du ikke , hvad jeg siger ? Min egen Nelly , sig dog blot et eneste ord . » 
Hun gjorde en bevægelse , som om hun ville gribe for sig , og før han kunne hindre det , faldt hun tungt forover , med ansigtet mod gulvet . 
Da han med nogen møje fik løftet hende op og båret hende hen på chaiselonguen , var hans ansigt næsten ligeså blegt som hendes . Først da han havde forvisset sig om , at hendes hjerte slog , blev han noget roligere . Han hentede vand og badede hendes tindinger , han gned hendes hænder og lod hende lugte til eau de cologne . Omsider slog hun øjnene op , men hans hjerte snøredes sammen ved at se hende stirre ud for sig med det samme stive blik som før . 
« Nelly , kære , lille Nelly . »  han bøjede sig ømt ned over hende .  « vær ikke vred , min elskede , jeg mente ikke , hvad jeg sagde . — å , Nelly , hører du ikke , hvad jeg siger ? » 
Ved lyden af hans stemme så hun sig forvirret om . 
« jeg vidste ikke , at jeg var her endnu . Nu skal jeg straks gå . »  hun forsøgte at rejse sig , men sank tungt tilbage .  « du må blot have tålmodighed et øjeblik . Jeg skal nok gå ; men jeg er så mat lige nu . » 

« Nelly , »  han kastede sig ned over hende .  « du skal aldrig gå fra mig . Du er jo min egen elskede . Å , prøv at glemme alt det onde og tænk kun på , at jeg elsker dig . »  han lagde sig på knæ ved siden af hende og slyngede armene om hendes liv , mens han lænede sit hoved mod hendes bryst .  « Nelly , min elskede , hører du , hvad jeg siger . Der er slet ingen ting i vejen . Jeg elsker dig over alt i verden . Jeg ved godt , at jeg har været ond og styg imod dig , men det skal aldrig ske mere . Å , tro mig , Nelly , jeg skal aldrig mishandle dig sådan mere . » 
Medens han talte , forandrede hendes ansigt sig efterhånden . Det stive udtryk forsvandt , og hendes øjne fyldtes med tårer , som langsomt trillede ned ad hendes blege kinder . Til sidst holdt hun hænderne for ansigtet og brast i en heftig gråd . 
Poul drog et suk , som en , der er befriet for en tung byrde , da Nelly begyndte at græde . Hendes stumme , tåreløse smærte havde fyldt ham med en navnløs angst . Han lagde sin arm under hendes nakke og drog hendes hoved op til sig . Han strøg blidt hendes hår bort fra panden og klappede hendes kind , mens han tørrede hendes tårer bort og trøstede hende som et bedrøvet barn . 
« så , så , Nelly . Græd nu ikke mere . Nu er jo alting godt . Min lille Nelly , nu må du ikke græde mere . » 

efterhånden stillede hendes gråd af , og kun en hulken af og til fortalte om hendes hæftige sorg . 
Da slog et ur seks . Ved denne lyd sprang hun op . 
« jeg må gå nu , »  sagde hun hurtigt .  « ellers kommer jeg ikke med toget . »  i det samme greb hun hårdt fat i en stol for ikke at falde . 
« nej , Nelly , det kan der ikke være tale om , »  sagde han mildt og lagde hende tilbage igen .  « jeg skal nok telegrafere , at du ikke kan komme . Tror du , at du kunne tåle at køre hjem til din moder ? »  spurgte han lidt efter .  « du burde vist i seng . Jeg er bange , du bliver syg . Du ser frygtelig medtaget ud . » 
« nej , Poul , det bliver jeg såmænd ikke . Det er blot , fordi jeg ikke sov i nat og så fordi , — fordi jeg var så bange for at miste dig , Poul . »  det sidste blev sagt meget sagte . 
En stund efter tilføjede hun :  « jeg kan vist godt gå , hvis du blot vil følge mig . Jeg er helt rask nu . » 
« nej , Nelly , det er der ikke tale om ; men tror du , at du kan køre , så går jeg ned og henter en vogn , hvis du kan være alene så længe . Jeg vil nødigt kalde på pigerne . De gør så meget væsen af alting . »  hun nikkede . 
« jeg kan sagtens være ene , jeg er helt stærk , »  svarede hun og smilede mat . Men hvor mat smilet 

end var , faldt det dog som en solstråle på Pouls angerfulde hjerte . 
Da han kom tilbage med vognen , havde Nelly ordnet sit hår og taget hatten på . Idet de gik , trak hun sløret ned for ansigtet , for at det ikke skulle ses , at hun havde grædt . 
Det gik langt bedre , end Poul havde ventet med at få Nelly ned i vognen , men da de kom til Stockholmsgade , var hendes kraft brugt op . Hun kunne næppe stå på benene , så at han omtrent måtte bære hende op ad trappen . Ejner kom ud og lukkede op , og som svar på hans bestyrtede mine sagde Poul hurtigt :  « Nelly er syg . Luk blot døren til dagligstuen op i en fart . » 
Da han bar Nelly ind i stuen , for Fru Falck op og slog hænderne sammen . 
« hvad er det ? Hvad er der sket ? » 
« det er Nelly , som er syg , »  svarede Poul stille .  « kan hun ikke komme i seng ? Å , min lille Nelly , det er mig , som er skyld i det alt sammen .  » 
Fru Falck blegnede ved synet af Nellys sammensunkne skikkelse . Hun gik dog hurtigt ud og gjorde sin egen seng i stand . Få minutter efter kom hun tilbage og hentede Nelly , der var så svag , at hun måtte lade sig klæde af stykke for stykke . Men da hun var kommen i seng og lå stille med lukkede øjne , bøjede Fru Falck sig ned over hende . 

« hvad er der i vejen , Nelly ? »  spurgte hun .  « har han gjort min lille pige fortræd ? » 
« nej moder , du må ikke tro noget ondt om Poul . Det var kun mig , der blev bange . Der er slet ingen ting i vejen . »  Nelly så op med et glimt af sin gamle Iver .  « det var blot , at Poul var vred på mig , men nu er det forbi . » 
Da Fru Falck så lidt utilfredsstillet ud ved denne forklaring , sagde Nelly :  « jeg tror nok , jeg besvimede ; men det kom af , at jeg ikke havde sovet i nat og heller ikke spist noget videre . Det var deraf , jeg blev syg . » 
« så må du se at falde i søvn , Nelly , at du snart kan blive rask . Nu skal du blot have lidt at spise først . »  med disse ord gik Fru Falck ud af døren og ind i dagligstuen . Da hun kom derind , stod Poul endnu på den samme plet , som da hun tog Nelly fra ham . Han gik hurtigt hen imod hende . 
« hvordan går det med Nelly ? » 
Fru Falcks ansigt blev stramt , da hun så sin svigersøn . Hun kunne ikke tilgive ham hans opførsel mod hendes datter . 
« jo tak , nu går det bedre . Hun ligger stille , og jeg håber , hun snart falder i søvn . » 
« må jeg ikke gå lidt ind til hende ? » 
Hun stillede sig i vejen for ham og lagde hånden på låsen . 
« jeg ved nok , at  det strider mod skik og brug , men jeg har så meget at sige Nelly , og 

du kan tro , det er også bedst for hende , hvis vi får lov at tale sammen . »  han så bedende på sin svigermoder .  « jeg skal ikke gøre hende fortræd , »  lagde han indtrængende til . Da tog Fru Falck hånden fra låsen og lod ham gå ind . 
Han gik sagte hen til sengen , hvor Nelly lå . Da han bøjede sig ned over hende , slog hun øjnene op . 
« er det dig , Poul ? Jeg troede , det var moder . » 
« nej , det er mig , Nelly . Jeg fik lov at gå herind . Jeg har så meget at sige dig , så meget at bede dig om tilgivelse for . » 
Hun rystede på hovedet . 
« å Nelly , kan du tilgive mig al den fortræd , jeg har gjort dig ? »  han satte sig på sengekanten .  « kan du nogensinde mere få tillid til mig  ? » 
« kære Poul . » 
« jeg kan selv slet ikke fatte , at jeg kunne være sådan imod dig , og hvad må du så ikke tænke . Jeg tror , det kom af , at jeg følte , du havde nogen ret . Der var noget vildt og voldsomt over mig , noget hensynsløst . Min eneste undskyldning er , at jeg elsker dig så højt ; men jeg ved godt , at det er ikke tilstrækkeligt . Jeg burde ikke have glemt , at du ikke er ganske som jeg , så at du ikke kunne forstå min adfærd . — da du kom i dag , blev jeg i grunden så glad . Men det var , som om djævelen selv skød mig i sinde , at jeg skulle hævne mig for i går . 

se Nelly , nu ved du , hvor slet og hvor ond jeg er . Tror du , at du endnu kan holde lidt af mig ? At du kan glemme al den fortræd , jeg har gjort dig ? Tror du , at du kan tilgive mig det alt sammen ? »  han løftede sit bøjede hoved op og så på hende , og der var tårer i hans øjne , da han sagde :  « jeg føler godt , Nelly , at jeg ingen ret har til din kærlighed , at det kun er fortjent straf , hvis du kaster mig bort . » 
« å Poul , tal dog ikke sådan . Jeg har jo slet intet at tilgive , når du blot vil holde af mig . » 
« Nelly , min elskede , hvor du er god . Hele mit liv skal jeg takke dig for din trofaste kærlighed . »  han kyssede ømt hendes hår . 
Lidt efter , da han sad på stolen ved siden af sengen med hendes hånd i sin , sagde han , mens han af og til blidt klappede den ;  « du må vide , Nelly , at igårmorges , da jeg åbnede min postkasse , lå der et stort , blåt brev deri . Da jeg skulle se efter , var det min udnævnelse til fuldmægtig . Jeg blev så glad , at jeg straks tog med toget ud til dig . Jeg ville selv fortælle dig nyheden . Så kan du nok huske , at du ikke ville kysse mig , da jeg kom . » 
« men Poul , det var jo blot , fordi der stod så mange og så på det . » 
« ja Nelly ; jeg vil blot forklare dig , hvordan det kunne gå så galt . Da du så endelig kom igåraftes , var jeg så lykkelig for dig . Nu skulle jeg jo fortælle dig det . Men dengang du stødte 

mig fra dig , da var det , alt det onde kom op i mig . » 
« å Poul , jeg kan godt forstå , at det var meget urigtigt af mig ; men du må tilgive mig det . Jeg vidste jo ikke noget af alt dette . »  hun flyttede sit hoved hen til ham , og han bøjede sig ned og kyssede hende .  « hvad er det for en fuldmægtigplads , du har fået , Poul . Jeg vidste slet ikke , at du søgte nogen . » 
« nej , det er sandt Nelly , jeg har heller ikke talt derom , for jeg troede ikke , der var tale om , at jeg fik den . Jeg har ikke været assistent i så mange år . Det er på mit kontor . » 
« og du er virkelig fuldmægtig nu , Poul ? » 
« ja , min lille Nelly . Og hvis du blot vil skynde dig at blive rask , kan vi holde bryllup , når det skal være , det vil sige , når min elskede vil . » 
« å Poul , er det virkelig sandt ? »  hun løftede sig op og lagde armene om hans Hals . 
« ja , Nelly . Du kan selv få udnævnelsen at se ; jeg har den endnu i lommen . Men læg dig først ned . Jeg lovede din moder at passe godt på dig . » 
Da Fru Falck lidt efter k'om ind med aftensmaden sad Poul endnu ved sengen med Nellys hånd i sin . Hans ansigt bar præg af så megen kærlighed , at hun ganske tilgav ham hans forrige opførsel . 

« skal jeg gå nu ? »  han så op på sin svigermoder . 
« jeg ved ikke . Det er vist bedst . Ellers er jeg bange , Nelly glemmer at spise . » 
Nelly rystede på hovedet og trykkede tavs hans hånd . 
« nå ja , når Nelly synes det , kan du jo også blive lidt endnu . Hun ser jo meget flinkere ud . » 
« ja , ikke sandt ? »  han sendte hende et taknemligt blik .  « hun bliver nok snart helt rask . » 
Fru Falck gik ud , men kom straks efter tilbage med en pude , som hun rakte sin svigersøn . 
« vil du give Nelly den bag ryggen , så sidder hun bedre . » 
Poul lagde sin arm om Nelly og rejste hende op , mens han lagde puderne til rette . 
« sidder du nu godt , min elskede ? » 
« ja Poul , udmærket . Især hvis(  din arm må blive liggende . » 
Han svarede kun ved blidt at trykke hende op til sig . Lidt efter flyttede hun sit hoved hen på hans skulder . 
« Poul , kære Poul . Jeg er så glad for dig . » 
« å Nelly , hvor kan du dog være det ? »  han lagde sin kind op til hendes . 
« men nu må du spise , min elskede , »  sagde han lidt efter .  « ellers kan du ikke blive rask . » 
« ja , jeg tror også , at jeg er sulten . » 
« hør Nelly , »  sagde han , da han flyttede bakken 

bort ,  « når du kommer tilbage til amtmandens , vil du så ikke nok sige pladsen op . Jeg ville så gerne , at vi skulle have bryllup så snart som muligt , helst den samme dag , du bliver fri . Det er så svært , at vi nu igen skal skilles . » 
« ja , Poul . »  en stund efter sagde hun :  « vil du ikke flytte den lampe lidt bort . Jeg tror , jeg kan sove nu . » 
« ja , Nelly . Så er det bedst , jeg går . Godnat , min ven . » 
« nej , Poul , bliv lidt endnu ; — dersom du da ikke er ked af det . »  hun rakte hånden ud imod ham . Han svarede kun ved ømt at kysse hendes fremrakte hånd . 
Først da hun sov trygt , gik han sagte ud af stuen . 
Det var endnu tidligt , den næste morgen , da der blev ringet på hos Fru Falck . Nelly , der sammen med sin moder sad inde i spisestuen , rejste sig ved lyden . Hendes øjne fik stærkere glans og hendes kinder farve , da hun gik hen imod døren . 
« det er blot posten , Nelly . Du skal såmænd ikke umage dig med at hente den . Lad os hellere tale sammen den lille tid , der er tilbage , »  sagde hendes moder . 
« det er dog bedst at se ad , »  svarede Nelly og gik ud . 
« er det dig , Nelly ? »  Colberg lukkede hurtigt 

døren efter sig .  « jeg troede , du lå i sengen og var patient . Hvordan har du det ? Var det rigtigt af dig at stå op så tidligt ? »  han tog hende om livet . 
« jeg skulle jo se at komme hjem med toget . Desuden har jeg det udmærket nu . Kan du ikke se det ? Her er måske ikke lyst nok , men gå med ind i stuen . » 
« ja Nelly . Men hør , »  han holdt hende tilbage , da hun ville gå .  « jeg ville blot så gerne tale med dig et øjeblik først . »  han strøg hende blidt over håret og kinden .  « jeg har tænkt så meget på i går og på , at du umuligt kunne glemme , hvad der skete . » 
« nej Poul , det kan du tro , jeg ikke kan , »  svarede hun med overbevisning og lænede sig op til ham . 
« jeg kan nok forstå det , »  svarede han sørgmodigt .  « det var ikke til at tænke , at du skulle kunne glemme så megen hårdhed . » 
« nej , du misforstår mig aldeles , Poul . »  hun lagde armene om hans Hals og så glad op på ham .  « du kan da ikke tro , at jeg vil tænke noget andet om dig , end hvad der er godt . Nej , jeg vil tænke på al din kærlighed . Jeg har ikke før i går vidst , hvor meget du holdt af mig . Det er det , jeg vil huske på , og det er derfor , jeg er så glad for i går , at jeg slet ikke ville undvære den dag . » 
« lille Nelly , »  svarede han ømt ,  « du gør mig 

så skamfuld , og dog er jeg så glad for , hvad du siger . Men ser du , min elskede , »  han drog hende ind til sig ,  « det , som jeg ville sige dig , det er , at når du alligevel kommer til at tænke på , hvor ond og styg jeg har været imod dig — — — » 
« men det vil jeg aldrig tænke på . » 
« det er umuligt andet , end at du undertiden må komme til at tænke derpå . — ser du , så ville jeg så gerne have , at der skulle være noget , som kunne minde dig om , at selv om jeg har været slem , elsker jeg dig dog af mit hele hjerte . » 
« det føler jeg alt for tydeligt , til at jeg nogensinde kunne glemme det . » 
« min søde elskede . — alligevel har jeg en bøn til dig , og jeg ville blive meget glad , hvis du ville opfylde den . » 
« om jeg vil , Poul ? Ja , det kan du tro , hvis det er mig muligt . » 
« jeg tror nok , du kan , hvis du vil , Nelly , »  svarede han med et lille smil og bøjede sig ned over hende , så at hans mørke hår blandede sig med hendes blonde .  « vil du for det første give mig din hånd . Tak ; men det skulle helst være den anden , for den er dog i særlig grad min . Se Nelly , må den få lov at sidde der ? »  han tog en ring frem og satte den på hendes lillefinger .  « og når du så kommer til at tænke på , at du ikke kan forstå , hvordan jeg kunne være så afskyelig , som jeg var i går , vil du så se på rin 

gen og huske på , hvad jeg nu vil sige dig . »  han tog hendes hoved mellem sine hænder .  « vil du huske på , Nelly , at du er mit hjertes glæde og mine øjnes lyst , og at mit hjerte er fyldt af tak til dig , for hvad du er for mig . » 
Hun trykkede sig tæt op til ham og lagde sin kind til hans . Lidt efter sagde hun med noget usikker stemme :  « jeg er så glad for ringen , Poul , allermest fordi jeg ved , dit hjerte følger med . 
Det er så ufortjent , at du kan elske mig sådan . Jeg er så lykkelig derover , skønt jeg ikke kan forstå , hvor du kan . » 
« du lille , kære Nelly , min egen skat . Som om det var muligt at kende dig uden at elske dig . — du kan ikke forestille dig , hvor jeg glæder mig til vort bryllup . Alt , hvad der er af godt i mig , kommer frem , når jeg er sammen med dig . Og tænk så , når vi aldrig mere skal skilles . » 
Døren ind til dagligstuen blev åbnet . Ved denne lyd løsnede han sit favntag , uden dog at slippe Nelly . 
« nå , er det dig , der er kommen , »  sagde Fru Falck og kom hen imod dem .  « jeg havde jo nok en anelse derom , siden Nelly blev borte . Men nu må i vist skilles , for det er på tiden , hun skal afsted . » 
« vi behøver dog ikke at skilles endnu . Jeg tænker , Nelly giver mig lov til at følge med på 

stationen , »  svarede han og slap hende , for at hun kunne tage tøjet på . 
« har Nelly sagt dig , at vi gerne ville have bryllup til efteråret ? »  spurgte han sin svigermoder , mens de stod og ventede .  « jeg frygter kun , at du er bange for at give din datter til en , der kan være sådan som jeg . » 
« jeg synes ikke , det lader til , at Nelly er bange , »  svarede hun smilende ,  « og hun må dog kende sagen bedst , så jeg skal ikke lægge eder nogen hindringer i vejen . » 
« farvel , søde moder . »  Nelly kom løbende ind i stuen ; hun tog sin moder om halsen og kyssede hende . Så stak hun sin arm ind under Pouls og vendte sig med strålende øjne til sin moder . 
« kan du ikke se , moder , »  spurgte hun smilende ,  « at Poul er det bedste menneske på jorden , og at jeg er den lykkeligste pige ? » 
« jo , lille Nelly , og det glæder mig af hjertet . Farvel , mit eget barn . Lad mig nu se , du kommer godt hjem . » 
Da toget kørte bort fra perronen , stod Nelly ved kupévinduet og stirrede hen mod stationen , så længe der var spor af den at se . Så satte hun sig til rette i sin krog og så ud gennem vinduet*på de forbifarende marker . Det lod dog ikke til , at det var de høstliggule marker , som optog hendes tanker ; i det mindste lignede hendes ansigt mere en forårsdag . Hun vendte sig endnu mere om imod vinduet , trak handsken af sin 

højre hånd og betragtede den med dyb interesse . Dog syntes det mest at være en mat gylden ring med blå stene , som tog interessen fangen . Til sidst tog hun ringen af og beså den fra alle kanter . Hun vendte og drejede den i hånden og lod solen skinne på den . Med et lod hun til rent at glemme dens yderside , men undersøgte den så meget mere ivrigt indvendigt . 
« hvad var det ? Der var jo graveret noget i den . »  hun holdt den op mod lyset og så , at der stod en dato og ordet  « tak »  .  « hvor det var kærligt af ham . Hvor hun var glad derfor . Det var det allerbedste ved ringen . »  hun bøjede sig ned og førte den op til sine læber , førend hun igen satte den på fingeren . 
Da toget holdt ved stationen , — rejsen var den dag ualmindelig kort , mente Nelly , — gik hun ikke straks til amtmandsboligen , men drejede til den modsatte side og gik ind i Colbergs villa . 
« goddag , »  sagde hun muntert og trådte ind i stuen .  « jeg skal hilse fra Poul . » 
« fra Poul ? Har du haft brev fra ham , eller — — — »  spurgte Fru Colberg forundret . 
« nej , jeg har såmænd været i København ; jeg tog dertil i går , og her er jeg igen . Det hele blev så pludseligt bestemt , at jeg ikke fik tid til at fortælle eder det . Poul bad mig sige eder , at han er bleven fuldmægtig . » 
« er Poul , nej tænk , det havde jeg ikke ventet . 

var det derfor , han måtte afsted i sådan en fart i går ? » 
« ja , det var noget med udnævnelsen , »  svarede Nelly , men tilføjede hurtigt :  « har du da vidst , at han søgte pladsen ? » 
« han kom for skade at nævne det en dag , men jeg fik strengt pålæg om ikke at fortælle dig det . » 
« nåda Nelly , »  faldt Marie i talen ,  « så skal i vel snart have bryllup ? » 
« ja , Poul talte om , at han gerne ville have det i dette efterår , så snart jeg kan blive fri hos amtmandens . » 
« fader og jeg har talt om for længe siden , Nelly , »  sagde Fru Colberg ,  « at når du og Poul skulle have bryllup , ville vi gerne have lov at gøre det , dersom din moder ikke har noget derimod . Vi er snart for gamle folk til at rejse , og vi har vel også bedre plads , end din moder . » 
« tak , men jeg synes , det er alt for meget . Hvis vi holdt et ganske lille bryllup , kunne moder jo nok have plads . » 
« vi vil nu helst have lov dertil , Nelly , hvis du og Poul synes derom . » 
« når i virkelig vil , er det så kærligt af eder , og jeg er meget taknemlig derfor . — men nu må jeg afsted . Jeg skulle blot fortælle eder det om Poul . » 
I spisestuen sad amtmanden og fruen ved frokostbordet , da Nelly trådte ind . 

« gud bevares , Helene , hvad de dog er for et menneske , »  for amtmandinden op , så snart hun så hende .  « Havde de ikke lovet at komme tilbage i går , og så bliver de uden videre borte . » 
« jeg var selv meget ked deraf , »  svarede Nelly ,  « men jeg kunne ikke gøre for det . Jeg besvimede , og----------- » 
« hvem bad dem om at besvime netop på den tid , de skulle hjem ? Synes de ikke , de kunne have valgt et mere belejligt øjeblik dertil ? Jeg lover dem , de skal komme til at blive hjemme herefter . » 
« men Minka — — »  beroligede amtmanden . 
« min kæreste er bleven fuldmægtig , »  begyndte Nelly igen , da fruen tav .  « han ville gerne , at vi skulle have bryllup i dette efterår . Derfor vil jeg bede om lov til at rejse så snart som muligt . » 
« så snart som muligt , »  udbrød fruen i en just ikke blid tone .  « ved de , hvornår så snart som muligt er ? Det er til maj . De kan ikke sige op så sent . Der skal et fjerdingårs varsel til . » 
« jeg tænkte , »  indvendte Nelly stilfærdigt ,  « at amtmandinden sagtens kunne få en anden i mit sted , og vi ville være meget kede af at måtte vente til foråret . » 
« ja , da bliver de sandelig nødt dertil , for jeg slipper dem ikke før . Jeg synes også , de burde skamme dem over at være så forhippet på at 

blive gift . De skulle dog opføre dem som en ordentlig pige . » 
Nelly bed sig i læben for ikke at give et heftigt svar . 
« hør Minka , »  faldt amtmanden ind ; — situationen forekom ham noget lummer ,  « lad os hellere tage sagen venskabeligt . Det følger af sig selv , at du må lade Helene rejse til november . » 
« da ved jeg virkelig ikke , hvad der skulle få mig dertil . » 
« simpel menneskekærlighed , Minka . Der er dog ingen mening i at hindre to unge mennesker i at få hinanden , når der er så længe til skiftetid , at du mageligt kan få en anden i Helenes sted . Desuden betvivler jeg stærkt , at du har den juridiske ret på din side ; men har du ikke den , kommer du ikke langt med din modstand , særligt da Colberg er jurist . Hvis han fandt sig i at vente , når han ikke var nødt dertil , var han ikke Helene værd . » 
« det er intet under , at vi ikke kan beholde vore folk her i huset , da du altid beskytter umoraliteten . For resten talte jeg slet ikke om Colberg , men om Helene . Ligner det noget for en ung pige at have sådant hastværk . Men du har jo ikke spor af Sans for det passende . » 
« jeg finder det allermest passende , at unge mennesker holder af hinanden , »  svarede amtmanden med uvant bestemthed .  « Helene må rejse til november , det siger jeg , og hvis hun vil bruge 

mig som forlover , når hun skal have bryllup , vil jeg anse det for en ære . Der er ingen , jeg roligere indestår for , end for Helene . » 
Fruen skød heftigt sin stol tilbage . 
« det forstår sig , det afgør du , »  svarede hun krænket .  « men det siger jeg , at skal hun rejse til november , så får hun heller ikke udgangslov før den tid . »  hun gik knejsende ud af døren og slog den i efter sig . 
Da Nelly åbnede sine øjne om morgenen den anden november , så hun sig forvirret om . Men ved at se det grå dagslys trænge ind gennem rullegardinet , satte hun sig hurtigt over ende med et forskrækket udtryk i ansigtet . 
« hun måtte have sovet over sig . Hun havde slet ikke hørt pigen kalde . »  hun så sig om i værelset og huskede pludselig alt . 
« hun var ikke mere hos amtmandens . Det var hos sine svigerforældre , hun var . Og i dag — i dag var det hendes bryllupsdag . »  hun lagde sig tilbage på puden med hænderne under hovedet og så ud i stuen . Ilden fra kakkelovnen spillede hen over gulvet og oplyste snart en ting , snart en anden . 
« hvor det var hyggeligt ikke at skulle stå op i mørke og kulde . 
Det var ikke til at forstå , at hun i dag skulle have bryllup , — at hun ikke mere skulle være hos amtmandens , eller hos nogen andre fremmede , 

men at hun skulle have sit eget hjem . — hun og Poul . — dersom hun blot havde set det , ville hun vist bedre kunnet forstå det . — amtmandinden kunne gerne givet hende lov til at rejse til København . — å , hvad gjorde det for resten . Når hun og Poul var hos hinanden , så måtte det blive et godt sted at være , hvordan det så så ud . — hvor det var længe siden , hun havde set ham . Kl . 12 kom han , men hun fik ham ikke at se , ikke før i kirken . — hvis hun blot måtte sige goddag til ham , når han kom . — nu var det næsten helt lyst . Det gik ikke an at ligge længere . Hvordan skulle hun dog få ende på den lange formiddag ? » 
Da hun lidt efter kom påklædt ned i spisestuen , stod Marie og pudsede glas , mens Anna satte blomster i vand . 
« nu skal jeg komme og hjælpe , »  sagde Nelly muntert ,  « så snart jeg har drukket the . » 
« det kan der ikke være tale om , »  svarede Anna .  « en brud må ikke hjælpe med på sin bryllupsdag . » 
« men tiden går langt bedre , når man har lidt mellem hænder , »  indvendte Nelly . 
« du må slet ikke mene , at det er for din egen skyld , du ikke må tage dig noget til , »  lo Marie .  « det er simpelthen en praktisk foranstaltning . Du ved nok , hvor mange ting piger slår i stykker , når de går i giftetanker . Hvor rent galt ville det så ikke gå , når man 

betroede en brud glas og porcellain . Du kan blive her og underholde os , hvis du vil , skønt jeg er bange , du ikke er videre meddelsom . Du kan også gå ind i dagligstuen eller gå ud at spadsere . » 
« dersom du går ud , »  sagde Fru Colberg , som kom ind i stuen ,  « så passer du nok at være tilbage igen , før toget kommer . Du og Poul skulle jo ikke ses , før i kirken . » 
Nelly blev siddende en stund og så på sine svigerinder og på pigerne , som gik ud og ind . Men det pinte hende dobbelt at sidde uvirksom , når hun så alle om sig i travl virksomhed . Hun rejste sig og gik op på sit værelse . Hun hentede sin brudekjole og bredte den ud på sengen . Hun glattede den varsomt med hånden . Der var gået en myrtegren løs . Hun tog synål og tråd og syede den fast . 
« Havde hun blot haft et arbejde ! » 
Hun hentede en bog og satte sig til at læse . Men bogen faldt snart ned i hendes skød , og hendes tanker vandrede hen til Poul og til al hans kærlighed . 
Hun tog sit ur op . 
« tlvor langsomt tiden dog gik . Ville den formiddag aldrig få ende ? » 
Hun rejste sig , tog sit overtøj på og gik ned i haven . 
De forrige dages tunge , tågede vejr var forbi . En let frost havde stivnet jorden og gjort 

luften ren og frisk . Fra den stille , grå himmel dalede enkelte snefnug langsomt ned . De drejede sig i rolige kredse , inden de fjerlet og tyst faldt til jorden . Hun standsede ved en rosenbusk , hvis knopper hang tungt ned efter nattens frost . De fine røde blade var nu brune i kanterne af kulden . 
« hvor det snefnug så smukt ud imod det røde blad  ; hvor fint det var dannet som en stjærne . »  hun plukkede et blad og rystede forsigtigt snefnugget af derpå , inden hun gik videre . 
Der stod en busk , som endnu havde beholdt sine blade . Hun brækkede en kvist af . Stilkene var skørnede af frosten , og som en regn faldt bladene til jorden . 
« å , det var kedeligt , den var så smuk før . »  hun gik langsomt videre .  « det var dog et underligt alvorligt vejr i dag . Det burde være solskin ens bryllupsdag . » 
Et togs piben vakte hende . 
« var klokken allerede så mange ? Så måtte hun ind . — mon hun ikke kunne se Poul fra sit værelse ? »  hun løb hurtigt ind og op ad trappen , og stillede sig ved vinduet i sit værelse . 
« der kom de — hendes moder og Ejner og Poul . Blot han ville se herop . Blot han ville nikke til hende . Nej , han så lige ud hele tiden . Han vidste jo heller ikke , at hun stod her oppe . — så nu gik de ind . » 

« her er hendes værelse , »  sagde Anna og åbnede døren for Fru Falck . 
« goddag Nelly . » 
« å moder , »  hun løb hende i møde og kastede sig i hendes arme . 
« lille , kære Nelly . »  Fru Falck kyssede hende kærligt .  « har du det godt , og er du rigtig glad ? » 
« ja moder , det kan du tro . »  hun så op med et lyst smil .  « men hvordan har du det — og Poul  ? » 
« Poul har det rigtig godt . Han er blot lidt utilfreds med sin skæbne , fordi han ikke må se dig . Jeg skal hilse dig fra ham . Jeg selv er lidt træt efter rejsen , men din svigermoder sagde , at jeg kunne godt få tid til at hvile mig , inden jeg skal klædes på . — ved du , hvor mit værelse er ? » 
« dit værelse er her . »  Nelly lukkede døren op til værelset ved siden af .  « det var også kedeligt , at du ikke kunne komme i går . » 
« jeg kunne nok være kommen , men Ejner kunne ikke , og jeg ville helst følges med ham . Desuden var jeg bange for at komme til besvær . Men nu bliver vi til i morgen i steden for . »  Fru Falck gik ind i sit værelse og lukkede døren , men Nelly satte sig ved vinduet og så ud på den grå himmel og de bladløse træer . Så rejste hun sig og tog sin rejsedragt frem ; hun lagde hat og handsker på bordet og børstede omhyggeligt et støvgran bort af hatten . 

« jeg har noget til dig , Nelly , »  Marie kom ind stuen med hånden på ryggen .  « gæt , hvad det er . » 
« det er blomster , det kan jeg lugte . »  Nelly rakte smilende hånden frem .  « lad mig se dem . » 
« ja , hvem er de fra ? » 
« det ved jeg ikke . Giv mig dem nu . » 
« jeg har aldrig kendt mage ; du er ikke engang nysgærrig . Så kan jeg jo ligeså godt fortælle dig , at de er fra amtmanden . Værs’ god . » 
« hvor de er yndige . »  Nelly bøjede sig ned over en buket gule roser og indsugede deres o o o 
Duft .  « det er virkelig pænt af amtmanden at give mig dem . » 
« ja ikke sandt , »  lo Marie ,  « og hvis man ikke vidste bedre , kunne man næsten finde , det så lidt ængsteligt ud . »  hun lukkede døren efter sig og løb leende ned ad trappen . 
Nelly heldte vand i sin hule hånd og stænkede blomsterne . Hun satte dem hen i vinduet , men bøjede sig endnu engang ned og lugtede til dem . 
« nej , hvad var det ? Der sad jo et papir . »  hun tog en sammenrullet seddel op af buketten og åbnede den . 
« tusinde hilsner til min elskede , »  stod der . Det var Pouls hånd . Nu vidste hun , hvem blomsterne var fra . Det var rigtignok bedre , end fra amtmanden . Hun sad længe og så på seddelen . Til sidst gemte hun den på sit bryst . Hun syntes 

ikke mere , hun var alene . Når hun lugtede til blomsterne og tog dem i sin hånd , var det , som om Poul var i stuen . 
Hvor glad hun end var , bankede hendes hjerte dog uroligt , da hun ved amtmandens arm gik op ad kirkegulvet . Det forvirrede hende at være genstand for så mange blikke . Hun turde hverken se til højre eller venstre . Først da hun satte sig og mødte Pouls blik , blev hun igen rolig . Alle de mange mennesker forsvandt for hende . Hun følte kun , at han og hun var i kirken . Salmesangen , præstens tale , alt blev utydeligt for hende . Hun vidste kun et . At de to nu altid skulle følges ad . 
Da de fra kirken kørte bort sammen , tog Poul hendes hånd mellem begge sine . Lidt efter skød han forsigtigt sløret til side og lagde sin arm om hendes liv .  « Nelly , »  begyndte han , men standsede , da vognen i det samme kørte op gennem villaens have . Pigen lukkede vogndøren op og hjalp Nelly ud . 
« jeg gratulerer Herren og fruen , »  sagde hun med et kniks , så snart de var komne ind i entreen . 
« tak . »  Poul skyndte sig at give hende hånden , inden han hurtigt åbnede døren til stuen og førte Nelly ind . 
« så , »  sagde han med et befrielsens suk og lukkede døren fast i . 
« hvor jeg har længtes efter dig , min elskede . » 

han tog hende varsomt i sine arme og kyssede hende .  « du ved ikke , hvor det har været svært , at være dig så nær hele formiddagen og dog ikke måtte se dig . » 
« jeg har også været så ked derover . Men det var ikke min skyld . » 
« nej , min elskede , det ved jeg nok . Nu gør det heller ikke noget ; nu er det jo overstået . — kom , »  lagde han til , da han hørte stemmer i gangen ,  « lad os gå herind , til de alle er komne . »  han drog hende med sig ind i kabinettet .  « hvor det er længe siden , jeg har set dig . »  han tog hende om hovedet .  « jeg huskede ikke , at du var nær så sød og yndig . — måske det er heldigt nok , »  tilføjede han smilende .  « jeg kunne ellers gerne fået i sinde at gøre din amtmandinde fortræd . Hun har været rigtig hårdhjertet imod os . Jeg frygtede næsten , jeg skulle blive nødt til at hente dig ved kongens foged . » 
« jeg tænkte nok , at i havde gemt eder her . »  Marie stak hovedet ind ad døren .  « jeg skulle sige fra moder , at nu var de alle komne , så i måtte komme ind og tage mod lykønskninger . » 
« så er det bedst , vi begynder med dig . »  han rakte hånden ud imod hende .  « du har opført dig som en god søster imod os . » 
« ja , den gang ! »  Marie lo ,  « da du trakterede mig hos konditoren , bare for at bestikke mig til at hente Nelly . Mais is sont passes , ses jours de 

féte . — nå , kom nu blot , ellers kommer moder selv og henter eder . » 
Det lod dog ikke til , at Poul havde stor hast . Da Marie var gået , tog han igen Nelly i sine arme og kyssede og kærtegnede hende . Først da han hørte skridt nærme sig døren , lagde han hendes arm i sin og førte hende ind i stuen . 
« sidder du nu godt , Nelly ? »  spurgte Poul , da de om aftenen var komne ind i kupeen . Han svøbte en plaid om hende , åbnede for varmen , trak gardinerne for vinduerne og for lampen og sagde muntert , idet han satte sig :  « se så , Nelly , har vi det nu ikke hyggeligt ? Nu eksisterer der ingen blæst og kulde for os . »  han lagde armen om hendes liv , og hun så op på ham med et lykkeligt smil . 
« det er ligesom en drøm det hele ; synes du ikke , Nelly ? »  spurgte han og drog hende ind til sig . 
« jo , men sådan en lykkelig drøm . At tænke sig , at vi aldrig mere behøver at skilles , at jeg aldrig mere skal længes efter dig , men at vi altid må være sammen . » 
« ja Nelly , lige til vi bliver gamle og grå . Min egen , yndige Nelly . »  han kyssede hende varmt . Hun lænede sit hoved til hans skulder , men lidt efter så hun muntert op . 
« ved du , Poul , at jeg var lige ved at give mig til at le , da vi kom hjem fra kirken , og pigen 

kaldte mig frue . Jeg syntes slet ikke , det var mig , hun talte til . Det er helt ubegribeligt , at vi to nu er mand og kone . Vi er dog ganske de samme som i går , der er slet ingen forandring sket , — uden vielsen naturligvis — og så kalder de os dog mand og kone . »  hun lo . 
Han bøjede sig ned og kyssede hende , men hans ansigt havde et noget forundret præg .  « min lille , kære Nelly , »  han strøg hende ømt over håret .  « der er dog den forskel , at vi nu har lov at elske hinanden uden mindste forbehold . At slet ingen kan stille sig imellem os . — det er så forunderlig stort , at du helt vil være min egen , søde elskede . » 
« ja Poul , men — — — »  hun så forundret op på ham , men betænkte sig og tav . 
« hvad var det , du ville sige , Nelly ? »  spurgte han , da hun standsede . 
« å , det var blot------------jeg kunne ikke rigtig forstå — — — . »  hun så grublende op .  « jeg synes altid , jeg har elsket dig af hele mit hjerte . » 
« ja , min elskede , »  han klappede hende blidt ,  « men nu skal vi aldrig skilles mere . » 
« nej , det er sandt , »  svarede hun og nikkede glad . I 
da de kom til deres hjem , åbnede Poul døren til lejligheden og førte Nelly rundt i stuerne . 
« hvor her er yndigt , Poul , »  sagde hun og så sig om .  « man skulle næsten tro , du kunne 

gætte alle mine ønsker . »  hun tog ham om halsen og kyssede ham . 
« min egen , kære Nelly , hvor det glæder mig , du synes om det . »  han klappede hende på kinden og lagde hendes hoved op til sit bryst . Hans ansigt lyste af kærlighed , idet han tog hende i sine arme og kærtegnede hende . 
« lad os sætte os hen i sofaen , Nelly ; der sidder vi så hyggeligt , »  sagde han lidt efter . Han drog hende ned ved sin side og lagde begge sine arme om hendes liv . 
« der var noget , jeg gerne ville sige dig , Nelly . »  han bøjede sig ned over hende .  « det kan godt være , jeg misforstod dig , min egen elskede , da vi før talte sammen . Det forekom mig , — det lod næsten , som om du troede , at ægteskabet var en fortsat forlovelse blot med fælles hjem . »  han standsede lidt og forsøgte at se hendes ansigt , men hun gemte det ved hans bryst . 
« det er ikke ganske sådan , Nelly , »  vedblev han , da hun intet svarede .  « der er et kærlighedsforhold , en hel og fuld given sig hen til hinanden , som er særligt for ægteskabet . — det var det , jeg troede , du ikke rigtig forstod , »  tilføjede han lidt efter , da hun fremdeles tav . 
« det — det er så underligt , Poul , »  svarede hun til sidst forsagt uden at se op . 
Han løftede kærligt hendes hoved op og 

kyssede hende flere gange . Så lagde han hendes kind op til sin . 
« min egen , søde Nelly . Min lille elskede . » 
Da listede hun begge sine arme om hans Hals og klyngede sig op til ham . 
En uge senere sad Poul en eftermiddag inde i dagligstuen . Stuen var ikke oplyst , men skæret fra lampen i hans arbejdsværelse faldt i en bred stribe hen over gulvet . Ilden brændte muntert i kakkelovnen og kastede et flakkende skær ud i stuen . 
Han havde trukket en lænestol hen til kakkelovnen og betragtede ildens spil , mens han tankefuldt støttede sit hoved på sin hånd . 
Døren åbnedes , og Nelly kom ind med eftermiddagskaffen . 
« kom herhen , min ven . Her er så hyggeligt at sidde . » 
« ja , nu kommer jeg , Poul . Jeg skal bare hente et bord til at stille kaffen på . »  hun tog et lille rundt bord og stillede det ved siden af hans stol . 
« nej , det er forkert , Nelly . Så er der jo ingen plads til dig . » 
« vent blot et øjeblik , Poul , så skal du se , jeg har udvalgt den allerbedste plads . Men jeg skal først komme sukker i din kaffe . Tre stykker , ikke sandt ? » 
« jo tak ; men kom nu og sæt dig ned . » 

« nu kommer jeg . »  hun gik rundt om hans stol og satte sig på hans knæ .  « var det så ikke den allerbedste plads ? »  spurgte hun og så op med et lyst smil . 
« jo Nelly , i det mindste for mig . Men jeg troede ikke , du kunne lide at sidde her . » 
« å Poul , det var bare den gang . Det skal du aldrig regne . Nu er det helt anderledes . Har du tænkt på , Poul , »  spurgte hun lidt efter og så ham forskende ind i ansigtet ,  « at det i dag er vores bryllupsdag ; at vi har været gifte en hel uge . » 
« det kan du være sikker på , jeg har . Jeg glemmer ikke så let den dag . — det er dog underligt , »  fortsatte han ,  « så lidt man kender hinanden , før man bliver gifte . Jeg har i det mindste taget grundigt fejl af dig . » 
« Poul , du gør mig ganske bange . »  hun satte et betuttet ansigt op , men havde dog møje med at betvinge et smil .  « hvad er det så , Poul , hvori jeg så grundig har bedraget dig ? » 
« du er dog et lille uhyre , Nelly .' sagde jeg , at du havde bedraget mig ? Jeg kunne have lyst til at sige , at du havde , sådan som du taler . Det ender med , at du bliver et rigtigt lille skarn . »  han kyssede hende .  « men nu skal du være fornuftig og høre på mig . Den grundige fejltagelse ligger hos mig . — ved du , at jeg har troet , at du var en kølig natur , som havde vanskeligt ved at lade dig rive hen . Jeg troede , du var rolig og 

reserveret og mange andre lignende dumme ting . Kan du huske den gang i sommer , da vi nær var blevne uvenner for alvor ; da tror jeg egentlig , at det , som mest gjorde mig ondt , det var , at jeg antog , du havde et lidt lunkent hjerte , som ikke rigtig kunne forstå varm kærlighed . Du må jo finde , at jeg er frygtelig dum , siden jeg kunne tage sådan fejl af dig . » 
« det er slet ikke sikkert , det kom af , at du var så dum , som du behager at kalde det . Jeg skal sige dig , der er en uhyre stor forskel på en lille ufornuftig ung pige og så en gammel ærværdig kone , sådan som jeg nu er bleven . »  hun lagde sit hoved på hans skulder og lo med en stille , lykkelig latter . 
« Nelly , »  sagde han og lo med , smittet af hendes munterhed ,  « du har slet ikke lov til at bagvaske min kæreste . Hun var forfærdelig sød , vil jeg lade dig vide . Men jeg indrømmer , at den ærværdige kone , jeg har fået i steden for hende , er tusind gange sødere . » 



et fornuftparti 



Fru Hansens pensionat ved Nørrevold var aldeles overfyldt . Den trivelige og gemytlige ejerinde havde , for at imødekomme enhver rimelig fordring , afstået sit eget værelse til de sidst ankomne pensionærer , de to unge studenter Ejlersen , og var selv flyttet ind i badeværelset . Spisebordet var trukket ud i hele sin længde , og endda kneb det med pladsen . 
For bordenden præsiderede frøken Holm , den af alle beboerne som havde været længst i pensionatet . Alle dets beboere kendte og skattede hendes gode hjerte . 
« man ved ikke , hvad der er størst , hendes grimhed eller hendes hjerte , »  var den almindelige mening om hende . 
Skønt ikke et træk i hendes ansigt var , som det burde være , og skønt hun skar de særeste grimacer , når hun talte , så at enhver , ved første syn , måtte studse over hendes udseende , kunne man dog ikke andet end holde af hende , når man lærte hende nærmere at kende . 

fremfør alle i pensionatet foretrak hun Julie brun , en ung forældreløs pige , som havde boet der i flere år . For et Års tid siden havde hun taget lærerindeexamen og underviste nu i forskellige skoler . 
I pensionatet boede desuden en 5—6 unge studenter foruden de to sidst ankomne og en del ældre damer , hvis bestemmelse her i livet kunne synes at være noget problematisk . I reglen tjente de til Skive for de unge studenters kådhed , når den ikke , som i disse dage , var anden steds optagen . 
Det store spørgsmål for tiden var nemlig , om Fru Hansen havde redt sin seng i badekarret . For havde hun det , så gjaldt det bare om listeligt at føre en snor ind gennem nøglehullet og hen til brusen . Hvis hun ikke før havde vidst , hvad en syndflod var , håbede man på den mest illustrative måde at gøre hende det begribeligt . 
Stor var derfor skuffelsen , da den yngste student Ejlersen efter et længere recognoscerings-togt vendte tilbage og meldte , at ikke alene var badekarret sat på loftet — han havde selv set det stå på pulterkammeret — men brusen var taget ned og røret stoppet . Ethvert håb om at få Fru Hansen at se dryppende våd og med rædselsslagne miner var derved fuldstændig udstukket . 
Foruden sine egentlige pensionærer havde Fru Hansen tillige en kostgænger , en ung læge , dr . 

Frederik Ristrup , som beboede sin egen lejlighed i stuen , men indtog sine måltider hos hende ; det vil sige , han fik sin morgenmad og frokost bragt ned , men spiste til middag og aften i pensionatet . Uagtet han var en meget akkurat betaler , hørte han dog langtfra til Fru Hansens yndlinge , da han var en del vanskelig at gøre tilpas . Hans praksis forårsagede desuden ikke sjældent , at han kom for sent til måltiderne , hvorfor Fru Hansen snarere betragtede ham som en kilde til besvær end til glæde . 
En aften i oktober sad dr . Ristrup og frøken brun i pensionatets dagligstue og spillede Schak . Dr . Ristrup var en høj , bredskuldret skikkelse med mørkt hår og en gullig ansigtsfarve , uagtet hans øjne var blå . Han så ud til at være godt og vel tredve år . Hans blik var som oftest skarpt iagttagende ; men undertiden , især når han faldt i tanker , kunne hans øjne få et mildt og blødt udtryk . Om munden med de smalle læber spillede der tit , når han talte med nogen , et let sarkastisk smil , der stundom blev ligefrem spottende . Han udtrykte sig kort og bestemt . Blev han nødt til at tale med mennesker , der rådede over en stor ordrigdom , havde han møje med at bekæmpe sin utålmodighed . Det var ikke svært at opdage , at tolerance ikke hørte til hans fremragende egenskaber . Hvis han derimod , hvad der ganske vist ikke ofte hændte , følte sig tiltalt af 

den person , han talte med , og interesseret i samtalen , kunne der komme et usædvanligt liv i hans til daglig noget ubevægelige ansigt , og et smil , som gjorde hans ansigt og især hans øjne ligefrem smukke , kunne da for en kort tid vise sig . Men ikke mange af hans bekendte kunne rose sig af at have lokket det smil frem . 
Den spottende måde , hvorpå han i reglen optog en samtale og navnlig den noget ubarm-hjærtige måde , hvorpå han fremstillede og blottede en sags svage sider og trak sin modstander til vands , gjorde , at han var en hel del frygtet i pensionatet særligt af de ganske unge studenter og af de ældre damer . Især kom han i harnisk , når talen kom til at dreje sig om kærlighed .  « den eksisterer ikke , »  sagde han altid  « uden i romanerne og i ganske unge menneskers fantasi . » 
Nogle af hans venner formodede , at dette hans mørke syn hidrørte fra en skuffet kærlighed i hans første ungdom ; men ingen vidste nærmere besked . 
Den eneste af damerne , der fra den første dag med dristighed bød doktoren spidsen , var frøken Holm , der straks følte sig kaldet til at bryde en lanse med ham om sine idealer . Hendes menneskekærlige hjerte følte sig frastødt af hans kolde skepsis , som hun kaldte egoisme . Den næsten kyniske måde , hvorpå han bestræbte sig for at trække idealerne ned og navnlig hans 

måde at tale om kærlighed på , bragte hende mere end en gang i krigshumør . 
Doktorens modspiller , Julie brun , var en ung pige på nogle og tyve år . Uden egentlig at være køn havde hun et friskt og tiltalende ansigt . Hendes klare blå øjne og et eget kækt kast med hovedet bibragte en følelse af , at hun ikke ville frygte en kamp for sine anskuelser , om det gjordes fornødent . Over hele hendes ranke , tætsluttede skikkelse var der et præg af resolut intelligens og dygtighed . Det var derfor ikke vanskeligt at forstå , at frøken Holms varme hjerte hurtigt følte sig tiltrukket af hende . At hendes forældre var døde , så at hun stod temmelig ene i verden , var for frøken Holm kun en anledning mere til at knytte sig til hende . 
Hun talte muntert med dr . Ristrup , mens hun uden lang overvejelse flyttede sine brikker og mange gange ved en hurtig manøvre kuldkastede doktorens snildt udtænkte planer . Det var tydeligt , at hun betragtede spillet mere som en morsom adspredelse end som en anstrengende opgave , hvorfor det heller ikke lod til at afficere hende synderligt , hvis hun led et uventet tab . 
Anderledes med dr . Ristrup . Når spillet gik ham imod , lagde der sig en ærgerlig rynke mellem hans øjenbryn , og et utålmodigt udtryk i hans ansigt lod en formode , at han næppe var synderlig vant til at møde modstand og heller ikke agtede at finde sig deri med tålmodighed . Til gengæld 

kunne der komme et vist overmodigt præg over ham , når hans planer lykkedes , som om han ville sige :  « jeg skulle dog mene , at det er mig-------- » 
Han overvejede nøje hvert træk , han gjorde efter en forud lagt plan . Men når hun ved et raskt træk , uden at bryde sig om lagte planer , spærrede ham vejen , lukkede han sine læber fast i og så ud , som om han følte lyst til at beskylde hende for kvindelig unøjagtighed og mangel på grundighed . Han svarede da ordknapt og noget distrait på hendes bemærkninger . Hans tanker var opfyldte af planer om at oprette sit tab . Til andre tider gik spillet næsten helt i stå , når samtalen tog interessen fangen . 
« det kan naturligvis godt være , at de har nogen ret , dr . Ristrup , »  sagde Julie brun , da de en stund havde spillet i tavshed .  « jeg mener heller ikke , at kvinderne har de samme evner , som mændene . Jeg siger blot , at mange af dem har for gode evner , — jeg mener åndsevner — til at lade dem ligge ubrugte . Selv om de ikke har den fysiske kraft , som mændene har , og det har de vel ikke , så vil det ikke hindre dem i at udfylde mange pladser ligeså godt som mænd . De har et fortrin i deres større pligtfølelse og ihærdighed . Lad være , at de bliver slidte op noget før , hvad gør så det . Er det ikke bedre at udfylde en plads godt i nogle år end at vegetere et langt liv hen til ingen nytte , eller kummerligt fortjene sit brød ved at sy og brodere . » 

« da skulle jeg virkelig meget have mig frabedt at få en kone , der havde  « udviklet sine åndsevner »  . Var det ikke sådan , de kaldte det ? Jeg sætter , at hun netop føler en heftig drift til at udvikle dem noget mere , mens hun står og steger koteletter . Betænk følgerne ! Koteletterne , som netop er min livret , bliver både svedne og brændte . » 
« det er uhyre nemt at stille sagen frem , så den får et naragtigt skær , »  bemærkede Julie brun roligt .  « jeg mener tvært imod , at den kvinde , som grundigt har lært at tage sine evner og kræfter i brug i en bestemt retning , vil have lettere ved at sætte sig ind også i en anden gærning , husvæsen eller hvad det bliver , hun får med at gøre . Tror de virkelig , at et menneske får mindre moralsk Sans , mindre pligtfølelse af at være vant til et fast arbejde , end dersom hendes forskole til livets gærning kun har været baller og kurtise og så måske lidt laven the og kaffe , når hendes moder eller pigen ikke har tid . Når hendes tanker i ungdommen kun har været opfyldte af de sidste moder eller hr . den eller dens  « gyselige sødhed »  , er hendes eneste udvej til at slippe for det frygtede : gammel jomfru , at kokettere så fint og så dygtigt , at hun til sidst koketterer sig ind i /egteskabets havn . Tror de virkelig , at en sådan ung pige har megen udsigt til at blive en god kone og husmoder ? En , der er vant til at udrette noget , er vel knapt så voxblød 

barnlig og naiv ; kvindelig , som det kaldes , men der er mere stof i hende til at tage livet op , end i deres ideal . 
Desuden må de også tage i betragtning , at mange piger ikke bliver gifte . For dem er det langt lykkeligere og mere tilfredsstillende at have en gærning end at være afhængige af slægt og venner . Man så vel heller ikke så mange dårlige ægteskaber , hvor en virkelig flink og dygtig pige kaster sig hen til en hvilken som helst mand , dersom kvindeemancipationen , jeg mener den gode emancipation , var trængt noget mere igennem . » 
« se , nu bliver de så ivrig efter ganske at gøre det af med mig , at de endogså flytter mine brikker i steden for deres egne . » 
« jeg beder om forladelse . Det var ikke overlagt ondskab , »  lo hun . 
« jeg må tilstå , »  begyndte han igen ,  « de har næsten tyrketro på kvindernes evner og kræfter . Det må tjene til deres undskyldning . » 
« jeg vidste virkelig ikke , at tyrkerne var blevne tilhængere af kvindeemancipationen . » 
« uh ha ! sikken en ordkløver de er . — må jeg for resten spørge dem , om de ikke finder , at mange af deres læsende damer er grumme frastødende ? De optræder med en suffisance , som om det absolut var dem givet at sige det sidste ord i enhver sag . » 
« naturligvis kan man nok træffe nogle kvinder , der er , som de skildrer dem . Men har de 

aldrig truffet vigtige unge mænd ? Nybagte studenter eller unge medicinere f . Eks .  ? Og selv om kvinderne nutildags fristedes mere til selvtilfredshed end mændene , så må de huske på , at det endnu bestandig hører til sjældenhederne , at kvinder har virkelig grundige kundskaber . Når det først bliver ligeså almindeligt , som blandt mænd , så vil vigtigheden af sig selv forsvinde hos alle dem , der duer noget . » 
« ja , før skal elven gå træt i stå , før Astrid mangel på svar skal få , »  nynnede han . 
« jeg forstår virkelig ikke , Julie , »  indskød frøken Holm , som havde siddet i sofaen og interesseret lyttet til samtalen ,  « at de vil ulejlige dem med omvendelsesforsøg på den Barbar . Vore kostbare kunstværker , idealerne , slår han itu med profane hænder , men han kan intet sætte i steden derfor . » 
« undertiden har man dog set en Barbar blive omvendt til at erkende kunstværkernes værdi , »  svarede Julie brun muntert . 
« det var vist først , da det var for sent , da de alle lå i grus , »  svarede frøken Holm alvorligt . 
« madame , »  — Julie flyttede en brik . 
« nu tager jeg deres løber , så er de mat , »  lo hun .  « det var dog godt , jeg fik hævn over deres uartighed fra før . De skulle hellere have sunget , som der står i visen , de nok kender : 

« foragte skal man just ej de små ; tit når de , hvad ikke de store kan nå . » 
Hun samlede brikkerne sammen og lagde dem ned i æsken . Derpå tog hun sit sytøj og satte sig hen ved bordet , hvor en livlig samtale snart kom i gang , hvori dr . Ristrup som sædvanligt repræsenterede oppositionen . 
« nej , »  sagde frøken Holm , da han havde forladt stuen og var gået ned til sig selv ,  « nej , om jeg kan forstå , at de gider umage dem med omvendelsesforsøg på den doktor . »  hun rystede energisk sit grå hoved hen imod Julie brun . 
« men kære frøken Holm , de er jo selv langt mere ivrig derfor , end jeg , »  indvendte denne . 
« jeg ! Med mig er det en helt anden sag . » 
« jeg må tilstå , jeg kan ikke se den store forskel , »  indvendte Julie uden dog at se op fra sytøjet . Måske det var lampeskæret , som farvede hendes kinder røde . 
« kan de ikke forstå forskellen , så er de dummere , end jeg hidtil har troet , »  svarede frøken Holm . 
Klokken lidt over otte om aftenen en ugestid senere gik Julie brun langsomt og med bøjet hoved op ad trappen til pensionatet . I det samme blev en dør underneden rask slået i , og med hurtige skridt , idet han tog to—tre trin ad gangen , sprang dr . Ristrup op ad trapperne . 
« godaften , frøken brun . » 

hun for let sammen , skønt hun venligt besvarede hans hilsen . 
« jeg gad vide , hvilke matematiske problemer , de grublede over , da jeg afbrød dem , »  sagde Ristrup drillende .  « det lod til at være noget uhyre dybsindigt . Jeg tror ikke engang , de lagde mærke til , at jeg kom . Måske de var ved at løse spørgsmålet om cirkelens kvadratur ? » 
« å nej , slet så svær en opgave forsøgte jeg dog ikke på , og grumme dybsindige var mine tanker heller ikke . Jeg tænkte kun på , hvordan jeg skulle få rettet en bunke stile , som venter på mig . Jeg er så træt , at jeg var helst fri . — det var , som de ser , langtfra et matematisk problem . Snarere kunne det da kaldes et fysisk eksperiment . »  hun så smilende op på ham .  « deres mandlige skarpsindighed kunne dog tage fejl , »  lagde hun spøgende til . 
« ja , gud bevares . Det er såmænd ikke til at undres over , om de er træt . Nu tildags er damerne så kloge og sprænglærde , at vi mænd aldeles kunne pakke sammen , hvis det ikke netop var for det fysiske eksperiments skyld , som de nævnte . Det lille punkt med kræfterne er dog et sted , hvor vi endnu har fortrinnet . Nej , jeg priser den gode gamle tid , da unge piger var huslige og syede og strikkede . Da var de friske og sunde og havde røde kinder . Nu ser man dem gå omkring blege og nervøse med mørke 

ringe under øjnene , men så lærde og skarpsindige , at de tør binde an med hvilke spekulationer , det skal være . » 
Mens han talte , var de komne op ad trappen og var gåde ind i dagligstuen , hvor samtalen fortsattes . 
« ja , jeg ved nok , at de sværmer for , at unge piger kun lever for at blive gifte , og , hvis det slår fejl , enten ser at komme i et frøkenkloster — et i sandhed lykkeligt sted at pleje sin sundhed og sine røde kinder — eller også ser at blive  « tante »  hos en slægtning . Jeg gad vide , om de ville finde det så rart , hvis de fik nogle huslige og strømpestrikkende søstre eller kusiner at forsørge . Jeg tror , at de , i så tilfælde , ville foreslå dem at tænke lidt mindre på sundheden og de røde kinder og hellere se at gøre lidt gavn i verden . » 
« mon de og dr . Ristrup nogensinde bliver enige , Julie , »  sagde frøken Holm .  « jeg tror det egentlig ikke . Jeg er nemlig nær ved at mistænke doktoren for at bruge disputen som et diætetisk middel . Sådan en læge skal altid tænke så meget på sundheden . — ikke sandt dr . Ristrup , de har opdaget , at det er en gavnlig motion at skændes med frøken brun . Det giver appetit til maden , gør det ikke ? En pebersvend og en Gourmand hører nu engang sammen . » 
« det ville i det mindste kun være simpel gengæld for doktorens standpunkt i kvindesagen , » 

svarede Julie ,  « om vi gik ud fra , at han i sin egenskab af mand kun har få dyder , men mange Lyder . »  hun lo . 
« men ved de hvad , dr . Ristrup , hvis de virkelig er en Gourmand , som frøken Holm mener , og de så er så heldig udelukkende at have sympatti for de huslige unge piger af den gammeldags slags , så passer det så udmærket , at de virkelig burde gifte dem . De risikerer ellers , at de huslige , rødkindede damer , som falder i deres smag går ud af sagaen , forsvinder , ligesom mammuthen og andre fossile skabninger . De har allerede vist en utilladelig letsindighed ved at vente så længe . Desuden er det urigtigt mod den unge pige , at de opsætter deres valg længere . — tænk , hvilken lod der venter hende ! Hun skal få lov at strikke strømper og lave mad , navnlig koteletter , tænker jeg . I hver fald bliver madlavningen næppe noget lille punkt , hvis de , som frøken Holm mener , er en Gourmand . Til gengæld skulle hun fritages for at tænke eller have egne meninger . Det ville doktoren ganske besørge for hende . I hendes blide lille hoved skulle meningerne stå pænt ordnede som bøger i en reol , og på hver ville der stå skreven  « må menes . R . »  ligesom Rejersen skrev på de censurerede bøger . » 
Alle lo , frøken Holm ikke mindst . Men Ristrup rynkede ærgerlig panden . Han var ikke vant til at være den , spotten gik ud over . Hendes 

halv uforskammede tale berørte ham mere ilde , end han ville være ved . Måske det kom af , at hun havde ramt sikrere , end han havde lyst til at gøre sig klart . Hans tone var en del irriteret , da han svarede . 
« jeg er ingen ven af kvinderne , specielt ikke de emanciperede . » 
« de er alt for galant , doktor . » 
« men selv de huslige har jeg fået mere end nok af på afstand . Som læge ser jeg tilstrækkelig bag kulisserne til at have fået rigelig nok allerede . » 
Her blev samtalen afbrudt af Fru Hansen , der åbnede døren og kaldte til the . 
Efter bordet kom Ristrup hen til Julie . 
« vil de ikke spille et parti Schak med mig ? De skylder mig revanche fra forleden , husker de nok . »  hans tone var venlig . Han fortrød åbenbart sine uforskammede ord fra før og ville gerne udslette indtrykket af dem . 
« tak , men de ved , jeg har stile at rette , så jeg må hellere gå ind til dem med det samme . Godnat dr . Ristrup . »  hun rakte ham hånden og gik . 
Kort efter gik også Ristrup ned i sin egen lejlighed . Han tændte en cigar og tog en bog ; men det ville ikke rigtig blive til noget med læsningen . Bedst som han troede , han var langt inde i en lærd afhandling om bacilkulturer , stod Julie Bruns ansigt mellem ham og bogen . Han 

så det ironisk smilende udtryk i hendes ansigt og hørte hendes stemme gentage :  « i hendes blide lille hoved skal meningerne stå ordnede som bøger i en reol , hver med påskriften  « må menes . » 
« det tog sig nu så naragtigt ud , da hun sagde det ; men hvorfor var det så naragtigt ? Var det ikke den eneste betryggende måde , hvorpå man kunne sikre sig en rolig eksistens ? Når ens kone slet ikke befattede sig med tidens spørgsmål , men ganske overlod det til en at sige , hvorledes de rigtigst burde opfattes , og når det så iøvrigt var en huslig og tækkelig kone , kunne der så tænkes et roligere og hyggeligere familieliv ? Enhver dissonans og disharmoni var på forhånd udelukket . Man havde sit arbejde , sit hyggelige hjem ; det måtte utvivlsomt være den bedste måde at være gift på . — — — » 
Doktoren sprang op og gik et par gange frem og tilbage i stuen . 
« hm , — det kunne måske blive lidt ensformigt , undertiden i det mindste . En lille meningsforskel kunne muligvis live lidt op en gang imellem . Det måtte rigtignok kun være en sjælden gang , og den måtte selvfølgelig ende med , at hun gik over til sin mands mening . »  han dampede stærkt på cigaren . 
« en emanciperet kone — en som Julie brun f . Eks . — kunne måske være nok så oplivende en 

enkelt gang . Men til daglig brug — nej , fy for Pokker 1 
skulle man altid være nødt til at forfægte og begrunde sine meninger overfor sin egen kone , hvor blev så hjemmets hygge af . Hjemmet , som netop skulle være arnested for freden og harmonien . — der kunne ingen tvivl være om , at hans opfattelse af ægteskabet var den eneste gennemførlige , hvis manden skulle være mere end et blot nominelt overhoved . Naturligvis havde han ret . Fordi sådan en ung pige havde læst noget og taget en eksamen , kanske også tænkt lidt over tingene , troede hun straks , at hendes mening var den ene rette . 
Heldigvis ; ens anskuelser var dog så grundfæstede , at de ikke faldt for det første stormløb . 
Gad vide , hvem der kunne tæmme hende . Denne uforskammede kækhed , dette kast med nakken , når hun lo en lige op i øjnene . » 
Han satte sig i gyngestolen og vuggede langsomt frem og tilbage , mens han blæste ringe i luften . 
« det kunne være morsomt at få bugt med hende , at se hende ydmyg . — det var ellers meget næsvist af hende at råde ham til at gifte sig . 
Rådet kunne jo være godt nok , for i længden var det ikke morsomt altid at komme hjem til de tomme Stuer . Det kunne være helt hyggeligt at have en at snakke med , f . Eks . nu . 

men han skulle ellers have sig frabedt , at hun gav ham råd . Og så måden ! Gjorde hun ikke nar af ham i hans åbne øjne , mens de alle hørte derpå . 
Å , han ville slet ikke tænke på den snak . Gifte sig ? Som om det var en lykke bestandig at have en klods om benet . 
Nej , friheden , det vidste man , hvad var . » 
Han greb bogen og gav sig på ny til at læse , men kastede den lidt efter bort igen . 
« sådan en ; bilder hun sig ind , hun kan forandre ens meninger , så tager hun sandelig fejl ! 
Hvorfor skulle han ikke gifte sig , hvis han fik lyst ? Kun blev det ikke hende , han spurgte til råds , og heller ikke tog han en hvad-vi-vil-kvinde . Nej , min sandten skulle hun være huslig . » 
Han gennemgik i tankerne sin kvindelige bekendtskabskreds . 
« de er så kedelige ; »  han kastede ærgerligt cigaren bort ,  « så forbandet kedelige . » 
I det samme så han Julie Bruns ansigt for sig , sådan som hun så ud , da hun stod og drillede ham . 
« det var alligevel ikke godt , når unge piger slet ingen meninger havde . Kun skulle der være måde dermed . 
Man kunne naturligvis sagtens finde en , som ikke var kedelig . Derfor behøvede hun da ikke at være så påståelig , som Julie brun . Hun veg 

ikke for andet end grunde ; det var sandelig ikke efter hans smag . » 
Han kløede sig ærgerligt i hovedet . 
« kunne han bare finde en , som ikke var Julie brun . Det var ikke af vejen , om hun lignede hende i et eller andet . Var så morsom f . Eks . og så kvik i sine svar . 
Sæt nu , at han friede til Julie brun . Naturligvis gjorde han det ikke . Det var jo aldeles imod hans principper at gifte sig med en emanciperet dame . Men sæt alligevel , at han tog hende . Hvordan i al verden ville det så gå , når han havde én mening og hun en anden . Det kunne blive en net ménage ! 
Nej , giftede han sig , så blev det med en , som ingen anden vilje havde , end hans . » 
Med et tilfreds suk , som en mand , der har prøvet sine anskuelser og undersøgt dem fra alle sider , men som dog til sidst har erkendt , at den mening , han gik ud fra , var den rette , slukkede doktoren sin lampe , og gik ind i sit sovekammer . 
De aftener , hvor Julie brun blev siddende i dagligstuen , slog Ristrup sig i reglen også til ro . Andre aftener var han så optaget af arbejde , at han gik ned i sin lejlighed straks efter the . 
« man trænger virkelig engang imellem til at tale med nogle mennesker , »  forklarede doktoren sig selv , når dette tilfældige sammentræf blev ham påfaldende .  « når man har været i arbejde 

den hele dag , er det ganske behageligt at hvile ud i en munter passiar . » 
Da Julie brun uomtvisteligt var den livligste og mest intelligente af pensionatsbeboerne , var der intet naturligere , end at Ristrup foretrak at tale med hende eller at spille Schak med hende . Især morede det ham at ægge hende ved modsigelse og bringe hende i fyr og flamme ved sine påstande . Uvilkårlig gik de dog begge af vejen for kvindespørgsmålet . Julie brun var for ked af , at hun ved sin opførsel havde fremkaldt hans vrede , til at hun ønskede at bringe sagen på bane igen , og doktoren , som var sig bevidst , at han på det nærmeste havde forløbet sig , undgik også dette emne . 
Skønt Ristrup og Julie brun talte sammen næsten hver dag , blev hun dog noget forundret , da hun en lørdag aften kom hjem fra sine timer ved at se doktoren stå og vente på trappen . 
« godaften , frøken brun . Jeg ville gerne tale lidt med dem . » 
« med fornøjelse . Jeg er til tjeneste . » 
« tak , men jeg mente ikke sådan . Jeg ville gerne tale alene med dem . Kun ved jeg ikke , hvor det kan lade sig gøre . I pensionatet er der aldrig ro , og det kan vel ikke nytte , jeg beder dem komme ned til mig ? » 
Hun rystede på hovedet . 
« ja , hvordan skal det så ordnes ? Her på trappen er virkelig temmelig koldt , og ude i det 

fri er endnu værre  .på denne årstid . — vil de slet ikke hjælpe mig , frøken brun , de , som ellers er så snarrådig . Vil de ikke sige mig , hvor og hvornår jeg kan komme til at tale alene med dem  ? » 
Hun strøg sig over panden , som for at jage noget bort ; så lagde hun sin hånd fast på trapperækværket , for at han ikke skulle se , at den rystede . 
« jeg ved virkelig ikke . »  hun talte langsomt og med påtagen ro .  « det er ikke let at finde på . Det eneste skulle være , hvis det kunne passe dem i morgen efter to . Stiftsprovsten prædiker til aftensang , og de ved måske , at pensionatets damer plejer at høre ham . Jeg antager , at studenterne også er ude på den tid , så at dagligstuen er tom . Skulle det slå fejl , ved jeg virkelig intet andet råd , end at vi vælger møntsamlingen eller et andet sted , hvor der kun kommer få folk . »  det sidste sagde hun i en spøgende tone , idet hun søgte at ryste den beklemthed af sig , som havde grebet hende ved hans ord . 
« tak . Ja , måske jeg så må forsøge at træffe dem i morgen , »  sagde han , da hun begyndte at gå op ad trappen , idet han fulgte efter hende . 
Da de kom ind i dagligstuen , blev de modtagne af livlig og højrøstet tale . En af de nys-udkomne bøger blev ivrigt diskuteret . Nogle fandt den storartet , mens p'røken Holm og hendes tilhængere fandt den afskyelig . 

« rode i en rendesten , det kan jeg selv , hvis jeg har lyst , »  bemærkede frøken Holm hidsigt .  « det behøver jeg ikke en digters bistand til . Ja , vidste han en udvej . Kunne han sige os , hvordan vi skulle hindre rendestenen i at være så ildelugtende , det var noget andet . Så skulle jeg med fornøjelse følge forfatteren på hans ekskursionen men dette , det betakker jeg mig for ! — å , Julie , lad os høre , hvad de siger , »  vendte hun sig imod hende , da hun så hende komme ind . 
« jeg er slet ikke inde i sagen og desuden så uhyre fredeligt stemt i dette øjeblik , så jeg vil hellere høre de andres mening , »  svarede Julie smilende . Hun var glad for at få noget andet at tænke på . Da frøken Holm så , at hun ingen lyst havde til at indlade sig i en debat , vendte hun sig mod doktoren og var snart i en heftig disput med ham . Julie brun gik straks efter the ind på sit værelse uden at tale mere med Ristrup . 
Da doktoren søndag morgen stod ved sit vindue og så ud , kom Julie brun ud af porten og skråede over gaden . 
« hun er egentlig en pæn pige , »  tænkte han , idet han så efter hendes slanke skikkelse med den lette gang . Han tændte en cigar og begyndte at gå op og ned ad gulvet , mens han blæste tykke røgskyer ud i luften .  « det var da løjerligt , som han var til mode i dag . Han havde siddet for meget inde i går , deraf kom det , og 

sovet dårligt i nat . Ja , naturligvis var det grunden . Nu ville han gå en ordentlig tur ; det trængte han til , så gik det nok over . » 
Han tog hat ogfrakke på og gik ud .  « det var ellers underligt , at han netop i dag var så sært tilpas . Forelsket var han ikke , det var sikkert ; nej , aldrig en smule . Så meget vidste han da , at kærligheden , som folk snakkede om , det var blot noget , som lå i blodet . Når man levede sundt og tog sig en god tur hver dag , risikerede man næppe anfægtelser fra den kant . 
Men hvorfor ville han da gifte sig ? Ih nu , det var naturens orden . En pebersvend førte også i længden en lidt trist tilværelse . — at gifte sig og at erkende kærlighedens magt , var da heldigvis to vidt forskellige ting . » 
Under disse og lignende tanker nåde han ud på strandvejen . Den friske luft gjorde ham godt , og vel til mode blev han ved at gå , indtil han nåde Constantia . Der spiste han frokost ; men da han omtrent var færdig , opdagede han , at han måtte skynde sig , hvis han ville være i byen inden to . Mens han skridtede rask ud for at nå hjem i rette tid , bandede han i sit stille sind dampsporvognen , fordi den ikke gik mere , uagtet han ærligt havde hadet den , mens den gik . Da han omsider kom ind på Østerbro , sprang han rask op på en sporvogn og nåde hjem lidt over halvto . Idet han gik ind i sit værelse , fløjtede han en Melodi og begyndte , som han plejede , at 

gå op og ned ad gulvet . Lidt efter stillede han sig hen ved vinduet med hænderne på ryggen og så ud . 
« han havde altså besluttet sig til at gifte sig . Det var vist egentlig en dumhed . Å hvad ! Nu havde han lyst dertil . Han havde gjort sagen op med sig selv , hvad var der så at være benovet over . — når man stod ærligt over for hinanden og ingen falske løfter gav , kunne der heller ingen skuffelse følge efter . » 
Han hørte porten slå i . Det var pensionatets damer . Han talte efter . Jo , de var der alle sammen . Han bed sig i læberne , mens han med et usikkert blik fulgte deres vandring hen ad gaden . Da de drejede om hjørnet ved Nørregade , gjorde han en bevægelse , som en , der ryster noget af sig , og med en rask beslutning åbnede han døren og gik op ad trappen . 
Da han trådte ind i stuen , sad Julie brun ved vinduet med et håndarbejde . Hun så fuldkommen rolig ud , da hun rakte ham hånden . 
« vi har valpladsen for os selv , »  sagde hun muntert .  « damerne er gåde i kirke og studenterne er på Langelinie eller Østergade , tænker jeg . » 
« det var heldigt , »  svarede han og tog en stol uden dog at sætte sig . Han kunne ikke rigtig få begyndt . Sådan havde han ikke tænkt sig situationen . Efter en pause sagde han :  « kan de huske , frøken brun , at de engang i efteråret rådede mig til at gifte mig ? » 

Julie havde i løbet af dagen opgjort med sig selv , at det mindst af alt kunne være hans hensigt at fri til hende . Nu for det igennem hendes hoved , om det alligevel var det , han ville . Dog svarede hun roligt :  « ja , jeg husker det nok . De optog det just ikke så overmåde nådigt . Jeg tror næsten , de blev vred på mig . Er det det , de vil minde mig om ? »  hendes rolige , halvt spøgende tone , bragte ham noget ud af fatning . Han tav lidt . 
« jeg har overvejet sagen , »  begyndte han tøvende  « og jeg er kommen til det resultat , at de alligevel har givet mig et godt råd , som jeg har i sinde at følge . »  — 
« nå , i hvert fald var det ikke hende , frieriet gjaldt . Det var da tydeligt . » 
« jeg har overvejet sagen , men — — — » 
« men ingen af slavinderne har fundet nåde for Paschaens øjne , »  spottede hun . 
Ærgerlig over stadig at blive bragt ud af ligevægt , svarede han :  « frøken brun , de ville virkelig gøre mig en tjeneste ved at tage sagen alvorligt . » 
« jeg beder om forladelse . Det faldt mig ikke ind , at mine ord kunne genere dem . Efter deres egne udtalelser at dømme anser de jo ægteskabet som en forretningssag ; hjertet har , så vidt jeg forstår , ikke noget dermed at gøre . » 
« ganske vist ; de har fuldkommen ret ; men jeg anser det dog for en alvorlig sag , som jeg 

ikke ønsker , der bliver spottet over . — måske det ville være rigtigere at sige , at jeg opfatter ægteskabet som en velfærdssag . Mænd og kvinder har nu en gang forskellige evner og er derfor i stand til at supplere hinanden . Kvinden har en evne til at bringe hygge i et hus , til at hjælpe sine medmennesker til rette i det daglige livs bryderier ; begge dele egenskaber , som , når de opøves og udvikles , kan virke overmåde velgørende på en mand , som ganske vist næsten mangler disse anlæg . Til gengæld vil manden i reglen på grund af sine særlige evner og den stilling , han indtager i samfundet , være i stand til at byde den kvinde , han vælger til sin hustru , bedre kår , end hun selv er i stand til at forskaffe sig . » 
« jeg forstår ikke , »  sagde hun , da han tav ,  « hvorfor de fortæller mig alt dette . Jeg har før hørt dem udtale lignende anskuelser , og de ved , at jeg er fuldstændig uenig med dem . Når de træffer en ung pige , som er tilstrækkelig underdanig til at svare til det billede , de har dannet dem af en ret hustru , så er det jo tidsnok at fortælle hende det . »  hun rejste sig for at gå . 
« nej bliv , frøken brun . Jeg , — det er dem , jeg må tale med . Blandt de unge piger , jeg kender , har jeg ikke fundet nogen , jeg kunne tænke på at gifte mig med . De er alle så kedelige , så uudholdelige . Det er derfor , jeg kommer til dem for at spørge dem , om de vil være min hustru . » 

vreden bruste op i hende . Hendes øjne skød lyn , og hun knyttede den hånd , så lå i hendes skød . 
At han turde vove at gøre hende et tilbud i en sådan form ! 
Hun tav for ikke at give et heftigt svar . 
Han gik hen til hende og lagde sin hånd på hendes . 
« har de slet intet svar til mig , Julie ? »  hans stemme havde en usædvanlig inderlig klang . 
Hun så fast op på ham , idet hun roligt svarede :  « de har sikkert henvendt dem til den urette . Hverken er jeg huslig uddannet , og ikke heller har jeg anlæg til at blive en ydmyg tjenerinde . Jeg kan ikke pludselig forandre mig , så at jeg holder op med at have selvstændige meninger . Et ægteskab mellem os ville næppe føre til lykke for nogen af parterne . Jeg forstår slet ikke , hvorfor de gør brud på alle deres principper og henvender dem til mig , der så lidt svarer til det kvindeideal , de har beskrevet for mig . » 
Doktoren tog den stol , han havde lænet sig til , og satte den hen ved siden af hendes . Idet han satte sig , begyndte han lidt famlende efter ordene . 
« ja , ser de , jeg har gjort mig selv det samme spørgsmål . Det kan ikke andet end synes underligt , at jeg lige med et slår om og handler stik mod mine egne principper . Men , ser de , der er noget , foruden det rent praktiske at konen styrer 

huset og sørger for hyggen i hjemmet . Noget , — ja hvad skal jeg kalde det — en vis interesse for hinanden . Man skulle ikke gerne kunne hinanden udenad som en børnebog ; muligt også et vist behag i hinanden . Jeg mener , at det er heldigt , at de to ting er medbestemmende ved valget , hvis man ikke vil risikere , at hemmeligheden , frimureriet mellem de gifte folk , som Kjelland siger , bliver kedsommeligheden . Jeg vil ikke skjule , at jeg har interesse for dem . Det morer mig at tale med dem og at høre på deres paradokser . Der er over dem noget så friskt og naturligt , noget så umiddelbart indtagende , at man ikke kan andet end synes om dem , hvor uenig man så er med dem i deres anskuelser . »  hans tone var bleven varm , mens han talte , og han bøjede sig ivrigt hen imod hende .  « naturligvis , »  vedblev han efter et kort ophold , hans stemme havde nu igen sin gamle tørre klang ,  « naturligvis tænker jeg slet ikke på kærlighed . De ved nok , at jeg mener , at sådan som den skildres i romanerne er den  « en saga blott »  . Den eksisterer ikke i det virkelige liv . Folk kan dø af mange slags hjærteonder . Men  « et knust hjerte »  , som det så smukt hedder , har aldrig forekommet i min praksis . — hvad det rent praktiske angår , så er jeg vis på , at de med deres dygtige natur sagtens kunne lære den nødvendige huslighed , hvis de ville . » 

« men hvis jeg ikke ville . »  hun så fast op på ham . Hendes ansigt var meget blegt . 
Han bed sig i læberne . En så bestemt modstand var han ikke forberedt på . 
« da talen er om et fornuftparti , forlanger jeg naturligvis ikke svar nu . »  sagde han efter nogen overvejelse .  « det er ikke mere end rimeligt , at de tager dem betænkningstid . Hvordan deres kår vil falde senere i livet , kan jeg ganske vist intet sige om ; men jeg ved , at det som oftest er en trang vej at give undervisning til sin død . Jeg kan byde dem et hyggeligt hjem , min stilling er god . At jeg ikke lover dem kærlighed , har jeg allerede sagt dem ; men en venlig og god ægtefælle skal jeg blive dem , hvis de siger ja . Jeg vil ikke tvinge deres anskuelser . Kun for så vidt de ville gennemføre noget , der gik imod min vilje , måtte en af os vige . Det ville selvfølgelig blive dem . Forøvrigt er det ikke min hensigt at agere tyran . — nu håber jeg , at jeg klart har sagt dem , hvorledes jeg opfatter sagen . Jeg vil bede dem overveje det og give mig svar , når de har taget deres beslutning . De kan få betænkningstid , så længe de selv ønsker , en dag eller flere . Jeg vil da bede dem sige mig deres bestemmelse , når de har taget den . 
Der er kun et endnu , jeg vil bede dem om , »  fortsatte han efter en kort pause .  « de må ikke gå med nogen forudfattet modvilje til deres 

overvejelse . De dømmer jo ellers så klart og uhildet . Det må de også gøre denne gang . » 
Da hun hverken så op eller svarede , rejste han sig og rakte hende hånden til farvel . Idet hun lagde sin deri , den var kold som is , så hun op , og han lagde med forundring mærke til et udtryk i hendes øjne , næsten som om hun led en fysisk smærte . Da han slap hendes hånd , gik han hurtigt ud af værelset og ned i sin egen lejlighed  ; men udtrykket i hendes øjne blev længe efter ved at stå for hans blik . 
Da døren lukkede sig efter Ristrup , gjorde Julie en bevægelse , som om hun ville løbe efter ham ; dog , da hun i det samme hørte stemmer på gangen , betænkte hun sig og skyndte sig ind i sit værelse . 
« hvorfor sagde hun ikke nej straks ? — aldrig , aldrig ville hun indlade sig på noget sådant . Gifte sig for en god stilling , et sorgfrit liv . Nej , før ville hun dø af sult . — at han turde vove at gøre hende et sådant forslag ! » 
Hun gik oprørt frem og tilbage i stuen , mens hun uroligt knyttede sine hænder og åbnede dem igen for kort efter igen at knytte dem . Pludselig kastede hun sig ned i sofaen , lagde sit hoved på bordet og brast i en vild gråd . Sandheden stod pludselig i al sin skærende tydelighed for hende . Hun elskede ham af hele sit hjerte . Ikke kvindeligt og blidt , men vildt og lidenskabeligt . Og han , — han spottede al kærlighed og hånede 

det bedste i hende ved at tilbyde hende et fornuftparti . — nej , hun ville aldrig tage derimod ! Leve hver dag sammen med ham , hvis kærlighed hun higede efter , når han ikke brød sig om hende , det kunne hun ikke . Det ville være den bitreste kval . En hunger , som aldrig blev stillet . — hvis hun sagde nej , og hvis han tog en anden , så var alt håb ude . Kunne hun så nogensinde blive glad igen ? Hun måtte altid tænke , at det havde været muligt , at hun i tidens løb kunne have vundet hans kærlighed . Han var dog vist ikke så blottet for hjerte , som han ville give det udseende af . 
Her var aldeles kvælende inde . Det var ikke til at holde ud ! »  hun smækkede et vindue op , idet hun drog vejret dybt .  « å , hvad skulle hun gøre ? Hvordan skulle hun bære sig ad ? — nej , hun kunne ikke holde det ud . Det var ikke til at være inde i denne hede . » 
Hun tog sit overtøj på , og idet hun trak sløret ned for ansigtet , gik hun ind i spisestuen .  « jeg er ikke hjemme til middag , »  sagde hun ind ad døren . 
« men kære , »  Fru Hansen kom netop bærende ind med terrinen , som hun satte på bordet .  « de vil da ikke gå nu ? Vi skal lige spise , som de ser , og det er søndagsmad , må de vide . De kan tro , den er lækker . » 
« ja tak , men jeg er ikke sulten . Jeg har 

sådan en hovedpine . Jeg vil helst gå ud i luften . Det hjælper bedst . » 
« ok , frøken brun , hovedpine , den kan jeg kurere . »  Julie lagde hånden på låsen for at gå , men standsede . Hun hørte doktorens skridt på trappen . 
« nej , ham kunne hun ikke møde nu . » 
« de skal blot tage en magnet , en hesteskomagnet , forstår de ; »  fortsatte Fru Hansen ufortrødent .  « hvis de blot vil lade mig sætte den ind i deres frisure , så skal de være kureret lige på momanget , det lover jeg dem . Hvis jeg nu blot må få lov — — de forstår , den ene spids skal stå lidt ud fra hovedet , og den anden skal sættes lige direkte ind i håret , de ved . Så trækker den ene ende al ondskaben til sig , og gennem den anden går den ud i luften . Hvis jeg nu blot må tage hatten af dem og sætte magneten ind , så — — — . Vor herre bevares , de ser jo ud som et spøgelse ; men lad nu blot mig — — — » 
Julie , som ikke hidtil havde forsøgt at standse Fru Hansens talestrøm , hørte nu Ristrup gå ind i dagligstuen . 
« tak , men jeg tror , luften vil hjælpe mig allerbedst . »  hun lagde hånden på låsen for at gå . 
« nej , frøken brun , de må , ved gud , ikke gå nu . »  Fru Hansen lagde sin hånd på hendes arm .  « vi skal have suppe med fiskeboller , hare 

steg og karamelbudding . Hvad siger de  ? — mens jeg var hos grossererens , sagde altid den unge herre :  « ja , karamelbudding , det er jomFru lunds forsje . »  ja , det ved gud , sagde han . Ok , det var et nydeligt menneske . Sikke hænder og fødder , han havde . Gud , ja ! Og når jeg tænker på , at grossereren hver evigste vinter gav mig en krone til en tteaterbillet , og mange gange gav han mig to mark til at gå i tivoli for . —ja , det var , før vi fik kronerne , de ved . Gud ja , som de mennesker var gentile ! »  Fru Hansen så nu op for at få svar , men standsede pludseligt sin tale , da hun opdagede , at Julie brun var gået . Hun sukkede og tørrede sine øjne , der var blevne våde , dels af rørelse over minderne og dels , fordi Julie ikke ville spise hendes gode mad . For hende var et tilbud om god mad ensbetydende med at vise sit hjertes dybeste følelser . Hun følte sig derfor krænket i sit inderste over , at Julie var gået . Hendes husmoderhjerte havde fået et smerteligt stød . Med nok et suk gik hun ind og kaldte til bords . 
Da Julie kom ned på gaden , gik hun rask til . Den kolde vinterluft kølede hendes brændende øjne og bankende tindinger . Lygterne var allerede tændte , men butikkerne lå mørke og søndagsstille . Hun vandrede af sted uden mål og med , snart langsomt , snart hurtigt i takt med sine tanker . 

hun gik frem og tilbage , op og ned , mens de samme tanker bestandig bølgede i hendes sind . 
« kunne hun blive glad , hvis hun gav ham et afslag  ? Hvis hun svarede ja , var der dog en mulighed derfor . Men den mulighed , den var så svag , å , så svag . Og hvis det mislykkedes ? Hvis han ikke kom til at holde af hende ? Kunne der tænkes noget værre , noget ulykkeligere end at leve dagligt sammen med ham , som hun elskede så tåbeligt og heftigt , som om hun var atten år . — hvad skulle hun dog gøre ? Var der ingen løsning at finde ? 
Å gud , hjælp mig ! Vis mig , hvad jeg skal gøre , »  bad hun , mens hun knugede sine foldede hænder sammen . 
Hun vedblev at gå time efter time . Folk begyndte at strømme til tteatret . Klokken måtte altså være hen ad syv . 
Hun følte sig pludselig forfærdelig træt og medtaget . Hendes ben ville ikke bære hende længere . Hun måtte hen et sted , hvor hun kunne komme til at sidde . Hun tænkte sig om .  « på bænkene ved kongens Nytorv ? Nej , det gik ikke an . »  hun vendte om og gik hen til Richardt . Der forlangte hun et glas vin , som hun langsomt drak . Hun lænede sig tilbage og lagde sin hånd tungt på sofaens arm . Stuen drejede sig rundt for hende .  « blot hun ikke skulle besvime . » 
Hun lagde hovedet tilbage og blev siddende , til hun følte sig bedre , så rejste hun sig , betalte , 

hvad hun havde fået , drak et glas vand og gik . Da hun kom hen på kongens Nytorv , satte hun sig ind i en sporvogn . Det var hende umuligt at gå længere . Hun betalte konduktøren og satte sig gysende hen i et hjørne , mens de samme tanker bestandig vendte tilbage .  « vidste hun dog , hvad hun skulle gøre , hvad der var det rigtigste . »   « Frederiksborggade ! »  konduktøren rev døren op med et ryk , så at hun for sammen . Langsomt rejste hun sig og gik hjem . Hun gik straks ind på sit værelse ; det var hende umuligt at se eller tale med nogen i dag . 
Da pigen bankede på døren og kaldte til the , bad hun om at få den bragt ind . Hun satte sig hen i en krog , støttede hovedet på sin hånd og faldt igen i tanker .  « var det dog ikke bedre at tage kampen op og søge at vinde lykken derigennem . Hun ville undgå kampen ved at svare nej ; men dermed var også alt håb ude . Så skulle hun blot resignere . 
Hvor ville kampen ikke blive tung . Hun skulle gå ind på noget , hun vidste var usandt . Gå ind på hans anskuelser om et fornuftægteskab , eller i hvert fald fortie sin egen mening . »  hun sprang op .  « nej , det var umuligt , det kunne hun ikke indlade sig på . Og dog — — . »  hun lænede sig grublende til bordet . 
Da pigen kom ind med theen , tændte Julie lampen , men blev stående ved bordet uden at spise . Først da theen for længst var kold , drak 

hun den hurtigt ; så faldt hun igen hen i grublerier . Hele aftenen og natten tænkte hun frem og tilbage . Først da morgenen brød frem , fattede hun sin beslutning . Hun ville svare ja . 
Mandagen var en svær dag at få ende på . Ingen anden dag havde hun så mange timer . Og nu var hun træt efter en søvnløs nat med mange tunge tanker . 
Endelig blev det aften , og hun begav sig hjemad . Da hun kom på trappen , blev døren ind til Ristrups lejlighed åbnet , og han kom selv ud . Han måtte have stået og passet på hende . 
« godaften . »  han rakte hende hånden .  « jeg tænkte , at de måske havde et svar til mig . Jeg ved nok , at jeg lovede at vente nogle dage , men hvis de har taget deres beslutning , ville jeg dog helst have deres svar nu . »  han syntes ganske rolig og behersket . Der var ingen uro at spore , da han stod og så hen på hende , mens han ventede på hendes svar . Dog følte han nogen skamfuldhed ved at mærke sit hjerte banke og ved at gribe sig i en vis indre uro . Desto mere bestræbte han sig for at beherske sit ydre , så at ingen mine skulle forråde , hvor nødigt han ville høre et nej . 
Julie blev afvekslende rød og bleg under hans faste blik . Hun måtte med magt tage sig sammen for at få ordene frem , og hun vædede sine læber , idet hun sagde :  « jeg har fattet min beslutning . »  hendes hjerte bankede , så at hun 

næppe kunne tale . Hun standsede lidt for at overvinde det . 
« og hvad har de bestemt dem til ? »  spurgte han , da hun standsede . 
« jeg — jeg tager imod deres tilbud . »  hun stødte med magt ordene frem . 
« tak , Julie . »  han tog hendes hånd .  « jeg er glad for deres svar , og jeg skal bestræbe mig for ikke at skuffe deres tillid . » 
Da han ikke gjorde mine til at sige mere , trak hun sin hånd til sig og begyndte langsomt at gå op ad trappen , mens han fulgte efter . Ved døren standsede hun og søgte i lommen efter nøglen . Ristrup stod og betragtede hende , idet han overvejede , om han skulle kysse hende . Han frygtede for at give efter for den stemning , som havde grebet ham .  « han var da så gammel , at han måtte kunne begrunde sine handlinger . En nar ville han mindst af alt være . »  han vedblev at betragte hende , mens hun bøjede sig frem og søgte efter nøglehullet . Lyset fra gasflammen faldt klart ned på hendes bløde kind og på håret , som krusede sig let ved tindingen . Da hun trak nøglen ud , lagde han rask armen om hendes liv og kyssede hende , men slap hende straks igen ; derpå skubbede han døren op , og lod hende gå først ind . Hun skyndte sig ind på sit værelse uden at se op . 
« å , hvorfor gjorde han det ? Han skulle ikke have kysset hende — så koldt og ligegyldigt . 

ingen pige behøvede at blive fornærmet over et sådant Kys , undtagen netop hun . Mod hende var det en bitter krænkelse . »  hun tørrede hurtigt sine øjne , idet hun tog overtøjet af . Der blev banket på døren ! 
« jeg skulle bede frøkenen komme ind og drikke the . »  det var pigen , som kaldte . 
« tak , jeg kommer straks , »  Julie badede sine øjne og åndede i sit lommetørklæde , for at det ikke skulle ses , at hun havde grædt . Hun ordnede sit hår og gik ind i spisestuen . Måltidet var begyndt , og hun gik derfor lige hen til sin sædvanlige plads skrås overfor Ristrup . Hun tog et stykke brød og forsøgte at spise ; men det var hende umuligt at synke en mundfuld . Det var , som om der sad noget i hendes Hals . Mens hun langsomt rørte om i sin the , så hun over på Ristrup . Hans appetit fejlede åbenbart ikke noget . Det ene stykke kød og brød efter det andet forsvandt fra hans tallerken . Endelig var måltidet til ende , og de gik ind i dagligstuen . Julie tog en Avis og forsøgte at læse , men bogstaverne dansede for hendes øjne , så at hun intet kunne opfatte . Hun lagde Avisen bort og lænede sig tilbage på stolen . Ristrup , som havde stået lænet op til døren og iagttaget hende , kom nu hen til hende . 
« ved de , frøken brun , at det er meget længe siden , vi har spillet Schak  ? De skylder mig endda 

revanche , husker de nok . Hvad mener de om et parti nu ? » 
« tak , jeg vil gerne spille , hvis de vil tage brættet . » 
« lad os så sætte os her hen , »  Ristrup pegede på en hjørnesofa med et lille bord foran .  « her forstyrrer vi ikke det læsende publikum og har selv mest ro til spillet . » 
Julie satte sig i sofaen , mens Ristrup trak en stol hen til bordet og satte sig overfor hende . Han stillede brikkerne op , og de begyndte at spille . Hvormegen umage hun end gjorde sig for at beherske sig , skælvede dog hendes hænder , når hun flyttede brikkerne . Han lagde mærke dertil . En medlidende lyst til at sige hende noget venligt og opmuntrende greb ham , men han tog sig i det . Det gik ikke an her , hvor der var så mange til stede . De spillede en stund i tavshed , og der hørtes ingen anden lyd end en raslen af aviser henne fra det store bord og brikkerne , som flyttedes . Efterhånden lagde dog først den ene , så den anden aviserne bort , og en sagte samtale begyndte . Snart steg den og blev livlig og højrøstet . Da vendte Ristrup sig om , og da han havde forvisset sig om , at ingen iagttog dem , sagde han , mens han bøjede sig frem over brættet : 
« jeg ville gerne tale med dem , »  han så over på hende .  « kan vi ikke komme til at tale alene sammen ? Ville de ikke lade dem formå 

til at komme ned til mig engang i morgen formiddag , hvis de har tid . » 
Hun gjorde en bevægelse , som om hun ville sige nej . 
« jeg ville være dem meget taknemlig for et ja . »  han lagde sin hånd på hendes kolde hånd , som lå på bordet .  « de ville virkelig gøre mig en stor tjeneste derved , eller hvis de ville give mig en anden lejlighed til at træffe dem , dersom de ved nogen bedre . Er der ingen tid midt på dagen i morgen , hvor de har fri ? » 
« i morgen ? »  hun betænkte sig lidt .  « jo , i morgen har jeg fri mellem to og fire . » 
« kunne de så ikke , — ville de så ikke komme ned til mig på den tid . De ved , min konsultationstid er forbi kl . to . De kunne jo godt komme som patient . De ser virkelig dårlig ud i dag . Jeg skal skrive dem en recept på noget styrkende , »  lagde han smilende til ,  « så kan de da med en god samvittighed komme . » 
Da hun ikke svarede , men kun lidt nervøst legede med en brik , sagde han :  « sig nu ja , Julie , jeg vil være dem meget taknemlig derfor . » 
Det er uvist om det var hans overtalende tone , eller det var , fordi hun ingen bedre udvej kunne finde , men hun indvilligede til sidst i hans plan . Snart efter , da spillet var til ende , rejste hun sig og sagde godnat . 
Få minutter efter at hun var gået , rejste Ristrup sig også og gik . Da han kom ned i sin 

lejlighed , kastede han sig i en lænestol , lagde hovedet tilbage og lukkede øjnene . Det var tydeligt at se , at mangehånde tanker arbejdede i hans hjerne , thi udtrykket i hans ansigt skiftede flere gange . Først var det mildt og blødt , men efterhånden blev det utålmodigt , mens han slog benene over hinanden og vippede den ene fod frem og tilbage , idet en sagte fløjten trængte frem mellem hans tænder . 
« dumheder , »  mumlede han til sidst og satte begge fødder hårdt mod gulvet , mens det kolde , sarkastiske udtryk , der så ofte viste sig på hans ansigt , aldeles fortrængte den utålmodige mine ;  « sentimentale dumheder . »  han knipsede et par gange med fingrene , som om han ville gøre det af med en modstander . Til sidst sagde han ganske højt :  « ingen har dog hidtil kaldt mig sentimental , så kan jeg vel også i fremtiden være mand for at holde mig fri for slige barnagtigheder .  » 
Det var med bankende hjerte , at Julie den næste dag trådte ind i Ristrups venteværelse . Der var ingen derinde , men da hun ikke var vis på , om han var alene , satte hun sig stille ned . Men Ristrup , som havde hørt hende komme , åbnede døren og kom hen til hende . 
« tak , fordi du ville komme , »  sagde han og rakte hende hånden .  « kom indenfor og se , hvordan jeg bor . Værs’god . »  han åbnede døren . 

« kom og sæt dig ned , men tag først tøjet af ; her er for varmt til at beholde det på . » 
« tak — men — — » 
« vær nu ikke så tåbelig at gøre ophævelser . Tag det nu af , »  hans tone lød noget utålmodig . Hun bed sig i læben , krænket mere over tonen end over ordene , men skyndte sig dog at lægge tøjet . 
« du er da ikke vred , Julie , »  spurgte han , da han bemærkede hendes forandrede udtryk .  « jeg ville ikke såre dig ; men jeg afskyr snerperi i enhver form , og jeg har desværre haft lejlighed til at se så meget deraf . — se nu lidt glad ud igen . »  han bøjede sig ned over hende . Hun strøg sig over panden for at jage tankerne bort , derpå så hun op og smilede . Men hvor megen umage hun end gjorde sig for at se glad ud , blev smilet dog kun sørgmodigt og mat . 
« hør , Julie , »  han strøg hende hen over håret ,  « du plejer jo at være sådan et frejdigt og livsglad menneske ; hvorfor ser du så forknyt ud i disse dage ? » 
« hvis hun sagde ham alting ? Forklarede ham , at hun ikke kunne nøjes med venlighed , at hun elskede ham af hele sit hjerte . Nej , det kunne hun ikke sige . Sæt , at han medlidende trak på skuldrene , eller lo spottende , som han så tit gjorde , og kaldte hende sentimental . — blive vist tilbage , det kunne hun ikke udholde . Det 

ville heller ikke nytte at tale til ham , han ville ikke kunne forstå hende . » 
Mens disse tanker for igennem hendes hoved , sad hun og pillede uroligt ved sine handsker . Men da hun følte , at det ikke gik an at blive ved at tie , tog hun sig sammen og sagde :  « det har ikke noget at sige . Jeg har ikke været helt rask , men det går nok over . » 
« nå , er det det hele ? Ja , jeg synes også , du har set noget dårlig ud , men så må vi se at kurere dig . »  han tog øjensynlig hendes undskyldning for aldeles gyldig . Idet han derpå trak en stol hen ved siden af hende og satte sig , vedblev han :  « nå , vi skal vel ellers nærmest tale om de praktiske ting , den rent ydre ordning af vort forhold . — jeg skrev til mine forældre i morges og fortalte dem forlovelsen . Jeg sagde tillige , at vi snart kom derud sammen . Hvad mener du om på søndag ? Det bliver naturligvis kun fra morgen til aften ; men du kan nok tænke , at de er nysgærrige efter at se dig . Jeg tror , moder havde opgivet mig . Hun anså mig for en inkurabel pebersvend ; hun er nok spændt på at se , hvem det er , der har omvendt mig . »  han lo .  « du må vide , jeg er altid bleven frygtelig forkælet hjemme . Jeg er nemlig eneste søn , men har fire søstre , to , som er gifte og to ganske unge , som er hjemme . Fader har forpagtet Fredsholm ved Kallundborg . Han er fra den gode gamle tid , da man mente , at en landmand ingen nytte havde 

af boglige kundskaber . Han har måttet slide hårdt i sin ungdom for at vinde sin plads . Den gang havde han ingen tid til at tænke på lærdom . Jeg tror nok , at han senere har følt savnet deraf , derfor anser han mig for uhyre klog , blot fordi jeg har studeret . Du vil komme til at synes om ham . Han er venlig og imødekommende mod alle og kan ikke tåle at se nogen bedrøvet . Jeg tror ikke , man kan andet end holde af ham , for han er altid mild og kærlig mod en . Moder er langt klogere end han ; hun er et ualmindelig dygtigt menneske . Skønt hun ikke længere er ung , styrer hun dog alt både inde og ude , og du kan tro , hver ting står på sin plads . Hun er et meget bestemt menneske og tåler ingen anden vilje ved siden af sig . Hun har kun en svaghed , så vidt jeg ved , det er at forkæle mig . Det har hun gjort , fra jeg var ganske lille indtil nu . — pigebørnene , ja , hvordan er de . De er seksten og atten år , tror jeg , og som de fleste andre unge piger fra landet . De er flittige og huslige , men ikke synderlig udviklede ; det er jo heller ikke nødvendigt for dem . Jeg tror nu egentlig nok , at Ida , min yngste søster , er en lille vildkat , men det piller moder nok ud af hende . Ja , nu kender du mine familieforhold ; sig mig så , om du har nogen familie ? » 
« kun langt ude med undtagelse af en farbroder i Jylland . Ham har jeg i reglen besøgt i ferierne , ellers står jeg meget ene . » 

« det er vel derfor , du er bleven så selvstændig . »  han tog hendes hånd .  « men nu kommer jeg til i fremtiden at se , om jeg kan erstatte dig savnet . »  han klappede venligt hendes hånd . Hun så op og smilede taknemligt . 
« for resten synes jeg , at vi snart skulle holde bryllup . Jeg ser slet ikke , at en lang forlovelse er til nogen fornøjelse , når den kan undgås . Jeg har en god praksis , så for den sags skyld kunne vi gerne gifte os med det samme . Derfor synes jeg , du skulle sige dine timer af så snart som muligt , for du må vel sætte dig ind i nogen huslighed før vort bryllup . Hvad mener du dertil ? » 
« jeg skal , så vidt det er muligt , ordne det , som du ønsker . Men hvad tror du , dine forældre vil sige dertil ? » 
« de siger aldrig nej til mine ønsker . Desuden er jeg da gammel nok til at råde mig selv . » 
Da klokken i det samme slog tre , rejste Julie sig . 
« nu er det nok bedst , jeg går . Det går ikke an , jeg bliver her længere . »  hun tog sit overtøj på og rakte ham hånden .  « farvel . » 
« farvel , Julie . »  det så næsten ud , som om han havde i sinde at kysse hende , men hun trak hurtigt hånden til sig og gik hen imod døren . Han fulgte efter hende , åbnede døren for hende og lod hende gå . 

i pensionatet var Ristrups forlovelse en sensationsbegivenhed af rang . Forlovelser drøftes altid med interesse , men dette var noget usædvanligt . Enhver anden kunne man have tænkt sig det om ; men dr . Ristrup , kvindehaderen , han , som i særdeleshed afskyede de studerede kvinder , at han havde forlovet sig , det var meget ; men at det var med frøken brun , hende , som havde taget eksamen , og som så ivrigt kæmpede for kvindernes frihed , det var ufatteligt . Havde han taget en huslig pige , et lille guds ord fra landet , det havde været til at begribe , men dette , nej , det var alt for mærkværdigt . Ikke få spottende udtalelser om at søbe den kål , man havde spyttet i , lod sig høre . Men når Ristrup var til stede , blev der intet sagt . Man frygtede hans skarpe svar og bidende satire . 
Den eneste , som ikke lod til at blive synderlig forbavset , var frøken Holm .  « å , »  sagde hun tørt ,  « de hunde , som gøer , er ikke de værste til at bide . Doktoren har så længe talt ondt om kvinden og ægteskabet , at det ikke er til at undres over , om han til sidst selv får lyst til at prøve sin lykke . Han vil naturligvis vise os et mønsterhjem og en ditto kone . De skal se , Julie brun vil blive godt opdragen . » 
En dag , da frøken Holm traf Julie alene i stuen , tog hun hende om hovedet og kyssede hende , idet hun sagde :  « de har rigtignok forbavset mig , Julie . Jeg havde ikke troet , at de med 

deres selvstændighed ville forlove dem med en mand med Ristrups anskuelser . Jeg troede desuden , at deres hjerte var mere tåbeligt eller gammeldags , eller hvad det kaldes nu for tiden , til at de kunne nøjes med et sådant parti . Men gid de aldrig må komme til at fortryde det . » 
« det er måske netop , fordi mit hjerte er tåbeligt , »  svarede Julie og vendte hovedet bort . 
« herre gud , barn ! »  frøken Holm rystede deltagende på sit grå hoved .  « når de blot ikke kaster deres hjerte bort til en , som ingen brug har derfor . ' gid jeg må tage fejl , og gid de må blive lykkelig . De kan tro , jeg under dem det . » 
« nå Julie , »  sagde Ristrup den følgende søndag , da de var komne til sæde i kupeen , og toget dampede bort fra byen ;  « nu skal du ud og besigtiges . Du kan tro , moder ser dig efter i sømmene . Hun nøjes ikke med overfladen . Du kommer nok til at gøre ordentligt regnskab for , hvad du duer til . » 
Julie sukkede . Hun havde selv tænkt noget lignende ; men det var just ikke morsomt at få sin frygt bekræftet . 
« sikken et ansigt du sætter op . »  Ristrup lo .  « du ser just ikke henrykt ud . » 
« nej , jeg ville virkelig ønske , at introduktionen 

var overstået . Der er noget benovende i at skulle vejes og vrages . » 
« å hvad ! sådan en — ja hvad skal jeg sige ; — alle de ord , der betegne kraft har gerne henblik på manden ; det ville være at krænke din selvfølelse at bruge dem . En kvindelig dame er nu en gang efter sprogbrugen ikke ordet , der betegner kvindens kraft . Jeg må vist — uden fortrydelse — kalde dig en hvad-vi-vil-kvinde , når jeg vil betegne , at du ikke er bange for at gå på . » 
« du skulle ikke altid gøre nar af mig , Frederik . »  tonen var bebrejdende .  « hvis jeg blot siger et ord om , at noget trykker mig , taler du straks om emanciperede damer og om hvad-vi-vil-kvinder , som dog må krybe til korset . »  hun vendte sig bort og så ud af vinduet . 
« nej hør , Julie , du må da kunne tåle en spøg ; du behøver da ikke straks at blive vred . » 
« jeg er slet ikke vred ; men du taler næsten aldrig til mig uden at spotte mig enten på den ene eller den anden måde . Kan du ikke forstå , at jeg somme tider kan længes efter noget andet . »  hendes stemme skælvede , og der kom tårer i hendes øjne , mens hun talte . 
« ja , det var ret ; begynd nu at græde ! »  han rejste sig heftigt .  « grædende kvinder er det værste , jeg kender . Det har sandelig ingen steder hjemme i et fornuftigt forhold , »  fortsatte han 

noget roligere ,  « at være så nem til at blive stødt som et råddent æg . » 
Julie var til mode , som om hun havde fået et ørefigen , men hun følte , at han til en vis grad havde ret . Hun havde ganske forglemt sig selv og var begyndt at stille krav til ham , som om han holdt af hende . Men at en sådan adfærd blot ville tjene til at fjerne ham , havde hun tydeligt erfaret . Hun havde dog for megen møje med at bekæmpe sin bevægelse , til at hun straks var i stand til at svare . Kort efter holdt toget ved en station og flere rejsende kom ind , så at samtalen ikke kunne genoptages . Da toget nåde Kallundborg , hjalp Ristrup hende ud og op i den vogn , som skulle køre dem til Fredsholm . Nu , da hidsigheden var gået over , fortrød han sine hårde ord , men han var alt for uvant med at bøje sig , til at det kunne falde ham ind åbent at indrømme det . Han nøjedes derfor med at søge at udslette indtrykket ved at vise sig opmærksom og venlig . Han pakkede hende omhyggeligt ind i fodposen og sørgede for , at hun sad bekvemt . Men skønt Julie godt følte og påskønnede hans venlighed , ville det dog ikke helt lykkes hende at overvinde den misstemning , som hans ord havde fremkaldt . Det var den første svage bøn fra hendes side om noget mere end et rent ydre forhold . Den var ganske bleven vist tilbage , og hendes fremtidshåb var skudt endnu længere ud i det fjerne , end før . 

for at bekæmpe sin forstemthed og for at skjule for Ristrup , at der var noget i vejen , spurgte hun ham ud om egnen , de kørte igennem , om landsbyernes og skovenes navne . Han gav hende beredvillig besked om alt , så at vejen til Fredsholm forløb uden videre uheld . 
« nej , hvor det er en morsom gammel gård , »  udbrød hun , da de kørte ind gennem porten .  « det er en rigtig gammel Borg . Der manglede bare en vindebro over graven . » 
« ja , ikke sandt . »  han så fornøjet ud .  « det glæder mig , at du synges om den . Jeg holder så meget af Fredsholm ; det kommer måske af , at jeg er opvokset her . Du kan tænke dig , at her var tumleplads for en dreng . » 
Med et raskt sving kørte vognen op for indgangsdøren , og en pige kom ud og hjalp Julie af vognen . Da Ristrup var sprungen ned , viste pigen dem ind i huset og gik foran op ad en bred trappe , som førte til lejligheden , der var på første sal . Ristrups moder og søstre stod i entreen , og da de første hilsener var udvekslede , tog han sin moder om skuldrene og fulgtes med hende ind i stuen . 
« nå , lille moder , »  han drejede hende rundt ,  « hvordan har du det så , og hvad siger du til min bedrift ? » 
Julie følte ligesom et stik i hjertet . 
« ja , sin moder holdt han af , det var tydeligt 

at se . Blot den kærlige måde , hvorpå han betragtede hende . » 
« jeg må da først se , om det i det hele kan kaldes en bedrift , »  svarede Fru Ristrup forbeholdent i en sagte tone , dog ikke sagtere , end at Julie hørte hvert ord . 
Når man fra entreen skulle ind i dagligstuen , måtte man igennem salen , et stort værelse med vinduer til begge sider . Da Julie sammen med sine svigerinder gik derigennem , lagde hun mærke til det blændende hvide gulv med lærredsløbere imellem dørene , og til møblerne med de sirtses overtræk . 
« fader kommer vist straks ind , tænker jeg , »  sagde Fru Ristrup , idet hun åbnede døren til dagligstuen .  « han er ude hos en af karlene , som blev slået af en hest . Kom nu ind og sæt jer ned . » 
Da Julie havde sat sig , så hun sig om i stuen . Det var et stort , lyst værelse med gammeldags møbler dækkede med hvide , hæklede stykker . Et storblomstret brysselertæppe lå under bordet , og i vinduerne stod nogle geranier . Ligesom i salen var gulvet hvidskuret . Der var ingen billeder på væggene undtagen nogle små fotografier over sofaen . På den modsatte væg stod et stort gammeldags chatol med en lille hængereol over , indeholdende familiens salmebøger , en bibel og en postille , en vejledning til at bedømme sygdomme hos husdyrene og nogle landøkonomiske 

bøger samt enkelte bøger i pragtbind , sandsynligvis døtrenes konfirmationsforæringer . Efter at have mønstret hylden med øjnene forstod Julie , at den litterære Sans næppe blev dyrket meget her i huset . Idet hun lod øjnene løbe videre , så hun to syborde , et ved hvert vindue . På det ene stod en stor syæske , på det andet to mindre sykurve .  « fruens og døtrenes »  , sluttede hun . Skønt der brændte en munter ild i kakkelovnen , påkom der hende dog en gysen næsten som af kulde ved at se på det hvide gulv , de hvide tæpper , og de lyse oljemalede vægge . Det var , som om alting gik op i renlighed og akkuratesse . 
« goddag og velkommen , »  sagde en ældre gråskægget , noget førladen mand , som kom ind i stuen . Det var forpagter Ristrup .  « nå , så de er den nye svigerdatter . »  han vendte hende om mod lyset .  « det er virkelig godt gjort af sådan en lille klejn en at omvende den kvindehader . »  han truede spøgende af sin søn . 
« jeg må sige dig , Frederik , du er ikke så tosset endda . . Hvem skulle tænkt om dig , der altid påstod , at kvinderne var hip som hap , naturligvis med undtagelse af din moder , og at egentlig kun kokkepigerne havde ret til at exi-stere , at du dog forstod at se dig så godt for . Hun gør virkelig din smag ære , og hun ser også ud til at være en rar pige . »  forpagter Ristrup klappede hende venligt på skuldren . Hans søn lo , men svarede ikke , og Julie så op på sin 

svigerfader med et taknemligt smil . Hans venlige ord glædede hende særlig i dag , hvor hun følte sig forknyt og alene . 
« når hun blot vidste , hvordan hun skulle bære sig ad med at vinde sin svigermoder . Kunne hun blot det . Det ville sikkert være en hjælp til at vinde Frederiks kærlighed . Men det ville ikke blive let . Fru Ristrup så så stram og proper ud , som om hele livet bestod i fermhed og renlighed . Selv hendes velkomstkys var koldt . Hendes svigerfaders håndtryk var anderledes hjerteligt . » 
I disse tanker blev hun afbrudt ved , at der blev kaldt til middagsbordet . Hun blev placeret mellem sine to svigerinder , Johanne og Ida , mens Ristrup sad imellem sine forældre . Det lod næsten til , at det fra begyndelsen af skulle slås fast , hvor langt det var fra , at hun kunne måle sig med ham . 
« nå , det fik ikke hjælpe . Hun måtte se at vinde terræn . Der blev nok intet udleveret gratis . » 
Efter forskellige forsøg med emner , som absolut ikke vandt indgang , gav hun sig til at spørge om sognet og præsten , og om der var gudstjeneste i eftermiddag . 
« nej , der var formiddagstjeneste , »  svarede Ida . 
« det var da kedeligt , hvis vi har hindret eder i at gå i kirke . Det var også ubetænksomt af 

os at komme på den tid ; men jeg kan jo ikke godt tage fra byen en hverdag . » 
« du har slet ikke hindret os i at gå i kirke , »  svarede Fru Ristrup tørt .  « vi går aldrig i kirke uden til sidst tjeneste . Vi kan ikke forsømme vort arbejde en hel dag . Søndag eftermiddag derimod har vi alligevel lagt vort arbejde til side , så kan vi ligeså godt gå i kirke , som tage os noget andet til . » 
Julie tav , lidt forbløffet over dette synspunkt . Kort efter rejste Fru Ristrup sig og bad dem tage til takke . 
Den lange eftermiddag , som følger , når man har spist til middag kl . tolv er ikke altid let at få ende på , i særdeleshed om søndagen . Det daglige arbejde er lagt til side , og man føler sig utilbøjelig til at tage det op igen . Når vejret ikke tillader en at færdes ude , kan en sådan eftermiddag blive af påfaldende længde . 
Julie fik det i høj grad at føle . Hendes svigermoders iagttagende øjne , som fulgte hende , enten hun talte eller tav og passede sit sytøj , generede hende i høj grad . Hendes f'orsøg på at være livlig og finde samtaleemner , blev derfor en del forcerede . Desuden forplantede Fru Ristrups stive væsen sig både til hendes mand og døtre . Forpagter Ristrup svarede ganske vist venligt på alt , men sad hele tiden og skottede hen til sin kone . Johanne og Ida syede flittigt på nogle store håndarbejder , og med undtagelse af , at de 

stjal sig til at betragte Julie , når de troede sig ubemærkede , tog de ingen del i samtalen . Kun en gang gav Ida sig til at le over noget , som Julie fortalte , men et blik fra hendes moder var nok til at bringe hende til tavshed . En enkelt gang indskød Fru Ristrup et par ord , ellers viste hun kun ved sine opmærksomme øjne , at hun fulgte med . At vise sin svigerdatter venlighed før hun vidste , om hun duede noget , ville i hendes øjne været en utilladelig ødselhed . 
Da Julie fik så lidt hjælp , blev hendes sam-taleforråd til sidst udtømt . Der blev tavst i stuen , man hørte kun Fru Ristrups strikkepinde , som klirrede flittigt , og en enkelt bemærkning , som blev vekslet mellem Ristrup og hans fader . 
Da klokken slog to , rejste Ida sig og gik ud af stuen , men kom kort efter tilbage med en bakke med kaffe og kager . Ved synet heraf drog Julie et lettelsens suk ; det var dog altid en adspredelse . Det var også tydeligt , at det virkede oplivende på forpagter Ristrup ; han blev mere meddelsom og fortalte forskellige begivenheder fra egnen , mens han langsomt drak sin kaffe . Da den var drukket , og Ida samlede kopperne sammen for at bære dem ud , sagde Fru Ristrup :  « jeg har strikket nogle nye sokker til dig , Frederik . Det er bedst , du kommer og får dem med det samme . Du kan følge med ind i sovekammeret . »  hun rejste sig og gik ud , fulgt af 

sin søn . Julie rettede sig som en , der er bleven lettet for en byrde . 
« å , disse argusøjne ! »  hun rejste sig og gik hen til vinduet . I den grå , tunge decemberluft tog gården sig mørk og trist ud . Hvis man ikke havde hørt køernes brølen i stalden og en hanes galen , kunne man have antaget det for en uddød Borg . Der var ikke et menneske at se . 
« i dag tager gården sig slet ikke ud , »  sagde forpagter Ristrup og kom hen til hende .  « for det første er vejret dårligt , og for det andet hører der liv og færdsel til sådan en stor plads . Om sommeren , eller en vinterdag , når der ligger sne på tagene , ser her anderledes kønt ud . Hvis det bliver godt vejr næste gang , du kommer her , skal du med ud og se dig om . Du bør dog vide lidt besked om vores bedrift ; dtr har vel ikke megen kendskab til den slags ting ? » 
« nej , ikke synderligt . » 
« ja , så gør du bedst i at se at komme lidt ind i det . Moder lægger megen vægt på det praktiske . Du kan tro , hun er et dygtigt menneske . » 
« kender du kornsorterne , Julie ? »  spurgte Ida , som var kommen hen til dem under den sidste del af samtalen ,  « og ved du , hvordan man får mælk af en ko ? » 
« å jo , så meget ved jeg nok . »  Julie tænkte , at Ida nok også hørte til dem , der var lettede over Fru Ristrups fraværelse . 

« jeg troede , »  lo Ida ,  « at du ville sige ligesom en lille Københavnsk pige , som var her i fjor sommer .  « det er rigtignok meget rarere at drikke mælk i København , end her . I København tapper de mælken af nogle store , blanke blikbøtter , men her trækker du den ud af de grimme køer . » 
« så , Ida , »  tyssede forpagter Ristrup ,  « nu skal du ikke være så glad over , at du måske ved lidt bedre besked om landbruget , end Julie . Der er sikkert mange andre punkter , hvor hun ved langt mere end du . »  han strøg datteren kærligt over håret for at mildne irettesættelsen . Hvor Julie godt kunne lide ham for den måde , han tog det på . 
Da Fru Ristrup og hendes søn kom tilbage , blev det aftalt , de forlovede skulle tilbringe juledagene på Fredsholm . Julie var just ikke henrykt ved udsigten , men hun havde ingen gyldig undskyldning . Hendes onkel ville næppe føle noget savn , fordi hun blev borte . 
Hun var glad , da det om aftenen blev meldt , at vognen holdt for døren , og skyndte sig at tage tøjet på . Det havde været sværere , end hun havde tænkt , at være genstand for iagttagelse en hel dag igennem . 
Det havde givet sig til at øsregne , så de skulle køre til stationen i lukket vogn . Belært af morgenens erfaring holdt Julie sig til lutter neutrale emner , indtil Ristrup pludselig sagde :  « nå , Julie , du tog nok faders hjerte med 

storm , kunne jeg se . Moder lader nu ikke så let hjertet løbe af med sig , hun ser sig for ; men det kommer nok . Hun sagde da til mig , at du ikke lod så helt tosset . Det er du virkelig heller ikke , »  tilføjede han venligt og tog hende om skuldrene .  « jeg vil meget gerne have , at hun skal synes om dig . Jeg sætter stor pris på hendes dom . Hun er så klog og har et så klart hoved . » 
« når jeg bare kunne finde hendes hjerte , »  tænkte Julie sukkende . 
Juleferien , som Ristrup og Julie skulle tilbringe på Fredsholm , begyndte ikke under synderlig lovende auspicier . Det fygede og sneede , da de tog fra København , så at det kun var lidet sandsynligt , at toget kunne nå Kallundborg . Dog lykkedes det , om end med betydelig forsinkelse . Hele juleaften og juledag vedblev det at sne og blæse , så at vejene blev næsten ufarbare . Endelig stillede vejret dog af , og anden juledag oprandt med klar himmel og klingrende frost , et rigtigt jule vejr . 
Da de var komne hjem fra kirke og havde spist til middag , tog forpagter Ristrup Julie ud med for at vise hende gården og mejeriet . Til sidst gik de , hvad forpagteren kaldte et slag , hen ad vejen for at se på egnen , mens han fortalte hende om bedriften . Skønt hun som et bysbarn ikke kendte meget til mejeri og landbrug , 

hjalp hendes gode forstand og sikre iagttagelsesevne hende dog snart til rette , så at hendes svigerfader gav hende megen Ros for hendes forstandige spørgsmål . Efterhånden som de gik , blev forpagter Ristrup dog tavs , men da de igen nærmede sig gården , sagde han pludseligt : 
« hør , Julie , du skal ikke lade dig forknytte hverken af moder eller af Frederik . Moders store dygtighed har gjort hende lidt streng . Hun er ikke altid så mild og venlig , som man måske ønskede . Alligevel synes hun om dig . I det mindste sagde hun i morges , at Frederik godt kunne have fået en , der var værre . Ja , det er en stor Ros i hendes mund , »  lagde han til , da Julie studsede over denne omtale .  « hun er ikke rund-håndet med sin Ros . Men — ja — , »  forpagteren stammede lidt ,  « jeg ved ikke , om du har lagt mærke til , at Frederik ligner sin moder en del . Han er også meget dygtig og stoler meget på sig selv . Deraf kommer det lidt myndige væsen , som han har til fælles med sin moder . Det er ikke altid så let ; »  han rømmede sig ,  « det er under tiden , som om det var noget trykkende . Man føler sig som et lille træ , der står ved siden af et stort og kraftigt . Måske det lille træ ville være blevet noget større og kønnere , dersom det store træ ikke havde holdt det nede og ligesom taget kraften fra det . »  forpagter Ristrup rømmede sig forlegent og standsede . Han opdagede , at han havde givet sine følelser luft 

på en måde , han ikke var vant til .  « du finder vist , at jeg taler dumt , »  begyndte han lidt efter noget usikkert .  « jeg er jo hverken begavet eller belæst . Jeg mente kun , at det var godt , hvis du i tide var opmærksom derpå , så at du kunne hævde din plads overfor Frederik . Du er jo en dygtig og veloplyst pige , så for dig vil det sikkert gå . Frederik er vel heller ikke blot sin moders søn . Da han var dreng , mente jeg i det mindste , at han slægtede mig ikke så lidt på . Men siden han kom til København og blev så dygtig , er han mere kommen til at ligne sin moder . » 
Julie blev ganske varm om hjertet ved at høre sin svigerfader tale . 
Den stakkel , han havde nok heller ikke haft det så let . 
« det er så kærligt af dig at tale sådan til mig , »  sagde hun , idet hun så op på ham og lagde sin hånd på hans arm . Hun syntes , hun havde fået en forbundsfælle , så hendes sind var langt gladere og mere fortrøstningsfuldt , end det længe havde været , da hun kom hjem fra turen . 
Frederik og Ida stod i gården , da de kom , ivrigt ogtagne af at bombardere hinanden med snebolte . 
« hjælp mig , Julie , »  råbte Ida , så snart hun så hende .  « Frederik ødelægger mig helt . » 
« du må da hellere hjælpe mig , »  sagde Ristrup . 

 « du kan ikke godt være bekendt at tage parti imod mig . » 
« å , for en gangs skyld kunne det vel ikke gøre noget . Men skal vi slås , vil jeg dog helst kæmpe for egen regning , dersom Ida vil afstå sin plads . » 
« ja , med største fornøjelse . Jeg er helt udaset allerede , »  svarede Ida ,  « men pas på ham , for han er slem . » 
« kom så an ! »  råbte han leende .  « du skal få din bekomst . Sådan en københavner tænker jeg nok , jeg kan magte . » 
Han kastede hurtigt den ene snebolt efter den anden , men Julie undgik dem ved behændigt at bukke sig , og da han vendte sig om for at lave flere , tog hun godt sigte og ramte ham lige i nakken , mens Ida jublede og lo . 
« å , hvor du fortjener det , Frederik ! Ha , ha , ha , der fik du en til . Det er brilliant ! Dæng ham endelig dygtigt , Julie . » 
Snebolten , som havde været løst trykket , var gået i stykker , da den ramte Ristrup , og nu begyndte sneen at smelte og løbe ned under hans flipper . Med en ærgerlig grimace søgte han at børste den væk , . mens hun ramte ham flere gange til stor fornøjelse for forpagter Ristrup og Ida , og ikke mindst for pigerne , som nysgærrigt kiggede ud af køkkenvinduet . Igennem den halvåbne stalddør fulgte en Karl med grinende ansigt sne-boltkastningen . Ristrup lo utålmodigt , mens han 

forgæves søgte at ramme Julie . Hans ærgrelse over uheldet gjorde , at han ikke gav sig tid til at tage sigte , men kastede i blinde . Mest af alt var han vred over at være bleven til latter . 
« nej , hør , »  sagde han til sidst .  « nu er jeg virkelig ked af dette . Lad os nu hellere holde op og køre en tur i steden for . Fader låner os nok en hest og en kane . Ikke sandt , fader , vil du ikke nok  ? » 
« du skal først give tabt , »  råbte Ida ivrigt .  « du får ikke sådan lov til at knibe ud . Indrøm værs’god , at Julie var din overmand , hører du . » 
« det skal først vise sig , Ida . » 
« nej , det har vist sig . Vi har alle sammen set , at Julie var den dygtigste ; men du er altid så påståelig og så stolt . » 
« passiar , barn ; lad du mig om det . — gå op og tag dit tøj på , Julie , så får jeg spændt for imens . — og hør , Ida , sig til moder , at vi kommer snart hjem , og bed hende vente med kaffen , til vi kommer . Du ved nok , jeg holder ikke af opvarmet kaffe . » 
« ja vist ! Tror du , jeg går dine ærinder , når du ikke engang vil erklære dig for overvunden . Nej tak ! Jeg kan godt være lige så stiv , som du . » 
« snak , Ida . Sig det nu til moder , så skal jeg sige dig , om jeg er overvunden , når jeg kommer 

hjem . Og bed moder , om hun vil låne Julie sin Pels . Det er en skrap frost i dag . » 
Da Ida hjalp Julie pelsen på , sagde hun :  « Pas på , Julie , ellers vælter han dig . » 
« hvorfor skulle han dog det ? » 
« jo , for han er så stiv og stolt . Han kan ikke udstå at finde sin overmand . » 
« så må han da netop sætte en ære i at køre godt . » 
« ja , pas nu bare på . » 
Da kanen kom for døren , sprang Julie fornøjet op i den . Ristrup stoppede fodposen tæt sammen om hende , stod selv op bagpå og kørte i raskt trav ud af gården . Snart drejede de hen ad en bivej , som endnu ikke var kastet . Fra hvert træ lå en drive på skrå hen ad vejen . 
« hvor her er kønt . »  Julie så ud over det blændende hvide snelandskab , som glitrede i solen , så det næsten gjorde ondt i øjnene . 
« ja , ikke sandt . Se blot derud , »  han pegede med pisken ud over egnen . Mens hun med øjnene fulgte retningen af hans pisk , drejede kanen op i en drive , så at den kom til at ligge helt på siden . Hun kastede sig uvilkårligt til den modsatte side , så at kanen atter kom på ret køl . 
« der kunne vi nær have væltet , »  sagde hun , da kanen havde rejst sig . 
« om forladelse , jeg var vist uopmærksom . Nu skal jeg passe bedre på . » 

de kørte nu rask og jævnt fremad , men da de skulle dreje fra bivejen ind på hovedvejen , hvor sneen lå opkastet i høje volde , tog han et stort sving , så at kanen kom op i sneen og væltede . Julie faldt ud , men Ristrup sprang hurtigt af og standsede hesten . Da hun kom på benene og stod og børstede sneen af sig , sagde han leende , idet han rejste kanen .  « ja , nu er vi kvit , og jeg behøver da ikke mere at kalde dig min overmand . Nu er du bleven dænget til gavns . » 
« var det med vilje , at du væltede mig ? »  hendes tonefald var indigneret . 
« tror du , jeg kører så slet , at jeg vælter dig af en fejltagelse ? Men kom nu , og sæt dig op . Nu er kanen i orden igen . » 
Hun svarede ikke , men begyndte at gå hen ad vejen . 
« kom nu , Julie »  . Ristrup fulgte efter hende .  « du vil da ikke gå hjem i den tunge Pels . » 
« du vælter mig måske igen , hvis du kommer i tanker om noget mere , som skal gøres op . » 
« nej , vist gør jeg ej ! Du kan da tro mig på mit ord . Kom nu . »  han lagde sin arm om hende . 
« du er så underlig ; jeg kan ikke blive klog på dig , »  svarede hun , men fulgte dog tilbage med ham , og de kørte hjem i tavshed . 
Da kanen holdt for døren , rakte han tøm 

merne til en Karl , som kom løbende . Han nåde dog ikke at hjælpe Julie ud . Hun sprang hurtigt ud af kanen og gik ind i huset . Han fulgte efter hende , og da de kom op , hjalp han hende pelsen af . Da hun havde hængt sin kåbe op , tog han hende om livet og løftede hendes hoved op .  « du er da ikke vred på mig , Julie ? Jeg synes , du er så tavs . » 
Hun svarede ikke straks og undgik hans blik . 
« jeg ville jo ikke gøre dig nogen fortræd , »  sagde han og drog hende ind til sig , idet han klappede hendes kind .  « sig nu , at du ikke er vred mere . » 
« jeg er slet ikke vred , Frederik . »  hun så alvorligt op .  « jeg tror snarere , jeg er bange for dig . Det er , som om du ikke ville bøje dig for noget som helst . At det virkelig i denne sag kunne spille nogen rolle for dig at vinde magten , det forskrækker mig næsten . » 
.  « nej , hør , nu synes jeg nok , du tager den bagatel for tragisk . Det er for resten på ægte kvindevis . Lad os nu hellere være venner igen , »  tilføjede han , da hun intet svarede . 
« ja , Frederik , men  . . . » 
« lad nu men’erne blive borte , og sig ja uden betingelser . »  han talte i en usædvanlig indtrængende tone . 
« jeg bliver nok nødt til at give mig . »  hun så op på ham med et lille smil .  « jeg kender 

jo nu din stivhed og ved , at du ikke helmer , før du får din krig frem . » 
« tak , Julie . »  han bøjede sig ned og kyssede hende . Et øjeblik holdt han hende ind til sig , så slap han hende , og de fulgtes ad ind i stuen . 
« sig så , at du giver tabt , Frederik , »  råbte Ida , så snart hun så dem komme ,  « ellers får du ingen kaffe . » 
« snik snak , baby . Gå du hellere ud og hent kaffen med det samme . Det er rart at få lidt varmt efter turen . » 
« uh , Frederik , du er utålelig , rigtig en tyran . Det er godt , jeg ikke skal være din kone . Skønt , det kunne endda være ganske spændende . Jeg skulle drille dig og gøre lige det modsatte af , hvad du ønskede . » 
« nå , så det ville du  ? Ja , det tror jeg for resten godt . Men det var jo muligt , jeg vænnede dig af dermed , min unge . » 
« å . »  Ida slog med nakken og gik ud . Da hun lidt efter kom tilbage med kaffen , sagde hun , idet hun bød Julie den . 
« væltede han dig ? Jeg synes , han talte så sejrsstolt . » 
Julie nikkede . 
« hvad sagde jeg ? »  udbrød Ida triumferende .  « du skulle have lyttet til mine ord . — nej , Frederik , hvor du er hævngærrig ! »  fortsatte hun ivrigt , mens hun med stormskridt for løs på sin 

Broder med bakken .  « hvis jeg var Julie , ved jeg nok , at jeg var bleven vred for alvor . » 
« tror du , baby ? » 
« ja , det kan du være rolig for . » 
« Pas på , Ida , du spilder kaffen i underkopperne , sådan som du slingrer med bakken , »  sagde Johanne i en tone , som påfaldende lignede f'ru Ristrups myndige måde at tale på .  « gå hellere ud og vask underkopperne af . » 
« lille jaskehoved , »  sagde Fru Ristrup , som mødte Ida i døren , da hun slukøret gik ud . 
Mens Ristrup drak sin kaffe , tænkte han på Idas ord , og da han havde sat koppen fra sig , tog han en stol og satte sig ved siden af Julie . Han talte venligt og muntert med hende , og da det frembrydende mørke nødte hende til at lægge sytøjet til side , tog han hendes hånd og beholdt den i sin . Han klappede den et par gange og slap den først , da lampen blev tændt . Julies hjerte bankede af glæde . Det var så uvant , at han viste hende den slags venlighed . 
Julie havde sagt sine timer op fra nytår . Da hun efter ferien vendte tilbage til København , begyndte hun sin nye virksomhed som elev i et hotelkøkken . Fra otte om morgenen til otte om aftenen skrabede hun fisk , hakkede farce , rørte bolle-dejg og andet , som begyndere i kogekunsten bliver satte til . Hun satte al sin energi ind på at blive dygtig deri , og når hun om aftenen kom hjem , 

træt af sit dagværk , gav hun sig til at sy på udstyr . Det var hende en æressag selv at få syet så meget som muligt . Ingen skulle kunne sige , at hun foragtede kvindelig syssel . 
En aften , da hun lidt senere end sædvanligt kom ud af porten , så hun Ristrup gå op og ned udenfor . 
« godaften , Julie . »  han tog hendes arm . 
« godaften , er du her ? »  hun så forundret op . 
« ja , jeg kom netop fra en patient her i nabolaget , da jeg kom til at huske på , at du snart måtte være færdig , og så fik jeg lyst til at vente på dig . » 
« tak , det var pænt af dig . » 
« pænt , det vil jeg ikke sige ; vejret var så godt , at jeg fik lyst til at blive ude . Derfor tænkte jeg , at jeg kunne vente på dig , så vi kunne gå lidt sammen . — du ser ellers noget medtaget ud , synes jeg . » 
« det er blot , fordi jeg er træt af det uvante arbejde . Du kan tro , jeg bliver nok dygtig til sidst , for det er virkelig en lidt streng skole . »  hun så op og lo . 
« det er vist ikke farligt med den strænghed , siden du tager det så muntert . » 
« det kan jeg ikke forstå . Skulle man ikke kunne gennemgå en streng skole uden at lamen-tere og tage på veje , ville det da blive en bedrøvelig verden . » 
« det er dog damers sædvanlige skik . » 

« der er da mange , som ikke bærer sig sådan ad . Din moder for eksempel . » 
« moder , ja det er en anden sag . Hun er ikke dame i sædvanlig forstand . Hun er opvokset på landet og vant til at tage fat . Men de fleste andre kvinder skal nok sørge for at tage på veje i tide , længe før , der er noget , som gør ondt . » 
« jeg kan ikke forstå , hvorfra du har fået så ringe tanker om kvinderne , »  sagde Julie lidt heftigt . Det krænkede hende , at han så åbenbart slog hende i hartkorn med mængden af dem . 
« hja , — hvad skal man sige . Jeg er nu engang utilbøjelig til at se mennesker i et rosenskær . Den belysning yndes fortrinsvis af damerne . Det er måske derfor , jeg er kommen på kant med dem ; og du ved nok , at er man først på kant med mennesker , så går affabiliteten af dem , og den sande natur kommer frem . Desuden ser en læge så meget til damernes eller kvindernes skavanker , at det ikke er underligt , om man får lyst til at borttage den piedestal , hvorpå de i så lang en tid har stået . » 
« da synes jeg virkelig , du gør mere end at tage piedestalen væk , »  riposterede Julie iltert .  « du graver et hul og stiller dem i , for at få dem rigtig langt ned . Du viser sandelig ikke samme retfærdighed mod kvinder som mod mænd . Du opsamler med forkærlighed de enkelte tilfælde , 

som tyder på noget dårligt og glemmer dem , som viser noget godt . Man skulle næsten tro , det kom af , at du satte dig selv så højt , at du ville have dem så langt ned for så meget des lettere at kunne overse dem . » 
« så , for Pokker ! må jeg være fri for dine grovheder . »  Ristrup slap vredt hendes arm og gik hurtigt videre , så at Julie blev lidt tilbage . 
« han er vred , det er tydeligt , »  tænkte hun , mens ilterheden endnu brusede i hende .  « men man må da have lov til at sige sin mening . Han skal da ikke rent stoppe munden på en . » 
Som om Ristrup selv var kommen på lignende tanker , standsede han , og da hun indhentede ham , tog han hendes arm . 
« det er dog ikke værd , vi blive uvenner om kvindespørgsmålet , »  sagde han , da de havde gået et stykke i tavshed .  « hvad jeg så siden mener derom , er hovedsagen dog , at vi to kommer godt ud af det med hinanden . Synes du ikke  ? » 
« jo , naturligvis , »  svarede hun beredvilligt , glad over , at hans vrede var forbi . Ganske vist var uvenskabet ikke så meget opstået over kvindespørgsmålet i almindelighed , som over hans ringe tanker om hende selv ; men det skænkede hun i øjeblikket ingen tanke . 
« i morgen går der et nyt stykke , Julie , »  sagde Ristrup en aften , da de sad sammen i den lille 

hjørnesofa i pensionatets dagligstue . Doktoren havde efterhånden vundet hævd på den plads , især efter at han var bleven forlovet . Den gik nu i reglen under navn af forlovelsessofaen , da et fiffigt hoved mente at have fundet ud , at doktoren havde forlovet sig den aften , da han og Julie spillede Schak . 
« skal vi ikke følges ad hen og se det ? »  fortsatte han . 
« det ville være meget morsomt , dersom jeg bare kunne få fri ; ellers bliver det alt for sent . » 
« ja , naturligvis må du have fri et par timer , førend du plejer , men det får du da sagtens lov til . » 
« jeg skal spørge derom , det kan du være vis på . Jeg har megen lyst til at se det . » 
« ja , så er det en aftale ; jeg ser at få billetter , og du må sørge for at være færdig så tidligt , at vi kan gå herfra lidt før 7 . » 
« ja , det skal jeg nok . » 
« det kan jeg lide , at du er præcis færdig , »  sagde han den næste aften , da han kom op og hentede hende .  « det sætter jeg megen pris på . Det er vel som lærerinde , du har vænnet dig dertil . » 
« jeg troede ikke , at nogen vane fra lærerindetiden kunne være god , »  svarede hun drillende . 
« å , »  svarede han i samme tone ,  « der er ikke noget så galt , uden at det er godt for noget . » 

da de kom til tteatret , skilte Ristrup hende af med overtøjet og bragte det hen til garderoben . Da han igen kom tilbage , stod hun henne ved spejlet og glattede sit hår . Derpå vendte hun sig om imod ham og skyndte sig at trække handskerne på . 
« nu er jeg ligestrax færdig , »  sagde hun , idet hun anstrengte sig for at få fingrene trukket glat på . Hun holdt handskeknapperen imellem tænderne , så at det voldte hende vanskelighed at tale . 
« det er godt , jeg hører din stemme , »  svarede han smilende ,  « ellers ville jeg næppe kunne kende dig igen . »  han så op og ned af hende . 
« hvorfor ikke ? »  hun så forundret op . 
« jeg ved knap rigtig selv hvorfor . Mon det ikke kommer af , at du er pyntet . Jeg har vist aldrig før set dig i andet end mørke kjoler . Der kommer noget dronningagtig over dig derved , ordentligt så man får respekt for dig . Man kan ikke lade være at se på dig . » 
« å , det er næppe farligt , »  lo hun ,  « og hvad det angår med respekten og det majestætiske , så er der vist ikke mere deraf , end du mageligt kan pille væk . Du er jo specialist i at tage piedestaler bort . » 
« vær nu blot ikke så spids , og grav ikke den gamle historie op igen , »  svarede han , idet han tog hendes arm . 
Musiken begyndte , ligesom de kom ind , så 

at de måtte skynde sig hen til deres pladser . Men nogle gange , da hun vendte sig bort fra scenen for at gøre en bemærkning , blev hun overrasket ved at se , at hans øjne hvilede på hende og ikke på skuespillerne . En gang , da hun stjal sig til at se på ham , uden at han mærkede det , bemærkede hun et udtryk i hans ansigt , som hun aldrig havde set før . Der var en dybde i hans blik , som bragte hendes hjerte til at banke og farvede hendes kinder røde . 
« hvis det var muligt ; hvis det virkelig var muligt , at han kunne komme til at holde af hende . »  skønt hun hele tiden så på skuespillet , drog dog en hel anden række tanker igennem hendes sind . Men hun vogtede sig omhyggeligt for at give det til kende af frygt for , at det hele så ville svinde som et blændværk . 
Da de fulgtes hjem om aftenen , var han munter og venlig og talte livligt om forestillingen ; men det , som hun higede efter at høre , nævnte han ikke med et ord . Rigtignok forekom det hende , at han engang trykkede hendes arm ; det kunne dog lige så godt komme af trængselen på fortovet , som af venlighed . 
« dersom du blot vil vente et øjeblik , skal jeg hente et lys i mit værelse , »  sagde Ristrup , da de kom til porten , og han så , at gassen var slukket . Han tog sin nøgle op og ville åbne døren til sin lejlighed . 
« tak , det er aldeles overflødigt . Jeg kender 

trappen så godt , at jeg sagtens kan finde , op i mørke . » 
« men du giver mig vel lov til at følge dig op ? Jeg har dog en vis forpligtelse til at sørge for , at ingen kommer og tager dig , »  sagde han , idet han i mørket famlede sig frem efter hende . 
« ja tak , det må du naturligvis gerne , men jeg er aldeles ikke bange . Der er såmænd ingen , som vil gøre mig fortræd . Det går nok ligesom med dig . Folk flygter alene ved ordet  « emanciperet dame »  . » 
« ret langt er jeg da ikke flygtet fra dig , »  lo han og søgte at gribe hende ; men hun gik videre op ad trappen uden at mærke det . 
Da de kom op , satte han nøglen i låsen , og hun stillede sig hen ved siden af ham for at gå ind , når han havde lukket op ; men da han havde åbnet døren , og hun ville gå forbi ham , tog han hende i sine arme og kyssede hende heftigt , idet han lænede hendes hoved op til sit bryst . Pludselig slap han hende dog og skyndte sig ned ad trappen uden at sige et ord . 
Forundret og fortumlet blev hun stående , indtil hun hørte ham slå døren i ind til sin lejlighed , så skyndte hun sig ind . 
« han var så underlig , først så venlig ; men bagefter , da han slap hende , stødte han hende så underlig fra sig . »  hun stillede sig ved vinduet og så grublende ud på den stjernelyse nathimmel . 

« hvis det var muligt , hvis det lykkedes ! »  hun foldede sine hænder , medens frygt og håb kæmpede om herredømmet i hendes sind . Det syntes , som om håbet vandt sejr , thi et lyst og lykkeligt smil gled over hendes ansigt , idet hun vendte sig om og tændte lyset for at gå i seng . 
Da hun vågnede næste morgen , følte hun sig så glad og let , som hun ikke længe [havde været . 
« var der hændet noget ? Å , nu huskede hun det . Det var jo igåraftes , — — — det var altså i dag , de skulle se på lejlighed og købe møbler . Og hans moder kom ind for at hjælpe dem . Nå , det var nok bedst , hun skyndte sig at stå op . » 
Da Ristrup kom op for at hente hende , for at de sammen kunne gå ud og tage imod hans moder , strålede hendes øjne ved at se ham , skønt hun gjorde sig umage for at være som sædvanligt . Hun ventede at træffe ham venlig og mild , som i går , men blev forskrækket ved at se det hårde udtryk i hans ansigt . 
« der er da ikke hændet dig noget ubehageligt , »  spurgte hun deltagende . 
« nej , , hvad skulle det være , »  svarede han mut afvisende .  « skynd dig nu blot at få tøjet på , så vi kan komme afsted . » 
Blodet for hende op i kinderne ved den kommanderende måde , hvorpå han talte . 
På vejen til banegården mælede han ikke 

et ord , tog heller ikke hendes arm , men gik og svingede sin stok og lod den af og til slå ned mod stenbroen i den nyfaldne sne , som susede op i luften og sprøjtede hen på Julies kåbe . 
En tristere spadseretur havde hun ikke oplevet . Og dagen , som fulgte derpå ! 
Sammen med Fru Ristrup gik de hen i forskellige gader , hvor Ristrup mente , der var en lejlighed , som passede for ham . Han talte ikke et ord til Julie eller spurgte , om hun syntes om de forskellige lejligheder . Kun sin moder tog han med på råd . 
« vil du se på køkken , spisekammer og deslige , moder . Det forstår du dig på . Værelserne kan jeg nok selv komme ud af at bedømme . » 
« synes du om lejligheden her ? »  spurgte Julie , da de havde set på flere , men ingen passende fundet . Når han ikke ville tale til hende , mente hun det bedst selv at bryde isen . 
« har du måske noget at indvende imod den ? »  spurgte han kort . 
« stuerne ligger så ubekvemt for hinanden , forekommer det mig , »  indvendte hun roligt . 
« så — , ja , da er du vist ene om at finde det ; jeg synes udmærket om den . » 
Hun var overbevist om , at det kun var for ikke at være enig med hende , at han svarede sådan . I det mindste lejede han den ikke . 
« det var ikke til at begribe , hvad der var i vejen med ham . Sin moder var han venlig og 

elskværdig imod . Det var blot mod hende , han var så brysk . Og dog var det umuligt , at hun kunne have gjort ham imod . Igåraftes , da de skiltes , var der ikke det mindste i vejen , tvært imod ; men straks i morges var det galt . Nej , om hun kunne forstå det . » 
Jo længere de kom hen på dagen , jo galere forekom det hende , at sagen blev . Hun var vis på , at det var med vilje , han bestandig gjorde det modsatte af , hvad hun ønskede . 
Da de endelig henimod aften trætte og udmattede gik hjem efter at have fulgt Fru Ristrup på banegården , var Julies humør næsten lige så lavt som Ristrups . Hun turde ikke tale af frygt for at blive heftig . 
« du har været mageløs underholdende og elskværdig i dag , »  sagde han spottende , da de skiltes på trappen . 
Et skarpt svar lå hende på læben , men hun betvang sig . 
« synes du ? »  svarede hun kort og gik op . 
De følgende dage var han meget kølig og tilbageholdende imod hende . Hun var derfor glad ved at have så meget at tage vare , at hun kun sjældent var sammen med ham . 
Efterhånden som tiden gik , blev han dog igen mere venlig , skønt han stadigt var tilbageholdende og sjældent talte til hende uden med et lidt spottende tonefald . 
Det voldte Julie mange tunge tanker . 

det er langt lettere tålmodigt at vente på lykken , når man bestandig har tænkt sig den i det fjerne end at se sig skuffet , når man allerede har rakt hånden ud for at gribe den . 
« nu skal vi for alvor til at gå i spand sammen , Julie , »  sagde Ristrup , da de deres brullups-aften var komne ind i deres nye hjem .  « det forrige var kun en leg mod dette . »  han lo lidt forceret . 
Hun så op og smilte , men fik’ tårer i øjnene . 
« nej , hvad er det ? »  han tog hende om livet .  « synes du , det er passende ? Der er da ingen grund til at være forknyt . Jeg er virkelig ikke så slem , fordi jeg undertiden kan blive hidsig . Jeg skal nok være god imod dig . »  han drog hende ind til sig .  « lad mig nu se et glad ansigt igen . Du ser jo ud , som om du troede , du var bleven gift med en blåskæg . » 
« å , turde hun blot slå armen om hans Hals og sige ham , hvor højt hun elskede ham . Dersom han ville give hende lov dertil . Men hun vidste , hun var sikker på , at han blot ville sige :  « så Julie , lad os nu huske på , at vi er fornuftige mennesker , og lad os ikke blive barnagtige .  » 
« barnagtigt ! Som om det var barnagtigt at elske af hele sit hjerte . » 

« nå , Julie , lad mig se dit ansigt . »  han tog hende under hagen . 
Hun tørrede hurtigt sine øjne og lod sin hånd glide hen over ansigtet . Idet hun gjorde sig fri for bans arm , gik hun hen i stuen , hvor hun med nervøs Iver flyttede om på forskellige ting . 
« hvad er det , Julie ? Jeg synes , du har så travlt . »  han kom hen til hende . 
« jeg bestræber mig blot for at være fornuftig og huslig , »  svarede hun og så op på ham med et usikkert smil . 
Den lejlighed i Farimagsgade , som Ristrup beboede , var smuk og rummelig med udsigt over ørstedsparken . Dels var Ristrup som læge nødt til at have en større lejlighed , end unge folk sædvanligvis har , og dels kunne han ikke finde sig i at bo indskrænket . 
« jeg vil have plads til at røre mig , »  havde han sagt til sin moder , dengang han lejede , og hun gyste ved at høre huslejens størrelse .  « desuden kan det slet ikke betale sig for mig at tage en dårlig lejlighed , som jeg snart flytter fra . Det skader en læges praksis at flytte tit . Jeg sætter også pris på , at lejligheden er så stor , at i kan bo hos os , når i kommer til byen , uden at der skal vendes op og ned på huset . » 
En varm solskinseftermiddag i maj stod Julie ved det åbne vindue og så ud over parkens 

grønne træer . Vinden bar af og til en frisk , krydret Duft af hyacintter og blomstrende buske op til hende . Hun lænede sig ud og indåndede med velbehag den friske luft . 
Hun følte sig så glad , som om noget af forårets jubel havde forplantet sig til hende . 
« Havde hun ikke også grund dertil ? Havde ikke alt føjet sig langt bedre , end hun Havde turdet håbe ? Var Frederik ikke venlig og god imod hende . Og somme tider — hun turde knap tænke derpå — kunne der over hans væsen være noget mildt og blidt , næsten som en vågnende ømhed . Skulle hun virkelig nå at vinde hans kærlighed ? Hvis det skete , hvor ubegribelig stor en lykke ville det ikke være . » 
Hun trak vejret dybt , greben af en pludselig angst . 
« hvis det kun var en skuffelse . Hvis hun en dag mærkede , at det hele havde været et blændværk .  » 
Hendes hjerte blev koldt af angst . 
« å , gud , »  hun foldede hænderne ,  « lad det ikke ske . Lad mig ikke opleve så grusom en smærte . 
Nej , som hun dog fangede griller . Det måtte være forårsluften , som gjorde hende ør . Og netop i dag ! Nu måtte Frederik og hans forældre straks komme tilbage . Og hun , som var bleven hjemme , for at alting kunne være færdigt , før gæsterne kom . I dag ville hun mindst af alt stå 

til skamme , når det var Frederiks fødselsdag , og hans forældre tilmed var her . »  hun skyndte sig ud . 
Da hun var færdig i køkkenet og havde klædt sig om , ordnede hun en skål med blomster , som skulle på bordet . 
« goddag , Julie . Her har du os igen . »  Ristrup kom ind i stuen .  « fader og moder gik blot ind for at klæde sig om . Nu kommer de fremmede vel også snart . 
Hvor du ser pæn ud i den kjole . »  han gik hen til hende og klappede hende på kinden .  « min lille Julie . »  han lod sin hånd glide hen over hendes hår , drog hende ind til sig og kyssede hende . 
En varm rødme på hendes kinder og et strålende lys i hendes øjne fortalte tydeligere end ord , hvor glad hun var for hans kærtegn . Da hun vendte tilbage til sin afbrudte beskæftigelse med blomsterne , efter at hendes mand havde forladt stuen , var der et lykkeligt , næsten forklaret udtryk i hendes ansigt . 
Snart blev hendes tanker dog anden steds optagne . Gæsterne begyndte at komme , og hun fik travlt med at være værtinde .  « Frederik skulle ikke behøve at skamme sig over hende . » 
Når man er glad , er det let at være elskværdig , og alle gæsterne var enige om , at en nydeligere værtinde , end den unge Fru Ristrup , kunne man ikke nemt finde . Hun spøgte og samtalede med gæsterne , alt imens hun med øjnene 

fulgte opvartningen og sørgede for , at ingen manglede noget . 
Da gæsterne var gåde , blev Ristrups forældre siddende inde i stuen . 
« det var en overordentlig god anretning , det må jeg sige , Julie , »  bemærkede . Fru Ristrup .  « Havde du selv lavet den fiskeret ? » 
Lidt rød i kinderne bekræftede Julie det . 
« ja , hun er slet ikke så fejl , »  faldt Ristrup ind .  « dersom jeg ikke vidste det , ville jeg ikke falde på , at hun havde været lærerinde . » 
Julie følte sig som en , der har fået ug . til eksamen , ja endnu mere glad , syntes hun . 
En dag på eftersommeren sad Ristrup i sit værelse og læste , da Julie åbnede døren og stak hovedet ind . Hun holdt en parasol i hånden og havde overtøj på . 
« jeg skal nogle ærinder i byen , »  sagde hun .  « jeg ville blot spørge , om du skal se til nogen , eller om vi kan spise til sædvanlig tid ? » 
« nej , jeg skal ikke ud , »  svarede han og så op fra bogen .  « folk er så friske som f"isk i dette strålende vejr . »  han nikkede venligt til hende , idet hun lukkede døren . 
Den ro til læsningen , som han havde ventet sig , fik han dog ikke . Kort efter , at Julie var gået , ringede det , og et øjeblik efter bankede pigen på døren til hans værelse . 

« der er en herre , som ønsker at tale med doktoren . » 
« de ved jo , at det ikke er min konsultationstid nu , »  svarede Ristrup ærgerligt og lukkede bogen .  « sig til Herren , at jeg træffes mellem tolv og to . Nej vent ! Spørg ham hellere , hvem det er . » 
« Herren siger , at han er en god bekendt af doktoren . » 
« det er mig , Ristrup , »  sagde en lille undersætsig , jovialt udseende herre , som uden videre skubbede pigen til side og viste sig i døren . 
« nej goddag , Hansen . Er du kommen til byen . Kom indenfor . Nå , hvordan lever du i Slagelse ? » 
« å tak , som du ser , kunne det være værre . Jeg har da endnu beholdt mit huld og mit humør . Det er straks noget . Hvordan du lever , er det vist overflødigt at spørge om . Du må da have praksis nok , siden du behandler patienterne så fornemt . Jeg kunne næppe nok få lov at komme ind til selve stormanden . 
Det er nok ikke som med os andre stympere . Vi er glade for hver patient , der kommer , selv om det er midt i spisetiden . » 
Ristrup lo . 
« tag nu bare frakken af og slå dig til ro , »  sagde han , idet han skilte dr . Hansen af med tøjet .  « sæt dig så ned og gør dig det mageligt . 

vil du ikke have noget at drikke ? Nå ikke . Men en cigar , eller måske hellere en pibe^ hvad ? » 
« ja tak , hvis det kan gå an at tage en så mægtig mands tid . Den lod til at være svært kostbar , da jeg kom . — jo , jeg hørte nok , hvad du sagde ; døren stod på klem . » 
« det skal du såmænd ingen vægt lægge på , gamle dreng . Man er skam nødt til at holde lidt nøje over reglerne . Københavnerne har en rent bandsat lyst til at komme på de mest urimelige tider , om de så blot har lidt snue . Værs’god . »  Ristrup strøg en tændstik . 
« tak , — men — hvad jeg ville sige , — tak , nu er den godt tændt . — du er jo bleven gift . Jeg blev til mode , som om jeg var falden ned fra månen , da jeg hørte det . Jeg kneb mig selv i armen , for at mærke , om jeg var vågen . — når jeg tænker mig , »  Hansen rystede pattetisk på hovedet ,  « når jeg husker på dine udtalelser og de faste principper , du havde i din ungdom . Du var et lysende eksempel for os alle . Din urokkelige bestemthed gjorde , at vi så hen til dig , som til fyrtårnet på klippen . Men ak ! Strømmen tog dig . » 
« sludder , Hansen , vær nu bare manérlig . » 
« mit eneste håb i lang tid »  fortsatte Hansen uforstyrret ,  « var , at du havde taget en stille , huslig pige ; en af dem , du nok husker , vi efter principperne til nød måtte gifte os med . Da jeg hørte , at din kone havde været lærerinde , oven 

i købet eksamineret , samt nidkær for kvindernes frigørelse , da brast mit sidste Anker , og nu driver jeg for vind og vove . — du gode gud , hvad det dog er for en vaklende verden , vi lever i . » 
« men det må dog være dig en trøst , at du kan komme så højt op på kotturnen , at du kan se ned på verden , »  lo Ristrup halvt ærgerlig . 
« jeg er nu kommen her i dag , »  vedblev Hansen , uden at ænse afbrydelsen ,  « for med egne øjne at erkyndige mig om sagernes stilling . Dersom du oven i købet er forelsket og muligt under tøffelen , så har jeg mistet både ror og kompas . » 
« du ligner dog aldeles dig selv , Hansen . Du har altid , når du først kom i gang , haft et storartet snakketøj . » 
« her skal slet ikke undersøges , hvordan jeg er , men kun , om du har forandret signaler . — hvor er for resten din kone henne ? Er hun så frygtelig , at du ikke tør vise hende frem ? » 
« til nød tør jeg nok , »  lo Ristrup ,  « men hun er i byen for øjeblikket . Imidlertid kan du nok nå at få hende at se , for du bliver her naturligvis til middag . Så kan du i al ro og mag tage kendsel på hende . » 
« tør du egentlig bede mig på egen hånd , Ristrup ? Er du ikke bange , i bliver uvenner derover  ? » 
« så frygtelig bange er jeg ikke . Gør nu blot ingen omstændigheder , men slå dig til ro . » 
« ja , når du virkelig tør indestå for følgerne , 

vil jeg forsøge at få mod dertil . Jeg behøver sandelig alt det , jeg har , for din kone må være en myndig dame , siden hun har fået bugt med dig . » 
« Julie , »  kaldte Ristrup , da han hørte hendes skridt i entreen . 
« må jeg præsentere dig dr . Hansen fra Slagelse , »  sagde han til hende , da hun kom ind i stuen endnu med overtøjet på .  « han er en god ven af mig , som du vist har hørt mig omtale . Han gør os den ære at spise hos os i dag . » 
« goddag , »  hun rakte ham venligt hånden ;  « og velkommen . Det er morsomt at lære doktoren at kende . Min mand har tit omtalt dem . — nu skal jeg straks lade rette an , »  sagde hun i døren til Ristrup , idet hun gik ud . 
« hvor det dog er heldigt , at maden er så pæn i dag , »  tænkte hun , mens hun tog tøjet af , og satte en flaske vin på bordet . 
« du er dog en filur , Ristrup , »  sagde Hansen , idet han tændte en cigar og langsomt rørte om i sin kaffe , da han efter middag igen var kommen til sæde i Ristrups sofa . 
« sådan som du har taget os alle ved næsen . Har vi ikke gået og set op til dig og beundret dig som den faste og urokkelige , og hvad sker så ? Først gifter du dig . Det var slemt nok ; men jeg vil dog slå en streg derover , for hvad er vi mennesker , som hvalfisken sagde . Men for det andet tog du en emanciperet dame ; og der 

næst , hvad ser jeg , da jeg kommer herop for at få mine vaklende grundsætninger styrkede . — en rigtig nydelig kone . Det var en slem streg , for du husker nok :  « det må anses for umandigt , at •lade en æsttetisk rørelse være medbestemmende ved valget af en ægtefælle . » 
Men nu kommer vi til det sidste punkt , og det er det værste . 
Da jeg ser eder sammen og stiller ægteskabets diagnose , mærker jeg straks tegn til forelskelse ; aldeles utvivlsomme tegn , i det mindste fra din side . » 
« å , passiar , »  afbrød Ristrup ham og dampede stærkt på sin cigar . 
« det værste er , »  fortsatte Hansen leende ,  « at min lægevidenskabelige erfaring siger mig , at sygdommen vil komme til et akut udbrud , når den arving , som jeg formoder , er i vente , ser dagens lys . Et tu , brute ! Jeg må hellere stryge flaget med det samme og gå hen og gifte mig . Jeg har ingen anlæg for at være den sidste på skansen . » 
« nu synes jeg snart , det kunne være nok med det vrøvl , »  afbrød Ristrup ham med næppe undertrykt ilterhed .  « jeg har giftet mig af fornuft , ren og skær fornuft . Dine syner og diagnoser gider jeg ikke høre på . » 
« ja , sådan snakker de ræve for de gæs . — nej , min far , jeg er da ikke aldeles blind . Så 

jeg ikke selv , hvordan du fulgte din kone med øjnene . Men du er en rigtig gammel ræv . » 
« skal vi så tale om noget andet . »  Ristrup trommede utålmodigt med fingrene på bordet . Han havde møje med at være rolig . 
« nej , ved du hvad , Ristrup , så nemt slipper du ikke ud af klemmen . Indrøm meget hellere , at du har opdaget , at der er mere i den gamle historie om kærlighed , end vi i vore unge dage mente , så skal jeg til gengæld fortælle dig , at jeg er bleven forlovet . » 
« nåda ! Til lykke gamle dreng . Hvem er så den lykkelige , hvis jeg må spørge ? » 
« hendes fader er købmand i Slagelse ; hun er altså , hvad man kalder , en lokal pige ; og du kan stole på , at hun er sød 1 » 
Ristrup drejede nu samtalen ind på Hansens forhold og fremtidsudsigter , så at hans egne forhold ikke mere kom på tale , før Hansen rejste sig for at tage afsked . 
« Hansen er dog et vrøvl , »  tænkte Ristrup , da han igen kom ind i sit værelse efter at have fulgt sin ven ud .  « skulle jeg være forelsket , tilmed i min egen kone . Nej , det er dog for naragtigt . — som om det at synes om et menneske var det samme som at være forelsket . Så måtte man jo være forelsket i enhver af sine venner , og det var der dog ingen , som faldt på . — — det var måske på en jidt anden måde , han syntes om Julie , end om Hansen f . Eks . Men man blev 

jo også anderledes sammenlevede , når man var dagligt sammen , end når man kun sås i ny og næ . 
Forelsket — nej , det var han sandelig ikke . »  han gik et par gange op og ned ad gulvet .  « var han forelsket ? Det var det reneste nonsens at tale derom . Folk påstod jo , at forelskelse var en egen betagethed af sin genstand . Men gik han ikke her så roligt og undersøgte sagen , som om det drejede sig om en vildfremmed . — — — naturligvis måtte han vogte bedre på sit væsen i fremtiden , så at folk , der så dem sammen , ikke forvekslede godt kammeratskab med kærlighed . Han skulle dog ikke have noget af , at der blev troet om ham , at han var forelsket . 
Rigtignok var det i og for sig ligegyldigt , hvad folk mente ; men der var alligevel noget harmeligt i , når man havde den bedste samvittighed af verden , så at blive beskyldt for at bryde sine principper . 
Hvis nu Julie gik i den samme indbildning , hvis hun , ligesom Hansen , troede , at han var forelsket i hende . Det manglede bare ! Men der skulle snart blive sat en stopper for den idé . Han skulle nok forandre sin opførsel , så hun kunne forstå , at det var der ikke noget om . — indbilde sig , at han var en forelsket nar ! » 
Da Ristrup om aftenen havde drukket the , blev han ikke siddende i dagligstuen , som han 

plejede , men gik straks ind på sit værelse . Han havde travlt , sagde han . 
I det hele undergik hans opførsel i hjemmet en stor forandring efter Hansens besøg . Han blev kold og uvenlig mod Julie og havde ofte noget at beklage sig over . Det syntes undertiden , som om han gik på jagt efter årsag til klage . 
Hans forandrede væsen voldte hende megen sorg . Hun brød sit hoved for at  .finde grunden dertil , men forgæves . Hun gjorde sig dobbelt flid med husførelsen og stræbte at gætte hans ønsker , men heller ikke det hjalp . 
Om efteråret kom Ida i besøg , og i den tid , hun opholdt sig hos dem , var Ristrup mere inde i dagligstuen , end han i den senere tid plejede . Men i Julies øjne gjorde det langt fra sagen bedre . Når hun så ham være munter og spøgefuld mod Ida , og sammenlignede det med hans opførsel mod hende selv , så hun deres forhold i et endnu mørkere lys , end før . Selv når det rørte ved hans allerømmeste punkter , kunne han på en venlig måde bære over med Ida . En dag kom han stormende ind i stuen .  « det er naturligvis dig , som har ryddet op på mit skrivebord , »  busede han ud , så snart han så Julie .  « jeg ville ønske , du engang for alle ville fritage mig fo'r din skolemesterorden . » 
« jeg har ikke rørt ved dine sager , »  svarede hun sagtmodigt .  « er der bleven noget borte ? » 

« alting er borte , »  svarede han kort .  « det hele er af lave . Ikke en bog er på sin plads . Hør , baby , »  sagde han med et i en helt forandret tone ved at se Idas brødefulde udtryk ,  « det skulle da vel aldrig være dig , som har været på spil ? Nå , så det er dig . Ville du forsøge at agere hvirvelvind , eller var en af Jules vernes romaner bleven borte . Du har dog altid været en vildkat . » 
« at han ville tage sådan på veje imod hende , længe før han vidste , om hun var skyld i uordenen , »  gik det oprørt i Julies sind .  « men Ida derimod , som havde forvoldt ulykken , hende lo han kun af . — det var , som om han havde sat sig for at være ubehagelig imod hende , at han ikke regnede hende for noget . » 
Skønt Julie virkelig holdt af Ida , følte hun dog en vis lettelse den dag , hun rejste . Måske Ristrup ville blive venligere , når de igen blev alene . 
Dette håb viste sig dog at være en skuffelse . Han vedblev at være kold og uvenlig som før . 
En dag ved middagsbordet var han især vanskelig . Ingenting var ham tilpas . 
Maden var dårlig , husførelsen elendig og hun selv ubehagelig og muggen . Ja , det var en lykke at have en emanciperet kone ! 
Da han rejste sig og forlod stuen , bøjede Julie sit hoved mod bordet og brast i gråd . 
« å , hvad skulle hun gøre ? Det var ikke til 

at holde ud . »  hun græd længe tungt og voldsomt . Med et sprang hun heftigt op . 
« det var den bitreste skændsel og fornedrelse ! Hun var kun en slavinde for ham . Han havde aldrig brudt sig om hende . Det havde været en indbildning alt sammen . Dersom hun blot aldrig havde bildt sig det ind , — — — han holde af ! Det havde blot været et skin . Nu , da hun ikke længere så godt ud , var der intet mere tilbage . Det havde blot været hendes ydre . Han brød sig ikke det ringeste om hende selv . » 
Hun kastede sig på knæ ved sofaen og brød ud i en heftig hulken . 
« hvad havde hun dog gjort ? Hvad havde hun indladt sig på . 
Tåbe som hun havde været , at bilde sig ind , at kærligheden kunne komme med tiden , at han til sidst ville komme til at holde af hende . 
Hvordan skulle hun udholde at leve et langt liv på denne måde ? 
Hvad skulle hun dog gøre ? 
Det var alt sammen hendes egen skyld , hun , som havde indvilliget i hans forslag om et fornuftparti . 
At hun havde kunnet indlade sig på en sådan løgn . 
Hun havde været god nok , mens han var i det lune , og nu var det forbi , og han kastede hende væk . 
Hun kunne takke sig selv for det hele . 

å gud , hvad havde hun gjort ! » 
Pigen åbnede døren for at se , om hun kunne tage af bordet , og Julie gik hurtigt ind i den anden stue . 
« jeg går ud nu , og kommer ikke hjem til the . Jeg skal i medicinsk forening i aften , »  sagde Ristrup ind gennem døren . 
Julie nikkede til tegn på , at hun havde hørt hans ord , men vendte sig ikke om , for at han ikke skulle se , at hun havde grædt . 
Modstridende følelser fyldte hendes sind , da han var gået . 
Hin følte sig lettet over at have lov til at være i ro med sine tunge tanker , og dog grebes hun af en smertelig følelse ved at tænke på , at han virkelig var gået uden at sige et formildende ord . 
Jo mere hun gjorde sig klart , at Ristrup ikke brød sig om . hende , des mere var det , som om al livsglæde forsvandt . 
Hun sørgede og græmmede sig , så at hun blev bleg og mager . 
Om dagen tog hun sig sammen og var rolig og behersket , men om natten græd hun bitre tårer . 
Det eneste , som holdt hende oppe , var tanken om det barn , hun skulle føde . 
Hun havde dog en at leve for . En , som hun kunne få lov at elske . 

« hør , Julie , spiser du noget ? Jeg synes , du er kommen til at se dårlig ud , »  sagde Ristrup en dag ved bordet . 
« jeg fejler ingenting , »  svarede hun og blev rød . 
« ja , du må sandelig sørge for at være rask og holde dig flink , ellers bliver drengen jo en ren skrælling . » 
« drengen , »  hun så forundret op .  « det kan da ligeså godt blive en pige . » 
« nej holdt , min ven , det skal vi dog ikke have . Tro blot ikke , at jeg vil nøjes med en pige . Jeg tager simpelthen slet ikke imod en pige . Du har værs’god at sætte en dreng i verden ; piger er der skam nok af . » 
« det er da ikke dit alvor , Frederik . Jeg har da ingen magt over , om det bliver en dreng eller en pige . Sæt dig dog ikke fast i , at det skal være en dreng . » 
« jo , du kan stole på , jeg sætter mig fast deri . Jeg vil slet ikke vide af en pige . Tror du , jeg vil være fader til sådan en unge . » 
« men det er dog alt for galt , at du vil tage det sådan , »  sagde hun oprørt , idet han rejste sig og gik . 
« at han kunne være sådan ! »  hun gik heftigt frem og tilbage .  « den eneste deltagelse , han viste hende , var for drengens skyld , og hvis det så blev en pige . — — — » 

« jeg ser dem jo aldrig mere , Julie , »  sagde frøken Holm en dag , da hun var kommen i besøg .  « nu har jeg så længe måttet undvære deres hyggelige små besøg hos mig , at jeg har vovet mig ud , endskønt det er et hundevejr . — hvorfor kommer de heller aldrig mere ? » 
« jeg går ingen steder i denne tid , »  svarede Julie roligt , men blev dog lidt rød ; det var hende ubehageligt at bruge en så tom undskyldning til sin gamle veninde . 
« nå , ja ja . Det kan også være det samme . De ser jo , at når bjærget ikke vil komme til Muhamed , kommer Muhamed til bjærget . Hvordan har de så levet i al denne tid . Haft det godt og været glad , hvad ? » 
« ja , tak . » 
« ja , tak , »  efterabede frøken Holm .  « er det et svar for en lykkelig ung kone . » 
« hvad vil de da , at jeg skal svare ? Storartet , eller vidunderligt , eller henrivende ? » 
« det gør ikke så meget , hvilket ord de vælger , blot jeg kan høre , det kommer fra hjertet . » 
« de er ikke nem at gøre tilpas , »  svarede Julie spøgende .  « blot jeg kan være så heldig at finde den tone , som de vil kalde fra hjertet . » 
« det har de aldrig før haft vanskelighed ved , Julie . Hvor tit har vi ikke talt om , at hvad der kom fra hjertet , gik til hjertet . — men jeg synes , de er kommen til at se dårlig ud . De er 

også bleven så alvorlig , og bleg og mager er de bleven . Er der noget i vejen ? » 
« nej , ikke det mindste . »  Julie følte , at ordene sad fast i hendes Hals ; men det var hende umuligt at tale til nogen om , hvad der voldte hende sorg , ikke engang til sin gamle veninde .  « de kan ikke regne , når man ikke er rask , så bliver man altid mere alvorlig . » 
« hør , ved de hvad , skulle en ung kone ikke kunne se glad ud , fordi hun er lidt utilpas , så var kærligheden ikke meget værd . » 
« nåda , så de slår dem fra kærligheden , »  lo Julie , glad over at kunne vende samtalen . 
« nej , tvært imod . Jeg er fremdeles dens svorne ven , og da jeg tillige er deres ven , så jeg gerne , at den fik en pæn behandling her i huset »  . 
« det behøver de ikke at fortælle mig så eftertrykkeligt , »  lo Julie . Frøken Holm tog hende nemlig i sin Iver om håndleddet og klemte til .  « de ved jo , at jeg er ganske enig med dem . » 
« og de og doktoren er altså rigtig glade for hinanden ? » 
« der er jo intet fuldkomment under solen , »  henkastede Julie i en let tone .  « men jeg tænker , vi er så lykkelige , som ægtefolk plejer at være »  . Mens hun udtalte de sidste ord , syede hun flittigt uden at se op . Hun følte sig , som var hun på en pinebænk . 
Frøken Holm betragtede hende skarpt og sukkede . 

« ja , syntes jeg ikke nok , jeg kunne høre , her var fremmede , »  sagde Ristrup og komind istuen , med hat og overfrakke på .  « goddag , frøken Holm . Ja , de er vel kommen herop for at lære min kone mytteri . » 
« tvært imod , doktor , »  svarede hun spidst .  « jeg er opfyldt af beundring over deres opdra-gelsesmethodes fortræffelighed . Julie er bleven så alvorlig og sat som nogen mønsterkone . » 
Hvis nogen havde set frøken Holm gå ned ad trappen , kunne de let have fået underlige forestillinger om hendes mentale tilstand . Hun rystede på hovedet og knyttede hænderne , mens hun bevægede læberne som en , der taler med sig selv . 
« å herregud , »  sagde hun til sidst højt , idet hun åbnede døren og gik ud på gaden . 
I februar måned fødte Julie en pige ; men Ristrup var så fortrydelig over , at det ikke var bleven en dreng , at det varede noget , før han ville tale med hende . Barnet ville han slet ikke se . 
Julie følte sig så krænket over hans adfærd , at hun havde ondt ved at svare roligt på hans spørgsmål , da han endelig kom hen til hende . 
Dog , jo mere hun følte sig såret , des mere bød hendes stolthed hende at skjule det . Nødtvungen venlighed ville hun ikke tage imod . 
Da den første skuffelse var overvunden , fortrød Ristrup sin uvenlighed mod hende . Han gik 

igen ind til hende for at sige nogle venlige ord , men det forekom ham , at hun var ganske , som hun plejede og ikke som en , der er ked af noget . Han antog derfor , at hun aldeles ikke havde lagt mærke til hans forstemthed . 
Han var selv alt for vant til straks at give sin vrede luft , til at det kunne falde ham ind , at hun ville skjule den , netop fordi hun følte sig såret i det dybeste . 
Da han igen vendte tilbage til sit arbejde , følte han sig fuldkommen beroliget . 
At han vedblev at tie , at han virkelig ikke med et ord søgte at undskylde sin opførsel , fyldte Julies sind med en dump vrede , der gik så meget dybere , fordi den blev omhyggeligt skjult . 
Al den ømhed hun ejede , udøste hun over den lille pige , mens hun næppe tålte , at hendes mand så på barnet . 
Når han ikke brød sig om det lille skind , skulle han heller intet have med henae at gøre . 
Da han , som de fleste herrer , ikke brød sig meget om små børn , lagde han slet ikke mærke dertil . 
Enten det kom af , at Julie havde sørget så meget inden barnets fødsel , eller det kom af , at det følte sig så lidet velkommen i verden , er ikke godt at sige ; men det var en lille sygelig skabning , som græd meget og slet ikke ville trives . Trods al Julies omhu og kærlighed , døde hun , da hun knapt var tre uger gammel . 

hendes forældre stod sammen ved vuggen , da hun døde . 
Da Julie så , at det var forbi , kastede hun sig ned over det lille døde barn og vred sine hænder . Hun var ude af sig selv af fortvivlelse . 
« den eneste , hun havde , var taget fra hende . Hun havde intet , slet intet at leve for . — den lille stakkel . Det var måske bedst , at hun var død . Hun havde ikke mødt megen kærlighed i verden . 
Å , hvordan skulle hun bære det ? Hun kunne ikke leve uden hende . Hun havde jo kun hende — kun hende . »  hun knugede stønnende sine hænder sammen . 
Ristrup forsøgte at berolige og trøste hende , men hun stødte ham hårdt fra sig . Hele aftenen og natten blev hun siddende ved den lille piges vugge . 
Den næste morgen gik hun tidligt ud og købte grønt og blomster . Så satte hun sig igen ved vuggen og begyndte at binde kranse , mens hun sagte nynnede en vuggesang . 
Hun lagde selv den lille pige i kiste , derpå satte hun sig igen ned ved siden at den . 
Da Ristrup op på dagen kom ind til hende og ventede at finde hende opløst i tårer , sad hun stille med foldede hænder ved kisten . Hun var fuldkommen rolig , skønt hendes ansigt var meget blegt . Kun om hendes mund var der et smerteligt træk , som om hun havde grædt , til hun ikke havde flere tårer . 

før han gik ind til hende , havde han gyst ved tanken om hendes gråd , nu ønskede han , at hun ville græde . Som hun sad der bleg og stille , lignede hun selv en død . 
« du må ikke sidde her længere , Julie . Her er koldt , og du har intet spist . Kom med mig ud . »  han talte stille og mildt . 
Hun rejste sig lydigt og fulgte ham ; men da hun næsten var kommen hen til døren , vendte hun tilbage , tog en blomst op , som var falden ned , og lagde den på kisten , så gik hun stille ud med ham . 
Hun satte sig ved bordet og støttede hovedet i sine hænder . 
« du må spise , Julie , »  sagde han og lagde et stykke på hendes tallerken . 
Hun tog et par mundfulde , så skød hun tallerkenen bort og ville rejse sig , men han lagde sin hånd på hendes arm . 
« du må ikke holde op endnu . » 
Hun så bønligt op . 
« jeg kan ikke mere . » 
« drik da i det mindste et glas vin . »  han holdt glasset hen til hende ,  « og så må du gå ind og sove . » 
Han tog hende ved hånden og ville føre hende ind i sovekammeret . 
« nej , ikke der , »  hun holdt afværgende hænderne ud .  « jeg kan ikke være derinde , »  fortsatte 

hun , da han alligevel lagde hånden på låsen .  « derinde er al sorgen og smærten . » 
« du kan også lægge dig ind i gæstekammeret ! »  svarede han føjeligt . Han forstod ikke hendes ord . 
Hun tænkte vel på , at barnet var død derinde .  « når du blot vil sove , Julie , må du lægge dig , hvor du helst vil . » 
Da han en times tid senere forsigtig åbnede døren og så ind til hende , lå hun og sov . Men selv i søvne havde hun det samme smertelige træk om munden som før . 
Ved begravelsen var hun rolig og stille . Kun da kisten blev sænket i jorden , hørte Ristrup hende hulke . 
På vejen fra kirkegården sad hun og stirrede tungt frem for sig , men sagde ikke et ord . 
« Julie , »  sagde Ristrup , da de igen stod i dagligstuen .  « kunne du ikke prøve at dele din sorg med mig ? »  han lagde sin arm om hendes liv , men slap hende straks igen . Det forekom ham , at hun gøs . 
« med dig ? »  hun så op og rystede på hovedet .  « det ville ikke nytte noget . Vi tager livet så helt forskelligt . Vi kan ikke forstå hinanden . » 
« å , Julie , dersom du ville prøve derpå . » 
« jegkan ikke , »  svarede hun håbløst og gik ud . 
De følgende dage var hun travlt beskæftiget med at gøre i orden alle steder , hvor der , ved 

den lille piges sygdom og død , var kommen uorden . 
Hun gemte omhyggeligt alt børnetøjet ; hun ryddede op og lagde til rette med rastløs flid og akkuratesse . 
Skønt hun næppe undte sig tid til at spise og først gik i seng langt ud på natten , lagde Ristrup sig dog ikke imellem . Han håbede , at den travle virksomhed skulle bringe hendes sind til ro . 
Da enhver ting til sidst var bragt i orden , og der intet mere var at gøre , kom hun ind i dagligstuen og satte sig ned . 
Da Ristrup henimod midnat gik igennem stuen , sad hun ved bordet med en bog i hånden ; men hun så frem for sig , langt ud over bogens blade . 
« går du ikke i seng , Julie ? Klokken er mange . » 
« jeg er ikke rigtig færdig endnu , »  svarede hun stille uden at se på ham . 
Da han var gået , støttede hun hovedet i sine hænder . Hendes læber bevægede sig af og til , mens hun rystede tungt på hovedet . 
Den næste formiddag overraskedes Ristrup ved at se Julie komme ind i hans værelse . Han rejste sig forundret . I den senere tid plejede hun aldrig at komme derind . 

» Dersom du har tid , »  sagde hun ,  « ville jeg gerne tale med dig . » 
Han nikkede og skød en stol hen til hende . 
« der er noget , jeg gerne ville bede dig om , »  begyndte hun med en træt , tonløs stemme .  « jeg trænger så meget til beskæftigelse . Må jeg ikke få lov til at tage nogle skoletimer igen . Har du noget derimod ? » 
« du har alt for få kræfter dertil , Julie . Du vil ikke kunne holde det ud . » 
« å , Frederik , giv mig lov til at tage et arbejde , som kan fylde mine tanker . » 
« du har jo huset . Er der ikke nok at gøre ? » 
« huset kan jo enhver anden passe , ligeså-godt som jeg . Du har selv ofte sagt , at jeg skulle bleven ved læsningen , at jeg ikke duede til husvæsenet .  » 
« det har jeg ikke ment . Det må være sagt i utålmodighed . Du må have misforstået mig . — huset kan da ikke passe sig selv . » 
« Anna er en dygtig pige . Hvis der blev lagt på hendes løn , ville hun sikkert påtage sig det arbejde , der blev mere , dersom jeg tog timer . » 
« mener du da , at du helt ville overlade huset til hende , at du kun ville undervise ? » 
« jeg tænkte , du blev mest tilfreds på den måde . At det var bedst for os begge . — jeg har handlet meget urigtigt ved at gifte mig . » 
« hvor kan du dog tale sådan , Julie ? Du må 

ikke lægge så megen vægt på nogle ord , som er sagt engang i hidsighed . » 
Hun rystede på hovedet . 
« må jeg , Frederik ? Giv mig lov til at undervise ; jeg kan ikke leve på denne måde . » 
« jeg vil naturligvis ikke sætte mig derimod , når det er dig så meget om at gøre . Men jeg synes , du tager barnets død på en forkert måde . Du burde dog ikke slippe ethvert livshåb , fordi hun er død . Der kan endnu være megen glæde i livet for dig . » 
Hun rystede smerteligt på hovedet . 
« jeg sørger ikke så meget over den lille piges død . Det er godt , hun ikke skulle vokse op i denne kolde verden . — men jeg har tænkt meget over vort forhold , både før hun blev født og senere . — jeg kan ikke fortsætte det liv , jeg hidtil har ført . 
Det er blevet mig så klart , at vort ægteskab hviler på et falsk grundlag ; at vi i virkeligheden ingen ret har til at kalde det et ægteskab . » 
Det gav et sæt i Ristrup , men han tvang sig til at tie , da Julie vedblev . 
« når kærligheden , som skulle være den bærende kraft , det , som skulle gøre forholdet til et ægteskab , mangler , har vi , efter min overbevisning , ikke lov til at fortsætte vort forhold . 
Du kunne svare mig , »  fortsatte hun efter en pause , da han intet sagde ,  « at det burde jeg have betænkt , førend jeg giftede mig . Du har ret ; 

jeg har selv tænkt derpå og undret mig over , at jeg først nu forstår dette . 
Jeg havde håbet , at du engang skulle komme til at holde af mig . — jeg ved , at det var tåbeligt . — min eneste undskyldning er , at jeg har elsket dig af hele mit hjerte ; og jeg ved , at det er ingen undskyldning i dine øjne . » 
« Julie , »  udbrød han , og sprang op ved hendes ord . 
« ja , jeg elskede dig , »  gentog hun sørgmodigt .  « hvor håbløst det var , har ingen følt bitrere end jeg . » 
Hun standsede lidt , men fortsatte så på samme trætte , håbløse måde . 
« siden det er kommet til at stå klart for mig , at det var forgæves at vente endog den mindste smule kærlighed af dig , er vort ægteskab blevet mig en tung byrde , et forhold som jeg ikke kan leve i . » 
Da hun så , at han ville tale , gjorde hun en afværgende bevægelse og fortsatte . 
« jeg har tænkt mig , at du ikke ville forstå mig . Vi ser så forskelligt på livet , og du har altid haft en anden opfattelse af ægteskabet end jeg . — men Frederik , vil du ikke give mig fri . Jeg kan ikke fortsætte livet på denne måde . 
Jeg har tænkt meget over , hvorfor en ligefrem skilsmisse er mig imod . Jeg kan ikke rigtig forklare det . Det kommer måske af , at vi dog har haft noget fælles , skønt ikke meget mere end det 

lille barn , som nu er død . Jeg ville helst blive i dit hus , dersom du ville gå ind derpå . Naturligvis , »  vedblev hun hurtigere ,  « ville jeg sørge for mig selv . Du skulle ingen udgift have af mig . » 
« var det ikke muligt , du kunne komme til at se anderledes på vort forhold , når sorgen over barnet ikke mere gjorde dig så tung . Hvis hun havde levet , — — — » 
« du har ret . Sagen ville have stillet sig noget anderledes , hvis barnet havde levet . — men det er ikke sorgen , som har bragt mig til at se sådan på vort ægteskab . 
Havde barnet levet , måtte jeg for hendes skyld være bleven hjemme . Jeg kunne ikke selv have fortjent , hvad jeg behøvede , eller have talt til dig , som jeg nu gør . Giv mig fri . » 
« så lave tanker fortjener jeg ikke af dig , »  sagde han bittert .  « jeg synes ikke , pengene skulle afgøre en sådan sag . » 
« og dog gør de det . 
Jeg kunne ikke stille mig , som jeg gør , dersom jeg lod dig sørge for mig . — hvis du vil opfylde min bøn , vil jeg i alle andre henseender gøre , som du ønsker . Jeg skal sørge for huset , hvis du vil have det , og jeg skal bestræbe mig for at genere dig så lidt som muligt . » 
« har jeg virkelig fortjent en sådan adfærd af dig ? »  spurgte han med dirrende læber , idet han stillede sig foran hende . 

« vær barmhjærtig , Frederik , og sig ja , »  svarede hun bønligt . Det så ud , som om hun ville kaste sig på knæ for ham . 
« så lav , at jeg ville holde på dig imod din vilje , er jeg dog ikke , »  svarede han hårdt og vendte sig bort . 
Han gik et par gange op og ned ad gulvet ; til sidst standsede han foran hende og sagde :  « lad det da blive , som du vil . » 
« tak , Frederik . »  hun vendte sig for at gå , men da han så det , gik han efter hende . 
« kan jeg aldrig vinde dig tilbage ? Kan du ikke give mig mindste håb ? » 
« hvor kan jeg det , når kærligheden i dine øjne er en løgn , »  svarede hun tungt og gik . 
Han stillede sig hen ved vinduet og så ud . Al farven var vegen fra hans ansigt .  « så vidt var det altså kommet . — sådan betragtede hun ham , at hun hellere møjsommeligt ville fortjene sit brød , end tage noget af ham . 
Havde han fortjent det af hende ? Måtte hun virkelig afsky ham , hun , som selv sagde , at hun engang Havde elsket ham ? 
Elsket — — ? Skulle der dog være nogen sandhed i den gamle tale om kærligheden ? Hun måtte tro det , hvorfor stødte hun ham ellers bort . — men hvis det var mere end et blændværk , hvorfor skulle han så være den eneste , som intet mærkede til den ? 
Havde han da aldrig mærket det ringeste til 

kærlighed ? — ja , som ung havde han vel nok været , hvad man kaldte , forelsket ; men var det andet end blodets ild ? Og senere , i hans forhold til Julie ? Havde der været noget ? Havde han aldrig følt mindste gnist af kærlighed for hende ? Ja , hvad var kærlighed egentlig ? Kærlighed — — »  han faldt i tanker . 
« men hvis kærligheden var en magt , »  optog han igen den afbrudte tankegang ,  « hvor kunne hun så handle sådan ? Hvor kunne hun vende sig fra ham ? Det var forbi , forbi alt sammen . Hun , som havde elsket ham , afskyede ham nu . »  han lænede sin pande mod den kolde rude og stønnede højt . 
« brød han sig da om hende ? Holdt han af hende ? Var hun noget for ham , mere end en god kammerat ? — — — 
hvad havde han gjort ? Hvordan havde han handlet ? Dertil havde hans hovmodige stolen på sig selv og sine egne refleksioner ført ham — — 
han havde ejet en skat , men først , da det var for sent , da han havde mistet den , forstod han dens værd . » 
Han bed tænderne sammen for at dæmpe en pinefuld smærte i sit bryst . 
« sådan havde han behandlet hende , at hun med foragt vendte sig fra ham ; den , som han satte højest , stødte ham bort . 
Først nu , da det var for sent , vidste han , hvad hun havde været for ham . — — — 

hvad hjalp det , at han vidste , det var en skat , når den var tabt for ham , uigenkaldelig tabt . » 
Blæsten , som for hylende omkring huset og jog mørke , forrevne skyer hen over himlen , satte et sørgeligt akkompagnement til hans tanker ; men han ænsede det ikke . Han stirrede tungt ud i luften , mens det bævede om hans mund . 
Det var ikke svært for Julie at få timer . Hun var fra tidligere tid en kendt og anset lærerinde . 
Hun fik straks nogle vikartimer og fra April så mange timer , som hun kunne overkomme . Ganske vist måtte hun nøjes med timer i de mindre klasser og med en ringere betaling end før , thi hun tog , hvad hun kunne få ; men hun brød sig ikke derom , når hun blot blev i stand til at fortjene , hvad hun behøvede . Ind imod gården lå et lille værelse , som blev brugt til skabstue og til gæstekammer , når Ristrups forældre kom i besøg . Derind flyttede hun sine gamle møbler fra pensionatet og indrettede sig så godt som muligt . Hun delte sin tid mellem arbejdet på skolen og i huset , og da hun havde taget så mange timer , som hun kunne få , havde hun fuldt op at gøre , da hun også havde en del hjemmearbejde til skolen . 
Hun var glad for sit meget arbejde . En indre uro tvang hende til at arbejde sig bort fra sig 

selv . Kun ved måltiderne så hun Ristrup , ellers opholdt de sig hver for sig . 
« vil du ikke tage min arm , »  sagde han en aften , da de fulgtes ad hjem fra et selskab .  « gaden er glat . Jeg tror , der falder isslag . » 
« tak , jeg går godt her , »  svarede hun og fortsatte sin vej . Men idet de skråede over gaden for at nå deres hjem , gled hun og faldt . Hun kom dog straks op igen . 
« slog du dig , Julie ? » 
« det var ikke noget videre , jeg stødte blot min hånd . » 
« tag dog hellere min arm ; det er virkelig meget glat . » 
« nu er vi jo straks hjemme . » 
Da de kom ind i entreen , og hun ville tage overtøjet af , bed hun pludselig tænderne sammen og støttede sig imod væggen . Lidt efter sagde hun :  « jeg kommer til at bede dig om at hjælpe mig . Jeg har vist taget forkert med min hånd ; jeg har ingen magt i den . » 
« nu skal jeg . »  han hjalp hende lempeligt tøjet af ; men trods al umage , undslap der hende et skrig , da han tog hende om håndleddet . 
« der må være noget i vejen , »  sagde han .  « kom ind og lad mig se på din hånd ; måske den er gået af led . — sæt dig ned , mens jeg tænder lampen . — du skal ikke bryde dig om , at det måske gør ondt , når jeg tager på den , »  sagde han , idet han kom hen til hende .  « hvis den er 

gået af led , er det lidt ubehageligt , inden den kommer i lave igen . »  han tog hendes hånd og strøg ærmet op , mens han følte på hånden , håndleddet og armen . 
« det er dog mærkeligt , »  mumlede han og trykkede noget hårdere .  « jeg kan ikke forstå det . — det lader aldeles , som om den er brækket , men når den ikke gør ondt , så-----------gør den slet ikke ondt , Julie ? Der »  — han så op .  « men hvad er det ? »  han slap forskrækket hendes hånd .  « hun er jo besvimet . » 
Han fik hende hurtigt bragt til live igen , og idet hun slog øjnene op , sagde han i en lidt bebrejdende tone :  « men Julie , hvorfor sagde du ikke , at det gjorde ondt ? Du har jo brækket armen . Havde du bare sagt til , behøvede jeg ikke at have taget nær så hårdt . » 
« du sagde jo , at jeg ikke måtte bryde mig om , hvis det gjorde ondt , »  svarede hun roligt . 
« du tog det alt for bogstaveligt . Jeg vidste ikke , at du var så standhaftig . » 
Da han havde lagt armen i bind , gik han ud og kaldte på pigen , for at hun skulle hjælpe Julie i seng . 
« man skulle tro , jeg aldrig havde kendt hende før , »  tænkte han , mens han gik frem og tilbage i sit værelse .  « hvor kan jeg dog have været så blind . Troet om hende , at hun var som alle de andre , hun , som går så stille med alting — — 

å , hvor han måtte have mishandlet hende , inden han havde nødt hende til , at handle , som hun havde gjort . » 
« jeg har fået brev fra fader i formiddags , »  Ristrup kom ind til middagsbordet med et brev i hånden .  « han kommer ind til os i morgen . Tror du så ikke , du kunne blive fri for dine timer ? Fader sætter så megen pris på dig , ved du . Han vil desuden vanskeligt kunne forstå , at du igen underviser . »  han så lidt usikkert hen på hende . 
« når du ønsker det , skal jeg gøre , hvad jeg kan for at blive fri ; men det er så sent , at det ikke er iet at få byttet timerne . — desuden kan det ikke i længden skjules for dine forældre ; der er virkelig intet påfaldende deri . Mange andre gifte koner giver også timer . » 
« ikke når deres mænd har det så godt , som jeg . — å Julie , vil du altid blive ved dermed ? Kan du ikke forandre din beslutning ? » 
« lad os ikke tale derom , »  svarede hun hurtigt og skiftede farve .  « jeg skal bytte så mange timer i morgen , som det er muligt . Jeg skal gå ud og ordne det nu med det samme . » 
« så bliver jeg oven i købet skyld i , at du mister den smule fritid , du ellers havde i dag . — nej , lad det hellere være . » 

« nej , jeg skal nok ordne det , hvis det er muligt . Jeg vil også gerne være sammen med din fader . » 
« hvor er Julie ? »  spurgte forpagter Ristrup den næste formiddag , da pigen kom og kaldte til frokost .  « er hun ikke hjemme ? Jeg synes ikke , hun viser sig . » 
« Julie — — — kom nu , og lad os gå ind at spise , — Julie er på skole . » 
« på skole ! Hvad for en skole ? Hvad skal hun der ? » 
« hun giver timer . » 
« giver hun timer ! Men kære , det har du jo aldrig fortalt os noget om . Har hun gjort det længe ? Hvad i al verden gør hun det for ? Er det småt med eders udkomme ? » 
« kære fader , du spørger om så meget på en gang . Jeg kan umuligt huske at besvare så mange spørgsmål . — for at begynde med det sidste : vort udkomme er rigtig godt . Jeg har en god praksis , som jævnt hen tiltager . Det er ikke derfor , hun informerer . »  han så ikke op , men sad og legede med sin kniv . 
« vil du da ikke sige mig , hvorfor hun gør det  ? » 
« jo , ser du — dengang vores lille pige døde , tog hun sig det meget nær . Hun følte sig så forknyt og mente , det var bedst for hende at få en fast beskæftigelse , så hendes tanker var op-optagne . Ja , det var anledningen dertil . — jeg 

har måske glemt at skrive det til eder , eller måske i ikke har fået brev siden ; jeg husker det ikke . Det har ikke varet så længe . » 
« det var dog et underligt sted for Julie at søge sin trøst . »  f'orpagter Ristrup så over på sin søn .  « det ville forekommet mig naturligere , om du havde trøstet hende . » 
« ja , såmænd ; det kunne jo været meget pænt . »  han søgte at anslå en spøgefuld tone .  « men Julie var af en anden mening , og du kender jo min føjelige karakter . » 
« hør , Frederik , er der kommet eder noget imellem ? »  forpagter Ristrup lagde kniv og gaffel bort .  « nogen slags kurrer på tråden ? »  han lagde sin hånd på sønnens skulder , men Ristrup vendte hovedet bort . 
« nej — vi kommer meget godt ud af det med hinanden . » 
« nå , gør i det ? »  tonen lød just ikke overbevist .  « jeg vil sige dig , jeg er bange , du har din moders hårde sind . Det kommer måske af eders dygtighed , men jeg tror ikke , i kan finde eder i at have båret eder galt ad . Det er næsten , som i hellere ville gøre uret en gang til , end ved-gå , at i havde uret første gang . 
Ja , ja , Frederik , »  vedblev han , da sønnen gjorde en bevægelse for at afbryde ham ,  « lad mig blot først sige dig min mening . — dersom i er blevne uvenner , dersom du har båret dig galt ad imod hende , så skam dig ikke ved at tilstå det . 

dersom du tier af utidig stolthed , kan du bittert komme til at angre det . Jeg kan naturligvis ikke vide , hvad der er i vejen , hvem der har skylden ; men Frederik , det er grumme sjældent , at skylden ligger blot hos den ene part . Selv om Julie kan have sin del deraf , skal du ikke derfor holde dig tilbage . Jeg er vis på , hun har den mindste part , om hun har nogen . » 
« jeg må sige , du skifter sol og vind lige , »  svarede Ristrup med et forsøg på at slå det hen i spøg . 
« ja , Frederik , for jeg kender dog noget til dig . Efterhånden som dine evner og din dygtighed rigtig har udviklet sig , har du fået en stærk selvtillid , som det tit har gjort mig ondt at se . — jeg tænkte , at hvis du kom til at holde af en flink pige , ville det nok gå over . Jeg troede , at alt det , som var groet over dit hjerte , ville ryddes af vejen . —for mig så det ud til , at du ikke kunne fået en flinkere og mere tiltalende kone end Julie . — men jeg ved ikke , hvordan det er ; det har ikke kunnet hjælpe . — har jeg set forkert på hende ? Er hun ikke et menneske med hjertet på rette sted ? » 
« jo , fader , hun er et sjældent menneske . » 
« men i guds navn , Frederik , når du mener det , hvad er der så i vejen ; så må du jo holde af hende . Holder du ikke af hende ? » 
« jeg ved ikke , fader ; men i hvert fald bryder hun sig ikke om mig . » 

« Julie ! Du tager fejl , ellers har hun da forandret sig meget . » 
« det har hun vist også . » 
« ja men — — — » 
« der kommer hun . Nu kan du jo selv se på hende . » 
« goddag . »  Julie kom ind i stuen med overtøjet på og rakte sin svigerfader hånden . 
« hvor det var kedeligt , at jeg ikke kunne være hjemme , da du kom . Det er den skrækkelige emancipations følger , »  tilføjede hun smilende .  « så i sidder endnu ved frokosten . Jeg tænkte , i var færdige for længe siden . » 
« vi er også færdige , »  svarede hendes svigerfader .  « vi sad blot og snakkede gammelt . » 
« gjorde i det ? »  svarede hun kort og gik ud for at tage tøjet af . 
« hvor hun er kommen til at se dårlig ud , »  sagde forpagter Ristrup , så snart hun havde lukket døren .  « så bleg og mager og for — — — »  forgræmmet ville han sagt , men rettede det til forandret . 
« synes du ? »  Ristrup så uroligt på ham .  « jeg har selv tænkt derpå . Men når man ser et menneske hver dag , er det ikke så nemt at lægge mærke til , om de forandrer sig . Hun er jo bleven mere alvorlig , siden — siden barnets død . Jeg tænkte , det var grunden , og så den sorte kjole , den giver også et blegt udseende . » 
« ja , det kan jo være . Du skulle dog passe 

på , at hun ikke sætter sine kræfter til . Hun er kommen til at se så sart ud . » 
« undskyld , hvis jeg forstyrrer dig , »  sagde Ristrup et par dage efter , da han trådte ind i Julies værelse .  « jeg kan ikke finde Anna , hun må være gået i byen . — du skulle ikke vide , om der er kommet bud til mig fra Møllers i Griffen-feldtsgade  ? » 
« det tror jeg ikke . »  hun så op fra bogen , hvori hun læste , da han kom ind .  « jeg har da intet hørt dertil . »  hun gjorde mine til at fortsætte sin læsning . 
« hvorfor sidder du herinde , Julie ? Her er så mørkt og uhyggeligt . Du sad meget bedre i dagligstuen . Der er bedre plads , og solen og lyset kan komme derind . Du har slet ikke godt af at sidde her , hvor der aldrig kommer en solstråle . — sæt dig nu derind . »  han tog bogen , hvori hun læste , og ville gå med den ; men hun lagde sin hånd på den . 
« nej tak , Frederik . Jeg vil hellere sidde her . » 
« det er der dog ingen mening i . Dagligstuen bliver jo ikke brugt . Hvad har du imod at sidde derinde  ? » 
« jeg har slet ikke noget derimod . Kun vil jeg ikke sidde der med mine bøger . Din dagligstue skal ikke se ud som et studerekammer . » 
« det er dog også din stue , Julie . » 
Hun rystede på hovedet . 

« du har alt for meget arbejde , »  fortsatte han efter en pause .  « du har næsten timer den hele dag og hjemmearbejde om aftenen . Du kan umuligt holde det ud i længden . — jeg ville gerne tage en pige til , hvis du derved fik mere frihed . Men jeg har været bange for helt at miste dig derved . » 
« jeg kan godt overkomme , hvad der er at gøre , dersom du er tilfreds dermed . — det er en anden sag , dersom du finder , at huset ikke bliver passet , som det skulle . » 
« sådan må du ikke tage det . Det var kun for din skyld , jeg talte derom . 
Ville du ikke — kunne du ikke opgive nogle af dine timer ? » 
« jeg kan ikke godt have færre . » 
« jeg tænkte , at du måske ville give mig lov til — — det er mig så hårdt imod , at du betaler for dit ophold . Var det ikke muligt , at du ville opgive det ? Jeg beder dig så meget derom . » 
« nej , Frederik , det er bedst , som det er . » 
« kunne du ikke give mig lov til at hjælpe dig ? Ville du ikke opgive en lille smule af din stolthed . Jeg er jo dog din mand . » 
To brændende røde pletter tegnede sig skarpt på hendes blege kinder . 
« du misforstår mig , Julie . Det er ingen fordring , jeg gør gældende . Det er en bøn . Du 

ville gøre mig en stor glæde ved at opfylde den . » 
« jeg kan ikke , Frederik . » 
Han stod lidt og så på hende ; hans læber bævede . Så vendte han sig og forlod stuen uden at sige mere 
Julie blev længe siddende i samme stilling og så tungt og sørgmodigt frem for sig . 
« nej , hun kunne ikke , hun kunne ikke gøre , hvad han bad om . » 
Hun tog et papir , skrev tal op og regnede sammen . 
« jeg har sagt mine eftermiddagstimer op fra sommerferien , »  sagde hun den næste dag ved middagsbordet . 
« har du , Julie ? »  et glad overrasket udtryk gled hen over hans ansigt .  « og du vil give mig lov til at hjælpe dig ? » 
« tak , det behøves ikke . »  med sin gaffel tegnede hun streger på dugen .  « jeg kan godt komme ud af det , med hvad jeg har . » 
Han svarede ikke , men pressede læberne fast sammen . Kort efter rejste han sig og gik ud af stuen . Da han kom ind i sit værelse , tog han en cigar og skar spidsen af ; men i steden for at tænde den , blev han ved at skære stykker af den . Da der kun var en lille stump tilbage , kastede han den bort med en kort , bitter latter . Han tog sin hat og gik ud . 

først længe efter mørkets frembrud kom han tilbage . 
« hvor har du tænkt at tage hen i ferien , Julie ? »  spurgte Ristrup en dag i begyndelsen af juli . 
« jeg ved ikke . Jeg havde egentlig ikke tænkt at tage nogen steder . Tager du bort ? » 
« nej , desværre ! Jeg kan ikke få nogen til at besørge min praksis før ind i september . Men du rejser da alligevel . Du vil have godt af at komme på landet og hvile dig rigtig ud . » 
» Jeg tænkte ellers at blive hjemme , dersom du ikke havde noget derimod . » 
« det skulle du ikke . Du trænger meget til rekreation , og den kan du ikke få i denne lumre by . — læg dig hen et eller andet sted på landet , drik sød mælk og slik solskin , så du kan komme styrket tilbage . — du kunne jo også tage hjem til Fredsholm . » 
Nej , til Fredsholm ville hun ikke . Frittes ud og spørges om alt muligt , det kunne hun ikke holde ud . — leje sig ind et sted havde hun ikke råd til nu , da hun ikke mere havde timer om eftermiddagen . 
« jeg ville kede mig på landet , »  svarede hun roligt .  « her har jeg dog huset . Hvis du ikke har noget derimod , bliver jeg helst i byen . » 
« du kan nok tænke , at jeg helst vil beholde dig hjemme . Her ville blive meget dødt , hvis 

du rejste . Men du ville have godt af den friske luft . — selvfølgelig må du gøre , som du helst vil . » 
Da ferien kom , og Julie ikke længere havde sine timer , stod hun lidt rådvild med , hvad hun skulle bruge sin tid til . 
Læse den hele dag kunne hun ikke . Hun følte sig træt og anstrengt . Sidde med et hånd-arbejde gik heller ikke an , så fik tankerne alt for megen magt . 
Nej , hun ville tage musikken op igen . Den havde snart hvilet længe . Det ville nok adsprede hende . 
Når hun hørte Ristrup gå ud , tog hun sine noder frem . Hun spillede aldrig , når han var hjemme af frygt for at forstyrre ham . 
En eftermiddag , da han kom gående op ad trappen til sit hjem , hørte han musik . Han standsede og lyttede . 
Det var dog underligt . Det lød næsten , som det kom inde fra hans egen lejlighed . Mon der var kommen fremmede ? Eller mon Julie spillede ? Det havde han aldrig lagt mærke til , at hun plejede . Han lukkede forsigtig døren op og blev stående i entreen . 
Jo , det kom inde fra dagligstuen . Det var oven i købet sang . Det var jo hendes stemme . Han lænede sig op til døren og lyttede . 
Hvor underligt hun sang . Så sørgmodigt og 

dog så lidenskabeligt . Det var næsten , så det skar en i hjertet . 
« du gav mig også dit hjerte , men ak , du tog det igen . 
Jeg og den røde rose 
vi visne nu begge hen . » 
Da sangen var forstummet , blev han stående , indtil han hørte hende lukke klaveret . Så gik han stille ind i sit værelse . 
« jeg syntes , jeg hørte dig spille i eftermiddags , da jeg kom hjem , »  sagde han efter the , da han stod i dagligstuen .  « jeg vidste ikke af , at du spillede . » 
« om forladelse , hvis jeg forstyrrede dig . » 
Hun blev blussende rød og så ud , som en , der er greben i en forbrydelse .  « jeg må ikke have hørt , at du kom . Det er meget kedeligt , hvis jeg har forstyrret dig . » 
« du forstyrrede mig slet ikke . Jeg holder netop meget af musik ; men jeg vidste ikke af , at du spillede . Jeg tror ikke , jeg har hørt det før . » 
« jeg spiller også kun , når jeg er ene . Jeg har næsten ikke spillet i de senere år . Det er blot nu i ferien , jeg somme tider har givet mig lidt af dermed . » 
« vil du ikke spille lidt igen , Julie . Det lød så kønt før . » 
« når du ønsker det , vil jeg naturligvis ; men du vil ikke bryde dig om at høre derpå . Det er så lidt , jeg kan . »  hun satte sig til klaveret . 

« du skulle ikke lægge det til side efter ferien , Julie ; du spiller alt for godt dertil . Musik gør et hjem så hyggeligt . » 
« å ja . »  hun rejste sig og lukkede klaveret . 
« må jeg også en anden gang komme herind , når du spiller ? »  spurgte han , idet han gik . 
« synger du ikke også ? »  sagde han den følgende aften ; han blev siddende inde i dagligstuen efter the .  « jeg syntes , du sang i går . » 
« nej , jeg synger ikke , »  svarede hun og vendte sig bort . » 
« jeg er dog vis på , det var din stemme , jeg hørte . » 
« ja , måske . Men det har kun været en stemning . Jeg synger ikke for folk . » 
Både den aften og flere følgende aftener blev Ristrup siddende inde i stuen , også efter at hun havde lukket klaveret . Han tog da gerne avisen og læste i den eller også tog han en bog . Undertiden vekslede de nogle ord , men som oftest blev der ikke talt meget . 
En dag i begyndelsen af september , da Ristrup efter the sad i dagligstuen , lagde han avisen tilside , idet Julie kom ind i stuen og sagde :  « jeg er ked af , at du skal blive her alene , når jeg rejser . Var det ikke muligt , at du kunne rejse med ? Du ville have godt af at komme lidt bort fra byen . Kan du ikke tage dig fri en fjorten dagestid ? » 
Julie havde taget sit sytøj og arbejdede 

flittigt . Hun så ikke op .  « jeg kan ikke forlade mine timer , »  sagde hun sagte , men stak sig i det samme i fingeren , så der kom en rød plet på sytøjet . 
« vil du da ikke have Johanne eller Ida ind hos dig så længe ? Hvis der hændte dig noget , hvis du blev syg f . Eks . , var det ikke rart , at du var helt alene . » 
« dine søstre ville kede sig , når jeg er borte så lang tid af dagen . Desuden har jeg jo Anna , leg har nok at gøre . Tiden vil ikke falde migf j o o o 
lang . » 
Alligevel følte hun sig meget ensom , da Ristrup var rejst . Når hun om eftermiddagen var færdig med sit arbejde , var der noget trykkende for hende i kun at have sig selv at sørge for . 
Havde hun blot rigtig kunnet arbejde og læse ; men det ville ikke gå . Al sommerens varme var endnu i luften . Solen skinnede hver dag fra en klar og skyfri himmel og bragte brostenene til at gløde . Værst var det dog om nætterne , når intet vindpust kølede luften . Hun kastede sig søvnløs på sit leje . Sove i en sådan hede var hende umuligt . 
Hun følte sig træt og mat om dagen , tung i hovedet og uden arbejdslyst . — blot den hede snart gik over . Dette var til at blive syg af . — det var godt , Frederik snart kom hjem , så hun fik noget mere at tænke på . — å , hvor hun var tørstig ! hendes tunge var aldeles tyk . 

iovermorgen kom han vist ; det sagde han da , dengang han rejste . Blot han nu ikke forandrede sin bestemmelse . 
Skulle hun tage ud til hans forældre i morgen ? Måske det hjalp at komme lidt i den friske luft . 
Nej , hun måtte hellere lægge sig . Kanske hun kunne sove nu . Å , sikken en hovedpine ! 
« jeg går i seng , Anna , »  sagde hun til pigen , som kom ind for at dække ttebord .  « jeg har så ondt i hovedet . De kan blot give mig et glas mælk ind . » 
« hvor det er godt , at Herren er kommen hjem , »  sagde pigen , da Ristrup mandag eftermiddag kom tilbage .  « jeg er bange , fruen er syg . Hun lagde sig i lørdags af hovedpine ; men siden er hun ikke stået op . Hun spiser ingen ting og svarer næsten ikke , når jeg taler til hende . Sommetider sætter hun nogle øjne på mig , så jeg bliver ganske bange . » 
Han tog hurtigt overtøjet af og åbnede døren til Julies værelse . Hun lå med lukkede øjne , men kastede hovedet uroligt frem og tilbage på puden . Hendes kinder var stærkt røde og hendes læber tørre . 
Han lagde sin hånd på hendes pande , som var brændende hed ; så gik han ind i sit værelse og tog et ttermometer . 
« fruen skal flyttes ind i sovekammeret , »  sagde han til pigen , da han kom tilbage .  « hun må 

ikke ligge i dette lille værelse . Vil de skynde dem at gøre sengen i stand . Kom så og sig mig , når de er færdig . De skal ud i byen for min . »  han talte kort og bestemt ; men da han tog ttermometret og aflæste graderne , skælvede hans hånd .  « luk døren op , »  sagde han bydende , næsten hårdt til pigen , da hun kom tilbage . Derpå svøbte han Julie ind i tæppet og bar hende varsomt ind i sovekammeret . Hun gøs , da han lagde hende ned på sengen og omhyggeligt dækkede hende til . 
« se her , Anna »  . Han vendte sig til pigen .  « først går de hen og får fat i en sygeplejerske , jeg skriver adressen op her , og så går de på apotteket ; jeg skal give dem en recept med . » 
Da pigen var gået , vendte han tilbage til Julies seng . 
« det ser ud som tyfus , »  mumlede han .  « hun må have gået oppe med den ; det er dog en voldsom feber . » 
Flun kastede sig atter frem og tilbage og mumlede utydelige ord . Hun var øjensynligt fra sin bevidsthed . Af og til tog hun sig til hovedet og stønnede . 
Han dyppede sit lommetørklæde i vand og lavede en kompres deraf , som han lagde på hendes pande . 
Da pigen kom tilbage , sendte han hende igen ud efter is . Først da sygeplejersken var kommen , 

og han havde sagt hende besked , forlod han værelset . 
De følgende dage tog sygdommen stadigt til . Der måtte bestandigt være en hos Julie , da hun var meget urolig . Hun talte uophørligt , hurtigt og usammenhængende . Stundom sang hun en Melodi eller klagede sig højt . Til andre tider ville hun stå op for at gå på skole , så at hun måtte holdes tilbage med magt . 
En nat , da sygdommen var på sit højeste , sad Ristrup ved sengen , mens sygeplejersken var gået hen at sove . Julie kastede sig uroligt på lejet , så at isen stadigt gled ned fra hendes hoved . 
Han lagde den til rette igen og talte beroligende til hende . 
En gang , da han lagde frisk is på hendes hoved , rev hun den heftig bort og kastede den hen ad gulvet . 
« er det ikke nok , at jeg er så ulykkelig , å så ulykkelig . »  hun kastede sig tilbage og græd bittert .  « hvorfor vil i så også pine mig sådan . »  hun knugede sine hænder sammen .  « å , vær ikke så hård . Har du da ingen medlidenhed med mig ? Ser du ikke , at du knuser mit hjerte ? » 
Hun rejste sig op i sengen med foldede hænder . 
« å gud , hvis der ingen udvej er , så lad mig dø . Du ser , jeg kan ikke bære dette . Hav 

barmhjærtighed med mig og lad mig dø . »  tårerne løb ned ad hendes kinder . 
« hvis gud hørte hendes bøn . »  hans hjerte stod stille af angst .  « hvis hun døde nul »  han bøjede sig frem og lagde armene om hende . 
« Julie , min lille Julie , vær ikke så ulykkelig . Jeg kan ikke udholde det . » 
Hun mumlede utydelige ord og kæmpede for at gøre sig fri . 
« Julie , min elskede , gå ikke fra mig . Jeg kan ikke miste dig . Du må blive hos mig . »  han drog hende ind til sig og strøg hende blidt over håret , mens han talte ømt og kærligt til hende . 
Hun tog sig til hovedet , som en der lytter , men forsøgte ikke mere at gøre sig fri . 
Da hun var bleven rolig , lagde han hende stille tilbage på puden . Hans læber bævede , mens han stod og betragtede hende , og det gav af og til et ryk i ham som af tilbagetrængt gråd . 
Efterhånden blev hendes åndedræt roligt . Da han noget efter bøjede sig ned over hende , så det ud , som hun sov . 
Han blev længe stående ved sengen med foldede hænder , mens hans læber af og til bevægede sig , som om han bad . 
De følgende dage sov Julie bestandig . Hun vågnede kun , når man gav hende noget at spise , 

eller når hun fik medicin , men faldt straks i søvn igen . 
En formiddag , da Ristrup som sædvanligt kom ind for at se til hende , var hun vågen og lå og så sig om . 
« hvordan går det , Julie ? » 
« tak , jeg har det godt . Jeg er blot så underlig tom i hovedet . Har jeg ligget længe ? Jeg kan ikke huske noget . » 
Pludselig tog hun sig til hovedet . 
« men hvor er mit hår ? » 
« jeg måtte klippe det af , da du var syg . » 
« å , det var en skam . Jeg var nok kommen mig uden det . » 
« jeg var nødt dertil . Du har været meget syg . » 
« har jeg ? Jeg kan ikke huske noget . Jeg har drømt så stygt , å så stygt . 
Hvad dato er det ? » 
« den 15de oktober . » 
« oktober ! Det kan da ikke være oktober allerede . » 
« det er det alligevel . Men nu må du ikke tale mere . Du skal prøve at spise lidt og så ligge ganske stille og komme til kræfter . » 
Når Ristrup siden kom ind til Julie , fulgte hun ham hele tiden med øjnene , så længe han var inde hos hende . Det så ud , som om hun grundede på noget , hun ikke kunne komme på . 
« nu kommer du dig godt , »  sagde han en dag nogen tid efter , da han satte sig ved hendes 

seng .  « jég tænker næsten , du kan få lov at prøve på at stå lidt op i morgen . »  han klappede hendes hånd . 
« må jeg tale lidt med dig , hvis du tror , du kan tåle det . » 
« jeg er stærk nu , »  svarede hun , men skiftede dog farve ved at se hans alvorlige ansigt . 
« jeg har længe gerne villet tale med dig , »  begyndte han , idet han så ned .  « jeg har ikke haft mod dertil . Jeg frygtede for at miste dig helt . 
Jeg tænkte , du slet ikke brød dig om mig mere . Det var næsten ufatteligt , at du skulle kunne nære nogen godhed for mig , sådan som jeg har været imod dig . — — — 
et par gange har jeg forsøgt at få dig i tale ; men du holdt dig så meget tilbage , og jeg tænkte , du foragtede mig . Hvor skulle du kunne have tillid til mig , så klart som du havde set , hvordan jeg var . — — 
jeg tror dog , jeg har forandret mig noget , skønt jeg langtfra er , som jeg burde være for at fortjene din kærlighed . — — — 
jeg har tænkt meget over livet i den sidste tid og lært meget , siden vi talte sammen , dengang den lille pige var død . Jeg har erfaret , at den , som vil bygge sit liv alene ved sin egen kraft , han bliver en fattig stakkel , hvor højt han så når . — — — 
og jeg er kommen til at forstå , »  hans stemme skælvede , mens han løftede sit hoved op og 

så på hende ,  « at kun , hvis du kan holde af mig , hvis du igen vil dele livet med mig , får jeg noget at leve for . Jeg ville ikke have vovet at tale til dig , fordi jeg ved , hvor hårdt jeg har krænket dig , dersom du ikke under din sygdom havde talt , som om du endnu havde lidt til overs for mig , eller i det mindste som om du sørgede over det brud , som er sket imellem os . 
Å Julie , dersom du endnu kan bryde dig det mindste om mig , så stød mig ikke bort . Jeg kan ikke leve uden dig . »  han bøjede sit sorgfulde ansigt ned over hende . 
Hun havde skjult sit ansigt i sine hænder , men da han lempeligt tog dem bort , så han , at det var vådt af tårer . 
« Julie , »  det lød som en hulken .  « er det alt sammen forbi ? Kan du aldrig mere holde af mig ? » 
Hun lagde begge sine arme om hans Hals og sin kind op til hans . 
« jeg har altid elsket dig , Frederik , »  sagde hun stille , næsten undseligt .  « det har før været min sorg , at jeg ikke kunne bekæmpe min kærlighed , men nu er det godt . » 
« kan du virkelig holde af mig , Julie ? Det er så ufatteligt stort . Jeg kan slet ikke begribe det . 
Hvordan skal jeg elske dig højt nok for at vise dig min taknemlighed . Du ved ikke , hvor du har gjort mig lykkelig . » 
Han satte sig på sengen og tog hende i 

sine arme . Han lagde hendes hoved op til sit bryst og kyssede hendes hår og hendes mund . 
« er det ikke underligt , Frederik , »  hun løftede sit ansigt op og så på ham ,  « at mens jeg var syg , var jeg så ulykkelig og så bedrøvet over , at du ikke holdt af mig . Da drømte jeg , at du , ligesom nu , tog mig i dine arme og kaldte mig din elskede . Jeg tror , det var det , som gav mig lyst til at leve . » 
« ja , Julie , »  han lænede igen hendes hoved op til sin skulder ,  « men det var ingen drøm ; det var virkelighed . 
Du talte så sørgeligt , og jeg blev så bange for , at du skulle dø , uden at jeg fik sagt dig , hvor kær du er mig . Jeg vidste ikke , hvad jeg skulle gøre for at beholde dig . Derfor var det , jeg talte til dig om min kærlighed . » 
Lidt efter lagde han hende nænsomt tilbage .  « jeg er bange , du bliver træt , »  sagde han og lod sin hånd glide ømt hen over hendes hår .  « det går ikke an at glemme , at du har været syg . » 
Han satte sig på stolen ved siden af sengen og tog hendes hånd . 
« du kan tro , »  svarede hun og så op på ham med et lykkeligt smil , mens hendes øjne strålede ,  « at hvis noget kan gøre mig rask , er det netop din kærlighed . » 
Hun flyttede sit hoved hen til ham og lænede det op til hans arm . 
« jeg læste engang , »  sagde han , idet han klap 

pede hendes kind og bøjede sig ned over hende ,  « et ord , som jeg ofte har spottet over . Jeg tror , der stod :  « kærlighed er stærk som døden . Mange vande kan ikke udslukke den . »  er det ikke underligt , min elskede , »  han lagde sin kind op til hendes ,  « at netop jeg skulle opleve , at det ord var bogstavelig sandhed . » 
« nu går Julie ikke på skole mere , »  sagde Ristrup til sin fader en dag , da denne var kommen i besøg , og de sad sammen i dagligstuen . 
« det var rart , »  svarede forpagter Ristrup og slog asken af sin cigar .  « jeg har været ked deraf , lige fra jeg hørte det . » 
« hun er dog ikke helt holdt op med at undervise ; men nu holder hun kun skole herhjemme . » 
« jeg kan ikke se , at der så bliver stor forskel , Frederik , »  svarede hans fader og så hen på ham . 
« jeg tror dog nok , der er forskel . »  et glimt af undertrykt munterhed viste sig i Ristrups øjne .  « her har hun kun en elev . Han har rigtignok været meget tungnem og gjort hende mange sorger ; men så vidt jeg forstår , mener hun dog nu , at han kommer efter det . » 
« hvad lærer hun ham da , »  spurgte forpagteren og betragtede spørgende sin søn . 
« det er et ganske ejendommeligt fag ; man kunne nærmest kalde det livsvisdom . 

for tiden er det kapitlet kærlighed , hun underviser i . » 
« men Frederik dog , »  sagde Julie , som var kommen ind i stuen og havde hørt den sidste del af samtalen .  « du er jo rent ufornuftig , hvad er det dog , du fortæller din fader ? »  hun gik hen og stillede sig ved sin mands stol og lagde hånden på hans skulder . Hendes kinder var røde , mens hun så fra den ene til den anden . 
« fader skal selv dømme , om du ikke er for hård imod mig , »  svarede Ristrup og tog hendes hånd . 
« hør nu blot , fader ! I gamle dage var hun utilfreds med mig . Hun fandt , at jeg var alt for fornuftig . Nu hører du selv , at hun skænder på mig , fordi jeg er ufornuftig . Vil du ikke indrømme , at hun er en streng og ubillig lærer ? » 
« de tungnemme og dårlige elever finder altid , at de bliver behandlede for strengt . Det er først , når de begynder at fatte , hvorom det drejer sig , at de kommer til at påskønne læreren , »  sagde forpagteren smilende .  « jeg synes , det lader til , at du ikke kunne være kommen i en bedre skole eller have fået en tålmodigere lærer , end den du har . » 
« så må det vel være tegn på , at jeg begynder at tage ved lære , at jeg i virkeligheden er enig med dig , »  sagde Ristrup og lo .  « i hvert fald kunne jeg ikke have holdt halvt så meget af nogen anden lærer , og skolen har vist heller 

ikke været strengere , end det var hårdt nødvendigt .  » 
Han kyssede Julies hånd , som han holdt i sin , og lagde den op til sin kind , mens han så kærligt op på hende . 


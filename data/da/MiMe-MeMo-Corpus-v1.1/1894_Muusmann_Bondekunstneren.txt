Første kapitel . 
Præsten havde fundet Jens , medens drengen lå nede på gærdet bag vænget og legede med skolelærerens lille datterdatter Marie . 
Pastoren var netop i færd med at udarbejde sin tale til næste søndag , og det faldt bedst for ham i fri luft på lange spadseretoure , hvor han gik og svingede med sin stok , som om det var en sabel eller le , med hvilken han afkappede de højeste græsstrå langs grøftekanten eller de ville træskud , der alt for næsvist skød ud over skovstien . 
Når tankerne gik istå , gik det ligesådan med ham selv . Han standsede da ofte i flere minutter og stirrede hen for sig . Bønderne lagde ikke mærke til , hvor åndsfraværende det blik var , hvormed han iagttog deres arbejde , de så kun , at pastoren stod der og betragtede 


nøje dem og deres færd , og han fik i sognet ord for at være en mand , der interesserede sig for de folk , hvis sjælesørger han skulle være . 
Pastoren troede det vistnok også selv . Han havde været hyrde så mange år i menigheden , at . han var holdt op med at spekulere over sig selv og sine evner . Hans gudelige såvel som hans verdslige anfægtelsestid var forbi , han kendte nu kun sig selv af det billede , som hans menigheds spejl gav ham tilbage , og dermed var han meget tilfreds . 
Men på bunden af den engang letbevægelige sjæl , der lyste ud af hans endnu livlige , brune øjne , lå der mange interesser , megen pludselig opdukkende begejstring , som af og til brød igennem det moslag , som tiden havde ladet vokse derover . 
Just som pastoren standsede foran den lille Jens , fik han en af disse indskydelser , hvorefter han oftere handlede , og som i en bagatel lod ham se muligheden for et helt fremtidsperspektiv , der lidt var "blevet et helt andet , uden at det havde knækket hans sangvinske temperament . 
Hvad var det dog , j ens bestilte . Det tanketomme blik , hvormed pastoren var standset 

foran de to legende børn , blev pludselig sjælslevende , medens han nærmede sig til dem , uden at de mærkede det . 
Jens lå på maven op ad skrænten , Marie sad lidt påskrå ved siden af ham med den lille kjole og forklædet forsigtigt strøget ned over de små ben lige til støvlerne . Hun valen halv snes år gammel med lyst hår og store , næsten vandblå øjne , der med et beundrende udtryk hvilede på Jens . 
Han var en fire år ældre . Håret var lyst og stridt og stod i trodsige børster op over den ikke særlig høje , men ualmindelig brede pande . Også hans øjne vare blå , men de havde allerede et dybere udtryk , der forrådte et vågnende bevidst sjæleliv . 
Han havde udbredt et stort stykke papir over græsset og førte med den ene hånd en stump træ ind under det , medens han med den anden tegnede , hvor blyantet fandt fast underlag . 
Det var de mærkeligste ting , der kom frem på det store ark , og samtidig stod munden ikke på ham . Det var tydeligt , at han i fantasien så meget mere , end de utilfredsstillende streger satte ham i stand til at udtrykke , og at 

han selv blev utålmodig derover som en døvstum , der ikke kan gøre sig begribelig med sine fingres sprog for dem , der til daglig er vante til at meddele sig til hinanden med munden . 
Marie begreb åbenbart såre lidt af tegningerne , hun beundrede kun disse underlige ting , som hendes instinkt sagde hende , at der var noget ejendommeligt i . Han måtte derfor støtte både sin egen , men navnlig hendes indbildningskraft ved en ivrig fortællen , der af og til fik en illustration . Snart var det en ko med et par store horn , snart et skib med en mængde temmelig meningsløse sejl og endelig et stort rygende jernbanetog , der åbenbart havde gjort et dybt indtryk på drengen , de få gange han havde set det i virkeligheden , medens det ikke imponerede Marie , for hvem det var ganske fremmed . 
Børnene vare så optagne , at de ikke mærkede pastoren , førend han allerede længe havde stået i nærheden af dem og iagttaget dem . 
Det var Marie , der først blev opmærksom på velærværdigheden . Hun blev ildrød i hovedet og gav et puf til Jens , der fløj op endnu mere forvirret med huen i hånden . De følte 

sig som et par små forbrydere , der vare blevne overraskede på fersk gerning , i den grad vare deres tanker gåde ind i hinanden og vare fødte uden gensidig bly , men med en jomfruelig frygt for fremmed indblanding , som man oftere finder den hos børn . 
Men skyheden veg hurtigt overfor den venlige gamle mand , der klappede Jens på hovedet og spurgte ham ud om , hvorledes det gik ham i skolen . Drengen svarede frejdigt , thi på det område var han hjemme , og han vidste , at han var den flinkeste til bogen . 
Pastoren kom først lidt efter lidt ind på det , han egentlig ville , thi han var bange for at skræmme ved at gå for rask til værks . Men da kan mærkede , at tidspunktet var gunstigt , og at det nu ville ægge drengen , at han lagde mærke til hans tegninger , begyndte han at fritte ham ud . 
Jens så først lidt mut ud , men så rakte han præsten papiret og begyndte at forklare det ene og det andet af det , der stod derpå . 
Det var en gal tyr , som havde revet sig løs . Den ville stange lille Marie , men den ville også stange greven oppe på gården . Så fik Jens et bånd om benet på den , såat 

den faldt og knækkede det og ikke kunne gøre greven noget . Så gav greven ham mange penge , og så tog han langt , langt bort ud i den vide verden . 
Der var noget mærkværdig barnligt og dog med understrøm af sund sands i denne roman , der måtte benytte de effekter , som det ensformige liv i den lille landsby havde budt drengens fantasi . For ham stod en gal tyr som den højeste fare , og greven på gården som den rigeste mand , der kunne gøre alt , hvad han ville . Og det var nu endelig ikke så mærkeligt , thi „ Gården “ var for alle landsbyens beboere et halvt mysterium . 
De kendte kun en herregård , og derfor kaldte de den slet og ret „ Gården" . Den lå lige udenfor landsbyen , som hørte under den , og den var kun beboet om sommeren . 
Så kom greven kørende fra hovedstaden i sit elegante kjøretøi , og der blev liv oppe i den store hvide bygning , der lå mellem skove og småsøer oppe på skrænten , som hævede sig op fra den lange sandstrand nede ved havet . 
Herremanden selv så man kun lidt til . Han holdt sig for sig selv . Han var enkemand 

og syntes kun at have ringe greb på at omgås godsets befolkning , men grunden var mere svigtende evne end lyst . Han var bange for at give sig i kast med det danske sprog , fordi han kun ufuldstændigt forstod det , men han ville gerne gøre godt , hvor han kunne , når blot andre ville lede ham og påtage sig det fornødne til sagens fremme på fornuftig måde . 
Og medens han selv stod for højt til , at man sådan uden videre på godset turde nærme sig til ham , gjorde hans sønner og deres gæster et på anden måde afskrækkende indtryk på beboerne . 
De opholdt sig nemlig den største del af året på familiens godser i Tyskland . De talte kun dårligt dansk , og med deres fremmede sprog og aparte udseende i afstikkende touristdragter , indgød de kun de stilfærdige landsbybeboere ringe mod til at nærme sig , medens de med deres kuleurte filthatte og underlige udbrud støjede nede ved stranden , hvis sten og sand de syntes at sætte langt mere pris på end på de bølgende marker og skyggefulde skove . 
At greven og „ Gården" for Jens stod 

som noget højere , der satte hans indbildningskraft i livlig bevægelse , var derfor ganske naturligt , thi det var også derhen , at pastorens tanker i kritiske øjeblikke søgte , omend på en anden måde . 
Han syntes at have sporet så meget talent i disse mærkelige tegninger og så megen fantasi i drengens troskyldige fremstilling af , hvad de forestillede , at han allerede tænkte sig muligheden af at interessere greven for Jens og holde denne frem til studierne , så at han med tiden kunne blive en kunstner , der kunne gøre landsbyen ære . 
Han tøjlede dog hurtigt de løbske tanker , der altid tog så stærk fart hos ham , og gav Jens hans papir igen uden at sige noget . 
Han havde atter fået det tanketomme blik , som han plejede at have , når han var indvendig optaget , og medens han mejede det øverste af græsstråene med sin stok , fjernede han sig fra børnene , der ikke havde andet indtryk end et sædvanligt møde med præsten , der havde indgydt dem den sædvanlige ærefrygt . 
Men for pastoren ville den tanke , der en . Gang var slået ned i ham , ikke mere 

lade sig holde borte . Han fik efterhånden en fastere og fastere overbevisning om , at Jens virkelig havde talent . Selv havde han vel ikke stor kunstforstand , men havde som så mange unge mennesker været dilettant på dette område i sine yngre dage . Før han gik videre i denne sag , ville han dog spørge skolelæreren . 
Denne blev helt forskrækket , da han så pastoren til uvant tid komme ind i haven , hvor han sad under sit gamle pæretræ i tøfler og smøgede sin pibe . Skulle han mon have gjort noget forkert ? 
Da han hørte , hvad det drejede sig om , gjorde den befriende følelse ham endnu mere veltalende og velvillig , end han ellers ville have været . Også han havde lagt mærke til , at Jens var ualmindelig skrap til at tegne , ikke blot på bindet af sin stilebog , på bordet og på tavlen , hvor der altid sad hoveder og ansigter , men også i sin bog . 
For nogle år siden havde der i sommerferien boet en maler i et af skoleværelserne , han havde glemt et par gibshænder og en maske . Dem havde skolelæreren ladet blive hængende , og dem havde Jens tegnet af . 

„ Jeg kan ikke gøre det “ , sagde skolelæreren , „ men jeg forsikrer pastoren , at hvad Jens har tegnet , er grangiveligt det samme , som hænger på væggen . Fingrene bøje sig nøjagtigt på samme måde , og der er også sådan sort inde under dem .  “ 
„ Ja , det kan jo være godt nok . Det røber også en vis formsands , som ikke er at foragte . Men det , som det kommer an på for en kunstner i egentlig forstand , er dog fantasi , og det tror jeg , han har , efter det , som jeg har set ham lave ud af sig selv og ikke som kopi af en fortegning . 
„ Det er nok muligt" , sagde skolelæreren ærbødigt , uden at være klar over meningen af pastorens tale , thi han var ikké særlig hurtig til at tænke sig ind i andres forestillinger , dertil var han for vant til daglig at blive fulgt selv i sin skole , så vidt drengenes forstand tillod dem det . Hvis ikke , måtte de lade være . 
„ Men" , fortsatte skolelæreren , „ dersom pastoren ville ulejlige sig ned til hans moder , Inger Kathrine , i „ Lad-sig-nøje-husene “ , så skal pastoren se forskellige ting , som Jens har lavet , og som de alle sammen siger , skal være storartede . 

pastoren blev helt ivrig , 
de løse indskydelser , som ellers altid plejede at føre ham ud i sandet , syntes denne gang at lede mod et mål , og det gjorde ham varm . Den næste dag aflagde han et besøg i den lille , beskedne række hvidkalkede , strå-tækkede hytter , som folkemunde med en vis filosofi i tankegangen havde døbt : „ Lad-sig-nøje-husene “ . Juger Kathrine blev højst forvirret , da hun så pastoren træde ind på forstuens stenbro gennem den lave tværdelte dør med klinke foroven og krog forneden . 
Hun rejste sig forlegen , medens hun sad og malede sennop med en stor kugle i et lerfad . Da hun hørte , hvad pastoren ville , forsvandt al hendes generthed . Hun lukkede den store , tunge dragkiste op og tog en bunke bemalede papirer frem under et stort , tærnet lommetørklæde . Hun var åbenbart på det rene med , at Jens allerede var en stor kunstner , som alt for sent havde fået sin anerkendelse . 
Hun blev noget skuffet , da præsten kun sagde , efter længe at have set på tegningerne  : 
„ Tak skal de have , det er godt , min gode kone ." 

men var beskeden kort for denne gang , skulle hun blive så meget mere forbavset nogen tid senere . 
Thi efter at pastoren havde følt sig overbevist om , at Jens virkelig havde talent , gik hans vej op på „ Gården" , hvor han forklarede for greven , at han for alvor troede mellem godsets børn at have fundet et , som sad inde med ualmindelig kunstneriske evner og muligheden for at blive maler , hvorfor han tillod sig at anbefale drengen til grevens omsorg og mulige støtte i fremtiden , da drengen røbede stor lyst til at tegne og male . 
Greven svarede dertil , at når pastoren troede , at der var anlæg forbundet med flid og god opførsel hos det unge menneske , så havde han intet imod at støtte ham . Han ville dog anbefale , at man ventede nogle dage med at tage beslutning , da han netop selv ventede en meget anset kunstner fra København , professor Henriksen , der skulle undersøge en række gamle malerier , som man havde fundet på loftet . 
Det ville være naturligt at lade ham udtale sig om drengens evner og derefter tage bestemmelse . 

„ Det er dog altid de sagkyndige , hvis dom man må høre" , sluttede greven , „ det har altid været mit princip i enhver sag , og det tør jo hverken de , hr . Pastor , eller jeg kalde sig i dette tilfælde ." 
Pastoren var også meget tilfreds med denne afgørelse , der tog ethvert yderligere ansvar bort fra hans skuldre , og da der var gået en otte dages tid , mødte der en liberiklædt tjener hos Inger Kathrine i „ Lad-sig-nøje-husene" til stor forfærdelse for hele nabolaget . Den mest forskrækkede var dog Jens , der- måtte pakke alle sine sager sammen og følge med den liberiklædte op på „ Gården" . 
Hans hjerte bankede allerede , da han gik igennem jernporten mellem de hvidkalkede piller , der for ham altid havde stået som tavse skildvagter , som man ikke turde vove sig ind imellem . Da han gik op ad den høje trappe i baggrunden af gården og lige op til vestibulen , hvor han ofte havde set greven stå med sine hunde , medens den elegante wienervogn holdt nedenunder , havde han nær tabt alle papirerne . 
Da tjeneren lukkede døren op og gik iforvejen , var Jens på nippet til at vende om 

og rende tilbage , alt hvad han kunne , men så samlede han hele sit mod og trådte ind . 
„ De vil jo kun gøre dig godt" , havde præsten sagt , og så var der da ingen grund til at løbe . 
Det var det mærkeligste værelse , Jens endnu havde set . Det var temmelig mørkt , men hans fantasi kom i fuldstændig oprør , medens han stirrede på alle disse takker , våben og skind af dyr og fugle , der hang rundt om på væggene sammen med tykke tæpper og underlige gamle billeder af strenge riddere , der kiggede ud under deres hjælme så bistre , som om de ville æde en . 
Men Jens var gerne bleven siddende her meget længere , end han fik lov til . Han havde slet ikke mærket , at han havde ventet en ganske antagelig tid ; den var fløjet for ham som et nu . 
Døren gik op , og han blev ført ind i et stort , rigt meubleret værelse , som han aldrig mere rigtigt kunne genkalde sig i erindringen , fordi han var så fuldt optaget af de to personer , der fandtes derinde . 
Det var greven og professoren . 
De talte om ham med den mærkværdige 

ugenerthed , som man alt for ofte betjener sig af overfor ungdommen , når voksne tale indbyrdes om forhold , som man ikke tænker over , børnene forstå . 
Professoren gav således hele sin kritik ganske uforbeholdent til bedste overfor greven , uden at det faldt ham ind , hvorledes hvert ord åd sig ind i drengens erindring . 
„ Der er ikke meget ved det" , hr , Greve , sagde han , medens han bladede i papirerne og udsendte nogle vældige røgskyer . Han synes hverken at have videre farvesands eller tegneevne . Måske kan han blive en jævn gjennemsnitsmaler , det tør jeg ikke modsige , men i vore dage er det såmænd ikke noget misundelsesværdigt ; så må man hellere lære et ordentligt håndværk ." 
„ De tror altså ikke , at der er noget talent ." 
Oprigtigt talt nej , i hvert fald ikke så meget , at det på dette tidspunkt er værd at gribe ind . Vi kan jo se , hvorledes det senere udvikler sig ." 
Jens’ blå øjne fyldtes med store , klare tårer , men han græd ikke ; dog faldt der på del bind , han holdt i hånden , en tung dråbe , 

der gav et formeligt smæld og fik professoren til at hæve blikket . Det gjorde ham straks ondt , da han så , hvilket indtryk hans ord , uden at han anede det , havde gjort på drengen , og han sagde i en venlig , opmuntrende tone : 
„ Har du mere der , min lille ven ?" 
Jens , der vandt nyt mod ved den venlige tiltale , rakte med gråden i halsen tegningerne frem . Det var de kopier , han havde taget af skolelærerens gibsting . 
Professoren betragtede dem længe opmærksomt , medens ikke blot situationen , men også arbejderne i sig selv syntes at gøre ham velvillig . 
„ Ja , se det er straks noget andet . Der er mening i det . Umuligt er det alligevel ikke , at knægten har talent , men det går næppe i retning af maling . Han har snarere anlæg for billedhuggerkunsten . Jeg vil dog alligevel anbefale greven at prøve ham . Lad ham få lidt mere skoledannelse i København og bagefter besøge akademiet i nogen tid , så vil det snart vise sig . I alle tilfælde er uddannelsen ikke spildt , og viser begavelsen sig ikke tilstrækkelig , kan man jo lade ham gå til 

teknisk skole . Vi trænger til al den dannelse , vi kan få i vort håndværk ." 
„ Sorn de vil , kære professor" , sagde greven , hvem sagen nu øjensynlig begyndte at kede , og som helst ville have en afslutning . „ Så snart han altså er bleven konfirmeret , lader jeg ham sende til København , og så tager de dem nok af resten og meddeler mig , hvad der skal udredes . 
Jens mærkede , at sagen havde taget en heldig vending , uden at han ret var på det rene med , hvad det var , man ville gøre ved ham . Han blev stående temmelig kejtet midt på gulvet og gjorde et par forsøg på at række greven og professoren hånden . De vare imidlertid allerede begyndt at tale om noget , der tydelig nok slet ikke angik ham , og greven sagde halvt vendt imod ham : 
„ Ja , det er godt , min lille ven , sig til din moder , om hun vil komme herop i morgen middag kl . 12 , så skal jeg tale med hende ." 
Greven ringede , og en tjener viste lille Jens ud . 
Han gik som i en drøm gennem de store værelser , hvor de bistre riddersmænd kiggede ned på ham , og han kom først rigtig til sig 


selv , da han igen var helt ude på vejen forbi de hvide portpiller og lænkehunden med den raslende kæde . Så gav han sig til at løbe , alt hvad han kunne , hjem til „ Lad-sig-nøie-husene “ . 

andet kapitel . 
Madam falk eller Inger Kathrine , som hun i almindelighed kaldtes af folkene nede i de små hvide huse , havde ikke noget rigtigt begreb om , hvad det var , der skulle gøres ved hendes Jens . 
Han skulle lave billeder , sådan nogle store nogle , som stod nede i grevens have , og som skinnede så hvide som spøgelser om aftenen , så at man kunne blive helt bange for dem i mørke . Men herover gjorde hun sig ikke så mange tanker ; det vigtigste for hende var , at greven havde lovet at ville tage sig af drengen , og så ville det nok gå ham godt , om han ellers skikkede sig vel , og hun kunne roligt lukke sine øjne , hvis Vorherre en dag skulle kalde hende bort . 
Hun følte sig ligeså tryg og glad , som 

hun tidligere ofte havde kendt sig ængstelig og nedtrykt . Thi skønt hun ikke var nogen gammel kone , så mærkede hun dog , at hun ofte skrantede og dårligt kunne holde ud med de andre , når der skulle arbejdes i Marken eller tørvemosen . Hun gjorde sig også bebrejdelser , fordi hun havde giftet sig så sent , at der egentlig ingen mening var i det , når man tilsammen dog kun havde fra hånden i munden . 
Men Jens’ fader , der havde arbejdet nede på fabrikken , som også hørte til godset , havde kunnet fortælle så dejligt om fremmede lande , hvor han havde rejst , dengang han var ung svend , og det var vistnok det , der havde gjort hende forelsket i ham , for køn var han ikke , og ung var han heller ikke , da de holdt bryllup . Men god og kærlig havde han været imod hende , særlig efter at hun havde fået deres lille Jens . 
Det var hans øjesten , og ham kunne han sidde med i timevis på trappen ud mod landevejen , hvor vognene rullede forbi , og fortælle de samme historier , som han havde fortalt hende i den tid , de vare forlovede . Og medens den lille fyr hørte efter med store 

øjne , syntes hun , at det , som hun selv havde hørt så ofte , blev nyt igen . 
Men for et par år siden var manden død , efter at han først var kommen til skade nede på fabrikken . Den dag , da de kom bærende hjem med ham , medens blodet stod ham ud af munden , og øjenlågene vare helt lukkede og blå , glemte hun aldrig . 
Og han forvandt det heller aldrig . Men nu havde han ligget så længe ude på den lille kirkegård oppe over stranden , at sorgen var drevet over , og nu levede hun kun for sin dreng , som hun var stolt af . 
Og Jens var også en god søn . Han artede sig godt i den tid , han endnu var hjemme , og ved mikkelsdagstider blev han konfirmeret . Han så rask og kæk ud i det blå tøj , som hun havde anskaffet til ham for de sidste spareskillinger , og han svarede flinkt for sig i kirken , medens madam falk sad i stolen bagved med tårer i øjnene . Hun hulkede , da præsten velsignende lagde sin hånd på hans hoved , medens han så stift på ham og gav ham et par formanende ord med ud i livet . 
En fjorten dage senere rejste Jens . Hans 

moder havde pakket en pose med madvarer , lavet nyt undertøj til ham og stoppet og lappet det gamle . Hun græd , medens hun den sidste gang omfavnede sin dreng , og ved siden af hende stod den lille Marie og så helt benauet ud . Så entrede Jens efter det sidste favntag op på bukken til fragtmanden , vognen satte sig i gang , og han vedblev at hilse og svinge med hatten , til de drejede om hjørnet ud på hovedlandevejen til købstaden . 
Alt gik sin jævne gang de første år . Der blev sørget for hans skoleundervisnings videre udvikling , og endelig kom han ind på akademiet . Han interesserede sig meget for sit arbejde og udfoldede en voldsom flid ; men netop denne skadede ham . Med sin tunge karakter skulle han have haft mere let omgang , der af og til kunne lokke ham med og få ham til at slå sig løs . Han trængte til at lære livet at kende , så at han kunne behandle det med let hånd , således som man er vant til at træffe det hos kunstnere , som folk netop ville have skulle være lidt forfløjne , ikke for meget af et pragteksemplar og ikke alt for solide i pengesager i de yngre dage . 
Men Jens falk havde intet af denne lige 

gladhed , der i udpræget grad ofte til karrikatur fandtes hos hans kammerater . Han havde set næringsorg i hjemmet , og han forstod , at livet kunne tage hårdt ; han turde ikke behandle denne vældige tyran , der til tider kan synes så rar og venlig , og som til andre tider er hård til grusomhed , med den flotte overlegenhed som de andre . 
Han følte også , endnu uden bitterhed og kun med taknemmelighed , at han levede af fremmede , som han gennem sin flid og sit arbejde skulle lønne for deres godhed . Han undte sig derfor kun få fornøjelser og gik sjældent ud med kammeraterne . Han kom til at høre til dem , om hvem der altid blev sagt , når der skulle arrangeres noget : „ Ja ham kan det ikke nytte at indbyde , han tager ikke med , han har ikke råd ." 
Men medens kan gik helt op i sit arbejde , udvikledes tungheden i karakteren og afspejlede sig i alt , hvad han lavede . Der var stort studie , stor flid og stort slid lagt ind deri , men der manglede noget , gnisten sagde kammeraterne , og med det mente de i virkeligheden , at han ikke havde talent ; men sagen var , at han til trods for den følelse af egne 

kræfter , der undertiden kunne komme op i ham , i virkeligheden manglede selvstændighed og mod til at gå på og slå sig løs . Han gik lige i sporet . 
Trods det gode kammeratskab , der hersker og altid har hersket , navnlig i de lavere klasser , på akademiet , fandt Jens falk ikke den omgangsven , der skulle have opdraget ham , som skulle have opmuntret ham , når han begyndte at tvivle om sine evner , og som skulle have ironiseret over ham , når han i skuffelsen begyndte at overvurdere sig selv . Dertil kom , at han havde isoleret sig ved en lille scene , der allerede var forefaldet i den første tid , han besøgte akademiet . 
Med sin ordenssans og punktlighed , sin frygt for at gøre noget galt , indbød han rigtig til at drille ; thi mellem disse opvakte unge mennesker var der spillopmagere nok . Og da de mærkede , at det bed på ham , blev de selvfølgelig værre og værre . 
De tegnede rand vignetter på hans fortegninger , kridtede ham på ryggen og gemte hans ting . Ofte fandt han sig i det med et godmodigt smil , indtil et vist punkt , så blev 

han hidsig , og sådan var det også gået en dag , da det øsede spande ned . 
Falk skulle i byen og spise frokost , men kunne ikke finde sin paraply . Han vidste nok , hvem spasmageren var , en lille sort fyr med næseklemme og et impertinent ansigt , men denne nægtede det bestemt , medens han grinede med sine store , hvide tænder , der lignede en abekats . Til sidst blev falk vred og skældte ud , ildrød i hovedet , den lille , der mærkede , at det var ved at blive alvor , tænkte , at det var på tide at trække sig ud af det , og da falk gjorde en pause efter for tyvende gang at have sagt ; vil du sige mig , hvor den er ! så den lille op og ned ad ham med en uforskammet mine og sagde : 
„ Hold nu mund for Pokker , den ligger jo derhenne under skamlen . Du kan heller aldrig forstå spøg , sådan en bondekunstner .  “ 
Bondekunstner ! Det ord slog ned i falk og i kammeraterne . De forstod alle , at det havde en skarp bråd og hørte til de instinktøgenavne , der fødes af halvvoksne menneskers fine psykologi overfor jævnaldrende , og som blive hængende fra skolen gennem hele livet . Falk , der havde fået paraplyen frem under 

bænkeskamlen , for frem mod den lille impertinente , der stod fløjtende med hænderne i lommen og intet anende nød sin sejr . Han slog ham med regnskærmen lige oven i hovedet , så at den gik midt over , og fægtede som rasende med det knækkede apparat til alle sider . Han var bleg i ansigtet , der skinnede af det blinde raseri , hvori kun godmodige naturer kunne komme , når det endelig koger op i dem . 
De andre blev bange for ham og fik ham overmandet og afvæbnet . Men den bevægede scene , der blev refereret til højre og venstre , måtte selvfølgelig i særlig grad henlede opmærksomheden på anledningen til den , og følgen var , at bondekunstneren blev hængende ganske anderledes fast , end det måske ellers ville have været tilfældet . Ordet var født i rette øjeblik . Falk blev det aldrig kvit . 
I den nærmeste tid lød det så ofte , at falk havde god anledning til at tænke over det . Han kendte nok ordet bondestudent , det blev anvendt på såmange , så det sved ikke så stærkt i den enkelte , men bondekunstner , det var han alene om , og det indeholdt netop de egenskaber , som dårligst af alt forbindes 

med forestillingen om en kunstner : det tunge , trevne og træge , der præger alt med sin kedsommelighed . 
Han ville gerne være ved , at han var Bonde , det var sandt , men det , der gjorde navnet sårende , det var , at man kun fremhævede dette og ved at sætte det i forbindelse med den stilling , han havde valgt , og som han ville ofre for , i et ord hk sagt hele 
den dumme sætning : hvad forstå bønder sig på agurkesalat . 
Han følte sig som den mand , der ligegyldigt , hvad han gør , hvor meget han arbejder , og hvor meget han udretter , kan nævnes med det ord : jøde , og som intet svar kan give på den sandhed , fordi han selv føler , at det ville være latterligt , hvis han sagde til for-nærrneren : Christen . 
Kammeraterne huskede måske senere ikke netop denne scene , men efter at de en gang havde set ham vred , holdt de op at stikle til ham i nogen tid , og så gik han af mode som syndebuk . De lod ham i fred , men de holdt sig også fra ham uden fortrolighed , og når han stod alene , kunne han ofte længes efter det gamle forhold og prøve på at udæske 

det , som en hund , der vil i leg på ny med den , som den har bidt ; thi drilleri kan også have sin smiger . Men det lykkedes ikke mere ; man var hørt op at tage ham i spøg . 
De sidste år på akademiet , hvor evnernes uensartethed begynder at sætte skel mellem de kammerater , der oprindelig have betragtet sig alle som ens , gled roligt hen . Jens falk arbejdede stadig med stor energi og fik også sin afgang . 
Nu måtte der gøres noget , et arbejde , der kunne skaffe ham et navn , og han tog fat med hele sin arbejdsevne på en stor gruppe , som han længe havde gået og tumlet med i tankerne . 
Han var endnu for meget i akademiets ledebånd til , at han kunne tænke sig et moderne emne , det skulle tages fra den klassiske oldtid og fremstille en scene fra sabinerindernes rov . Den store , muskelstærke mandsskikkelse skulle med sin brede , sikkertstående statue være som det massive fodstykke for den fine , elegante kvindeskikkelse , som han triumferende løftede i vejret , beruset af sit dejlige rov , der bævede i skræk og ubevidst vellyst , 

medens hun følte sig båret af det kraftige tag , der var ømt midt i sin voldsomhed . 
Han havde fået lov til at stå i et større atelier , der tilhørte en af de ældre kunstnere . Det var lyst og rummeligt , men ikke særlig hyggeligt eller sundt . Det trak gennem den utætte dør , og der stod en kold fugt op fra lergulvet , der var ujævnt stampet med talrige huller . Rundt om på gamle pakkasser stod støvede gibsmodeller og et par marmor-gjenstande med store , hvide tørklæder over . Den gamle kakkelovn var tynd og rusten , den blev gloende , så snart der fyredes i den , og mlstrålede en utålelig hede uden at opvarme luften . Ved siden af den lå en stor kul-bunke op mod væggen bag en sammenslået skranke af uhøvlede brædder . Det syntes ikke at være et rum til at få inspirationer i . 
Arbejdet gik hurtigt fremad . Mandsfiguren lykkedes fortræffeligt . Der var både kraft og karakter i den . Man følte , at denne mand stod fast , og at han var i stand til at bære en byrde . Grunden var dels , at det solide , det massive lå for falks karakter , dels at han på akademiet væsentlig havde været henvist til den mandlige model . Men byrden ! Denne dejlige 

kvinde , der som modsætning til den rå kraft skulle virke ved sit legemes fine linier , hende kunne han ikke få tag i . 
Han prøvede med alle de kendte modeller , men det lykkedes ikke . Han mærkede selv , når han begyndte at lægge kvindefiguren op på den bærende mandsfigur , at det så ud , som om han skulle tabe den eller synke i knæ . Man fik hele tiden indtrykket af , at der lå en tung vægt på mange hundrede pund på hans arme , og ikke af , at han , i en Art overmodig glæde over sin styrke og sit fund , følte sig dobbelt stærk under byrden . 
Falk blev mismodig og rev figuren ned den ene gang efter den anden . Den havde allerede kostet ham mange penge , for mange efter hans midler . Han havde måttet spare til det yderste i disse måneder , hvor han ofte om aftenen kogte sin the selv og spiste et par stykker bart smørrebrød dertil . Alt gik med til belysning , opvarmning , levende model og materialier . Han havde næppe råd til en smule tobak til sin lille , korte pibe , som han smøgede , medens han sad på kavaletten i pauserne mellem arbejdet og snakkede med den gamle portner . 

det var en original figur , en mand , der havde gået gamle bissen til hånde , og som regnede sig selv med til kunstnerfaget . Det var dengang , vi lavede den eller den statue , sagde han , når han talte om den afdøde professor , og så sukkede han . Men han vedblev at være lige god ven med alle de forskellige billedhuggere , der i årenes løb flyttede ind og ud , og medens han stænkede lerskitserne og lagde våde klude på dem , fortalte han altid historier og holdt af at knibe modellerne i kinderne , når de kom for at opsøge kunstneren . 
Gamle Schou var det eneste selskab , som falk havde , medens han arbejdede på sin store gruppe , thi han ville ingen have ind hos sig . Når Schou undertiden kom ned om middagen og så , at den figur , der om morgenen havde ligget på romerens stærke arme , var forsvunden , trykkede han asken sammen i sin lille træpibe og sagde med et dybt suk  : 
„ Den tror jeg aldrig , vi bliver færdig med , hr . Falk ." 
Og falk var undertiden af samme mening . Han havde udført en lille portraitmedaillon af en bekendt skuespillerinde og fået betaling 

for den , og han syntes , at han skulle rekreere sig lidt en aften . Det var da naturligt , at han gik i tteatret ; det kunne desuden måske distrahere ham eller endog give ham en ide . 
Det var sjældent , han kom på komedie , og det bragte ham i en vis affekt , skønt det var et temmelig almindeligt folkeskuespil . Han var med i handlingen , der hidsede og spændte hans nerver , og i næstsidste tableau blev han ligefrem betaget . 
Elskerinden , som han hele tiden havde haft sin opmærksomhed henvendt på , uden at hun dog havde gjort noget dybere indtryk på ham , , viste sig her i en soloscene . Den nedgående sol kastede sine røde stråler over horizonten ; hun stod alene i en stramtsiddende sort ridekjole , som sluttede tæt om den hvide , yppige Hals , der skinnede som mat sølv i en ibenholts ramme . Brystet svulmede uroligt under det mørke stof , der trak sig tæt sammen om det slanke liv . En trodsig hårtot , der var fjernt fra alt theaterparykkeri , krusede sig ned over den høje pande og lod den mærkes endnu højere , næsten som en mands , og under denne lyste et par gråblå øjne med betagende glans . 

det var , som sugede de til sig med magisk kraft ; man kunne ikke komme løs af dette blik , der hvilede på alle og på ingen og skinnede som et stadig vekslende spejl for den brutalt formede lunefulde mund , dei’ på en gang udtrykte lidenskab , følelse og melankoli . 
Falk blev betagen af denne kvinde som af ingen anden , han nogensinde før havde set . — 
på gaden fejede sneen hen over de blankt glacerede brosten , dei- gnistrede i månelyset som klare krystaller . Vinden tog folk i nakken som en gadebetjent og furede dem afsted og om et hjørne , og idet den så pludselig frk et andet lune , sprang den forbi dem , vendte sig og sendte dem en regn af små stikkende nåle lige i ansigtet og smed platten langt ud i den bløde , opblæste sne under husrækken . 
Men falk mærkede intet , han gik støt gennem storm og snefog , og foran ham lyste disse mærkelige magnetiske øjne , der syntes at måtte kunne gøre en mand forrykt og at kunne skinne i mørke . 
De stod for ham , medens han arbejdede , og de så på arbejdet , medens det gik frem , 

og han syntes , det blev lettere end ellers . Han fik i ensomheden selskab i den tavse tilskuer , i hvis udtryk han læste Ros eller dadel , alt efter som arbejdet behagede eller mishagede ham selv . 
Han , der aldrig havde givet en øre ud til ting , som ikke vare nødvendige , købte den næste dag en blomsterbouket og lavede selv en lerkrukke med forgiemmigeier på . Han så adressen efter i vejviseren og sendte hende den . Dagen efter gik han forbi hendes lejlighed . Hun boede i en stue , han så sine blomster i hendes vindue , og han følte det i sin naivetet næsten som en kjærlighedserklæ-ring . Han gik daglig forbi stedet uden at træffe hende . 
En dag så han hende komme , blodet skød ham til hovedet , så det hamrede i årerne , og han rev mekanisk sin hat af . Hun så kun forbavset på ham med de dejlige blå øjne ; han var hende åbenbart så ukendt og ligegyldig som noget . 
Og sådan måtte det jo være , det forstod han godt senere , da han fik tænkt over sagen , og hun blev for ham som for så mange andre et skønt minde , som man indregistrerer og gem 

mer uden lidenskab med en understrøm af stille platonisk kærlighed , som ulmer med svag , lunende glød , der aldrig slår i flamme . Den Art småforliebelser har ethvert ungt menneske haft , hvis han nogensinde har været ung , fordi de høre med til en sund natur , og der var for så vidt ikke noget mærkeligt i , hvad der skete med falk . Men ham selv forbavsede det , fordi det var første gang , at kvindens skønhed havde bjærgtaget hans sandser og ladet ham glemme de daglige vaner . Det gjorde ham yderligere usikker på sig selv . Han havde aldrig anet , hvad han her havde fået en forsmag på , at der er en magt , der er stærkere end den stærkeste energi , og som netop morer sig med at tage livtag med de faste karakterer , medens den foragter de svage som bytte . Han havde fået en fornemmelse af , at hvis han blev forelsket for alvor , og hans kærlighed ikke blev gjengjælde så kunne han let blive en slagen mand . 
Og medens disse tanker beskæftigede ham , arbejdede han videre på sit store værk . Til tider kunne han blive så led ved det , at han var nær ved at slå det i stykker , men til andre tider kunne han knytte de største for-3* 

ventninger til det og drømme sig som en anden Byron , der en dag vågnede og var berømt med et slag . Men en virkelig mening havde han ikke om det , da det ud på foråret var færdigt og anmeldtes til udstillingen . 
Han gik i nerveus spænding ; ofte var han ude den hele dag ; han følte sig som en mand , der lige har læst en interessant roman til ende , som har været grebet af den , og som føler sig skuffet i det øjeblik , han er færdig med den sidste linie , fordi der altid i udviklingen har været en veksel , der ikke er bleven indfriet . 
Efterat han i længere tid var gået rundt i denne sjælelige ophidselse , kom han en aften sent hjem . På hans bord lå to breve . Han fik ved synet uro på sig son ! Alle , der ikke føre stor korrespondance i det daglige , og rev det ene op . • det var en formel , trykt indbydelse til middag hos hans protektor , greven . Det var første gang , han skulle være gæst der , og han følte det som en anerkendelse . Var det andet brev nu ligeså glædeligt , så var det en lykkelig aften , thi det bar censur-komitteens segl . Han åbnede det hurtigt ligesom det første . Hans gruppe var kasseret . De mange måneders arbejde var spildt . 

tredie kapitel . 
Jens falk var i en ophidset sindsstemning , der skiftede fra raseri til modløshed . Han vidste ikke rigtig , om han skulle modtage grevens indbydelse , men nu var hans arbejde jo foreløbig endt ; han havde intet at forsømme , og han trængte til al den adspredelse , han kunne få . 
Men med de udgifter , han havde haft i den seneste tid , med den sparsommelighed , han havde udfoldet , og den ringe omgang , han havde haft , var hans garderobe i høj grad forsømt , og han måtte derfor leje sig et sæt sorte klæder . 
Han pyntede sig , så godt han kunne , og da han kun engang imellem var i stadsen , følte han sig som et helt andet menneske . Han gik til middagen med frakken opknappet , så at 

man kunne se det stivede skjortebryst og det hvide slips , og mange folk lagde også mærke dertil , skønt de ellers ikke kendte ham , fordi han førte sig som en dilettant i pudset . Han var allerede i en underlig opkørt stemning , da han nåde ind til grevens bolig i Amalie-gade . 
Alt gik stift og ceremonielt til . Tjeneren hjalp lydløst gæsterne tøjet af og lukkede dem ind i den store dagligstue , hvor de tykke tæpper lod fødderne synke dybt ned , og de svære portierer afdæmpede enhver lyd . 
Samtalen mellem gæsterne førtes i en næsten hviskende tone , man hilste efter præsentationen på hinanden med korte buk og trak sig derefter tilbage i små stående grupper . 
Greven selv , der bar alle sine ordener , talte kun lidt , medens han med lange skridt bevægede sig rundt mellem sine gæster og strøg sin lange grå knebelsbart . Der var kun indbudt herrer . Ventetiden var lang og stemningen trykket mellem de indbudne , der kun kendte lidt til hinanden . Falk stod ganske alene henne ved det store fortepiano , der kun syntes at være et nødvendigt inventar i en herskabelig lejlighed , men som næppe havde været 

åbnet i lange tider . En dør gik op til spisesalen , hvorfra man hørte raslen af glas og porcelain , og en tjener nærmede sig hviskende til greven for at meddele ham , at der var serveret . Et øjeblik efter blev begge fløjdøre smækkede op , et lyshav fra prisme-behængte lysekroner strålede ind i den dæmpet oplyste dagligstue og over det skinnende service med den  .pragtfulde sølvopsats i midten . 
Medens retterne bødes rundt , og tjenerne skænkede vin så hurtigt , som glassene vare tømte , vedblev den samme døde stemning at herske ved bordet . Der var ingen almindelig samtale , man underholdt sig med halv stemme med sin sidemand om ligegyldige ting eller sagde slet intet . 
Man mærkede desuden på selskabet , at det var folk , der vare vante til at komme ud i det daglige , og som betragtede et vel besat bord som en selvfølge . Om der derfor end blev drukket en del , blev der drukket med system ; man løftede sit glas , hilste på en bekendt , til hvem man i forvejen havde sendt tjeneren over , og gjorde derefter sin reverents med det tomme glas , som om det var en 

kårde . Men alt foregik med det samme stille ceremoniel . 
Kun for falk vare omgivelserne ikke dagligdags . Han havde ikke Års routine i at sidde ved middagsbord , kørt i stramme tøjler af hensyn til sin mave og af skræk for al høirøstethed . Han stak det ene glas ud efter det andet , medens tjeneren vedblev at fylde i med et halvt foragteligt udtryk i ansigtet . Han havde straks lugtet plebejeren , og da den anden steg gik rundt , og falk ikke straks opdagede ham , gav han ham uden videre et lille dunk med sølvfadet i ryggen . 
Billedhuggerens øjne skinnede , hans kinder vare rødskjoldede og talen tyk , da han fik den uheldige ide ovenpå en ceremoniel skål , i få ord udbragt af en distingveret herre , at råbe : greven længe leve , hurra ! Der blev almindelig taushed , og kort efter hævedes bordet . 
I det store rygeværelse med tilstødende billardsalon drak man kaffe . På tomands-hånd , medens man med koppen i hånden og kognaken anbragt på et eller andet meubel røg sin havanacigar , blev stemningen betydeligt livligere . Inde ved billardet gik det endog 

helt gemytligt til , medens man spillede å la guerre , og en ældre herre fortalte jagthistorier . 
Grupperne blev større , falk kom med lidt efter lidt , og pludselig var han bleven centrum i en af dem . Han stod i midten , medens de andre trådte tilbage . 
Hans øjne lyste , og han slog ud med armene . Ingen forstod , hvorfra han havde fået tilknytningspunktet til det , han havde ført ind i samtalen , men han snakkede om sig selv og om den uret , han havde lidt . Han slog i bordet , så kognaksglassene dansede , og forskellige gæster fjernede sig med betænkelige miner . Han fik efterhånden hele opmærksomheden rettet imod sig , medens han sluttede : 
„ Men de skal komme til at anerkende mig . Her vil jeg ikke blive længere , jeg vil ud , ud , hvor jeg kan finde anerkendelse for mit arbejde og mit talent , og så skal jeg komme hjem , som en anden Thorvaldsen ." 
Han så ( jodt ud , som han stod der i frisk begejstring , og man var begyndt at høre på ham med en vis interesse . Men i samme øjeblik , som han nævnede Thorvaldsens navn , var alt tabt , det lød for parodisk i en ung begynders mund , og en af de velvilligste gæster , 

en ældre , godmodigt udseende herre , tog ham forsigtigt under armen og sagde næsten jovialt  : 
„ Skal vi to ikke gå lidt udenfor , hr . Thorvaldsen ." 
Det var professor Henriksen . 
Falks øjne vare blevne matte , han mærkede , at han havde forløbet sig , at stemningen var kølig , næsten fjendsk omkring ham , og han kom ud i gangen , hvor tjeneren hurtigt benyttede situationen til at hjælpe ham frakken på og ledsage ham ned ad trapperne . 
Han stod ude i den kolde frostnat , der slog ham , så at alt dansede rundt for ham , medens han med besvær arbejdede sig frem gennem byen for at nå hjem på Vesterbro . 
På Østergade mødte han to damer , der tiltalte ham . De ville absolut følge ham , skønt han strittede imod . Det hjalp ikke . Så begyndte han at snakke med dem . Det var det rene vås , og i begyndelsen lo de ad det , navnlig den ene . Men så sagde den anden pludselig med skarp , gennemtrængende stemme : 
„ Kom nu , Karoline , hvor gider du stå og høre på det fulde menneske ." 

så drev de begge to videre ned over gaden med et råt skældsord . 
Han fik midt i sin rus den samme fornemmelse som dengang , den lille , impertinente kammerat havde slynget ham bondekunstneren i ansigtet . Sådan gik det altid , når han ville slå ind på den lette tone , som de andre benyttede sig af , så blev han leet ud eller hånet , og det selv af sådanne kvinder ! Han mærkede mere og mere , at han ikke var praktisk på livets forhold . Det var alligevel rigtigt , hvad der pludselig var slået ned i ham i selskabet hos greven : han måtte ud og se den store verden , så skulle det nok rette sig , og han skulle vise dem , at han var Karl for sin hat . 
Falk havde vanskeligt ved at finde op til sit lille værelse på tredje sal . Han ramlede imod alle vegne . Sådan havde han aldrig føl' været til mode . Han kunne ikke finde tændstikkerne og tumlede omkring mellem meublerne , indtil han endelig smed sig fuldt påklædt på sengen . 
Således vågnede han den næste morgen med en forfærdelig tørst . Han havde straks i samme øjeblik , han åbnede øjnene , en kvæ 

lende fornemmelse af , at der var sket noget ubehageligt den foregående aften . Men hvad ? Lidt efter lidt dukkede det frem i hans erindring . Alle optrin stod klare for ham , medens han mere og mere ærgrede sig over sig selv . 
Hvad skulle han gøre ? Skulle han sende greven en undskyldning . Ideen tiltalte ham straks , men et øjeblik efter syntes han , at den var alt for dum . Skulle han gå hen til professor Henriksen og spørge ham , hvad der egentligt var sket , thi måske huskede han ikke alt . 
Også den tanke syntes han straks godt om , men så opgav han også den . Professoren havde siden den dag , han anbefalede greven at hjælpe ham frem som billedhugger , kun vist ham meget ringe interesse , navnlig i de senere år , og han havde aldrig fået noget råd eller nogen vejledning af betydning hos ham . Han behandlede ham kun venligt med et stænk af ironi , således som han behandlede alle de andre yngre kunstnere . I den senere tid syntes han endog at være bleven særlig kølig mod ham , og til middagen hos greven havde han til en begyndelse tilsyneladende slet ikke lagt mærke til ham . 

der gik et par dage , uden at falk foretog sig nogetsomhelst . Så modtog han en morgen et længere brev fra greven , det lød således  : 
„ Gode hr . Falk ! 
Da jeg i sin tid på hr . Professor hen-riksens anbefaling bestemte mig til at hjælpe dem frem pa ,a kunstnerbanen , stillede jeg som altid , når jeg støtter folk i sådanne tilfælde , overfor mig selv to betingelser for , at jeg kunne forsvare vedblivende at yde dem understøttelse . 
Den ene var , at de udviste flid og på-passelighed ved deres arbejde , den anden , at de viste dem i besiddelse af talent . I førstnævnte henseende har der ikke været noget at udsætte på dem . Jeg har fra alle sider , hvor jeg har søgt oplysninger om deres forhold , fået bekræftelse på , at de har arbejdet med stor energi og udholdenhed . Men dette er ikke nok . 
De er nu gået hele akademiet igennem , har fået deres grundige uddannelse og har endda haft tid til at prøve , hvor langt de kunne nå med de kundskaber , de har er 

hvervet . Tidspunktet er da nu kommet for mig , da jeg må træffe min afgørelse om , hvorvidt jeg vedblivende skal støtte dem eller lade understøttelsen tilflyde andre , der mulig have mere krav på at hjælpes frem . 
Efterat være bleven gjort bekendt med deres til udstillingen indsendte arbejde og dets forkastelse , har jeg da ment , at deres begavelse næppe er så stor , at jeg tør forsvare at foretrække dem for andre , der have henvendt sig til mig . 
Skjøndt jeg kan forstå , at det må gøre dem ondt , kan jeg dog desværre ikke undlade at meddele dem , at de i fremtiden må være forberedt på ikke mere at modtage nogen fast understøttelse fra mig . 
Da de imidlertid forleden i en tilstand , hvori jeg beklager at have set dem i mit hjem , men hvori man efter ordsproget undertiden skal have en vis evne til at sige sandhed , har udtalt , at de mente , en rejse ville være fremmende for deres udvikling , sender jeg dem hoslagt en anvisning på landmandsbanken på 500 kr . , som jeg håber må være dem til nytte . Dette bliver det sidste bidrag , som jeg seer mig i stand til 

at undvære til fremme af deres kunstneriske virksomhed , og jeg ønsker dem herved held og lykke i fremtiden ." 
Brevet var undertegnet af greven personlig , men skrevet af en sekretær med anden hånd . 
Det ærgrede falk , at en trediemand således var ført ind i hans forhold , og spydigheden i enkelte vendinger måtte måske også skrives på dens regning , der havde ført dem i pennen . 
Men iøvrigt følte han godt selv , at han kun havde grund til at være greven taknemmelig , både for , hvad han tidligere havde gjort for ham , og for den hjælp , han nu ydede ham til at komme bort på den første studierejse . Men skulle han bo i udlandet , hvor han endnu mindre end herhjemme kunne vente at få noget at bestille i de første åringer , hvad forslag var der så i dette beløb ? 
Han tænkte lidt frem og tilbage og afvejede chancerne , så tog han en fast beslutning : han ville forlade Danmark , ikke på en udflugt , men for en længere tid , så måtte det gå , som det kunne . 

han følte sig lettet , da han først havde taget sin bestemmelse . Men hvor skulle han tage hen ? Til rom ? Det var jo det gamle , forjættede land for alle billedhuggere , hvor man gravede fuldkomne antikker op midt i gaderne , kneb skønne romerinder i kinderne på osterierne , medens de skænkede den perlende vin , og levede idyllisk i sin kunst fjernt fra virkeligheden . Nej ! Rom var et udbrændt historisk krater , man måtte ud , ikke hvor lava lå og mindede om gammel lidenskab , men hvor det glohede bål sprang frem fra det fødende indre . 
Han måtte til Paris , kunstens store , arbejdende værksted , hvis travlhed overdøvede de hendøende meiselslag , der klang fra rom . Han mærkede selv , at han blev helt poetisk i sin tankes flugt , det var den begyndende rejsefeber , der tog ham . Den , der ligesom kærligheden kun griber et menneske fuldt ud en eneste gang i hans liv , og som kan gøre ham så fortryllende iet og forhåbningsfuld i sindet . Senere kan han glæde sig , så ofte han flyver af reden . Jomfrueligheden er taget af følelsen , han har altid en ængstelse , en tvivl , en skuffelse , der forhindrer ham fra 

anden gang at føle afskedsøjeblikket udelukkende som en befrielse . 
Han bevæbnede sig med hele den hjertethed , der hører til for at kunne rydde op i gamle sager , som man har gået og samlet på i åringer . Han slog i stykker og kasserede uden skånsel , så at den gamle portner satte et helt betænkeligt ansigt op , medens han slæbte den ene brokkasse fuld efter den anden ud i gården . Flere gange var han nær ved at gøre falk blød om hjertet , når han betragtede en af de kasserede genstande og sagde : 
„ Ja , kan de huske , da vi lavede den . Det var dengang , vi så bestemt troede , at grosseren ville købe den , og så holdt ban os dog bare hen med snak . “ 
Men falk gav ingen pardon . Det blev ryddet væk alt sammen med undtagelse af et par store relieffer og nogle ægte forme til Buster . Enkelte småting stillede han til side ; de kunne ialtfald sælges , om han end ikke fik meget for dem . 
Mest bryderi havde han , da han kom i tanker om den store gruppe , der til ingen verdens nytte og med en snes kroners kontant 

udgift var bleven slæbt op på Charlottenborg af et par stærke karle . Nu kunne de stærke karle godt tage fat igen , efter at professorerne havde kigget på den . 
Han havde mest lyst til at knalde den ned med sin hammer i tusinde stykker . Men så kom dog op i ham faderkærligheden til det miskendte barn , der havde glædet ham så ofte i opvæksten , både når det ikke ville føje sig efter hans villie , og når det var villigt efter hans ønske , men som havde skuffet ham så dybt som voksen . 
Han fik lov til at have det stående i et bagrum hos en kollega . Der blev det anbragt mellem en masse kasser og ituslagne gibs-modeller , nøglen blev drejet om , og hans første ungdomsarbejde havde fået sin levende begravelse . 
Nu var alt klart til rejsen . Kun skulle han endnu sige sin moder farvel . I dejligt vejr kørte han med fragtmanden den kendte tur fra købstaden til lad-sig-nøje-husene . Han gjorde alt , for at moderen ikke skulle mærke hans skuffelse . Han fortalte hende ikke , at han ikke mere ville få nogen understøttelse af greven , men kun , at han havde 

fået penge af ham til at rejse ud . Han kyssede hende og lovede , at han rigtig ofte skulle skrive til hende om , hvordan det gik ham derude i de fremmede lande . Og madam falk glædede sig til al den fornøjelse , hun skulle få af at høre sin søn fortælle ligesom i sin tid hans fader . 
„ Hvem læser brevene for dig “ , sagde sønnen lidt usikkert . Han vidste nok , at hans moder ikke var så stiv i de dele , og at nabokonen , der havde hjulpet hende , før han kunne gøre det , nu var halvt blind med grønne skyklapper for øjnene . 
„ Det gør skolelærerens Marie . Det er en ferm og sød tøs , der ofte kommer og ser til mig og aldrig ved alt det gode , hun skal gøre mig . Du skulle dog sige farvel til hende , inden du rejser , Jens . I var jo altid vante til at rende og tosse rundt sammen som unger .  “ 
Falk ville nok sige farvel til Marie , og han var lige ved at gå ind til skolelæreren , da hun selv kom spadserende ind i den lille stue . 
Han blev helt forbavset over at se hende . 

han havde ikke troet , hun var bleven så stor , og han syntes formelig , at det var underligt at skulle sige du til hende , da hun rakte ham hånden og så på ham med de store , klare øjne , der så ofte havde hvilet på ham som dreng , når han tegnede sine billeder for hende . 
Hun havde sit landlige , ligefremme væsen og talte til ham uden sky . Endnu var hun ikke helt voksen , lidt smal over skuldrene og bleg i ansigtet , men hun ville sikkert blive en køn pige . Hun mærkede straks , at blikket , han sendte hende , var mønstrende og søgte hver del af hende for sig , hun fik en let rødme over ansigtet og blev mere forlegen og ordknap , end hun straks havde været . 
Men de blev dog siddende alle tre og snakkede , mindst om rejsen , mest om gamle dage , da han og Marie vare børn . Skumringen faldt ind i stuen , og Marie betragtede ham hele tiden fra sin plads , medens han talte , og der var en blanding af nysgerrighed og beundring i hendes blik . 
Fragtmanden kom . Moderen kyssede atter under tårer sin dreng og følte sig endnu mere beklemt end den dag , da han først kørte 

til købstaden . Også denne gang stod Marie ved siden , da han vinkede det sidste farvel ved omdrejningen til hovedlandevejen . 
Men denne gang tænkte Marie mere end sidst . 

femte kapitel . 
Der var et øjeblik , da falk , uden at ledsages på banen af nogen ven eller bekendt , følte sig forfærdelig forladt , og var lige ved at fortryde den bestemmelse , ban havde taget . Men denne følelse varede kun kort ; den forsvandt mere og mere , medens hjulene hamrede deres lystige Melodi under hans fødder , og han var allerede i det rigtige rejsehumør , da han stod på kielerdamperen og så den sidste rest af fædrelandet forsvinde i mørket . 
Han havde stillet sig helt forude . Skibslanternerne lyste svagt , forårshimmelen strålede med tusinder klare stjerner , og den friske brise fejede hen over dækket og strøg den hæslige mad- og kulos bort . Falk følte sig hed i blodet , han tog hatten af og lod vinden stryge gennem det lyse , stride hår . Det ar 

bejdede inde i hovedet på ham , og hans fantasi begyndte at beskæftige sig med fremtiden , som den altid gjorde i hans ensomme øjeblikke . 
Han tænkte sig selv vendende tilbage med anerkendelsens stempel , medens hans ry var gået forud for ham , og en skare af beundrere modtog ham ved ankomsten med blomster og hurraråb . 
Ja , sådan skulle det ske ! Tanken varmede ham som vin , han satte hatten på hovedet og marcherede med stolte . Skridt hen over dækket , som om han allerede havde vundet alle de indbildte laurbær . 
Op fra kahytten kom en ung , mager mand kravlende , tørrende sig om munden efter det foder , som han straks havde sat til livs efter at være kommet ombord . Han havde høj hat bag ad nakken og et par livlige , brune øjne , der skinnede af gemytlighed , medens det lille overskæg i vinden drejede omkring munden som to små svinehaler . Han syntes åbenbart i øjeblikket , at al præsensation var unødvendig , og var sikkert selv første gang på rejse , hvor han straks tog enhver som en 

kammerat . Han slog uden videre falk på skulderen og sagde : 
„ Det er storartet vejr . Det er en ren fornøjelse , sådan at komme ud . Skal de langt ? Til Paris  ! Det var da morsomt , det skal jeg også ; så kan vi følges ad . “ 
Dermed mente han , at det bekendtskab var gjort . Han spurgte først langt senere falk om hans navn , der i øjeblikket forekom ham at være ganske ligegyldigt , og betroede ham til gengæld , at hans eget var Åge Holm , og at han var journalist . 
Forresten var han en ganske gemytlig fyr , som alt syntes at gøre indtryk på , og på hvem munden omtrent ikke stod stille hele natten , medens han opholdt sig på dækket . 
Med sin letsindige overfladiskhed og sin evne til straks at komme i snak med alle mennesker , var han et godt supplement til falks tunge , rolige karakter , og da de kom til kbln , vare de allerede så gode venner , som om de havde kendt hinanden i lang tid . Der var kommet en vis façon ind i deres forhold , således at journalisten til trods for , at venskabet kun var nogle timer gammelt , uden at såre falk kunne gøre så småt nar ad ham , 

når han kom med sine alt for højtflyvende planer eller alt for pessimistiske betragtninger , medens falk omvendt faderlig tog sig af ham , når han straks ville traktere ethvert fremmed menneske , fordi han absolut måtte af med de markstykker , han havde i lommen , inden de kom ud af Tyskland . 
De tog et værelse sammen på hotellet . Da de havde spist til aften og drukket deres rhinskvin , ville falk i seng , da de skulle op næste morgen kl , 4 ; men det var umuligt at få journalisten med . Han snakkede med opvarterne i et væk , uden at de syntes at blive vrede derover , og da der ikke var flere i restaurationen , erklærede han , at han absolut måtte se mennesker , hvorfor han tog en drosche og kørte hen i reichshallen . 
Da falk vågnede ud på natten , så han journalisten sidde med den uundgåelige høje hat på hovedet og skrive korrespondance ved et lys . I mangel af andet selskab havde han turet byen rundt med kusken , og han skulle allerede til at give falk en længere beskrivelse , men denne gang havde den anden ingen lyst til at høre efter . Han vendte sig 

om og snorkede til stor ærgrelse for-holm , der nu syntes at være rigtig oppe . 
Til gengæld så han rigtignok noget sølle ud , da de i den tidlige morgenstund beså domkirken , og han sov det meste af dagen , medens man uafbrudt vedblev at fare afsted . 
Det begyndte atter at mørkne . Om et par timer ville man være i Paris . Spændingen steg hos de to , og lige ved målet vare de nærved at tabe den tålmodighed , som ikke var forgået dem et eneste øjeblik på den lange tur . Da de første , yderste huse begyndte at vise sig , blev journalisten så overstrømmende begejstret , at han , skønt de ikke havde så meget som en dråbe Kognak i feltflasken , foreslog , at de skulle drikke dus . Det gjorde de , idet de slog deres hænder imod hinanden , og det faldt ikke et øjeblik nogen af dem ind , at der var noget komisk i det . 
Da de kom til Paris og første gang gik ned over de brede boulevarder , hvor lyset strålede ud fra de vældige boutikker , hvor omnibusser , drosker og vogne kæmpede med hinanden for at komme frem , og tusinder af mennesker færdedes , som om de absolut ikke bestilte andet end at more sig , blev journalisten 

ellevild af glæde . På falk gjorde den mægtige storstad et mere imponerende indtryk ; han blev stille , hver gang de kom til noget nyt , medens journalisten blev mere og mere snakkesalig . 
Endelig ville falk hjem , men det ville den anden ikke på nogen måde høre tale om . Han skulle ikke i seng den første nat . I morgen var det tidsnok at tænke på et værelse . 
Så drak de et glas vin udenfor en af kafeerne på fortouget , takkede hinanden for godt rejseselskab og skiltes med et : på gensyn . 
Falk , der nøje havde indprentet sig vejen , søgte forsigtigt routen tilbage til det lille hotel , hvor de havde vasket sig og gjort sig i stand , medens Holm lige glad drev videre på lykke og fromme . 
Efterat have betalt sin regning gik falk ud næste morgen tidlig for at finde sig et passende logis . Han havde hørt af sine kolleger i Danmark , der tidligere havde været i Paris , at der oppe på mont-martre skulle være små lejligheder med et tilhørende atelier , som man kunne få for meget billig pris . 
Men selv om det nu også var så billigt , 

hvad forslog så den smule penge , han havde hos sig , og hvad skulle han gøre , når de vare slupne op ? Var hele denne pariserfart ikke vanvid ? 
Skulle han ikke hellere tage den fornøjelse og den uddannelse , han kunne få af et kort besøg , så længe pengene slog til , og så vende tilbage til København ? 
Nej , nej , han viste tanken tilbage med hele den energi , hvorover han rådede . Han ville ikke komme hjem , førend han havde banet sig en vej eller i det mindste præsteret et arbejde , der havde vakt anerkendelse for hans kunst og lians evner . 
Det var prægtigt forårsvejr , luften var varm , næsten trykkende . Falk havde nu travet omkring i flere timer op ad trapper og ned ad trapper i alle de huse , hvor de små , hvide Sedler forkyndte , at der var værelser til leje . 
Han havde gjort sig forståelig , så godt han kunne , med nogle løsrevne franske ord og talrige talende pantomimer , men det var ikke lykkedes ham at finde noget , der passede ham . 
Han satte sig udaset på en af de brede dobbeltbænke , der er anbragte under boulevard 

træerne lige op ad kørebanen , hvor færdslen uafbrudt høres som en stadig , brusende strøm . 
Falk følte sig dødtræt på legemet i samme øjeblik , som han gav det hvile . Han faldt sammen i en behagelig , døsig dvaletilstand , medens hjærnen , der var inciteret af alle de nye indtryk og stadig purredes op af den travle tummels brusende lyde , vedblev at arbejde . 
Han satte tsig lidt mageligere tilrette i den brede bænk . Øjnene begyndte at glippe trods de anstrengelser , han af og til gjorde for at holde dem åbne , så lukkede de sig endelig helt , og han faldt i en halvvågen , feberagtig søvn . 
Der var ikke et menneske , der tog notits af ham i dette store Paris , hvor så mange hjemløse eksistenser kun have de offentlige bænke til hvilested . 
Med hænderne foldede i skødet og hagen ned på brystet , sad falk ubevægelig midt i den travle myretue og drømte — — — — — 
der kom imod ham en tjener i liberi . Han studsede ved at se ham her , thi han kendte ham godt ; han tjente hos greven hjemme i København , og det var ham , der havde hjul 

pet ham frakken på den aften , da falk forlod middagsselskabet . Nu var han langt mere høflig og forekommende end da , og hans ansigt strålede ligefrem af tilfredshed , da han så falk , for hvem han ærbødigt tog sin hat af . 
„ Er det ikke hr . Falk ?" 
„ Jo" . 
„ Det var heldigt , jeg traf dem . Jeg havde netop fået ordre fra grevinden til at opsøge dem ." 
„ Grevinden , hvilken grevinde ? Greven er jo enkemand ." 
„ Ja , men jeg tjener ikke længere hos ham , men hos hans søster , der boer her i Paris . Hun har været gift med en meget rig russisk Greve , der var mange gange millionair . Han døde for et par år siden , og grevinden flyttede hertil efter et ophold hos sin Broder i København , hvorfra hun tog mig med . Greven fortalte hende , at de skulle komme hertil , og bad , om hun ville tage sig lidt af dem . Hun har pålagt mig , så snart jeg traf dem , at føre dem til hende ." 
„ Det var da et ejendommeligt træf , at de netop skulle møde mig ." 
„ Åh , Paris er jo i virkeligheden ikke stor 

for os . Fremmede møde altid hinanden , fordi de færdes på det lille centrale strøg ." 
„ Men jeg kan ikke godt gå således . Jeg må dog gøre mig lidt i stand ." 
„ Nej på ingen måde . De kan lade deres frakke og skotøj børste , når vi komme lidt længere hen på et af gadehjørnerne , så er de såmænd mere end fin nok . Grevinden er en overordentlig , forekommende dame , og hun er netop hjemme nu . Følg blot med mig ." 
Falk fulgte efter tjeneren , medens han tænkte på , hvor besynderligt dog dette eventyr var . Det var mærkeligt , at han aldrig havde hørt noget om grevens søster , men i alle tilfælde var det jo en lykkelig hændelse , som han kun kunne føle sig taknemmelig for . 
De gik gennem gader , over torve og pladser , indtil de kom ud i et prægtigt villakvarter , med den ene pragtfulde bygning ved siden af den anden . Det var lige i forårs-tiden , alt stod i fuldt flor og udsendte en bedøvende vellugt fra de store forhaver , ud over hvis stakit træerne strakte deres grene , der kastede svalende skygge ned over spadseregangen . 
De standsede udenfor en elegant villa i 

pompejansk stil . På plainen foran plaskede et stort springvand og bredte en behagelig kølighed . 
„ Her ej' det" , sagde tjeneren , idet han standsede . „ Nu skal jeg melde dem til grevinden ." 
Falk ventede i den højeste spænding i verandaen . Lidt efter kom en ældre , statelig udseende dame ud og rakte ham venligt hånden . 
„ Min Broder har allerede talt til mig om dem . Så længe de opholder dem i Paris , kan de altid betragte mit hus som deres hjem . Lad os nu tale lidt om deres forhold . Vil de følge eftei- mig ind i dagligstuen ." 
Alt var udstyret , med den yderste elegance og komfort . Bløde tæpper dækkede gulvene , og tunge drapperier hang ned for de brede vinduer , hvorigennem lyset faldt blødt ude fra den prægtige have med de store , skyggefulde træer og buskadser . 
Grevinden talte længe med falk , hun lovede at give ham den samme understøttelse , som hendes Broder tidligere havde givet ham , og at hjælpe ham med at få fat i et lille hygge 

ligt atelier , hvor han kunne arbejde i ro og mag . 
Han var overvældet af taknemmelighed og mærkede , at tårerne stod ham i øjnene . Så let havde han ikke troet , at det skulle gå for ham . Han havde tænkt sig arbejde og modgang , og så kom lykken lige mod ham med åbne arme og trykkede ham til sit varme , svulmende bryst , 
grevinden så , hvad der foregik i ham , og hun betragtede ham smilende med et velvilligt , næsten moderligt udtryk . 
„ Nu kan de jo foreløbig blive hos os og spise frokost . Jeg venter min datter hjem hvert øjeblik , hun er ude at ride . De kan blive præsenteret for hende , og så kender de hele familien . Undskyld , jeg forlader dem et øjeblik ." 
Havde grevinden også en datter ? Det Havde tjeneren slet ikke talt noget om . Men det var jo for øvrigt ganske rimeligt , at han ikke indviede ham i alt . Mon hun var smuk ? Rimeligvis , thi moderen var en statelig dame . Men hun var vel nok stolt og fornem , Paris skulle nok kunne forkæle en ung , smuk og rig pige . 
Medens han sad i disse betragtninger , blev 

portiererne ind mod havestuen slåede til side . Lyset faldt stærkt og fuldt bagfra ind i det halvt oplyste værelse , og i åbningen viste sig en pragtfuld kvindeskikkelse , iført en elegant , lysegrå ridekjole . Den sluttede stramt over den smækre figur . På hovedet havde hun en lav cylinder med slør , og den lille hånd , hvori hun holdt en tynd , guldknappet ridepisk , var omsluttet af en svensk ruhandske med højt skaft . Kjolen var hæftet lidt op på den ene side , og man så spidsen til midt op på vristen af en smal , skinnende lakstøvle . 
Falk var aldeles betaget af synet . Han rejste sig op fra sin stol og blev stående med let bøjet hoved . Den unge dame trådte helt ind gennem portiererne , gik forbavset et lille skridt tilbage , da hun så ham , og standsede , som om hun ventede , han ville sige noget . 
„ Mit navn er billedhugger falk ." 
Den unge dame betragtede ham opmærksomt . Så gik hun lige hen til ham og rakte ham hånden . Hendes friske ansigt blussede efter ridtet , og idet hun slog det omvundne slør lidt i vejret fra hatten , så hun på ham med et par dejlige blå , dybe øjne , der jog ham blodet til kinderne , og sagde : 

„ Det glæder mig . Jeg ved , at min moder har lovet at interessere sig for dem . Velkommen og hun trykkede hans hånd varmt som en gammel bekendts . 
Hun stod et øjeblik , som om hun ville finde på et eller andet at sige ham , men det lykkedes hende ikke . Hendes tanker vare så fuldt optagne af den sport , hun lige havde udøvet , og med en smule koketteri skød hun brystet frem og strakte hænderne lidt i vejret , så at han ret kunne få lejlighed til at beundre hendes fine elegante taille , og sagde : 
„ Åh , det er dejligt at ride . Rider de også .  “ 
„ Nej . “ 
„ Åh , det skulle de prøve . Det er det mest betagende , jeg ved , at fare sådan afsted over stok og sten . Her går det så roligt til . Folk rider i Boulogneskoven , ligesom de går i foyeren i operaen . Nej hjemme i Rusland , der var det noget andet ,  “ og hun svippede med ridepisken , så den hvinede gennem luften , og øjnene lyste med en næsten trodsig glans . 
Hun gjorde en bevægelse hen over panden , som om hun med hånden strøg de viltre 

tanker fra sig , og sagde i en roligere tone , medens hun gjorde en lille kåd kompliment for ham : 
„ Nu skal jeg skynde mig at klæde mig om , så skal jeg straks være til deres tjeneste ." Hun dansede ud af stuen , just som grevinden trådte ind . 
„ Nå , præsentationen har allerede fundet sted . Ja ," vedblev hun , som for at afværge et spørgsmål , „ min datter er en rigtig lille vildkat , hun har været vant til at tumle sig hjemme på godset i Rusland , som hun ville , og Paris synes hende indskrænket , trods ak dens storhed . Hun er et friluftsbarn ." 
De talte videre om forskellige ligegyldige ting . Falk var lidt distrait . Den unge piges indtagende skikkelse havde gjort et dybt indtryk på ham . Der dæmrede i hans erindring et billede , der var blevet afbleget , men som nu pludselig havde fået de fulde , friske farver igen . Det var scenen hin aften i tteatret , da han første gang følte sig betaget af en kvindeskikkelses ynde . Det var ikke blot ridedragten , der havde mindet ham om det skønne syn , som hans fantasi og theatereffekten havde oprullet for hans blik . Der var også andre ting , 

særlig øjnene , omend det dragende , gådefulde , melankolske udtryk her var forandret til et kækt , åbent og trodsigt . 
Den lille , elegante frokost forløb i al gemytlighed . Billedhuggeren var forbavset over , at folk , der vare så højt på strå , kunne være så ligefremme i deres væsen . 
Den unge komtesse talte dansk med en let akcent , der yar i høj grad flatterende . Hun var nu iført en ganske tynd , simpel blå for-årskjole med hvide stænk . Den faldt i vide læg og folder ned over brystet og sluttede stramt om livet uden bælte , men med stoffet lagt tæt rundt som et skærf , der holdtes sammen på siden af en sølvagraf med blå stene , løvrigt bar hun intet smykke , hverken armbånd eller ringe , kun en frisk , duftende viol-bouket stukket ind foran på brystet . Hun var næsten endnu mere indtagende i denne noble tarvelighed end i den mere pikante ridedragt . 
Efter bordet foreslog hun ham uden videre at gå en tur i haven . Hun bød ham en cigaret , som han afslog , tændte sig selv en og gik uden hat på hovedet i forvejen ned ad de brede trapper . Haven strakte sig vidt omkring 

med store tæppebede , lysthuse og en lang-lukket alle . 
Komtessen kastede den udrøgede cigaret bort , trådte med den ene fod ind i et af bedene , så at man så et glimt af den blå silkestrømpe i de tyndskindede sko , og plukkede en rose . 
Hun stillede sig foran ham og tog fat i frakkeopslaget , medens hun fæstede blomsten i knaphullet . Han så ned i hendes viltre hår og over hendes bøjede nakke , der fra en let solbrændthed blev så hvid som sne , lige hvor kjolelinningen begyndte . Hun så op på ham med et skælmsk smil i de blå øjne og sagde : 
„ Se , den skal de have ." Hun lagde den anden hånd på hans brede skuldre og løftede sig lidt på tåspidserne . Det lo ud af de to himmelspeilede ædelstene med gækkende trolderi , medens hun vedblev : 
„  og-hvis-de-er-rigtig-rar  . . ." Hun sagde ordene et for et , ganske langsomt , medens hendes øjne uafbrudt hvilede i hans , og hun hver gang med et lille ryk fremad nærmede sit ansigt til hans . Han følte varmen , der strømmede imod ham og blandede sig med 

violernes Duft ; det var ved at svimle for ham , medens hun rakte læberne frem som til Kys . Men i det samme drejede hun sig hurtigt om og sagde så rask og kåd , at man næsten ikke kunne forstå det : „ Så kan de jo prøve på at fange mig ." Hun lo , medens hendes lette skikkelse nu , efter at være kommet udenfor hans rækkevidde , dansede baglænds , som en lokkende elverpige . 
Han ville styrte efter hende og høste sin løn , men det var , som om han var naglet til stedet . Med en voldsom kraftanstrengelse rev han sig løs . 
„ Prenes garde , sapristi nom de Dieu !" Den tordnende ed kom som en røst fra himmelen . 
Falk havde i begyndelsen siddet ganske ubevægelig , medens de nye indtryk og gamle minder havde kædet sig sammen med hans fremtidsforhåbninger til en lys og lovende lykkedrøm . 
Efterhånden som den skred frem , blev han mere urolig . Han skiftede flere gange stilling , og til slut fik den vågne hjerne magt over det sovende legeme . I det øjeblik , kom 

tessens lokkende skikkelse truede med at svinde bort , rejste han sig voldsomt med et skridt frem og tørnede lige mod en lille fiacre , der i susende fart kørte uden om en omnibus , der næsten havde trængt den helt ind på for-touget . 
Han følte en svidende smerte i det ene ben og så sig åndsfraværende omkring . Hvor var hun ? Han opdagede kun en mængde fremmede ansigter rundt om sig . De råbte og skreg , uden at han forstod et ord . En droske-kudsk med hvid malet hat og pisk i hånden var i færd med at trække en hest tilbage , medens han var i hidsigt skænderi med publikum . 
Falk var bleven kørt over . 
De udspurgte ham , tog i ham og gjorde alle mulige pantomimer og gestus , men det var ham umuligt både at forstå og at gøre sig forstålig . En betjent kom til . Han tog det roligere . Han fik falk under armen , så at han kunne hoppe på et ben tilbage til bænken . Politimanden tog derpå sin lommebog op med det ene ord : l’adresse ? 
Ja , hvor var hans adresse , han havde jo intet logis endnu . Han rystede på hovedet , 

og betjenten , der åbenbart antog ham for beruset eller gal , slog ind i en mere bøs tone , medens falk uden i øjeblikket at gøre sig klart , hvor unyttigt det var , gav en lang forklaring på dansk . 
Så helt uheldig var denne naturlige upraktiskhed ikke , thi næppe havde han sagt nogle sætninger , førend en høj , fuldskægget mand skubbede sig frem af de nysgjærriges kreds og på fransk sagde nogle ord til betjenten , der glad over videre ulejlighed vinkede ad en drosche . Derpå sagde den fremmede på en blanding af fransk og norsk til falk : 
„ Eh bienl kammerat , vi får tage en fiacre og fare hjem til mig . Så skal det snart blive bra med blessuren . “ 

femte kapitel . 
Falk fik god tid til at spekulere på sit første uheldige eventyr i Paris . Efter at lægen havde forbundet ham , måtte han ligge med bandager og bind , ganske stille , medens sommeren med den knugende varme og den tunge , indelukkede luft , lagde sig dødt som en overdyne over Paris , hvor kun touristskoene sled asfalten , medens de velhavende flygtede til trouville og monte-carlo . 
I sig selv var det jo temmelig triste udsigter , han havde , medens han stillede sit fremtidshoroskop . Med sit robuste helbred havde han aldrig regnet med sygdom , denne mulighed havde han i hvert fald skudt ud til en meget fjern periode i sit liv og raisonneret som så , at man aldrig kan dø af sult , så længe man har et par kraftige næver . Og nu 

lå han hjælpeløs hen , uden at kunne foretage noget som helst , medens den lille kapital , han havde , blev yderligere reduceret . 
Godt var det dog i denne henseende , at han havde truffet denne prægtige krog , i hvis lille enværelsesleilighed højt oppe på det øverste montmartre han havde fundet et tilflugtssted . 
Denne krog var en højst ejendommelig karakter , hos hvem kammeratskabsfølelsen gennem hård modgang var bleven en anden natur , i hvilken han følte en Art mArtyrglæde . Han sluttede sig straks til den , der skibbruden kæmpede for livet , og slog følge med ham , medens han arbejdede mod bølgerne , men gik den anden mod redning , holdt han ham tilbage , fordi han ikke ville miste sin følgesvend og selv havde opgivet alt håb . 
Ubevidst gjorde han derfor alt for at holde falk nede i den lille existents . Selv var han en havareret retourbillet , af dem , der blive hængende ved en by som grumset efter en udstillings fremmedbesøg . Som halvvoksen musiker var han kommen til Paris i 1875 med rejsen betalt til hjemmet , men verdensbyen havde trukket ham til sig , en eller anden havde 

kastet et forfængeligt håb i hans unge sind , han var bleven . 
Retourbilletten var udløben for mange år siden , og i den tid havde han aldrig på en gang fået samlet så mange penge , at han kunne komme hjem til gamle Norge . Og dog var det blevet hans livs mål , endnu en gang at se sine fjelde og sine fosser ; han sagde altid sine , som om de vare hans udelukkende ejendom , som man lumskt havde berøvet ham . 
Men iøvrigt huskede han for drømmerier og fantasterier ikke længere sin ungdoms historie . Den var for ham bleven indhyllet i en Art saga , et huldreæventyr , som han fortalte med hemmelighedsfuld stemme . 
Han havde været en køn og opvakt dreng , det havde hans moder fortalt ham , men da han var ganske lille , blev han forbyttet , og moderen kendte slet ikke det barn , der var lagt i stedet . Hun spurgte så en gammel klog kone på egnen , hvad hun skulle gøre , og hun gav hende det råd , at hun hver tirsdag og torsdag skulle klæde skiftingen af og piske den med et ris ude på møddingen , til det skreg . Det gjorde hun af et glad hjerte , thi hun kunne ikke fordrage den 

ækle troldunge . Men efter at hun havde slidt tre birkeris op og bundet det fjerde , så mærkede troldfolkene , at hun aldrig blev en moder for deres unge , og ligesom hun hævede armene til slag , forsvandt skiftingen fra hendes knæ , og hendes eget barn blev kastet ind på møddingen . Men det var helt mishandlet og usselt at se til . 
Senere kom , han sig på kroppen og blev en stor og stærk Karl , men trolden blev siddende indeni ham og gjorde ham altid ulykker , hver gang han stod ved et vendepunkt i sit liv . Han var kommen ind i den norske hær for at blive spillemand , han var den bedste på sit hold , og hans lærer ventede , at han skulle blive nr . 1 ved prøven . Men det kogte og sprudlede altid med alle mulige melodier inde i hovedet på ham , og undertiden ville fingrene slet ikke lystre . 
Da han trådte frem for at spille signalerne , var det imidlertid , som om hundrede djævle blæste i hornet , det var de mærkeligste toner og lyde , og de skar gennem luften langt bort , så at generalen selv kom sprængende , medens han langt fra råbte : 
„ Guds død og pine , bomber og granater , 

hvad er det for en helvedesmusik , den gør jo hele armeen forrykt ." 
Men i samme øjeblik , generalen nærmede sig ham , begyndte han at spille så vidunderlig skønt , at der blev ganske stille rundt om , medens alle lyttede til , det var de mest dragende og kogiende toner , så at selv den gamle general fik tårer i øjnene og mumlede : 
„ Guds død og pine , hvor det er dejligt ." 
Faktum var , at han ikke havde haft stadighed til at blive hjemme , og nu havde selvbebrejdelserne fået denne selvtrøstende form . Skønt generalen havde sagt , det var dejligt , havde han eller en mindre overordnet nok også sagt , at han ikke passede for hæren . 
Af disse historier kunne han en mængde , de drejede sig alle sammen om ham selv og fortaltes ofte flere gange på samme måde , så at de fik et vist pålidelighedspræg over sig . 
Alle dem måtte falk høre på , medens han lå på sygelejet . I begyndelsen vare de en adspredelse , og han mærkede selv overdrivelserne , men efterhånden tog disse triste historier , der altid handlede om , at verden var smålig og misundelig , også hans fantasi fangen . Også han gik nærmere og nærmere 

mod at få spiren i sig til ved første skuffelse at føle sig som miskendt geni , som holdes nede , fordi man er bange for , at det skal over-stråle en selv . 
Omgivelserne vare nu også særlig egnede til at vække melankolske betragtninger . Det var et ganske lille værelse over gården , med en seng ved den ene væg . I den lå falk . Ved den anden væg stod en sofa , på hvilken krog havde redt sit leje , • thi han udførte virkelig i praksis det valgsprog , han altid førte i munden : 
„ Med en kammerat skal man dele den sidste bid og give ham det bedste ." 
Løvrigt bestod bohavet kun af et stort skab , der både blev brugt til klæder og madvarer , og et gammelt , forstemt fortepiano med en violin hængende ovenover . 
Ofte om aftenen , når han kom hjem fra det lille forlystelsesetablissement , hvor han spillede , kogte han selv mad på et spritapparat til dem begge . Undertiden havde de da besøg af en jævn , middelaldrende kvinde fra kvarteret , der så lidet erotisk ud , men som krog i omtale yndede at kalde ; „ Ma grande maitresse" . 

hun nærede en vis beundring for hans fortællinger , der syntes hende endnu mere gådefulde , fordi de kom fra en fremmed , der var født oppe mellem is og sne og bjørne og andre ville dyr . Det lille selskab underholdt sig kun uegentlig med hinanden . Det var krog , der talte hele tiden , først på fransk til det kvindelige medlem og derefter på norsk henvendt til falk . Begge sprog vare omtrent lige halsbrækkende . 
Og når han så endelig var bleven træt af at tale , satte han sig til klaveret og spillede sine egne kompositioner , der var lutter bekendte ting , satte om i anden dur eller takt . 
Først i juni måned begyndte falk atter at kunne gå ud . Han skulle nu til at se sig om efter et passende sted , hvor han kunne slå sig ned , og krog , der var godt kendt i Paris , og som havde en ejendommelig evne , som nøden havde indpodet ham , til at få alt billigt , skaffede ham et rigtig net lille atelier med et soveværelse ved siden . I sommer-månederne kunne det nok gå . 
Fra vinduerne havde man udsigt ned over den ydre boulevard , og synet af de grønne 

træer meublerede også inde i værelset , så at man ikke straks opdagede dets barhed . 
Desuden har enhver kunstner et greb på at få ingenting til at tage sig ud som noget , og da falk først havde stillet et par skitser op på omvendte kasser , betrukne med kouleurt creton , og pakket sine småting ud og anbragt dem rundt omkring , så der slet ikke så galt ud . 
Han begyndte så småt at tage fat på sit arbejde , men det blev ikke til noget rigtigt endnu . Han vidste hverken , hvor han skulle ende eller begynde . Imidlertid fik han lov til at besøge chapus bekendte uddannelsesskole . Når han hjemme i ørstedsparken havde set denne kunstners betagende Jeanne d’arc , havde den altid stået for ham som noget af det fineste og nobleste , man kunne præstere i bildende kunst , og nu var han selv i forværelset til dens skabers atelier . Men stort havde det jo endnu ikke at betyde . Han fik lov til som så mangen fremmed kunstner at se til og forsøge sig , men ingen lagde videre mærke til ham , og kunstneren selv havde han endnu ikke set . Den franske teknik forbavsede og forknyttede ham på en gang . 

skjøndt falk måtte spare , så godt han kunne , og som regel ikke syntes , at han havde råd til at gå på offentlige steder , ville han dog en dag ned i avenue de l’opera og besøge den restauration , hvor han vidste , at der var en dansk vært , og at dei- holdtes danske blade . Det var dog som et pust fra hjemmet , mod hvilket han ofte havde længtes under sit lange sygeleje i den fremmede by . 
Han trådte ind i kafeen , der havde fuldstændig fransk snit , og som lå i hesteskoform ud mod gaden . Han drak sin vermouth og læste sine aviser , men tilsyneladende var der ingen bekendte , ikke en gang skandinaver . Han ville netop lige til at gå , efter at have betalt , da han henne i en krog ved et bord fyldt med blade så en ung mand sidde med hatten lidt bag ad nakken og skrivende det ene papir fuldt efter det andet . Det var hans rejsekammerat Åge Holm , som han ikke havde set siden den aften , de skiltes på boulevarden . Han blev helt glad over at træffe ham igen og gik hen til ham . 
Journalisten så op med et noget åndsfraværende blik og sagde ; 
„ Nå , er det dig . Sæt dig ned , nu skal 

jeg straks være tier ." Dermed fortsatte han sit skriveri . 
Falk syntes , det var en temmelig kølig modtagelse . Imidlertid satte han sig ned , medens det ene kvarter gik efter det andet . Journalisten blev stadig ved at skrive uden at tage den mindste notits af ham , og falk var lige ved at blive fornærmet og gå sin vej . Den anden mærkede hans utålmodighed på bevægelserne og gentog uden at se op : 
„ Ja , ja , nu skal jeg straks være der , “ men han skrev stadig videre . Til slut blev bogstaverne så lange og spidse , medens han kradsede hurtigere og hurtigere hen over papiret , at falk var fuldstændig overbevist om , at der ikke var et menneske på denne jord , der kunne læse dem . 
Endelig var han færdig , puttede papirerne i en konvolut og gav brevet til den lille jæger , der altid findes som bud i franske restaurationer , 
„ Skynd dig , alt hvad du kan , “ sagde journalisten og gav ham et lille venskabeligt puf i ryggen , og idet han tog et drag af sit glas , syntes han i samme øjeblik , han var færdig at blive et helt andet menneske . Han 

lænede sig mageligt tilbage i den lille sofa og slog hænderne sammen med et gemytligt dask . 
„ Så kammerat , nu kan du godt tage fat . Jeg får aldrig begyndt før i sidste øjeblik ; når jeg ikke sidder med uret i hånden , får jeg ingenting bestilt . Men så går del også så meget livligere . Hvordan har du det , hvor skal du hen . Nu skal du blive her hos mig . Vil du ikke have en genstand ." 
Falk lo . Nu kendte han den stadig talende elskværdige rejsefælle igen . De sad en halv times tid og passiarede . Så sagde journalisten  : 
„ Har du spist til middag ?" 
„ Nej ikke endnu ." 
„ Det passer udmærket . Så kan du spise sammen med mig og Guldbrandsens . Jeg skal vente på dem her , har jeg lovet . De kommer om et kvarters tid . Det er af den slags folk , som vi danske kunne være stolte af , når vi træffe dem i udlandet . For dem er det nok som introduktion , når man er landsmand . Hver torsdag samler de en lille kreds i deres hjem , et ualmindelig hyggeligt hjem . Når du sidder der om aftenen for nedrullede Gardiner , så vil det aldrig falde dig ind andet , 

end at du befinder dig på gamle-kongevei og ikke på boulevard strassbourg . De have vistnok haft mere ærgrelse end fornøjelse af landsmandskabet , men det forringer ikke deres gæstfrihed . Særlig når vi kun er et par stykker sammen , så er der storartet ." 
Medens de endnu snakkede , trådte Guldbrandsen ind i kafeen . Han var en mand på hen ved de fyrre , men så langt yngre ud og havde et meget ungdommeligt væsen . Der syntes da også at være et næsten kammeratligt forhold mellem ham og journalisten , deltog ham om skulderen og trak ham hen til falk , som han præsenterede for ham . 
Fruen var en lille , køn dame med fine træk og en let svensk akcent , der klædte hende godt . Hun underholdt sig venligt med falk , medens journalisten og Guldbrandsen * straks begyndte at tale om Boulanger , der lige var i sin berømmelses vorden . 
„ De er gode , når de først begynder" , sagde fruen smilende til falk , „ De er begge så ivrige tilhængere af generalen , at de ofte er nær ved at komme op at skændes . Jeg kan ikke begribe , hvor nogen kan interessere 

sig for politik . Er herrerne nu ikke snart færdige , at vi kan få noget at spise ." 
De drak deres vermouth af og gik hen i en af de store duvaler , og snart sad de alle fire bænkede i en krog af det mægtige lokale , livor de kvindelige opvartere fløj rundt i de sorte og hvide kjoler , der fik dem til at ligne danske sygeplejersker . 
„ Jeg kan ikke lide disse kæmpemæssige affodringsanstalter" , sagde Fru Guldbrandsen . „ Man har det dog ganske anderledes hjemme ." 
Det blev hele selskabet hurtig enigt om efter en meget kort diskussion , og enden blev på det , at Fru Guldbrandsen foreslog , at man efter middag skulle tage hjem og spille whist . 
Fra den dag kom falk ofte hos guld-brandsens ikke blot på de faste aftener , hvor selskabet var mere blandet , men også til de mere intime små middage . 
En eftermiddag var han kommet lidt tidlig . Guldbrandsen sad alene i stuen og læste i en bog . Lampen var tændt med rød skærm over og kastede et behageligt blødt lys over den hyggelige stue , hvor gardinerne vare trukne sammen foran vinduerne , og nogle tynde birke 

kviste halvt for stads blussede i den åbne kamin . 
„ Godaften hr . Falk" , sagde Guldbrandsen , „ i aften kan de tro , de bliver overrasket . Vi får besøg af en ung dame , der skal uddanne sin sangstemme . Det er en komplet skønhed , der må fryde enhver billedhuggers hjerte . Men bliv nu ikke straks forelsket i hende , thi jeg tror nok , jmn stiller temmelig store fordringer ." 
„ Jeg er ikke så slem til at blive forelsket" , lo falk . 
Man sad og talte lidt om ligegyldige ting . Så kom Holm og et par andre skandinaver , og passiaren blev livligere , medens man stod i en lille klynge midt på gulvet . 
Døren til soveværelset , hvor damerne lagde tøjet , gik op , og Fru Guldbrandsen , der havde været beskæftiget i køkkenet , trådte ind med frøken Ellen grå ved hånden . Hun var unægtelig meget smuk , og herrerne gjorde uvilkårligt et dybere buk , end de ellers vare vante til her , hvor alt gik så tvangløst til . 
Så gik man til bords . I den stærkt oplyste spisestue havde man god lejlighed til rigtig at beundre frøken grå , der blev nøje 

mønstret som alle gæster , der kom første gang i kliken . 
Hun så vistnok bedst ud , når hun sad ned . Hun var stærkt bygget uden at være svær , med ualmindelig kraftigt bryst , men fin taille . Kjolen var ensfarvet blå og udskåret helt rundt om Halsen , der sad frit midt i en nedfaldende blondekrave med et norsk filigran-spænde i den forreste snip . Frøken grå vidste nok , hvorledes hun klædte sig , thi man skulle lede længe , før man fandt en Hals , der bar sit hoved så kækt i bevidstheden om , hvor smuk dens byrde var . 
Ansigtets linier vare fine , måske en lille smule drengeagtige , hvad der yderligere ,fremhævedes af det temmelig korte hår , der krøllede sig frem alle vegne , og de store , hvide tænder . Men det smukkeste var dog øjnene , der lyste af villie og energi . 
Guldbrandsen , der aldrig var bange for at sige damerne komplimenter i en spøgende form , antydede da også , idet han bød den ny gæst velkommen , at det var den smukkeste forøgelse , som kolonien i lange tider havde fået . 
Hermed var det forløsende ord sagt . Ellen grå var fastslået som klikens skønhed . 

hun havde fået sit skudsmål , og de fleste af gæsterne fordybede sig efterhånden i deres gode mad og passiar med sidemanden eller den almindelige diskussion , når den blussede op . 
Kun falk sendte af og til hurtige blikke over mod frøken grå på helt umotiverede steder . Det var første gang , han i det virkelige liv traf den blanding af sine idealer , af hvilket det ene tilhørte den tteatralske effekt , det andet hans halvvågne drømme . Han syntes , han her i en person fandt forenet skuespillerinden fra København og den lille komtesse , som han havde drømt om den første dag . Det var hans forudanelse , der den gang havde dannet det fortryllende billede , der et øjeblik henrykte ham , for så bag efter at lede ham i ulykke med sin lokkende , flagrende skikkelse , der kun gav ham skuffelse , da han ville gribe den . Var det syn , han havde haft , en advarsel ? Å snak ! Det' ville være overtro at tænke på sligt . Det var navnlig frøken grås øjne , der betog ham . De havde både det dybe , drømmende og det viltre , gennemtrængende udtryk , der begge havde magt over ham . 

Guldbrandsen mærkede godt , hvad der var på færde , og sagde smilende : 
„ Det var nok det , jeg sagde før til hr . -falk , at frøken grås hoved var noget for en billedhugger . Han sidder allerede og modellerer det med øjnene ." 
Falk blev blussende rød , medens Guldbrandsen fortsatte : 
„ Nå , kære ven , det er der jo ikke noget i , frøkenen kunne måske endog give dem lov til at modellere sig i virkeligheden ." 
„ Ja , det kunne være morsomt , fløj det ud af munden på frøken grå , som det ofte sker i et selskab , hvor man er første gang , og gerne vil gå ind på alt . Hun havde næsten allerede fortrudt det , da falk svarede : 
„ Det skulle være mig en særdeles stor fornøjelse . Jeg bar såmænd ikke så meget at bestille ." 
Så blev spøgen til alvor , og det blev • bestemt , at falk skulle gøre en buste af frøken Ellen grå , for at koloniens medlemmer kunne se , hvad han egentlig duede til . 
Han var glad , da han gik hjem om aftenen . Nu havde han fået en opgave , der morede ham , selv om den ikke yar stor . 

jeg glæder mig formelig til at tage fat på arbejdet" , sagde han til Holm , da de fulgtes hjem fra selskabet . 
„ Tror du , det er arbejdet alene ? Tag dig nu bare i agt . Det er ikke sådan , når man står i timevis og fordyber sig i et smukt hoveds enkeltheder , indtil man kan dem udenad til gengivelse . Det er ikke sikkert , man leverer indtrykket fra sig så let som lermodellen ." 
Falk svarede ikke . Han nynnede en Melodi , som han selv troede var lystig , men som lød , som om den kom fra graven . 

sjette kapitel . 
Falk var stærkt optaget af at gøre alt så net som muligt i atelieret . 
Han havde lejet et par lænestole og købt nogle vifter og markartbuketter . Det gjaldt , når han nu var færdig , at få landsmænd op for at se på arbejdet . Hvis det var heldigt , kunne han måske til at begynde med drive det til nogle bestillinger på Buster , og det var en god støtte . Men dertil trængte han også , thi trods al sparsommelighed var der kun lidt tilbage af de få hundrede kroner , han havde fået , da han skilte sig ved alt , sammenlagt med de fem hundrede , greven havde tilstået ham . 
I dag , da han skulle have sit første atelierbesøg af frøken Ellen grå , hvis buste måske kunne rumme chancer for fremtiden , 

var han derfor i helt godt humeur . At denne varme , som fyldte ham , skyldtes en indre fryd over i længere tid at skulle have lov til at være i hendes nærhed , at tale med hende og skabe hendes billede træk for træk , var ham næppe endnu bevidst . 
Just som han var midt i sine arrangementer med en lethed , der var ham uvant , bankede det på døren . 
„ Kom ind" , sagde han , og krog trådte ind . Han havde slængkappe kastet over sig og den store røverhat trykket endnu dybere ned i panden end sædvanlig . Som han stod der i døren , lignede han nærmest en forloren theaterhelt . 
Falk havde ikke set ham i længere tid , og skønt han godt kunne lide ham , kom hans besøg netop i øjeblikket lidt ubelejligt . 
„ Tør man forstyrre" , sagde normanden . 
„ Ja , bevares , kom bare , du ved jo , at du altid er velkommen ." 
Nor manden trådte indenfor og kastede et blik omkring sig . 
„ Død og pine , hvor her ser fint ud , har du fået bestillinger , siden vi snakkedes ved sidst , kammerat ?" 

„ Nej , men jeg skal modellere en buste af frøken Ellen grå ." 
„ Frøken grå . Hvem er det ?" 
„ Det er en ung dame , der opholder sig hernede for at uddanne sig til sangerinde ." 
„ Ja så , har hun et bra’ hoved , hun ?" „ Ualmindelig smukt ." 
„ Og du får dit arbejde bra betalt ?" Falk standsede lidt , inden han svarede : „ Nej , betalt får jeg det ikke . Det skulle være sådan en slags reklame for at blive bekendt .  “ 
„ Får du ingen betaling ," sagde krog og mønstrede falk næsten som en lærer , der bebrejder en dreng , at han ikke har lært sine lektier . „ Og det tror du er reklame , er du da virkelig så naiv endnu , at du lader dig dupere af den slags talemåder . Det er vel en af de velhavende i kolonien , der har fået dig på den . Pas på , jeg kender de renards . Jeg ved , at du er kommet hos dem , du har været dum nok til at dinere med dem i stedet for at holde dig til dine kammerater heroppe , nu skal du gøre gavn for den smule mad , du har ædt hos dem , nu skal du 

laborere det af . Stakkels gut , er du ikke bleven klogere ? C’est béte . “ 
Normanden satte sig ned i en af stolene , medens han strøg sig igennem det tykke krusede hår , der allerede begyndte at blive lidt gråsprængt . Falk følte sig halvt forlegen og stod op ad kavaletten , medens han æltede en lerklump mellem hænderne . 
Der blev en kort pause , medens den anden endnu en gang lod blikket glide prøvende omkring i atelieret . Vinduerne stod åbne , og dagslyset vældede ind med næsten blændende styrke . Nede på boulevarden var alt stille , den tunge , lumre luft lagde sin døde hånd over det ellers pulserende liv . I formiddags-stilheden hørte man et dybt drønende slag fra et af de store , offentlige Uhre . Krog sprang op  : 
„ Har du klokke på dig ? “ 
„ Nej ." 
Quel heure monstro den er ?" sagde nor-manden og gjorde en bevægelse til -vesten , som om han ville tage et ur op . 
„ Jeg antager , det var halv elleve , den slog ," sagde falk . 
„ Bien , så må jeg af sted , der er da heller ingen forslag i tiden , parbleu hvordan 

fa’en skal jeg få udrettet alt det , jeg skal gøre til formiddag . Au revoir . “ 
Krog forsvandt ligeså hurtigt , som han var kommet . Han havde altid uro på sig , som om der var tusinde pligter , der kaldte ham . 
Falk fik atter travlt med at gøre atelieret i stand . Normandens bitre ord havde et øjeblik også formørket hans sind , men når han så tænkte på , at hun om et øjeblik skulle sidde der , medens han i ro fik lov til at betragte hendes henrivende træk og fordybe sig i hendes øjnes dybe blå , så lyste det atter op for ham . Han havde aldrig følt så lidt pessimisme som netop nu . Hun kunne måske dog blive hans talents gode genius , der fik sommerfuglen til at flyve af puppen . 
Nu var alt gjort i stand , nu måtte hun straks være her . Der var tyst og stille . Netop da han havde sat det hele til rette , faldt tiden ham så forfærdelig lang , og den tanke greb ham pludselig : hun kommer slet ikke . Det har kun været et lune , et indfald . 
Han blev formelig nerveus . Han lyttede eftei- ethvert fodtrin nede på boulevarden og løb til vinduet ved den mindste lyd . Men der 

kom stadig ingen . Skulle straks det første møde , som han havde glædet sig til i dage , blive en så bitter skuffelse ? 
Det store ur derude begyndte at slå sine dybe melankolske slag . Det gik så langsomt , som skulle det vare en evighed . Han talte dem et for et op til elleve , og fik en skræk for , at der skulle komme et til . Så havde tiden været overskredet med en time , og alt håb havde været ude . Men klokken blev tavs , og et øjeblik efter lød trin på trappen . Han åbnede døren og hørte frøken Ellen grås friske stemme , der sagde : 
„ Gud ved , om det er her ?" 
„ Jo ," råbte han , medens han lænede sig ud o ver . Rækværk et , „ det er rigtigt nok . Kom de blot op , frøken ." Han mærkede selv , at der var en munter klang i ordene , der næsten lød gemytlige . 
Lidt efter trådte frøken grå ind i atelieret , ledsaget af Guldbrandsen . 
„ Puh , det var en drøj tur ," sagde hun og kastede straks hatten fra sig på en af stolene . „ Det er ellers en lang vej herop , når man ikke får fat i en omnibus , og så er det op ad bakke hele tiden ." 

„ Tør jeg ikke bede dem tage plads . Det glæder mig meget at se dem , hr . Guldbrandsen . Det er vist første gang , de har gjort mig den ære at besøge mig ." 
„ Ja , jeg har ikke været her før . De har det jo forresten rigtig rart . Det er en brillant udsigt ned over boulevarden , især om sommeren . Til vinter bliver det koldt nok ." 
Frøken grås nysgjærrighed var hurtig bleven vakt af de modeller og skitser , der hang rundt omkring , thi et atelier har altid , selv i sin største tarvelighed , en vis tiltrækningskraft for den , der besøger det første gang . Der foregår noget herinde , som man ikke har rede på , og hvis hemmelighed man vil læse ud af omgivelserne . 
„ Ja , jeg gik med ," sagde Guldbrandsen i en spøgende tone , der dog ikke havde noget imod at blive opfattet i halv alvor , „ man må være så forsigtig her med en ung dames rygte . Paris er ikke så stor , som man antager , og kunstnerne er jo et så forskrækkelig letsindigt folkefærd ," føjede han muntert truende til for at afværge enhver tanke om mistro fra hans side overfor falk . 
„ Tør jeg ikke , inden vi tager fat , byde 

dem en lille forfriskning  “ , sagde billedhuggeren . „ De er vistnok bleven tørstig af den lange vej . “ Han fik trukket en flaske vermouth op . Den blev drukket i vand af tre umage glas , men det faldt ingen af dem ind , at der i et atelier var noget underligt i det . 
Efter at have klinket på et godt udfald , tog man fat på arbejdet . Guldbrandsen satte sig hen ved vinduet med sit vermouthsglas , medens han tændte sig en cigaret og passiarede . 
Frøken grå blev placeret midt på gulvet på en stol . Dagslyset faldt fuldt og skarpt ned over hendes prægtige hoved og lyste over den fine Hals , som hun blottede så stærkt , at man så antydning af brystets hvælving og den blødt bøjede ryg . Falk betragtede både som kunstner og menneske med velbehag dette smukke billede ; endnu havde dets former ikke stort at betyde for hans værk , medens han lagde leret op i grove træk . 
Men for hende var selv denne primitive kunst , der dog gav antydning af menneskelige omrids , noget nyt . Hun betragtede med beundrende opmærksomhed denne mand , der stod foran hende i sin vide arbeidsbluse med papirhat 

på hovedet . Alt var hende så fremmed , at det forekom hende originalt , og han følte en ukendt opmuntring i den interesse , der vistes ham , og som var ham så uvant . Han plejede altid at arbejde alene og havde ikke tænkt sig , at der var noget underholdende ved så simple forarbejder . 
Da han mærkede , at frøken grå blev træt , afbrød han arbejdet . Hun lo , da hun så lerklodsen stå på kavaletten . 
„ Jeg synes allerede , det begynder at ligne ." 
„ Ja , er de så nøjsom , skal de nok blive tilfreds ," sagde falk , idet han bad om undskyldning , medens han vaskede sine hænder og tog en anden frakke på . 
De fulgtes alle tre ned ad boulevarden til omnibussen . Så tog falk afsked . I de påfølgende dage stod Ellen grås billede for ham overalt . Han slog sig til ro med , at det kun var tankerne , der vare optagne af det arbejde , han havde for , han ville bilde sig selv ind , at det var kunstværket og ikke personen , der beskæftigede ham . Men hvorfor også foreløbig gøre sig rede herfor . I morgen kom hun jo igen . 
Den anden modeltime gik ligesom den første . 

Guldbrandsen var atter med , og frøken gratis interesse syntes endnu mere levende , eftersom der hist og her blev en smule form . Hendes dejlige blå øjne lyste af nysgjærrighed og optagethed , og konversationen gik næsten udelukkende mellem hende og falk , idet Guldbrandsen i dag havde fået fat i et numer af „ Lbntransigeant “ , hvori han ivrigt studerede en af rochefor ,ts rasende gadedrengeartikler , hvor den journalistiske genialitet lyste midt mellem de plumpe skældsord . 
Da man den dag forlod atelieret , fulgte falk dem atter ned over boulevarden . De standsede udenfor en af de sædvanlige kunstnerkaféer , og Guldbrandsen inviterede på en vermouth . Medens livet gik sin gang på kørebanen , sad de under fortougsmarkisen i livlig samtale en halv times tid , så skiltes de , men i de dage , der gik , lyste frøken grås øjne endnu klarere for falk . Han talte timerne , til hun skulle komme , og han følte en dyb skuffelse , da han til det fastsatte klokkeslet i stedet for sin models unge , henrivende skikkelse måtte nøjes med en lille , sirlig billet , hvori hun beklagede , at det var hende umuligt at komme , da tiden kolliderede med 

hendes undervisning , og i stedet fastsatte en anden . 
Den tomhed , han følte efter gjennemlæs-ningen af disse ord , netop som han troede , at hans ventetid var udløbet , undgik ikke hans egen opmærksomhed . Med en vis beklemthed spurgte han sig selv , hvorledes det ville gå , når han var bleven færdig med sit arbejde og slet ikke mere skulle se hende . Men at det var kærlighed , der begyndte at vågne og langsomt udfolde de første lyserøde blade på sin knop , det faldt ham endnu langt fra ind . 
Næste gang kom frøken grå alene . 
Guldbrandsen havde ikke haft tid til at følge hende , og hun ville ikke foi- anden gang-lade falk vente forgæves . Desuden var det jo også meningsløst , at Guldbrandsen skulle have den ulejlighed at følge hende den lange vej og spilde sin tid med at vente , når det kun gjaldt en så uskyldig anledning og tilmed ved højlys dag . 
Falk var fuldstændig af hendes mening . Han holdt sig i samme ærbødige afstand som tidligere og havde næsten sky for at nærme sig til hende , men der var mere varme i hans 

ord , mere ild i hans blik , medens han talte med hende uden noget vidne , der i al sin distraktion dog pludselig brød ind i samtalen . 
Medens leret føjeligt formede sig under hans hænder , og trækkene mere og mere trådte frem i den bløde , mat glindsende masse , gled samtalen fra de almindelige daglige floskler , hvori den tidligere altid havde bevæget sig , ind på alle mulige emner . Den begyndte med at dreje sig om kunst og literatur , men den endte som enhver længere samtale mellem en jævnaldrende mand og kvinde med at behandle kærlighedens store , evig unge problem , der fornyer sig lige så ofte som slægterne . 
Man talte i al almindelighed , men selv i sin almindelighed har en sådan diskussion sine farer , i hvert fald for en af parterne . I dette tilfælde var det for ham . 
Frøken grå var vant til , at man feterede hende , hjemme fra . Her i Paris var hun kun en begrænset del af sin tid sammen med landsmænd , og disse vare for største delen gifte og hjemfarne . Den franske konversation lagde hende endnu så mange hindringer i vejen , at hun kun halvt kunne nyde dens komplimenter og dertil kom , at en ung dame 

som hun , i Paris næsten udelukkende i pensionen og i undervisningen havde anledning til at omgås sit eget køn . 
I udlandet taber man så let målestokken og vurderer hinanden forkert , derfor blive folk også undertiden gifte her , som ingen kan forstå nogensinde have passet for hinanden , når man ser dem hjemme ; det er det lille udvalg , der bortvejrer kræsenheden og kun lader det fælles landsmandsskab knytte hinanden sammen . 
Frøken grå så godt , at falk ikke var nogen skønhed , men hun tænkte i øjeblikket , at det lidt kejtede væsen , han havde , ikke var egent for ham , men for alle hans landsmænd , og at det kun kom frem i de parisiske omgivelser . Til gengæld var der en sådan solid bravhed og velvillig mandighed udbredt over hans væsen , at man ikke kunne tiltro ham nogen letsindighed . 
Tanken om at vække en dybere følelse hos ham lå hende så fjernt som muligt , dertil var hans natur jo også for sund og rolig , den lod sig sikkert ikke så let besnære . Men når han kom med sine lidt kejtede komplimenter , der endnu vare slørede under 

almindelige talemåder , tog hun af vane imod dem med et vist koketteri , som han misforstod . 
Da hun den dag forlod ham , og han alene gik tilbage efter at have fulgt hende til om-nibusen , begyndte han at spørge sig selv , om hun mon ikke syntes ganske godt om ham . Ofte , når han under arbejdet talte til hende , havde hun leet så hjertelig ! og nikket opmuntrende til ham , medens det lyste ud af øjnenes dyb . 
Og denne tanke , som han i begyndelsen næppe vovede at tilstå for sig selv , voksede efterhånden til modenhed . 
Et par gange , medens hun sad for ham , lod hun sin lille , elegante fod stikke frem foran kjolen , og hun mærkede godt , at hans øjne fulgte den , medens fingrene aldeles uden virkning tandede hen over leret . Hun havde også bedt ham om at lukke hendes armbånd , der var gået op , og medens han stod med hovedet bøjet over hendes håndled , mærkede han hendes ånde mellem sine hår . Ukendt som han var med alt , hvad der hørte til en damegarderobe , vare forsøgene i reglen mislykkedes , og en dag slog hun ham i spøg 

med handsken på kinden , da han måtte opgive at hjælpe hende . 
Hans tunge natur forstod ikke , at det var uskyldige udslag af koketteri hos en kvinde , der var vant til at feteres og tog sit publikum , hvor det var . Han tydede det som tegn på kærlighed . 
Imidlertid gik arbejdet på busten stadig fremad . Han så næsten med rædsel , at der kun var nogle få arbejdstimer tilbage , og han begyndte at gøre sig kunstig beskæftiget for at trække tiden ud . Den lignede godt , og hun gav ham hver gang oprigtige komplimenter , når hun betragtede det smukke kontrefei , der voksede ud af leret , men gerne havde han gjort det hele om , og undertiden kunne den tossede tanke gribe ham , at rive den omkuld og fortælle hende , at der var sket et uheld , for at han kunne begynde forfra på disse timer , der havde været de skønneste i hans liv . Han var som en dreng , der ønsker sin sommerferie om igen . 
Mens afslutningen nærmede sig , voksede hans fortvivlelses mod . 
En gang , da de i varmt vejr gik ned over boulevarden , vovede han at foreslå hende 

at sætte sig ved den kafée , hvor de havde siddet med Guldbrandsen og drukket vermouth . Han frygtede halvvejs for , at hun skulle sige nej , men hun tog med stol' naturlighed mod invitationen , og han fik endogså lov at byde hende en rose , som han købte hos en af de små sælgedrenge , og som hun stak ind mellem et par knapper foran på brystet . Han vedblev at misforstå disse små familiari-i 
teter . 
Medens de sad udenfor , kom et par af kvarterets skandinaviske kunstnere ud fra den indre kafée . De så på dem , og en af dem gjorde en af disse hane grimacer , der skulle betyde så meget som : „ Nå , du har nok skudt papegøjen ." 
Han følte , at han blev blussende rød , og rejste sig pludseligt . Han ville for alt i verden ikke have , at hun skulle tro , at han mellem kammerater renommerede med den tillid , hun viste ham . Og dog var det måske netop den tanke , hun havde fået , da hun temmelig kort tog afsked med ham ved omnibussen . 
Men næste gang var hun igen den samme smilende og elskværdige , og han følte sig atter sikker . Den dag gjorde han næsten intet ved 

busten . Af og til gav han den et par strøg med modellerpinden , som han så straks lagde fra sig for at nærme sig til hende . 
Han havde fået et ualmindeligt mod , som han ikke en gang selv forstod . 
„ Det er mærkværdigt ," sagde han pludselig , medens han så fra busten hen på hende , „ jo mere jeg arbejder fremad , og jo mere trækkene komme frem et for et , desto mere synes jeg , at jeg tidligere har set dette ansigt for mig .  “ 
„ Måske har de truffet mig i København ?" 
„ Nej , det har jeg ikke , det ved jeg bestemt . I så fald ville jeg straks have været på det rene dermed , da jeg traf frøkenen første gang hos Guldbrandsen ." 
„ Hvor kan det da være ?" 
„ Ja , de vil le ad mig , når jeg fortæller dem det ." 
„ Le ad dem , nej tværtimod , det lyder så hemmelighedsfuldt , at det formelig begynder at gøre mig spændt ." 
„ Det var den første dag , jeg var i Paris ." 
„ Men da var jeg jo ikke kommet herned endnu ." 

„ Nej , det er netop det mærkelige . Jeg var gået ud om formiddagen efter en anstrengende rejse . Træt af at tumle omkring i de nye omgivelser satte jeg mig på en bænk , og søvnen overvældede mig . 
Fantasien knyttede sig straks til den eneste mand , der har hjulpet mig i mit liv . Jeg drømte , at han havde en søster hernede , og at jeg blev ført til hende af den samme tjener , som jeg fra mit sidste besøg hos min velgører erindrede med en vis ubehagelighed . 
Så tydeligt , som om det virkelig var sket i går , husker jeg den gamle , statelige dame , der velvilligt tilsagde mig sin protektion . Jeg følte mig så lykkelig . 
Så dukkede en ny figur op .  .det var husets datter . Jeg ser hende så klart for mig , som hun åbenbarede sig i sin henrivende skikkelse . Hun var så god og venlig imod mig , vi spadserede sammen i den dejlige , skyggefulde have med de pragtfulde træer og de duftende blomster . 
Måske har min fantasi omformet det oprindelige , efter at jeg har set dem , men det forekommer mig i alle tilfælde nu , at det var dem , der viste sig for mig i hendes skikkelse , 

dem , der fæstede en blomst i mit knaphul , og dem , der nærmede deres læber til mine , som om de ville trykke et Kys på dem ." 
Falk stod op midt på gulvet . Der var en ejendommelig glans i hans øjne og en rødme på hans kinder , der klædte ham godt , ligesom den aften , han begyndte at holde sit foredrag efter middagen hos greven . Ellen grå betragtede ham med interesse . Sådan havde hun aldrig set ham før , og hun havde ikke tænkt , at denne stille , indadvendte natur kunne give sin fantasi et så malende udtryk . 
„ Kyssede jeg dem så ," spurgte hun halv-høit , medens hendes kinder farvedes let . 
„ Jeg følte deres læber lige ved mine , medens . Deres øjne syntes at drage mig til dem , så trak de dem langsomt bort fra mig som et syn , der forsvinder , jeg greb ud efter deres flygtende skikkelse og  .  .  . “ 
Falk var i fortællingens Iver trådt frem med den ene fod som en ixion , der favner skyen i stedet for Juno . Frøken grå havde rejst sig med et udtryk af usikker frygt for , hvad der ville ske . 
Men falk kom hende ikke nærmere , han 

satte sig med et udtryk af smerte ned i en af lænestolene og strøg sig ned over benet . 
„ Hvad er det ," spurgte hun forskrækket . 
„ Det er mindelsen fra den dag , “ sagde han med et tvungent smil . „ Jeg tåler endnu ikke at træde så hårdt , uden at det gør ondt i bruddet . 
Det var en trist opvågnen . Min glimrende , strålende fremtid var vejret bort som dug for solen , og jeg lå som en hjælpeløs krøbling midt i den færdsel , der kræver så mange ofre i Paris , når man ikke har øjnene med sig . Det er åbenbart ingen by for sovende . u 
falk standsede . Frøken grå havde atter sat sig ned . Tonen i de sidste ord havde været så ligefrem og hverdagsagtig , at hun var bleven fuldstændig beroliget . 
Der blev en kort pause . 
„ Hvorledes ville de udtyde en sådan drøm ?" 
„ Jeg ved snart ikke ," sagde hun lidt forlegent . „ Jeg tror ikke , man skal lægge videre vægt på den slags ting . Det hæmmer kun villien og forhaler resultatet ." 
Falk havde igen rejst sig . Hans blik 

flammede atter op , medens han nærmede sig til hende : 
„ Resultatet ," sagde han spørgende med en stemme , der lød , som om den kom langt borte fra . „ Resultatet , hvad mener de med det , frøken grå ?" 
Hun blev kendelig nerveus og ville til at gå , men lige som hun stod i begreb med at rejse sig , tog han hendes hånd , og medens hans blå øjne lyste med inderlig , dyb glans , kom det fra ham som fra en skibbruden , der er bange for , at bølgerne skulle lukke sig over ham , inden han får råbt hjælp ! 
„ Frøken grå , jeg elsker dem ." 
Hun trak ikke sin hånd tilbage , men lod den ligge i hans . Der kom et uendelig forbavset udtryk i hendes ansigt . Det hele optrin var kommet som en overrumpling . 
Aldrig havde hun før anet denne voldsomme virkning af de ubetydelige midler , hvormed hun så ofte havde udæsket en blaseret iagttager for at gøre ham til sin beundrer . Hun kendte ikke de små virkningers princip , der gælder for kærligheden som i fy-siken , hvor den spædeste hånds stadige træk 

kan sætte den vældigste kirkeklokke i bevægelse , så at den drøner over hele staden . 
Hun stod i øjeblikket ukendt med sine følelser for ham og foretrak i den situation , der var ved at blive pinlig , at slå det hele hen i spøg . Varsomt drog hun sin hånd ud af hans , og uden at der var noget fornærmet i stemmen , sagde hun nærmest bebrejdende : 
„ Hvor kan det dog falde dem ind at komme sådan plumpende med den slags ting , lige som jeg troede , de var bleven rolig . De er et farligt menneske , når fantasien først løber af med dem . “ 
Hun tog sin hat og gjorde en lille afværgende bevægelse med hånden , da han som sædvanlig'vilde til at følge hende ud . Så forsvandt hun med et venligt : 
„ Farvel , hr . Falk , så kommer jeg igen iovermorgen ." 
Billedhuggeren stod målløs , som om han var en af sine egne statuer . Han' var ligeså forbavset over sit mod til at erklære sig som over det svar , han havde fået . 
Hvad var nu meningen ? 
Han var ingen stor psykolog på det erotiske område . Havde han fået en kurv 

eller ikke ? Var det kun hans kejtede måde at udtrykke sig på , der havde spoleret ham hans chancer og gjort hende det umuligt at give ham et svar , eller havde han intet håb ? Var hun forsvundet for ham i samme øjeblik , han ville gribe til , ligesom hendes genfærd i hans drøm , og lå han for anden gang som en slagen mand , langt hårdere kvæstet end sidst ? 
Han følte , at han i alle tilfælde havde båret sig forkert ad . Han var  .ærgerlig og trængte til at få lidt adspredelse for de tanker , der nu i så lang tid havde svirret som myg om lyset . 
Medens han dækkede busten med fugtige klude , for at den ikke skulle tørre ind og falde sammen , bankede det på døren , og Åge Holm trådte ind . Hans stadige ligegladhed virkede oplivende på falk . 
„ Nå , nu er du jo snart færdig med mesterværket . Hun er jo storartet ," sagde journalisten , „ tag de klude væk , at jeg kan se hende ordentlig . Det er brillant , den vil nok gøre sig ." 
„ Tror du ?" 
„ Ja , det er der ikke tvivl om , men jeg kommer ikke som kunstkritiker . Jeg har en 

indbydelse til dig eller rettere til hvem , der vil tage imod den . Iaften kommer en af mine bekendte fra København . Det er en brillant fyr . Vi har kendt hinanden fra drenge . Han er cand , polyt . , søn af en grosserer , hvis forretning han skal overtage . Han vil gerne have det lidt gemytligt den første aften i Paris og har skrevet til mig om at have en lille middag parat sammen med et par bekendte . 
Vi henter ham på nordbanegården klokken 7 . Så spiser vi sammen , og så går vi på livet . Du er gæst . Tager du med ?" 
Falk følte , at han i sin ensomhed kun ville hengive sig til ørkesløse grublerier . 
„ Ja , tak ." 
„ Godt , så ses vi på nordbanegården i aften , når toget fra København kommer ." 
Dermed snappede journalisten tændstikkerne , der stod på kaveletten , tændte sin korte pibe og for afsted , uden at falk fik spurgt ham nærmere ud om den fremmede . 

syvende kapitel . 
Der var tummel og larm på den store banegård , da nordtoget pibende med hvislende hvid damp kørte ind på perronen , og dørene smækkedes på vid gab for de ventende , der endnu skiltes fra de indstrømmede passagerer ved den strenge toldkordon . 
Åge Holm stod spejdende i forreste række , falk et par skridt bagved ham . Det var en underlig skare af forsovede , smudsige , halvgnavne mennesker , iført de mærkeligste kostumer og asende på pakker og kufferter . De blev næsten ekspederede lige så hurtigt , som de kunne komme forbi toldmanden , der snusede gennem den fint udviklede næse og kun sagde det ene ord : tabac ? som et stadig gentaget spørgsmål . 
Strømmen blev tyndere . Rangermaskinen 

begyndte at fare pibende frem og tilbage , medens enkelte af dørene lukkedes . Holm var allerede lige ved at tænke , at hans ven var kommen for sent til toget , da han så en skikkelse i en lang ulstercoat , med rejsehue på hovedet og en stor kuffert i hver hånd vise sig henne ved indgangen med et søvnigt , for-rejst udtryk i ansigtet . 
„ Fritz , Fritz ; ! “ råbte Holm og vinkede med hånden . Den fremmedes åsyn oplivedes kendeligt ved midt mellem alle disse ubekendte mennesker igen at se et kjøbenhavneransigt . 
„ Goddag , Åge , jeg skal hilse hjemmefra ," råbte han over toldkordonen , medens folk halvt fornærmede over denne høirøstethed vendte sig om og så op og ned ad ham . Et øjeblik efter havde de to venner truffet hinanden og trykkede hjerteligt hinandens hånd . 
„ Slutningen af turen var ikke morsom , du ," sagde den rejsende og gabede , „ der var  . . ." 
„ Ja , det kan vi tale om siden . Lad os nu få fat i dit tøj . Hvor har du garantiseddelen , så skal jeg besørge det . Det er billedhugger falk og cand , polyt . Fritz Dahl , en gammel bekendt af mig , fra København , som du ved . Gå i nu ud og tag en drosche , så 

lader jeg bagagen bære ud . Først kører vi hen til hotellet , og så skal vi have noget at spise ." 
Holm skyndte sig afsted . Han tænkte på den aften , da han selv kom til Paris , hvor glad han ville have været ved at træffe en bekendt , der havde taget sig lidt af ham , og han havde allerede fået en vis lokalstolthed , der påbød ham det som en pligt at gøre sit til , at enhver fremmed kunne få et så gunstigt indtryk som muligt af Paris . 
Toldklareringen var hurtigt forbi , og de tre rullede afsted i drosche gennem den travle tummel , hvis virvar tydeligt nok imponerede Dahl og gjorde ham ganske stum til stor glæde for hans ven . 
Falk og Åge Holm ventede i hotellets rygeværelse , medens Dahl gjorde sig i stand . Det varede ikke længe , og da han kom ned igen , havde han vundet adskilligt i sammenligning med , da han stod på banegården med rejsehuen ned over ørerne . 
Han var ikke køn , men havde en smuk , statelig figur . Det tykke sorte hår lå ned over panden , og når han lo , viste han en række store hvide tænder . De blågrå øjne 

kunne se temmelig impertinent gennem næseklemmerne , så at det ofte generede folk og straks stødte dem fra ham , men når man talte med ham , fik de et elskværdigt , undertiden distræt udtryk . Han var klædt efter sidste en-gelsk-kjøbenhavnske mode , og hans solide elegance stak noget af mod journalistens lidt nonchalante påklædning og billedhuggerens nette , men tarvelige ydre . løvrigt var han soigneret lige til fingerspidserne . 
Middagen blev spist i al gemytlighed i en af de mindre restaurationer . Som naturligt var , gik samtalen navnlig mellem Dahl og Holm og drejede sig væsentlig om København , og hvad der var sket i de sidste måneder . De to venner vare meget optagne af hinanden , og falk var i begyndelsen så temmelig udenfor selskabet , indtil man alle tre gik på tournee rundt i mont-martres mærkværdige småkneiper og varieteer , hvor journalisten syntes at være særlig kendt . Ud på natten landede man i den „  sorte-kat  “ . 
Det var et højst mærkeligt lokale , dekoreret i fantastisk , excentrisk stil , i hvilken navnlig det dyr , der havde givet stedet navn , spillede en fremtrædende rolle . Værten , en 

nobelt udseende mand i fyrrerne med spidst , rødblondt skæg , for uafbrudt rundt mellem gæsterne og havde et lille ord til hver . Han var ikke en almindelig opvarter , der havde slået sig op og var bleven sin egen mand , han havde før selv været kunstner og havde brugt sine tidligere mere eller mindre havarerede kolleger i sin tjeneste , så at alle rum i lokalet nu vare overfyldte med tegninger og pa-steller , af hvilke mange vare fortræffelige . 
Efterat have nydt en genstand , gik man ovenpå , hilst i gangen af den kæmpemæssige Schweitzer , der med sin store sølvbeslagne stok dunkede i gulvet som en Art honneur . 
Ovenpå i den lille sal var et meget diminutivt tteater , der kun bestod af en transparent halvcirkel , på hvilken der vistes skyggebilleder . De vare ikke fri for at være temmelig nærgående og fremviste blandt andet prinsen af Wales , flygtende i bar skjorte hen over hustagene efter et galant eventyr . 
I pauserne optrådte publikum selv og sang til akkompagnement af pianisten en eller anden sang , men i aften syntes folk ikke at være rigtigt oppe , og de professionelle , som man havde i baghånden , når det glippede , 

måtte hele tiden holde for . Åge Holm , der var i sit bedste humeur , fik pludselig lyst til at være med og foredrog til stor fornøjelse folde to venner : kong Christian . Værten lyttede andægtigt til de fremmedartede strofer og gjorde sig umage for at regne ud , hvad de skulle betyde . 
Da Holm var færdig , bukkede han som sædvanligt til tak og slog ud med hånden , idet han råbte : „ Mine damer og herrer , leve Rusland !" Det faldt i fortrinlig jord hos franskmændene , hvis russervenskab lige var i sin vorden , og senere protester fra Holms side hjalp ikke . Han og hans venner vare indrangerede mellem czarrigets undersåtter . 
Falk tøede også efterhånden op , og man skiltes langt over midnat . Før man tog afsked , sagde billedhuggeren : 
„ Nu må de da endelig se op fil mig en dag , så snart som muligt , hr . Dahl ." 
„ Mange tak , det vil jeg meget gerne ," sagde vennen , idet han sprang op i en drosche . „ Åge , ser jeg dig i morgen formiddag kl . 10 på hotellet , du må hjælpe mig med at få hævet penge og købt nogle småting ." 
„ Javel , godnat , tak for i aften ." 

„ Selv tak , godnat !" og bort rullede drosken i mørket . Næste formiddag gik de to venner ud sammen , og efter at have besørget , hvad de skulle , drev de omkring i den store by på må og få og kiggede ind det ene og det andet sted . 
„ Nu kan vi ligeså gerne gå op til falk med det samme og hilse på ham ," sagde journalisten , „ han boer lige herved ." 
„ Jeg synes , det er lidt hurtigt ." 
„ Åh snak , tror du , vi tager det så formelt her , det er da rimeligt , vi ser , om han er kommet godt hjem , han er ikke så vant til at gå ud ." 
„ Som du vil ." 
„ Synes du ikke om ham ?" 
„ Bevares , jeg har såmænd ikke det ringeste imod ham . Skønt jeg nok kunne tænke mig dem , der var morsommere ." 
Da Åge Holm havde lukket døren til atelieret op og så , at der var model , ville han trække sig tilbage , men falk , der ikke i øjeblikket tænkte andet , end at han som sædvanlig var alene , sagde : 
„ Kom bare indenfor !" 
Holm trådte ind , fulgt af Dahl , der holdt 

sig lidt tilbage . Stemningen var i begyndelsen noget trykket på grund af den fremmedes tilstedeværelse . Men da Guldbrandsen var med , fordi frøken grå i dag på ny havde bedt ham om at ledsage hende , efter det sidste optrin hos falk , fik han med sin autoritet overfor nyankomne hurtigt stemningen i det sædvanlige niveau , og efter at den nødvendige præsentation havde fundet st^d , sad man snart i en gemytlig samtale , medens billedhuggeren arbejdede videre på busten . 
Det undgik dog ikke hans opmærksomhed , medens han skiftevis kastede blikket på sin model og sit arbejde , at frøken grå syntes ikke så lidt optaget af den nyankomne , og hans egen selvkritik sagde ham vel også , at han i hvert fald i det rent ydre havde betydelig færre betingelser for at gøre indtryk på en kvinde end den elegante københavner . 
På den anden side var Dahl også lige fra det første øjeblik bleven betaget af den smukke frøken grås skikkelse , der tog sig endnu mere henrivende ud end ellers , medens hun sad i den kokette stilling , som busten fordrede , og som netop vendte hendes ansigt bort fra ham , idet hun dog samtidig benyttede en 

hver lejlighed til at sende ham et skjult , prøvende øjekast . 
Trekløveret blev ikke forstyrret synderligt i deres gensidige iagttagelser , idet Guldbrandsen og journalisten atter vare komme i en lidenskabelig diskussion om Boulanger og hans udsigter ved det forestående valg . 
Falk afbrød arbejdet , og frøken grå begyndte at tage hatten på . 
Dahl nærmede sig hende galant og hilste endnu en gang på hende , idet han gjorde hende opmærksom på , at de vistnok tidligere havde truffet hinanden på bal i København , men at de i hvert fald havde forskellige fælles bekendte . Det var den rette streng , og de to vare snart inde i en dyb konversation om alle mulige Københavnske selskabsforhold , om hvilke Dahl kunne fortælle det sidste nyt både med småskandaler og forlovelser , medens Guldbrandsen og Holm vedbleve at diskutere Boulanger . Falk , der hverken kendte det hjemlige hovedstadsliv eller den franske politik , følte sig ikke så lidt tilovers i sit eget atelier . Og medens han for at fordrive denne generthed gjorde sig mere og mere beskæftiget , forværredes kun situationen . Jo stærkere optaget han 

blev , desto naturligere syntes de andre , det var , at de underholdt sig selv . Imod alle regler var det derfor falk som vært , der efter forskellige frugtesløse antydninger foreslog , at man skulle bryde op . 
Man kom ud på boulevarden , men de forandrede omgivelser ændrede ikke i mindste måde den konstellation , der en gang havde dannet sig . Guldbrandsen og Holm gik i forvejen uafbrudt politiserende , Dahl og frøken grå fulgte kurtiserende efter , uden at falk kunne få indført et ord noget af stederne . Han blev ærgerlig og standsede et stykke fra onmibusstationen , som om han ville tage afsked . Det var på ingen måde hans hensigt . Han havde kun til øjemed at sprænge de to par fra hinanden , men hele selskabet tog hans retraite som noget ganske naturligt og rakte hånden til farvel uden et øjeblik at prøve på at holde ham tilbage . 
Det kogte indeni falk , men -det var ham selv , der havde kastet broen af , og tilbagetoget var umuligt . Han var nu nødt til at tage afsked , hvis han ikke ville udsætte sig for at komme til at spille en endnu mere komisk rolle . Idet han skiltes fra Holm , sagde denne : 

„ Ses vi i aften i klubben ?" 
„ Ja , måske ," sagde falk , og drev tilbage op over mont-martre . 
„ Klubben" var en lille forening , der var dannet i kvarteret , bestående af skandinaver . Holm , der kun var beskæftiget nogle timer om dagen med sin korrespondance , og som forresten søgte at få så meget , som muligt med af alt , var et af de ivrigste medlemmer , mellem hvilke den gik på omgang . Den aften skulle den holdes hos en svensk maler . Dens opgave var at give sine deltagere adgang til at følge med den skandinaviske literatur , og der blev derfor hver mødeaften oplæst en to-tre kapitler af en af de sidst udkomne hjemlige bøger . 
Den svenske maler , der var aftenens vært , havde det ualmindelig hyggeligt . Han var et af de mennesker , der forstod at gøre meget ud af lidt , og det store rum , i hvilket han både havde atelier , dagligstue og sovekammer , var derfor et af de mest yndede samlingssteder . Portierer og skærmbrædter vare anvendte med så stor behændighed , at det ene værelse så ud som en hel lejlighed , når man ikke kiggede for nøje ind i krogene . 

falk mødte om aftenen . 
Han trængte til at adsprede sig , og bogen , man læste , var interessant og holdt sammen på klubbens medlemmer fra gang til gang ligesom en fraklipningsfeuilleton på et dagblads læsere . 
Man grupperede sig , som man kunne bedst . Nogle sad på stolene og i sofaen , de , der ikke kunne finde anden plads , lagde sig ned på gulvtæppet og støttede sig til hinanden . Det var lutter unge mennesker , en halv snes stykker ialt . Som de lå der i det store atelier , rygende deres korte piber eller cigaretter , i skødesløse stillinger og oplyste af den store hængelampe , der kastede sine stråler skarpt ned over et lille bord i midten , medens krogene lå i mørke , så hele arrangementet hyggeligt og malerisk ud . Det var gennemgående kvikke , ganske intelligente hoveder , men Paris havde ikke haft lige heldig indflydelse på dem alle . 
Særlig gjaldt dette maleren , der den aften var vært . Han havde i de store , fremmede omgivelser fået en vis façon at udtrykke sig på , der var anlagt på at imponere . Alt hjemligt var noget skidt , og alle skandinaver vare 

mere eller mindre idioter . Det var hans ynd-lingsthema , og derfor tvang nemesis ham netop til at søge sine landsmænd , da han ikke havde nogen fornøjelse af at diskutere dette emne med fremmede . I kolonien derimod kunne hans udtalelser i forbindelsé med hans overfladiske pariserjargon fortrinligt sætte gemytterne i bevægelse , og undertiden diskuterede man , så stole og borde dansede . 
Til at begynde med forholdt man sig dog i reglen roligt . Således gik det også i aften . Medens der blev læst højt af et af medlemmerne , hørte man næsten ikke en lyd , undtagen når en eller anden , der var bleven træt af den liggende stilling , drejede sig for at få det bekvemmere . Ellers var alt stille , medens oplæseren vendte det ene blad efter det andet . På den måde kom man gennem to kapitler . 
„ Skal jeg læse videre ?" 
„ Ja , nej !" 
„ Så må vi sætte det under afstemning ." „ Jag foreslår , att vi sluta nu och reparti-sera till en pounschbål !" sagde maleren . 
Forslaget vandt så almindelig anklang , at afstemningen blev unødvendig . Et askebæger gik rundt . Det var ikke store penge , 

man havde hos sig , og flere rnåtte rode et par gange i vestelommen , inden de fandt nogle små sølvmønter og store kobberskillinger , men der blev dog nok til adskillige flasker vin , og efter at selskabet havde været opløst en halv times tid , indtil man fik alt i orden og hentet drikkevarerne , var man atter samlet alle mand , medens bollen dampede på bordet . 
Der blev drukket af glas og kopper og alt , hvad man kunne finde . Der blev snakket , sunget og diskuteret , så at man mindst skulle tro , at der var samlet et halvt hundrede mennesker i det store værelse , dersom man havde hørt denne tummel udefra . Midt mellem alle disse glade , højrøstede mennesker sad falk temmelig stille og adspredt . 
„ Hvorfor drikker de ikke noget ,  “ sagde bolleskjænkeren , medens han fyldte de andres glas . 
„ Han tanker på kærestan ! “ sagde svenskeren . 
Falk blev hidsig , fordi der akkurat var så meget i malerens ord , at det overrumplede ham og ærgrede ham . Han tænkte netop på Ellen grå . 
„ Hvad er det for noget sludder/4 

„ Sludder !" gentog svenskeren med en pudsig betoning , der skulle være dansk , „ det var just ikke någat parlamentariskt uttryk , men med bønder må man ju hafva litet øfverseende ! Skal i alla fall och lycka till førlofningen ." 
De andre ville gå ind på spasen , men blev forskrækkede ved det blege udtryk i falks ansigt : 
selv denne fremmede , der ikke kendte ham fra hjemmet , havde straks bonden parat som skældsord imod ham . 
„ Hvad er det , de hentyder til ?" 
„ Hentyder !" gentog svenskeren atter , „ nu bliver ni så førbaskadt morsk for det , jag menar naturligtvis den satans lilla søtungen , som ni spatserar med på middagarne ; det har ni sett allihopa .  “ 
De andre svarede ikke , de havde allerede fået indtrykket af , at man var kommet ind på et forkert emne , ved at blande en dame ind i samtalen . 
„ Det er uforskammet ," sagde falk og rejste sig endnu blegere i ansigtet end før . 
„ Ar det något oføsskæmdt i , att man sæger , att ni tycker om en vakker flicka ? 

den slags oførskæmdheter får ni gerna sæga om mig . 
Når man har bott i Paris i ett år , så skulle man vara en rigtig jubelidiot , om man vore tillsammans med en liten sot unge utan att gøra henna till sin maitresse/' 
„ Tag dem i agt . Jeg tåler ikke , at de taler således .11 
„ Det måste ni gøre i alla fall ; men aflægsna er nu , då ni ikke førstår skæmt ." 
„ Men det er ikke spøg , dette her . De ord skal de stå mig til regnskab for ." 
„ Behagar ni på pistoler i boulognaskogen ? 
„ Nej , det går mere borgerligt til med tørre prygl ," sagde falk og knyttede hånden . „ De er en flab , når de udslynger en sådan beskyldning mod mig ." 
„ Den som unskuldar sig , anklagar sig ,"  .sagde maleren mellem tænderne , medens han rejste sig og nonchalent tændte sin cigaret over lampen . 
I det samme lød der et forfærdeligt bras . Man hørte glas og porcellain klirre mellem hinanden , en osende stank af varm petroleum forpestede luften , og alt blev ravende mørkt . Det var falks kraftige næve , der havde taget 

fejl af sit mål . Idet han ville give maleren et ørefigen , havde denne opdaget hans hensigt og dukket sig . Hånden var røget imod hængelampen og havde slynget beholderen ud af sit leje . 
Hist og her blev der revet tændstikker af i mørket , hvor de lyste et øjeblik med et svagt skær , der atter slukkedes som lygtemænd . Petroleum , der var antændt af den brændende væge , begyndte at flyde i en ilstrøm ud mellem de væltede glas og den blåtlysende punch , der nu også stod i flammer . En vandkandes indhold , som blev gydt ud over det hele , gjorde ondt værre . Det trak ilden , der løb på dets overflade , med sig ud i værelset , hvor man sloges henne ved døren for at komme ud . 
Endelig kom man i tanker om sengeklæderne . Tæpperne og madratserne blev kastede ud på gulvet . Man hørte glassene knuses under dækket , medens ilden hist og her pippede frem i små luer , der kvaltes under fod-såler . Faren var overstået , men en snavset , osende røg fyldte atelieret med en tung luft , der var ved at kvæle alle . 
Man fik vinduerne op , og osen stod i 

tykke kager ud under rullegardinet , medens den friske natteluft strømmede ind i stedet som kvægende balsam for de trangt ångende lunger . 
En lille stump lys var bleven fundet i toiletskuffen og anbragt i en flaske på bordet . Det kastede sit matte skin over valpladsen , hvor alt lå hulter til bulter . 
Ingen talte ,om det passerede . Man hjalp med , så godt man kunne , for at gøre ryddeligt , og forsvandt den ene efter den anden med et kort : „ Godnat ." Det faldt ikke med en tanke nogen ind at fortsætte . 
Nede på gaden mødte Holm og falk hinanden . De fulgtes først tavse et stykke vej . Så sagde journalisten prøvende : 
„ Det var vist en dumhed ." 
„ Synes du ?" 
„ Ja , den historie kommer selvfølgelig hurtigt rundt , og den , hvis ridder du var , vil vistnok være mest ked af den ." 
„ Jeg kan ikke styre mig , når jeg hører en dame blive omtalt på den måde ." 
„ Det taler mere til ære for dit hjerte end for din forstand . Tror du nu egentlig , 

at du ville have gjort det , hvis der havde været tale om en anden end frøken Ellen grå . Hendes navn blev jo forresten heldigvis ikke nævnet .  “ 
„ Ja , selvfølgelig . Hvad mener du med det spørgsmål ?" 
„ Jeg mener blot , om dine følelser for hende ikke er anderledes , end overfor kvinder i almindelighed ." 
„ Nej , jeg har intet begær og intet håb i den retning . Men i alle tilfælde skal hendes rygte ikke ødelægges for min skyld . Jeg har haft den svensker i kikkerten lige fra en af de første dage , frøken grå kom i atelieret . Vi havde taget plads udenfor en af kafeerne , og idet han gik forbi , hilste han med et under-forstående , tvetydigt smil , der var mere fornærmende end mange ord både for mig og for hende . Jeg vil ikke have , at hun oftere må komme i atelieret . I morgen gør jeg busten færdig efter hukommelsen , og dermed er den sag forbi ." 
De gik begge tavse et stykke i den dejlige , stjerneklare nat . Så tog Holm afsked . 
Falk kunne ikke få ro i blodet . Han 

vedblev at drive rundt gade op og gade ned , medens tankerne arbejdede . 
Det begyndte allerede at lysne . 
Lygternes skin blegnede lidt efter lidt . Gadefejerne kastede støvet i store skyer hen over fortouget , og underlige tykmavede folk , der lignede spadserende overdyner , begyndte deres vandring ind mod byen . 
Det var cigar- og tobaksopsamlerne , der gik til marked i deres forsamlingssal bag børsen . 
Søvnige kom opvarterne ud fra de små restauranter , rullede de tunge jernskodder i vejret og satte borde og stole frem . 
Falk gik op på mont-martre , helt til det øverste , hvor en kirke begyndte at rejse sig , som om den ville krone hele Paris med sin hellighed . 
Han satte sig på en bænk . Solen begyndte at falde over byen , der lå for hans fødder med sine hundrede af spir og kupler og vældige pragtbygninger . Han følte sig så uendelig lille overfor denne kæmpemæssige myretue . Han fik en rædsel for at drukne dernede i det uendelige hav . 

hvis han ikke brød over tvært , hvis han stadig i sin beskedne stilling kun prøvede på at vinde hende , der var så forvænt og forkælet af livet , så ville han selv gå til bunds . 
Det var et lune hos hende , ellers havde hun ikke straks indladt sig med en fremmed . Men hvad krav havde han også på hende , og hvad kunne han byde hende . Men dog ville han blive kastet til side med spot efter at have brugt den smule , han endnu havde . Han måtte vige valpladsen , han måtte sænke sig ned i arbejdet og glemme hende , det var hans eneste udvej ; ellers gik han til grunde dernede , og det ville han ikke . 
Hele hans ,energi strittede imod den tanke at komme hjem med tiggerpose på nakken og modtages med hånende smil , fordi det var gået , som man havde forudsagt : Paris var  ikke noget for en bondekunstner . 
Jo , hans beslutning stod fast . Blev han så en gang til noget , og holdt hun af ham , kunne han prøve sin lykke igen . Så var det måske for sent , men så havde hendes kærlighed vel også været for skrøbelig til at bygge et samliv på . 

solen strålede over Paris . Han så ud over kjæmpehavet og fik en følelse , som om han havde besejret en fristelse . 
Manden var fremme i ham , nu var det arbejdets tid ! 

ottende kapitel . 
For de løse , ledige skandinaver bevægede livet i Paris sig ganske naturligt , særlig på de offentlige steder . Det var der , man søgte hinanden . Dahl kom derfor en eftermiddag , da han vidste , at Holm lige var færdig med sin korrespondance , ned på kaféen . 
„ Hør ," sagde han , „ jeg tror , jeg er ved at blive forelsket . Når jeg i nogle dage ikke har set frøken grå , enten tilfældig eller hos Guldbrandsens , bliver jeg helt melankolsk og går rundt i en ubestemt angst . 
„ Det er slemme tegn ," sagde journalisten smilende . 
„ Ja , vist er det så , men du må hjælpe mig . Sådanne folk , der laver historier , kan i reglen finde på noget . Jeg må sammen med hende noget oftere , men hvordan ?" 

Holm sad lidt og spekulerede , så kiggede han hen på Dahl med en højst hemmelighedsfuld mine og sagde : 
„ Jeg har et middel , men jeg er alligevel betænkelig ved sagen . Jeg synes , det er et slags forræderi . Meningen med det hele er selvfølgelig , at du vil frie til frøken grå , dersom du mærker , at hun bryder sig om dig . Men ulykken er , at falk vistnok også er for-liebt i hende , skønt han selv nægter det , og at være med til at skaffe dig chancer ville være synd imod ham , der dog har kendt hende længere , end du har ." 
„ Hvad er nu det for noget snak . Tror du virkelig , at hun bryder sig om ham ?" 
„ Nej , det tror jeg egentlig ikke , selv om hun måske har givet ham anledning til at tro det ved koketteri på en tid , da hun ikke havde andre , ligesom hun nu koketterer med dig ." 
„ Nå , og tror du , han vil kunne ernære en kone som Ellen grå , når han bliver gift ?" 
„ Nej , det tror jeg egentlig heller ikke foreløbig , selv om han nok med tiden vil komme 

til at tjene noget med den energi , som han råder over ." 
„ Ja , du med dit selv om , selv om . Hvis det skulle ske , at hun kom til at holde af mig , ville det da ikke være en naturligere forbindelse ? Jeg er dog uafhængig og kan byde hende en stilling og et hjem , hvis hun , hvad jeg helst så , om hun bliver min hustru , ville slå alle tanker af hovedet om at optræde ." 
„ Det kan der jo nok være noget i/' 
„ Nå , altså , men hvad var det for en ide , du havde ?" 
„ Det skal jeg sigte dig . Den er egentlig ikke ny . Jeg har spekuleret oftere på den , inden du kom , fordi den morer mig selv , men nu kommer den netop så glimrende tilpas ." 
„ Du gør mig helt nysgerrig ." 
„ Vi trænge til lidt liv , lidt adspredelse her i kolonien . Hvad mener du , om vi satte os i spidsen for en aftenunderholdning med Dans . Spillende og syngende damer , der ligge her på stipendier , og som brænde af begærlighed efter at optræde , er her nok af . De yde den løsere assistance . Vi , der kende hinanden noget nærmere , opføre en lille privatkomedie ovenpå den indledende koncert . Jeg er nok mand for at 

skrive sådan en bagatel sammen . Du bliver elsker og frøken grå elskerinde , og så prøve vi forresten så hyppigt som muligt ." 
„ Det er jo storartet , gamle ven . Men vi må have Guldbrandsen med . Det mere alvorlige element må også være repræsenteret ." 
„ Selvfølgelig , det har jeg også tænkt på . Hvis han går ind på ideen , må prøverne være hos ham , , for at ingen skal få ondt af dem . Når vi kommer der til middag iovermorgen , skal jeg have stykket med , thi det er bedst at arbejde , medens jærnet er varmt* og det behøver jo ikke at være så langt . Arrangementet skal jeg nok påtage mig . Du er mere præsentabel . Du må gå op hos konsulen og skrive alle skandinavernes adresser af også køre til hver enkelt ." 
De to venner blev efterhånden lige be-geistrede for tanken . Det ville være en fortrinlig adspredelse nu , da dagene undertiden begyndte at falde lange , medens efterårets evindelige regnveirsstemning rugede over Paris , hvor der var smudsigt og råkoldt . 
Guldbrandsen var straks med på ideen , efter at man havde udviklet den for ham . Han lovede at sørge foi- lokale og at stå i forskud 

med udgifterne . Det var længe siden , der havde været noget i kolonien , og han ville gerne arbejde med på alt , hvad der kunne skaffe mere sammenhold mellem skandinaverne . 
Det lille stykke , som Holm havde skrevet sammen , blev også approberet . Det foregik i et billedhuggeratelier , hvor elskerinden blev modelleret af sin frier . Det var den billigste dekoration , man kunne få , idet den altid kunne laves af nogle skærmbrædter og et par gibs-modeller . Desuden ville falks buste , når den anbragtes på en kavalet midt i atelieret , være et naturligt og fortræffeligt rekvisit her , hvor man måtte hjælpe sig med så lidt som muligt . 
Busten , der var afleveret til Guldbrandsen , lignede iøvrigt udmærket , og den aften , man fastslog soireen , faldt der adskillige rosende udtalelser om den unge kunstner , uden at frøken grå lod til at lægge mærke til dem . Efter at Dahl var kommet , syntes hun helt at have glemt falk , der kun havde været et legetøj for hende , så længe der ikke fandtes nogen anden og bedre . 
Holm ville dog på ingen måde have , at man ved denne lejlighed forbigik falk . De to rivaler skulle begge have deres chancer . Den 

ene havde fået sin rolle , den anden sin buste , så måtte hver klare sig , som han kunne . Desuden ville han også meddele billedhuggeren , hvad brug man agtede at gøre af hans arbejde , og høre , om han havde noget derimod . 
Da Holm kom op til atelieret på mont-martre og bankede på , var der ingen , der svarede , skønt det ellers var den tid , på hvilken falk altid arbejdede . Journalisten fik fat i portnersken , der forklarede , at billedhuggeren var flyttet bort for flere dage siden og havde taget alt med sig . 
„ Om hun vidste hvorhen ." 
„ Nej , det havde hun ingen anelse om . Han havde betalt og givet hendes mand en drikkeskilling for at hjælpe ham sine sager på en vogn , og så var han kørt afsted . Men hvorhen , det havde han ikke sagt noget om , han havde iøvrigt altid været sådan en pæn og rolig mand , der ikke gjorde noget vrøvl . Det var ellers ikke så . let at have med kunstnere at bestille ." 
Konen begyndte at diske op med en del historier , som Holm ikke brød sig om at høre på . Han forstod , hvad der var sket . Falk havde fundet tidspunktet passende til at trække 

sig tilbage fra kolonien og forsvinde i det Paris , hvor man så let møder hinanden , når man vil , men endnu lettere undgår hinanden , når man ønsker det . Det ville foreløbig blive tilfældets sag , når de atter skulle træffe sammen . 
Imidlertid toge prøverne deres begyndelse . 
Det blev gemytlige dage for de tre , de lykkeligste i al den tid , de vare i Paris . Om middagen mødtes man og spiste sammen . Så drak man kaffe hos Guldbrandsens og indøvede de forskellige roller , som hurtigt vare lærte , men som man dog vedblev at prøve på . 
Thi det går nu en gang således under alle himmelstrøg , at dillettanter altid more sig betydeligt bedre under indstuderingen end publikum under den endelige opførelse . Man bliver så fjantet som skolebørn , og den mindste bagatel , der synes meningsløs for udenfor-stående , kan få humøret op til kådhed . Det er det samme , der gentager sig , når komediespil bliver professionelt , og som holder scenens folk så mærkværdig naive , nåsten puerile op i en høj alder , hvor andre blive alvorsmænd på livet . 
Når prøven var forbi , kørte man frøken grå hjem . At en herre tog alene i vogn 

med en dame var ikke velset i kolonien , hvor man i det hele holdt strengt på formerne , men når der var to herrer , så gjorde det ikke noget . 
Det morede dog Holm mest , når han kunne sidde på bukken , helst hvis han fik lov at køre hesten , og så gik det afsted i strygende fart , råbende og krydsende mellem alle de mærkelige kjøretøier , medens de to sad nede i vognen med livet i hænderne , men dog ganske taknemmelige mod ham , der var diskret nok til at krybe udenpå . 
Når vennerne kørte tilbage , og begge sad ved siden af hinandejn inde i vognen , drejede samtalen sig altid om et og det samme . Dahl kunne ikke blive træt af at tale om frøken grå , og selv om Holm undertiden kunne blive træt af at høre derpå , lod han som ingenting . 
Med mellemrum så de alle tre deres snit til at smutte lidt på egen hånd og drikke en kop kaffe eller en vermouth udenfor grand café , medens de hørte på musiken . Men det var sjældent , frøken grå ville indlade sig derpå . løvrigt var der kommen en vis gemytlig tone mellem de tre , og selv i tiltale sagde 

de to venner næsten altid „ Frøken ellen" uden tilføjelse af efternavnet . 
Dagen for aftenunderholdningen nærmede sig . — 
det var ikke særlig mange , der havde tegnet sig , men man havde fået de fineste navne med og lejet et af de eleganteste lokaler , der den gang havde et vist ry på sig , fordi general Boulanger , hvis popularitet netop begyndte at kulminere i Paris , i reglen benyttede det til sine sammenkomster . 
Foruden den store sal , hvor det lille tteater var rejst , disponerede man over tre-fire tilstødende værelser , hvor der skulle dækkes en meget elegant , stående souper . 
Om formiddagen var man i travl aktivitet for at få alt ordnet . Scenen blev sat i stand , klaver slæbt op ad trapperne , da det , der fandtes , ikke kunne benyttes , og hundrede småting , som man havde glemt , måtte hentes ude i byen , medens de assisterendes drosker stadig for frem og tilbage . Det var , som om man forberedte en fest til ære for republikens hundredårsjubilæum , så megen konfusion voldte disse forskellige mennesker mellem hin 

anden , da de mødtes første gang , efter at de tidligere havde holdt prøve hver for sig . 
Om aftenen strålede den store sal i sin fulde belysning . Temmelig fremmede for hinanden indfandt skandinaverne sig , da de ikke vare vante til at træffe sammen , og hver lille klike holdt sig for sig selv uden at have lyst til at indgå nye bekendtskaber , der måske kunne blive generende i fremtiden . 
De fleste stod op langs væggene , og den store sal med de mange tomme stole så trods sin stærke belysning næsten uhyggelig truende ud , når man betragtede den oppe fra scenen . 
Men heroppe bag det nedrullede tæppe syntes man ikke at bryde sig videre om det eller være særlig nerveus . Man kendte så få af dem dernede , at man var betydelig mere optaget af sig selv end af publikum . 
Holm , der fungerede som instruktør , var i færd med en lille arrangementsprøve i de endelige omgivelser . Han stod med stykket i hånden og gennemgik summarisk de forskellige scener . Pludselig standsede han og sagde : 
„ Så kommer sangen . Men død og pine , den har vi jo aldrig prøvet ." 

„ Jo , den kan jeg ," sagde frøken grå , „ jeg har prøvet den med pianisten og givet ham stikordet .  “ 
„ Nå , så er det godt . Hvormange Vers er der ?" 
„ Tre ." 
„ Altså Dahl ! Du ligger på sofaen ved det åbne vindue og ryger . Så hører man gadesangersken synge nede i gården , altså ude i kulissen , og du bliver roligt liggende under tre Vers . Husk det . Hvis de klapper , er det jo bedst , at de synger det sidste da capo , frøken Ellen . Er den munter ?" 
„ Nej , den er meget traurig ." 
„ Det var kedeligt . Så går vi videre ." 
Holms ukendskab til gadevisen var ikke så mærkelig til trods for , at det var ham , der havde skrevet og indstuderet stykket . Ideen havde man først fået på prøverne . Samtidig med , at frøken grå spillede elskerinden , ville hun gerne producere sig på sit egentlige felt , sangen , og Holm havde da foreslået , at hun sang et passende numer efter eget valg ude i kulissen . Gadesangerskerne vare så almindelige i Paris , at et sådant arrangement lige 

frem ville sætte lokalkolorit på den temmelig primitive dekoration . 
Men frøken grå var aldrig på prøverne at formå til at synge sangen . Hun havde som adskillige kunstnerinder , når de have et numer , de er sikre på , en rædsel for at aflevere det , før alle betingelser er tilstede for dets sukkes . Når sangen kom , nynnede hun derfor blot et  ,par strofer , og så gik man videre . I aften blev numeret da nyt for alle , selv for de assisterende , og dem , der havde overværet prøverne . 
Tidspunktet , da tæppet skulle gå op , nærmede sig . Nede i salen havde en og anden taget mod til sig og sat sig på stolene , men de fleste stod endnu langs væggene samtalende i små grupper . De syntes ikke at vente sig stor fornøjelse . Fint var publikumet iøvrigt med gesandtskabet og konsulatet med damer i spidsen . Holm spejdede efter falk , men billedhuggeren var der ikke . . 
Forestillingen begyndte . Af og til blev der let og klappet opmuntrende , men iøvrigt var man meget reserveret og tilbageholdende . Så kom scenen , hvor Dahl i tanker lagde sig på sofaen ved det åbne vindue . 

Holm , der ikke var inde , forvissede sig om , at frøken grå stod i kulissen . Hun var der ganske rigtigt . Pianisten fik vinket , og sangen begyndte . 
Det var en gammel provencalsk vise i langsomt , næsten drævende tempo , men der var en så dyb melankoli og sådan forladthed og ensom klage i disse toner , at de uvilkårlig fremmanede billedet af en lille barbenet , forkommen pige , der sang for brød ved gode menneskers dør . 
Der lød knirkende trin over det bonede gulv nede på tilskuerpladsen og skraben af stole , der overdøvede de første strofer og bragtes til taushed ved en energisk hyssen . Så blev dog alt dødsstille , og den lille vises simple ryttme greb alle med sin sarte poesi . Det var som en sangfugls kvidren højt oppe i luften , fin og klokkeren , som åndedes den frem af brystet , og dog klang den som sølv ud i hver krog af det store rum , som om den listede sig udenom enhver resonnans og bragte den til ro med sin indsmigrende kjælen-skab . 
Holm var bleven stående . Han kunne se frøken Ellens ansigt . Intet træk var for 

andret , medens hun sang . Overlæben havde kun hævet sig lidt og afsløret de blændende hvide tænder , der lyste i det stærke gasskin , som fra rampen faldt ind i kulissen . Den hele fysiske anstrengelse var et smil , der syntes at afspejle den vellyst , som hendes øre måtte føle ved lyden af hendes egen stemmes bedårende klang . 
Da det tredje Vers var forbi , blev stil-heden endnu stående et øjeblik over salen , så brød der et stormende bifald løs . Man skulle tro , at denne applaus kom fra et tæt besat hus og ikke fra en forsamling af spredte mennesker , der indtil for et øjeblik siden havde siddet kolde og udeltagende . Ovationen tiltog efter da capo Verset , man ville se , hvem denne vidunderlige stemme tilhørte , var hun ung , var hun gammel , var hun grim , var hun smuk , man klappede for at få hende frem og kastede blomster op , som Dahl lagde på et lille bord . Men det hjalp ikke , frøken grå ville ikke bryde stykket , så gik det videre for spredt interesse . 
Idet hun trådte ud af kulissen , så hun Holm , der stod i tavs beskuelse af hende . 
Hendes øjne lyste med dyb glans , og 

kinderne blussede . Det var tydeligt , at denne sukkes havde glædet og overrasket hende . Det var jo hendes debut på kunstens brædder . Holm , der også var grebet af øjeblikkets stemning , så på hende med et beundrende blik , en begejstring som den , man føler ved et uanet , pludselig fremdukkende skjønheds-væld . Hun lagde mærke dertil , thi det var ikke hans sædvanlige udtryk , og sagde i kåd glæde : 
„ Bliver de nu også forelsket i mig . Det må de virkelig ikke . De har dog altid været et fornuftigt menneske , som man kunne tale med i ro . Ingen forliebelse , det må de love mig ." 
„ Ja , kan jeg gøre dem en fornøjelse dermed , så skal jeg nok lade være ," sagde Holm og drejede hende rundt på gulvet i munter overgivenhed . 
Da Ellen grå trådte ind på scenen som elskerinde , rakte Dahl hende blomsterne , der lå på bordet ; det var anonymitetens galante røbelse . Så hun sådan ud og oven i købet en sådan stemme ! Bifaldet fornyedes , og kolonien havde en fornemmelse af , at den havde stået fadder til en af de stjærner , for 

hvem Paris så ofte har været det første firmament , hvorpå de tændtes . 
Aftenunderholdningen gik til ende , og ballet begyndte . 
Man fyldte kun lidt i den store sal . 
Frøken Ellen grå , der var iført en i al sin tarvelighed elegant hvid kjole med ud-skæring i bryst og ryg og violer ved den ene skulder og ( i håret , var genstand for udsøgt opmærksomhed fra alle sider . Hun blev præsenteret for spidserne og måtte danse en gang gulvet rundt med hver . Hun konverserede dem med stort liv , der vistnok mere skyldtes beregning end interesse . Hun havde allerede kunstnerindens forståelse af , at man ikke skal støde nogen fra sig , medens man endnu er i starten . 
Hendes naturlige humeur og mere ligefremme væsen kom først frem senere på aftenen , da de fremmedartede elementer begyndte at tage hjem , thi den oprindelige klike , der havde arrangeret festen , gjorde sig selvfølgelig mest gældende til trods for , at dens medlemmer søgte at være så gode værter som muligt . Stemningen blev derfor mere animeret , jo færre man blev , og den kulminerede , da 

man fra den store sal flyttede ind i et af de mindre værelser og begyndte ballet forfra . 
Holm havde vistnok det rigtige indtryk af situationen , da han bød Fru Guldbrandsen , som ikke havde villet danse hele aftenen , armen til lanciers og sagde : 
„ Dands bare med , frue , nu er gæsterne taget bort , nu skal familien til at more sig ." 
Og man morede sig udmærket . 
I et ophold mellem dansene traf Holm sin ven Dahl , der sad ude på den tæppebelagte , blomsterdekorerede trappegang og røg en cigaret , medens han svalede sig efter den sidste galop . Han satte sig på trinet ved siden af ham og fik ild på en cigar . 
„ Nå , hvordan går det , gamle ven ?" 
„ Fortræffeligt , det var en storartet ide af dig , den skal du have tak for ." 
„ Det skal du nu egentlig ikke . Hvad var det for en komedie , du spillede ? Soufleuren klagede over , at det var umuligt at følge med dig i frierscenen . Du sagde noget helt andet end det , der stod i rollen ." 
„ Så , ja det er rimeligt nok . Jeg havde jo aldrig hørt frøken Ellen synge før . Da jeg lå på sofaen og opfangede de første toner , 

blev jeg fuldstændig betaget , og da jeg så skulle til at fri , var det , som om der intet eksisterede rundt omkring mig , som om det var fuldt alvor , det jeg nu skulle sige . Hvor matte har de repliker ikke forekommet mig , som du , der aldrig har prøvet at være forelsket , havde i agt mig i munden . Det er højst rimeligt , at jeg har brugt andre , langt varmere ord ." 
„ Ja , det gør jo ikke noget , hvis der ellers har været mening i dem . Det er formelig fremtidskomedie at lade de mere bevægede repliker afhænge af øjeblikkets indskydelse . Men hvad sagde hun ?" 
„ Hun holdt sig selvfølgelig til ordene i rollen , men jeg mærkede hendes hånd trykke mig med en varme , der dog ikke var strengt nødvendig for at opnå illusion overfor publikum , og hver gang vi have dandset sammen , synes jeg , at jeg er kommet hende nærmere ." 
„ Balstemninger er farlige . De er så ofte vejrede bort sammen med dandsemelodiernes toner ." 
„ Det er sandt , og det har jeg også selv tænkt på . Hos mig er følelsen ægte , det mærker jeg tydeligt , og er det en lille sejr , jeg 

har vundet i aften , så skal den nok blive forfulgt , indtil jeg helt har erobret hendes hjerte ." „ Det bliver et hårdt slag for falk ." „ Det kan jeg da virkelig ikke tage hensyn til . løvrigt har han jo ikke vist sig i , gud ved hvor lang tid . Mon han tror , hun sidder og venter på ham som en Solveig på Peer gynt . Det er vist ikke almindeligt i Paris ." 
„ Jeg ved det ikke . Jeg har ikke kunnet få ham opspurgt . Han har vel trukket sig tilbage for at arbejde i ro på et eller andet større arbejde , hvormed han kan slå et stort slag . Hans buste af frøken Ellen er forresten god , synes du ikke ?" 
„ Åh jo" , sagde Dahl kort . „ Skal vi ikke drikke et glas sammen inde véd buffeten ?" 
„ Hvorfor ikke , en god gerning kan aldrig gøres for ofte ." 
De stod endnu og snakkede lidt sammen , medens de klinkede med hinanden . Så forsvandt Dahl ind i dandsesalonen , og et øjeblik efter så Holm ham valse rundt med frøken Ellen ganske sagte , medens deres hoveder vare bøjede mod hinanden , og samtalen førtes med mund og øjne . 
Han betragtede dem længe . De dansede 

begge fortrinligt og blev ikke anstrengte , men kun inciterede af denne stadige drejen rundt til musikens toner . 
„ Det kan blive et meget pænt par" , sagde han til sig selv og tømte sit glas . 
Han ville netop til at gå ind i dandse-salen , da en af kellnerne kom hen til ham : 
„ Tør jeg spørge , er det ikke en af de herrer , der er i jcomiteen ?" 
„ Jo ! “ 
„ Jeg skulle bede dem , om de ikke ville være så venlig at se op på galleriet , om den herre , der står deroppe , hører til selskabet , han gik op fra gangen uden at have været inde i salen . Det syntes portiéen var mistænkeligt , men han er lidt ængstelig for at tale til de danske herrer ." 
„ Så , hvad er det for et galleri ?" 
„ Lige for enden af salen ." 
Holm gik ind i dandselokalet . Det var ganske rigtigt . For enden af den store sal fandtes et galleri eller rettere en lang loge , hvor musiken plejede at have plads ved store festligheder . Nu var der mørkt deroppe , og der var hængt dannebrogsflag og trikolorer ud fra rampen . 

hjørnet af salen gik man op til logen ad en vindeltrappe , Holm løb op ad trinene . Han var blændet af det stærke lys indefra og trådte forsigtigt ind i den mørke loge . 
„ Er der nogen ?" spurgte ban på dansk . 
I det samme hørte han skridt længere henne i logen , en dør i den modsatte ende åbnedes , han så et kort lysglimt , så smækkedes døren atter i . 
Holm gik forsigtigt gennem mørket og famlede mod døren . Han kunne ikke straks finde håndtaget . Endelig fik han fat i det efter at have strøget et par tændstikker og lukkede op . Han stod på en lille snever trappe , der førte ned til hovedindgangen . 
I en fart var han nede med tre trin ad gangen . Den fremmede havde allerede taget sit tøj og var gået ; han indhentede ham nede i porten , lige som han var ved at gå ud på gaden . Nu kendte han ham . 
„ Falk ! Falk !" råbte han efter ham , men billedhuggeren satte af sted i løb , som en tyv , der forfølges af politiet , uden at vende sig om . 
Holm gik barhovedet tilbage samme vej , han var kommet . Da han var nået op i logen , 

kastede han et blik ned i salen . Dækket af flagene havde man her en fortrinlig udsigtsplads , fra hvilken man kunne iagttage alt , hvad der foregik dernede . 
Holm blev stående et øjeblik på samme plads , hvor han nylig havde set falk . Dahl og frøken Ellen vare hørte op at danse og sad nu og konverserede hinanden i en af sofaerne , medens han førte viften foran hende . 
Timerne fløj . Den blege dag begyndte at kigge ind og sløve gaslyset , medens støvet lå tæt over alle meubler . Der var ved at blive uhyggeligt , og tiden til opbrud var kommen . Endnu en lille kop kaffe , og skandinavernes fest var forbi til glæde for de blege , søvndrukne opvartere . 

niende kapitel . 
Paris var næsten ikke til at kende igen . 
Den ellers så smukke by lignede en fuldstændig pjaltebutik . Alt var overklistret med vældige plakater i alle mulige farver . De offentlige bygninger , kirker , monumenter , selv træerne på boulevarden vare indsvøbte i dette hæslige , brogede madpapir , på hvilket man overalt så general Boulangers navn prange . 
Hans valgagitation arbejdede med utrolig ihærdighed . Selv om hans modkandidat om natten havde fået sat en enkelt plakat op , så havde generalens klistersmørere været delen halv time senere , og når solen stod op , så man ikke andet end Boulanger og atter Boulanger . Folk syntes at blive hypnotiserede . De kunne ikke tale eller tænke , uden at dette navn kom på læberne eller i tankerne , og 

det mødte dem overalt . Når de så nedad , var det skrevet i store bogstaver på asfalten , når de så lige ud , hang det på murene i en uendelighed , og når de løftede øjnene i vejret for at søge befrielse , prangede det på store bannere tværs over gaden . Det var til at blive forrykt over , man kunne ikke flygte fra disse ni bogstaver , der til slut viste sig for en i drømm^ . 
Boulanger , der havde fejret så store triumfer i provindserne , ville erobre selve Paris . I begyndelsen lo man ad ham , senere skældte man ham ud , til slut rasede man imod ham , men hvad man så gjorde , endte man med at tale om ham , at diskutere ham , at reklamere for ham . Hans agitation var som en græshoppesværm , der sendte tusinde smådyr imod en , der kriblede og krablede og tirrede og kløede , uden at man fik fred , før man havde lagt sin stemmeseddel til fordel for generalen i valgurnen . 
En ligefrem feber havde grebet byen . Det var ikke længere et valg , det yar et politisk skuespil , et væddeløb med totalisator og book-makers , der på offentlige steder gik 

rundt og modtog pareer for og imod kandidaterne . 
Generalen sad smilende som en kokette , der lader sig gøre kur til . Selv syntes han ikke at røre en hånd , medens han fik alle til at arbejde for sig som rasende . Dagen igennem modtog han deputationer ; de kom fra anarkister og konservative , fra landmænd og fra næringsdrivende , fra utilfredse af den mest forskellige Art . Han hørte på dem alle sammen , han så på dem med sine ejendommelige , gjénnemtrængende blå øjne og sagde : „  stol på mig , som jeg stoler på eder .  “ Ingen mærkede inkonsekventsen i de tusinde modsigende løfter , alle vare de glade ved det , som de selv havde fået , alle så de dets opfyldelse nær gennem hans valg , og alle forenede de sig i det ene råb : leve Boulanger ! Magthaverne rystede . Ingen kunne standse en hånd i dette larmende , jublende galleri , der blev vildere og vildere i sine ovationer , ingen så klArt , hvorhen alt dette bar , generalen selv måske mindst . Han stod beruset midt i folke-tummelen med evne til at styrte alt omkuld , uden magt til at samle noget . 
Valgdagen kom , den 29de januar i det 

år , der med sin udstilling skulle bringe Frankrig oprejsning for krigens nederlag . Paris var i nerveus spænding . Medens mørket lejrede sig over boulevarderne , trængte menneskemasser sig så tæt , at det var umuligt at komme forbi hinanden . 
Generalen havde taget stade i en kafée i nærheden af operaen , op ad hvis prægtige trappe plakaterne med hans navn lå tykt som et tæppe . I restaurationen flød champagne i strømme . Enhver , der var kommet indenfor , fik så meget , han havde lyst til , men der måtte snart spærres af . Udenfor jublede mængden og råbte ned med modkandidaten Jacob . 
Et ligtog trak forbi . Det fik plads trods stimmelen . Det var en mand i bar skjorte , der langsomt blev båret frem , medens ligbærerne melankolsk sang : 
mester Jacob , mester Jacob . 
Sover du . 
Den smagløse spøg hilstes med dundrende bifald . Et vanvid havde grebet alle . 
Foran bladene vistes resultaterne i transparent . Endnu gik det op og ned med lige chancer for begge kandidater , men hver gang 

en liste var i generalens faveur , brød man ud i jubel . 
Municipalgardisternes blanke hjælme med hestehårshalerne viste sig langt borte . Man råbte og skreg , hujede og peb og flygtede i rædsel for et indhug . Men den kompakte masse trængte rytterne tilbage og bredte sig atter på den for et øjeblik ryddede plads . Boulangers billede sprang frem i transparent oppe i et vindue på første sal . Tusinder af hatte løftedes i vejret , hurraråbene rystede luften , man styrtede sig ind mod dette malede lærred , som var det en levende helt , som var det selve Napoleon , der kom tilbage fra Elba . 
Klokken var bleven hen ad ti . 
Lykken havde vendt sig til generalen . Hans majoritet taltes allerede i tusinder , og nye tusinder vedbleve at komme . Man klappede ham frem på balkonen , man overøste ham med blomster , han stod smilende og rolig med champagneglasset i hånden og råbte : „ Leve Republiken ! “ den Republik , som han en dag ville styrte for at sætte kejserkronen på sit hoved . 
Men han vidste ikke selv , at han ]øi , og mængden dernede vidste ikke , at det var den 

selv , der fik ham dertil . Det var et stort politisk delirium , der var gået over Frankrig . 
Man syntes , intet menneske kunne være rolig på denne aften , men at enhver måtte være med i tummelen , og dog var der nok af dem . Folk , der sad stille i deres velvære i frygt for en sten gennem ruden og en barrikade i gaden , folk , der sad stille af sult og nød , sygdom og sorg i den kolde vinteraften , folk , der trods alt knap vidste , hvad der gik for sig , som aldrig havde interesseret sig for politiken og dens luner , og som ikke lod sig forstyrre i deres daglige dont af noget så ligegyldigt som et valg af en mand til deputeretkammeret . 
Til de sidste hørte falk . 
Siden den dag , han afleverede Ellen grås buste , havde han trukket sig tilbage til ensomheden og arbejdet . Han var flyttet bort fra mont-martre-kvarteret og ud mellem studenterne på den venstre seinebred , hvor ingen kendte ham , og ingen tog sig af ham . Han fik lov til at føre sit stille liv for sig selv . Det var slid og slæb fra morgen til aften . Pengene hjemme fra vare for længst slupne op , og ingen hjælpekilder stod ham åbne . Han 

ville ikke bede , han ville ikke ydmyge sig . Hele hans energi havde han sat ind på , at han skulle klare sig selv . 
Om formiddagen arbejdede han som simpel svend i et stort broncestøberi . Hans flid , hans tekniske uddannelse og hans kunstneriske begavelse havde dog givet ham en stilling , der var ikke så lidt forskellig fra en almindelig arbejders . Han tjente forholdsvis godt og kunne have slået sig igennem , hvis hans ambition kun havde været at blive en jævn håndværker . Men målet var højere . 
Han ville være kunstner , han ville aner-kjendes af kunstnere , og det var just det opslidende , at han ingen velsignelse eller tilfredsstillelse fandt i sit hårde arbejde , thi han måtte snige sig dertil og derfra næsten som en tyv . Havde de kammerater , som han daglig arbejdede sammen med i chapus skole , vidst , hvad han tog sig for , så havde de mødt ham med et skuldertræk . Thi kunsten har den mærkværdige æresfølelse , at den kan være bekendt at sulte , men den kan ikke være bekendt at bruge sine hænder til grovt arbejde for føden . 
Den ansete billedhugger selv vidste dog , 

hvorledes det var fat , og han havde netop derfor fattet interesse for denne mærkværdig seige nordbo , der ikke lod sig smide ud af sin kours . Han havde tilstået ham en friplads , så at han kunne besøge skolen , når han ville . 
Når arbejdet i støberiet var forbi , gik falk herhen , og det par eftermiddagstimer , han derefter endnu kunne se , sled han i det i sit atelier . Således forløb dagen , til mørket faldt på , og han træt spiste sin middag i en af de små restaurationer . 
Men udgifterne til atelier , model , materiale og varme vare store . Han måtte spare på alle kanter . Ofte syntes han ikke , han havde råd til at gå ud til middag , og for at tjene et par centimer kogte han selv the hjemme og spiste nogle store humpler brød med smør dertil . 
Således var det gået ham i aften . Han var kommen hjem , medens det var halvmørkt , og livet endnu ikke var begyndt at røre sig , og selv nu , da dets bølger gik højest , nåde dønningen af det ikke op til ham . Der var stille som i en grav i den lille gade , hvor atelieret lå . 
Her var betydelig mere trist end oppe på 

mont-martre . Der var ingen udsigt , og selv når man stod op på en stol og kiggede ud af det store , skrå vindue , hvorfra ovenlyset kom ned , så man kun Tage og rygende skorstenspiber i en uendelighed . 
Væggene vare hvide og kalkede . De gloede kolde og fugtige med udsvedende salpeter . 
Der var kun få prydelser . De småting , som han havde haft til at hygge lidt på udseendet med i de dage , han kom til Paris , vare gåde med i den første kamp for tilværelsen , inden han fik fat i noget , og senere syntes han ikke , han havde råd til at anskaffe sig den slags luksus . Der så derfor tomt og fattigt ud . Det eneste bohave var en chaiselongue , på hvilken han sov om natten i den råkolde , gibssvangre luft , et lille bord med et blækhus og nogle danske bøger af Ingemann og Christian Winther . 
Han følte sig ensom og forladt . 
Den store lampe , der hang under loftet , kastede et skarpt skær ud over atelieret og fremhævede endnu mere dets tarvelighed og fattigdom . Han havde anskaffet denne store solbrænder , der næsten skinnede som et elektrisk 

blus , for at han også kunne bestille noget om aftenen . Thi arbejde og atter arbejde , det var blevet hans løsen . 
Den gruppe , der i øjeblikket stod tildækket med klude på kavaletten , skulle være færdig til verdensudstillingen , og bagefter skulle den sendes til København . De skulle dog få at se på Charlottenborg , at han også kunne lave noget .  , 
han begyndte at tage de fugtige klude af , medens han sang en melankolsk bondesang , der næsten lød som en salme , og som gav genlyd i det halvtomme rum . Men han havde ingen rigtig lyst til at tage fat . Hans tanker vare andre steder og havde som altid , når han følte sig ulykkelig , hang til at bygge luftkasteller . Det var hans naturs lykke , at netop , når det så mørkest ud , kunne han finde trøst i et strålende fantasibillede i lykke og berømmelse . Hovedrollen i disse drømmerier spilledes stadig af frøken grås skikkelse . Midt i sørgmodigheden var hun hans gode engel , thi det var tanken om engang at komme hende nær , der var drivfjederen i hans rastløse arbejde og lønnen derfor . Men han nagedes 

også af bekymring for , at hun skulle blive ranet fra ham . 
Han havde jo måttet rømme valpladsen , fordi han ikke kunne holde stillingen som præsentabel bejler . Men hun og alle de andre skulle nok få øjnene op for , hvem han var , når hans værk var fuldendt . 
Han begyndte atter at dække figuren til . Han følte , at han trængte til frisk luft . Ilden i kakkelovnen var ved at gå ud . Han fyrede stærkt i , for at leret ikke skulle fryse , og forlod atelieret . 
Gaden var tom og øde , men efterhånden som han kom længere frem , begyndte det stærke livs strøm at slå ham i møde . Hvad var der i vejen ? Det var jo valgdag ! Han fik lyst til at se på livet ; det kunne måske kvikke ham op . 
På boulevarderne var tummelen nu steget til sit højdepunkt . Valget var afgjort til fordel for generalen . Man hujede og peb , råbte og skreg . Af og til dukkede municipalgardi-sterne frem og ryddede en stump , når tumulten blev for stærk . De rødbuxede ordenshånd-hævere modtoges med latter og tilråb og førte et par fanger med sig , hver gang de 

skiftede plads . De anholdte , der foreløbig blev satte ned i operabygningens kældere , havde kun et svar : leve Boulanger ! og det istemtes af mængden , medens de førtes bort . Alt gik af uden voldsomheder . 
En mand fik et sabelhug over ansigtet , og mængden syntes et øjeblik at ville tage parti , men blev hurtigt drevet fra hinanden , og de roligere elemepter begyndte at trække hjemad , nu da resultatet var afgjort . 
Der blev luft . De patrouillerende betjente kunne begynde at bevæge sig mellem folk , med stadige opfordringer til at passere , og bladsælgerne med fjerde , femte og sjette udgave af aftenaviserne kunne få plads til at sælge , medens de råbte , såat man mindst skulle tro , at de blev myrdede . 
Falk gik med strømmen og kom forbi den danske kafée . 
Han kunne se ind gennem de store ruder . Der var stærkt oplyst , og alt var . optaget . 
Ved et bord sad Guldbrandsen , Dahl og Holm . Den sidste var stærkt beskæftiget med at skrive , medens han af og til over papiret var i ivrig diskussion med de andre . Dahl 

syntes dog mindre interesseret , han overlod væsentlig samtalen til de to boulangister . 
Billedhuggeren følte en stærk tilfredsstillelse ved at overbevise sig om , at frøken grå ikke var med . Skønt han længtes efter at få blot et glimt af hende at se , ville han dog hellere undvære det , end at han skulle have været tilskuer til hendes nærværelse i selskabet , medens han selv stod udenfor mellem de tusinde fremmede mennesker . Han tænkte et øjeblik på at gå indenfor og hilse på landsmændene , han havde trang til at tale med nogen . 
Han havde allerede begyndt at bane sig vej hen imod indgangen . Så opgav han igen sit forsæt og vendte om . 
Han ville ikke på ny knytte omgang med disse folk , i hvert fald ikke for det første . Det ville kun lamme og hæmme ham . Da han var kommen forbi kaféen , følte han sig glad ved sin standhaftighed . 
Livet rundt omkring satte efterhånden hans fantasi i bevægelse . Den begyndte at arbejde med alle hans egne livsforhold , og tankerne vendte sig pludselig fra denne ville tummel til det stille hjem i landsbyen , hvor Mo 

deren boede . Hun havde ikke i lange tider hørt fra sin søn . Hvad tænkte hun vel ? Tidligere havde han altid været så omhyggelig for at sende hende brev . Var det tanken om frøken grå , der så fuldstændig havde grebet ham , at den havde fortrængt det billede , der tidligere havde været ham det kæreste af alle . 
Der kom et bittert samvittighedsnag over ham . Og dog , når han ret tænkte efter , hvad havde han så egentlig at meddele hende , som kunne glæde hendes hjerte . Hun havde tænkt at se sin søn som en stor mand , og hvad var han her ? En af de mindste blandt de mindste . Kun håb til fremtiden , det var hele hans rigdom , og den var god for ham selv , men mager kost for andre . Det var vel egentlig også derfor , at han ikke havde skrevet . Havde der været lys og lykke omkring ham , så havde hans tanker sikkert først søgt hjem til moderen . 
Men nu skulle det gøres godt igen , så snart han kom hjem . Dog hvorfor vente , hvorfor ikke gøre det straks , det var jo det almindeligste her , at man skrev på kaféerne , og dem var der da nok af . 
Som tænkt så gjort . Han gik ind i en 

lille restaurant , hvor der så nogenlunde frede7 ligt ud , og bestilte sig en kop kaffe og skrivemateriale . 
Hvad skulle han skrive ? 
Han begyndte to , tre gange , men det ville ikke forme sig for ham . Så gerne ville han skrive noget , der kunne glæde og varme det gamle hjerte , men meddelelserne fra hans eget liv vare ikke dertil . Hvis det var gået anderledes , hvis alle de illusioner , som han havde haft , havde holdt , hvor ville han da ikke have været glad ved at sende sin moder et brev om sin lykke . 
Tanken varmede ham selv , idet den slog ned , og uden at han forstod eller prøvede på at gøre sig klart , hvorledes dette bedrag fødtes , sprang han midt ind i begivenhederne og skrev så hurtigt , at pennen næsten ikke ville følge tankerne : 
„ Kære lille moder ! 
Du kan ikke tænke dig , hvor glad og tilfreds jeg føler mig , medens jeg sender dig disse linier . Det er længe siden , du har haft brev fra mig , fordi jeg har været så optaget af at gøre alt i stand , og fordi jeg 

først ville skrive til dig , når jeg kunne give dig rigtig gode efterretninger . 
Jeg har fået flere store bestillinger , som allerede er udførte , og som have givet mig en god indtægt . Nu er jeg flyttet udenfor Paris , har købt mig lidt jord og har bygget mit eget atelier . Her er ganske anderledes end i den store , travle by , hvor der kører så mange vogne og heste , at det næsten slet ikke er til at komme over gaden , og hvor betjentene må hjælpe folk over . Hvis du var hernede , tror jeg , du blev helt tummelumsk af al den støj . 
Men hvis du så kom ud til mig , så ville du føle dig rigtig vel tilpas . Her er så lyst , roligt og venligt . Udenfor huset er der en lille veranda , her har jeg plantet vin , og når sommeren kommer , ville de store drueklasser hænge ned mellem tremmerne , og løvet vil skygge for solen . Tænk , hvor det ville være dejligt , hvis du kunne sidde her med dit strikketøj og se ud på den lille have , hvor jeg har anlagt små bede og et kaninstutteri ; der er gamle frugttræer , som stod på jorden , da jeg købte den , og et lysthus i et hjørne . 

indenfor har jeg atelier . Jeg er i færd med at hugge en stor statue i marmor , det dejligste fine marmor , der lyser og skinner som sne i frost vejr . Den skulle du bare se , det ville glæde dine kære , gamle øjne . Den er bestilt af en fornem rigmand . 
Bagved atelieret har jeg en lille dagligstue , mit eget værelse og et sovekammer . Om det så er et køkken , savner jeg det ikke , så du ser , at jeg kan gå ind i ægtestanden , når det skal være , men det tænker jeg slet ikke på . Mit eneste ønske er , at du kunne komme herned og se , hvor lykkelig jeg er , og hvor godt det er gået mig . Men den lange rejse tør du vel ikke indlade dig på i din alder . 
Men når jeg nu er færdig med mine arbejder , og jeg har fået medaille på den store verdensudstilling , som de nu er i færd med at stille op , og som bliver så stor , så stor , som man aldrig har set den før , så skal jeg komme hjem for at besøge dig , og så skal jeg rigtig fortælle dig om alting hernede , ligesom fader gjorde i gamle dage . Så skal vi sidde så rart og hyggeligt sammen i den lille stue , medens du koger kaffe , 

og jeg skal give dig et fint , nyt shawl med nål i . 
Men indtil da , så lev vel , min egen kære lille moder . Jeg håber , du må have det vel og komme godt over den slemme vinter , indtil du atter kan se 
din altid hengivne og kærlige søn Jens ." 
Han lagde  .pennen fra sig og strøg sig over panden . Hvorledes var dog alt dette faldet ham ind ? Han læste brevet igennem og smilede ad den naive tone , som han uvilkårligt havde anslået , for at moderen i sin enfold rigtig skulle begribe alt . 
Ak , hvor forskelligt var dog ikke dette billede fra virkeligheden . Men var det synd at glæde en gammel kones moderhjerte med en sådan usandhed , der ikke kunne skade nogen . Det var jo ikke for at prale , at han havde skrevet dette . Jo , han ville netop sende dette brev afsted . Han skyndte sig at betale og frankere , inden han forandrede beslutning , så gik han ud på gaden og kastede brevet i postkassen . 
Han følte sig helt lettet , da dette var sket . 
Færdslen var taget af . Endnu drev store 

hobe syngende og råbende ned over boulevarderne , i bladkontorernes vinduer lyste endnu de sidste meddelelser i transparent , men ingen tog mere notits af dem . Paris var ved at gå til ro ovenpå den bevægede og anstrengende dag , der havde sat alle gemytter i oprør , for at vågne med tømmermænd og slappelse ovenpå den voldsomme kraftudfoldelse , der i virkeligheden kun var en demonstration . 
Falk drev hjemad . Han kom op i atelieret , hvor kakkelovnen havde udviklet en kvælende , osende varme , der afløstes af rå-kold træk , da han åbnede vinduet . 
Han tændte den store lampe og så sig omkring . Han syntes , der så endnu mere tomt og uhyggeligt ud end ellers . Det var altså hans lille wigvam med vindækket veranda og lejlighed til en hustru . 
Åh ja ! men om to døgn ville et par kærlige øjne læse hans brev , og et hjerte ville banke for hans lykke . Besad han så dog ikke selv noget af den ? 

tiende kapitel . 
Danskerne er i en henseende et mærkeligt folk . 
Uden at det er affektation , er der få nationer , der er så snerpede , når de er hjemme , men der er endnu færre , som have mere lyst og mod til at se noget , når de er udenlands . Det bunder vistnok i en vis aristokratisk følelse af , at man er den rene , for hvem alt er rent . 
Faktum er i alle tilfælde , at de danske altid med en vis gemytlighed gå med , selv hvor man ved , at det går over stregen , og hvor de indfødte ængsteligt holde sig tilbage . At det i reglen er damerne , der er de ivrigste , og at man bag efter taler om sin optræden som den naturligste ting af verden , omend med 

en vis forargelse over udlandets moral , er ligeså sikkert . 
Af disse grunde skete det da også , at den skandinaviske kolonis medlemmer gik med til en fest , som man nok turde have sine betænkeligheder ved . Den var arrangeret af et bekendt illustreret blad , hvis redaktør havde siddet i fængsel , fordi hans billeder trods kunstnerisk talent vare for stærke for den ofte lidet liberale franske retfærdighed . Det var et stort maskebal , der gaves i et af de største lokaler oppe på mont-martre . Det var en vældig sal med tilstødende værelser og bagved en udstrakt have med talrige lysthuse . 
Man var allerede kommen hen på foråret . 
Luften var mild , næsten sommerlig , og borde og stole begyndte allerede at komme frem på boulevardens fortouge . 
Der var sendt billetter til adskillige af den danske kolonis medlemmer . Fra det øjeblik , man kom , til man gik , var man gæster hos indbyderen . 
Guldbrandsen og hans hustru , frøken grå , Dahl og Holm havde aftalt at mødes for at spise til middag sammen , inden man tog afsted . 

alle havde det bedste humeur på , da de samledes i en af boulevardens restaurationer på første sal . Man morede sig over hinandens kostume og improviserede allerede et lille bal rundt om bordet , inden man tog fat på suppen . Frøken grå så henrivende ud i en Art skjoldmø-kostume , hvis blanke skjælpantser sluttede tæt om hendes slanke liv , medens det korte , blonde hår strittede frem i trodsige , gyldne krøller , og de blå øjne lyste kækt under den lille hjælm . Dahis blik veg ikke fra hende i al den tid , man spiste . I det bedste lune rejste man sig fra bordet og fordelte sig i to droscher , som ventede . 
Det var et højst ejendommeligt arrangement , der var truffet . Straks når man trådte ind , var alt ravende mørkt , så at man næppe kunne finde sig til rette . Når man var bleven af med tøjet , kom man ind i en lille skummel celle , hvor der kun fandtes en lygte , en briks og et bord . Her sad indbyderen selv med tunge lænker på hænderne og med et krus vand og nogle skiver tørt brød foran sig . Om hans hoved lyste en helgenglorie . Det var symbol på den uret , han havde lidt . Han bevogtedes strengt af tolv små gardister i 

uniform fra revolutionstiden . Det var de nydeligste modeller fra hele kunstnerkvarteret , som man havde kunnet få fat på . Endnu kom de ikke fuldt til deres ret i det dunkle rum . 
Så trådte man ind i salen . For enden var der rejst et lille tteater , hvor kvindelige brydere tog tag , og langs siderne var malet en række billeder , som den gang meget almindeligt solgtes på boulevarden , og som ved deres smagløshed forrådte den tyske oprindelse , som intet havde med fransk chic at gøre . Det var en berettiget og fornuftig protest , fordi dette kram tåltes , medens de i al deres vovethed kunstneriske illustrationer blev straffede . På billederne var der ved knæet skåret et hul , og de damer , der havde mod dertil , . placerede sig bagved og fuldendte virkningen med en realistisk forgrund ved at stikke deres egne fødder igennem . Foran hvert billede var anbragt en bøsse , i hvilken man lagde sin stemmeseddel og afgav sit votum for de smukkeste former . 
Just som det danske selskab trådte ind , blev den proklamerede seirherreinde i konkurrencen båret forbi i triumf , medens hun løftedes 

højt op i vejret , og musiken faldt ind med fanfarer . 
Hermed var tonen slået an . 
Der herskede en ellevild kådhed overalt , kostumerne vare gennemgående lette , og kan-kanen gik lystigt , skandinaverne holdt sammen og morede sig akkurat , som når man er på dyrehavsbakken , i denne endeløse tummel . 
Dahl og frøken grå dansede næsten uafbrudt sammen . Midt i denne Mylr af fremmede mennesker , hvor det gik temmelig frivolt til , syntes han i sin oprigtige , varme kærlighed at komme hende nærmere end nogensinde . 
Efter en af dansene gik de ud i den store have . 
Månen var kommet frem , den sendte sit matte skær ned mellem træernes grene og tegnede underlige skygger hen over de brede , grusede gange . Frøken grå var varm af dansen , hun støttede sig tungt til sin kavalers arm , og ingen af dem sagde noget . 
Natten var kølig , men de mærkede det ikke . Blodet hamrede endnu i deres årer fra dansen derinde i det varme , støvfyldte rum , hvor man kun længtes ud for at få en mundfuld frisk luft . 

de satte sig ind i et af de små lysthuse . Langt borte lød den brusende musik . Det var kankanens femte tur , den vildeste Dands , og dog tonerne til den mest romantiske hjemlige Melodi : „ Og hvis i skovens hal" af Hostrups „ Eventyr på fodrejse" . Inde mellem grenene tittede hist og her kuleurte lamper frem , medens vandet plaskede i den lille Fontaine i havens midte . 
Her var lunt og fredeligt , næsten hjemligt . 
Længe sad de side om side tæt op mod hinanden uden ord , og lidt efter lidt gled hans arm langsomt ind under hendes og lagde sig om hendes liv . Han mærkede ingen modstand , og han trykkede hende varsomt ind imod sig , stadig tavs , stadig betaget af den kærlighed , han så længe havde næret , og som han nu syntes at meddele hende uden ordets hjælp . 
Hun så op , og i det vage , ubestemte lys mødtes deres . Øjne og sænkede sig i hinanden  , som åbnedes deres indre gensidig gennem dette spejl for sjælens dybeste rørelser . Deres ansigter droges nærmere og nærmere mod hinanden med magisk kraft . Han følte hendes hjelms kolde metal mod sin hede pande 

og mærkede et strøg af hendes varme , dunede kind mod sin . 
Hans øjne blev fugtige af en dyb , inderlig kærlighed , der sprudlede ham fra hjertet ud i årerne , og med en næsten vemodig følelse midt i denne berusende . Fryd over at stå ved sine ønskers mål berørte han med bly ømhed hendes læber med sine . 
Hans egen stemme lød ham fremmed , som kom den langt borte fra , og som turde den ikke ryste hans sjæls stemning bort ved ordenes lyd , da ban hviskedee : 
„ Lille frøken Ellen , jeg elsker dem , elsker dem af hele mit hjerte . De må have mærket det før , allerede for uger og måneder tilbage , mærket det på tusinde småting , på mit blik , på mit væsen , på den glæde , der fødtes i mig , så snart jeg så dem , så snart jeg hørte deres stemme ." 
Hun svarede ikke , hun bøjede sig tættere ind mod ham , deres øjne mødtes atter i et ømt blik , og deres hænder fandt hinanden i et håndtryk , der sagde mere end mange ord . 
„ Kære Ellen , vil du være min , vil du betro dig til min varetægt , jeg skal aldrig , aldrig holde op at elske dig ." 

hun lukkede øjnene som for bedre at høre de fagre ord , der i sig selv sagde så lidt , kun hvad elskende altid betro hinanden i kærlighedens gryende morgen , men som farvedes af hans sjæls lidenskab , der gød gylden glans over dem . 
Hun begyndte at tale uden at se op . 
Hendes ord lød , som var det i drømme , hun meddelte sig til ham . Deres tale sank ned til hvisken . De betroede hinanden deres gensidige iagttagelser , hvorledes de havde mærket kærligheden gro frem , og hvorledes den ene havde været ængstelig for , at den anden skulle glide væk , og hvorledes de havde taget varsler af hinandens opførsel . 
Og alt som de talte , alt som de mærkede , at denne tilbøjelighed var vokset samtidig frem hos begge , at den havde måneders daglige udelukkende optagethed til grund og ikke var en opblussende stemnings frugt , blev talen roligere , mere naturlig , munter uden den endnu usikre kærligheds smægtende lidenskab . 
Han lagde blødt sin arm om hendes liv , løftede hende op fra bænken og trykkede et Kys på hendes læber . 
„ Lad os gå ind til de andre" , sagde han . 

„ Du kan let forkøle dig i den kolde natteluft , og jeg er så glad , at jeg må se mennesker ." „ Åh nej ," bad hun . „ Lad os tage bort . Lad os ikke profanere vor kærlighed , der er så ung og så uberørt endnu . Før tænkte jeg ikke derpå , nu synes jeg , at det ville være at dukke den ned i slam , hvis vi igen gik ind denne pestsvangre luft med dens ville , tøjlesløse hurluqihei ." 
Han følte , at hun havde ret . Det var kun trangen til at få sagt blot til et eneste menneske , hvor lykkelig han var , der havde drevet ham tilbage . I det samme sagde hun : 
„ En ting må du også love mig . Lad være at fortælle vor forlovelse til nogen i kolonien . Lad disse dage , vi have tilbage hernede , være vore egne uden nysgerrige , vogtende blikke , vent med at lade de andre vide det , til vi rejser ." 
„ Ja ," sagde han langsomt . Han ville helst i øjeblikkets betagethed have råbt sin lykke ud for alle vinde , men i det samme bøjede han sig ned over hende og pegede hen mod indgangen til dandsesalen : 
„ Ham må jeg have lov at fortælle det til ." Ellen smilede op til ham og sagde : 

„ Nå ja !" 
Holm kom ud fra dandsesalen , varm og ophedet , viftende sig med sit lommetørklæde . Han opdagede de andre og sagde : 
„ Nå , står i her og sværmer i måneskinnet , man skulle såmænd tro , i vare blevne forlovede .  “ 
Dahl så næsten skuffet på ham og sagde : 
„ Du har da også altid en underlig brutal måde at gætte tanker på . Vi er jo netop blevne forlovede lige i dette øjeblik , og medens jeg endnu er så betaget , at jeg næppe tør tro på min egen lykke , og Ellen beder mig om ikke at fortælle det til nogen , så kommer du og 'siger det selv , som om det var en gammel historie og den naturligste ting af verden ." 
Holm kunne ikke lade være at le . 
„ Men er det ikke også en gammel historie , det er jo netop det gode ved det , at eders kærlighed ikke er fra i aften , selv om den først nu har fået ord . Er der nogen , det glæder , så er det mig . Jeg har dog stået fadder til den ." 
Han trykkede hjertelig begges hænder . 
„ Kære holm" , sagde frøken grå . „ De er nok så venlig ikke at lade det gå videre . 

det er måske ikke alle , der er så kloge til at gætte som de . “ 
„ Med fornøjelse , de ved , at jeg altid har rettet mig efter deres ønske , så at jeg nu ikke en gang kan præsentere mig som ulykkelig elsker ved siden af min ven ." 
„ Det var dem vist ikke så svært , de bliver såmænd aldrig forlovet , Holm ." 
„ Man skal ajdrig sige aldrig , frøken Ellen ." 
„ God nat !" Og Dahl og frøken grå dansede med hinanden ned gennem hovedgangen for at nå bag om salen ud på boulevarden . 
Holm satte sig ned i lysthuset for at svale sig . Alt var stille , kun vandet plaskede ensformigt i bassinet , og inde fra salen , hvor musiken var hørt op , lød en fjern brusen af højrøstede stemmer , der flød sammen i en lyd . 
Pludselig hørte han ligesom et dybt suk bag den tynde bladvæg ved siden af sig , et øjeblik efter lød det igen . 
Han gik ud i gangen . Lysthusene fortsattes i en lang række , det ene op ad det andet , kun skilt ved tynde tremmer , ad hvilke den ville vin slyngede sig op . 
Knap tre skridt fra , hvor Dahl og Ellen 

grå havde erklæret hinanden deres kærlighed i de ømmeste ord , sad en mand foroverbøjet med hovedet i hænderne . Han var karnevalsklædt , men det varede dog ikke længe , før Holm var på det rene med , at det ikke var nogen anden end falk . 
Han blev lidt forbavset , thi tøan havde ikke vidst , at billedhuggeren var her , men han behøvede ikke at anstrenge sin gjætteevne længe for at forstå , hvad hans hensigt havde været med at komme her , og han forstod også , at det ville være overflødigt at fortælle ham , hvad der var gået for sig . Han vidste det sikkert bedre , og han havde selv søgt lejligheden til at få det at vide . 
Holm slog ham på skulderen , og falk så op . 
Han blev ikke forbavset , han havde hørt hans stemme , medens han tog afsked med de nyforlovede , og han vidste , at han var i nærheden . 
„ God aften" , sagde Holm , „ det er længe siden , man har set noget til dig ." 
„ Ja , jeg har holdt mig for mig selv , det har passet mig bedst ." 
„ Nå , du behøver da ikke at være så 

kort i tonen" , sagde Holm og lagde sin arm om hans skulder . „ Du har naturligvis hørt , hvad her er gået for sig . Jeg forstår , at det har gjort dig ondt ." 
Falk stirrede hen for sig . 
„ Ondt ! det er et mildt udtryk . Det var mit livs håb , der bristede . Hun var sjælen i mit arbejde , det er hendes billede , som har foresvævet mig i mine tungeste øjeblikke , og udsigten til en gang at vinde hende er det eneste , der har holdt mig oppe . Nu er det alt sammen forbi , jeg føler mig som i mørke ." ' 
„ Jeg forstår godt , hvor tungt dette slag har ramt dig , men har du nogensinde haft nogen udsigt , og kan du bebrejde nogen det udfald , sagerne have fået , efter at du selv har trukket dig tilbage og overladt fjenden valpladsen ?" 
„ Du taler med kold forstand , du har lige sympatti for os begge , og du elsker ikke selv . Du vil aldrig kunne forstå mig eller min smerte . Netop nu tegnede alt sig så lyst for mig . Jeg har arbejdet vinteren igennem , og jeg er nået frem skridt for skridt . Jeg har fået to arbejder antaget til verdensudstillingen og har modtaget et par mindre bestillinger , der have 

sat mig i stand til at leje et ordentligt atelier . Med lidt held vil jeg have en fremtid , der vil kunne sikre mig min eksistens ." 
„ Men tror du , at det vil blive en eksistens , der ville kunne tilfredsstille en dame som frøken Ellen grå ?" 
„ Du spørger om så meget . Jeg har i hvert fald selv troet det ." 
„ Men nu er jo håbet ude . Der er andre før dig , der er blevne skuffede i deres første kærlighed , og som alligevel have fundet lykken . En mand må ikke give sig straks . Du er vel ikke svanger med selvmordsplaner ?" 
„ Det siger du , som du plejer , uden at man forstår , om det er spøg eller alvor . Nej , jeg nærer ingen selvmordsplaner ; der var måske en tid , da jeg kunne have tænkt derpå , men den er forbi . Jeg er bleven grundigt kureret ." 
„ Hvorledes da" , spurgte Holm forbavset . 
„ Det er krogs skyld . Han er den eneste , der af og til har besøgt mig . Jeg ved ikke , hvorledes han havde fået snuset mig op . Han blev mere og mere underlig og sær . Så længe jeg havde det helt småt , gik det endda an . Han følte en tilfredsstillelse i at se , at han ikke var alene i kampen for tilværelsen . Men 

efterhånden som det begyndte at gå mig lidt bedre , blev han mig næsten fjendsk . Når jeg havde fået en bestilling , prøvede han på at gøre mig ked af den på alle måder ; snart påstod han , at jeg ville blive snydt for mine penge , snart at det var under min værdighed at tage mod så lidt for mit arbejde ; de udbyttede mig , som han udtrykte sig . 
Der var et øjeblik , da jeg for alvor tænkte på at vende tilbage til kolonien . Der var kommet en uro på mig i min ensomhed , en frygt for , at det skulle være for silde , når jeg endelig viste mig . Så hørte jeg om eders aftenunderholdning , der var omtalt i et par blade , og jeg fik lyst til at være med . 
Jeg havde allerede gjort mig i stand og var omtrent færdig . Så bankede det på , og krog kom ind . Han så på mig næsten med had , da han opdagede , hvor pyntet jeg var , og mønstrede mig fra top til tå . 
„ Hvor fa’en skal du hen , “-sagde han i en så bebrejdende tone , at jeg næsten var helt flou , da jeg svarede : 
„ Jeg havde tænkt at gå med til skandinavernes fest . “ 
Han svarede ikke , men begyndte at fløjte , 

medens han stadig vedblev at følge mig med et inkvisitorisk blik . Halvt genert fuldendte jeg mit toilette . 
Så fik han lige på en gang et af sine rigtig ravnorske anfald af raseri og spurgte , om jeg troede , at jeg kunne gå på bal med tyksålede støvler og celluloidmanchetter . 
„ Nå sådan" , sagde Holm , idet han efterlignede normandens stemme : „ Gud , hvor du er drôle . En tror begribelig , at du er svært fin , vennen min , i de fillede Raker . 
Komprenerer du ikke , at de bare ville skrathyle af grin , når du kommer sluskende bortover mellem de fine karer . 
Tror du , det er chic at gå på bal med de tyksålede skoene dine , som du selv har smurt , — og med celluloidmanchetter på bare næverne . Ka Dogger ikke forstå , at krage søger mage , og du bii’er fa’en plyndre min pjolterstok bare en krage , om du skriver nok så greit fat k inden i flossen og koften din . Der har du mon opinion ." 
Falk kunne ikke lade være at le . 
„ Ja , sådan var det omtrent ." 
„ Men du kom alligevel ." 

„ Hvoraf ved du det ? “ sagde falk og rødmede . 
„ Det var jo mig , der var oppe efter dig i logen .  “ 
„ Nå , “ sagde falk og betænkte sig , „ det vidste jeg ikke . Jeg troede ikke , nogen havde set mig , og jeg ville helst have undgået at tale derom . Jo , jeg gik virkelig derhen . Men så snart jeg kom på trappen og så , hvor fint alt var , så faldt krogs ord mig pludselig ind . Jeg syntes , mine sko vare så tyksålede , min kjole så luvslidt , jeg blev bange for at gøre fiasko . Jeg hørte et par stemmer , som jeg troede , jeg kendte , og jeg trak mig et par trin op ad den lille trappe . Da hørte jeg over galleriet musiken fra salen , og jeg fik den ide , at jeg muligvis deroppe fra kunne se , hvad jeg ønskede . 
Jeg blev stående længe og kiggede ned . Jeg så , hvorledes denne hr . Dahl kurede til frøken grå , og det brændte mig i sjælen , når jeg så dem fare forbi . Jeg følte instinktmæssigt , at jeg var dette menneske overlegen , men når jeg betragtede hans elegante dragt , hans store stivede skjortebryst og hans flotte Dands , så følte jeg også , at det i det mindste 

her ville være mig umuligt at tage kampen op med ham . 
Jeg blev endnu mere usikker på mig selv , og da jeg i mørket hørte en stemme , der spurgte ; „ Er der nogen ?" skyndte jeg mig at komme afsted over Hals og hoved . Jeg havde fornemmelsen af at have luret . Havde jeg blot vidst , det var dig , så var det måske gået anderledes . 
„ Det tror jeg ikke . Det var allerede for sent , du viste dig , hvis du da nogensinde havde haft chancer . 
„ Måske ," sagde falk og stirrede hen for sig . 
Der blev en lang pause . 
„ Men hvordan gik det så med krog ?" 
„ Ja det er sandt ," sagde falk , der følte sig lettet ved at tale om noget andet . 
„ Jo større hans elendighed blev , desto mere voksede storhedsvanviddet frem hos ham . Han troede til sidst i fuldt alvor , at han skulle være dirigent i den store opera , og en aften fortalte han mig , at carnot havde kaldt ham op i sin loge og havde komplimenteret ham . Det gjorde mig inderlig ondt for liam , men han var- mig en gavnlig lære . Der var Spirer hos 

mig til den samme sygdom , til at finde et surrogat for berømmelsen i hallucineret selvovervurdering . Men efterhånden som jeg så galskaben få tag i ham , kureredes jeg selv . 
En trist regnveirsaften kom han op til mig . Vandet drev af hans tynde havelock , og han rystede af kulde . Han var bleg , men rolig og næsten normal . Virkeligheden havde taget så hårdt i harp , at den havde rystet ham ud af hans indbildte drømmeverden . Han var bleven afskediget fra sin lille bestilling og stod nu ansigt til ansigt med den bitreste nød . Han græd , medens han sad hos mig , og stadig talte han om de høje fjælde , som han aldrig skulle se mere . Jeg ville overtale ham til at blive hos mig om natten , men han ville hjem , og så drev han af i det råkolde regnslud , medens han med sin dybe stemme nynnede på en af de melankolske folkemelodier , som han troede , han selv havde komponeret . 
Jeg var urolig for ham og  .opsøgte ham den næste dag i hans lille logis . Han havde hængt sig på dørstolpen . Jeg fik en afsky for selvmord , en væmmelse for denne nedværdigelse af mennesket endog efter døden , og denne følelse påkommer mig , hver gang jeg 

atter får dette uhyggelige billede i tankerne . Hvor var det dog hæsligt at se ham med det blå , opsvulmede ansigt og den udhængende tunge ." 
Falk tav , og begge blev siddende uden at se op , medens musiken fra dandsesalen atter begyndte at lyde ud til dem . 
Det var falk , der atter tog ordet eller rettere halvhøjt fortsatte sin tankerække . 
„ Men jeg fortvivler ikke . Afgørelsen er måske bedre end uvisheden , i hvilken mit håb dog efterhånden var blevet så ringe . Nu vil jeg kun leve for mit arbejde og i det : kan jeg ikke vinde kærlighed , vil jeg i alle tilfælde vinde agtelse for mig selv og anerkendelse hos andre ." 
Han talte roligt , som en mand , der har taget sin beslutning . Holm forstod , at her valen villie , som ikke opgav sig selv , og hvis stærke kraft en gang måtte sejre og bringe ny ligevægt i sindet . 
Falk rejste sig . 
„ Går du ," spurgte Holm . 
„ Ja ." 
„ Alene ?" sagde journalisten i en tone , der stillede falk frit i sit valg . 

„ Ja , helst ." 
„ Farvel , min ven ." 
„ Farvel ," sagde falk og trykkede hans hånd uden at se op . 
Holm så efter ham , medens han forsvandt mellem havens træer . Del var ingen særlig-lystig karnevalsgjæst . 
Journalisten gik atter hen mod dandse-salen . Tæppet i baggrunden var blevet trukket i vejret , og parvis gik man i polonaise forbi scenen , hvorfra der blev givet hver en kurv med en flaske champagne , en kylling , smør , ost og brød samt en lille flakon med bitter . Alle fik det samme , og uden opvarteres hjælp lejrede man sig gemytligt rundt omkring i småselskaber , som om man var på skovtour . 
Propperne knaldede , og overstadigheden var på sit højeste , men Holm havde ikke mere rigtig lyst til at være med . Han mærkede , at han ikke kunne få humeuret op , og forsvandt fra selskabet , i samme øjeblik som musiken atter spillede op for de lystige karnevalsgjæster , der nu først rigtig skulle til at more sig . 

ellevte kapitel . 
Der var middag på eiffeltårnet i restaurationen på anden etage af den mægtige jernkolos , der som et magnetbjærg drog alle tanker mod verdensudstillingen . 
Det var Dahl , der højtidelig deklarerede sin forlovelse med frøken Ellen grå inden sin nærforestående afrejse . 
Fra den høje platform lod gæsterne øjet glide ud over de fine , blåhvide kjæmpebyg-ninger , der heroppe fra tog sig så små , næsten legetøisagtige ud , medens den store , elektrisk belyste kaskade væltede sin lysende vandstrøm ind mellem mørkt træløv og hvidt skinnende kjæmpefigurer . 
Lokalet så højst ejendommeligt ud . Jernværket , der nedefra tog sig spinkelt og fint ud , næsten som om det var kniplinger , viste sig 

her over og under en som vældige , brunrøde dragere , der lå tunge og massive , nittede på hinanden . Selskabet var nået herop med en del besvær , thi endnu gik der ingen elevatorer ; de første , man havde prøvet , vare styrtede ned og lå knuste ved foden af tårnet , som en venlig påmindelse til dem , der skulle benytte de næste . 
Man var altså nødt til at bestige den vældige jernpæl ad trapperne udenfra . I begyndelsen gik det let nok under spøg og latter og med en energi , som om man aldrig ville trættes . 
Men man havde ikke brolagt vejen til helvede mange meter med gode forsætter , førend det begyndte at trække i knæene . 
Konstruktionen blev mere og mere indviklet , jernskinnerne krydsede hinanden i håbløst Kaos , der fremkaldte den dybeste beundring for den sindrige edderkop , der havde udspekuleret dette mægtige væv . 
„ Nu hjælper det ," råbte Holm , der var i forvejen , opmuntrende til de andre . 
Man var nået op på den første , store afsats . 
Endnu var alt lutter forvirring . I restau 

rationerne var man ikke færdig med at stille borde og stole til rette . Opvarterne lob omkring , endnu ikke orienterede i deres beskæftigelse i dette luftlag , hvor man arbejdede og sled fra loft til kælder . Man fristedes til at bruge dette udtryk ; thi når man ikke så ud i luften , hvor horisonten allerede begyndte at brede sig i sin majestæt , følte man sig fuldstændig , som om man stod på fast grund . 
Nede mellem jernplankerne under diskens gulv var der et stort , køligt rum , helt omgivet af is . I denne svævende kælder tog man en forfriskning , inden man atter gik på langfart til anden etage med Holm i spidsen . 
Trappen blev smallere , trinene mere indskrænkede . Nede på første etage slog kulos og varme op mellem de af sommerheden gjennem-glødede jernkryds . 
Damerne klagede sig ynkeligt over træthed og vare lige ved at opgive det hele , men opbød al deres kraft , da de hørte herrerne råbe deroppe fra : 
„ Nu er vi der ." 
Så nåde man da anden etage . 
Rundt om mellem kiosker , der skulle sælge kaffe og chokolade , lå bjælker og høvlspåner 

i et roderi . Et stort bål strakte ildtunger i vejret omkring en kedel , hvorfra man øste tjærebeton ud over gulvet , medens røgen stod tyk og hed i den af varme dirrende luft . 
„ Var det her ?" 
Selskabet så temmelig skuffet på hinanden . Dahl havde sat en ære i at være den første , der spiste på eiffeltårnet , men man havde rigtignok  .troet , at alt var mere færdigt . Man var bleven gnaven , men så lukkedes man af værten ind i et lille fuldt monteret kabinet , der svævede frit som et fuglebur inde mellem jerndragene , og hængende her mellem himmel og jord , medens champagnen flød , fik det danske selskab hurtigt hele sit prægtige humeur frem i glæde over det aparte i situationen , og da Guldbrandsen udbragte dahis og frøken grås skål , og den var drukket ud , kastedes champagneglassene ud i jernvævet , hvor de knustes med en klar , raslende lyd som akkompagnement til de tre . korte og de tre lange hurraer , der vakte de indfødtes højeste forbavselse ; 
det blev en fest , der spurgtes i kolonien , hvis medlemmer snart begyndte at spredes for-alle vinde . 

Paris var ikke længere sig selv . Den var bleven en markedsplads for hele verdens tourister , der strømmede ind over den som en græshoppesværm . Byens egne børn vare flygtede , overladende deres stad til den oversvømmelse , der , når den atter gik tilbage , skulle efterlade guld , såat man kunne tage det op med de bare hænder . 
For falk blev udstillingen ikke den pludselige , overvættes sukkes , som han og så mange andre havde ventet , medens de arbejdede dag og nat , varme af deres egen ide , kun optagne af deres eget arbejde . Hvor havde det svalet hans fyrige tillid til sig selv , som han til tider havde følt , medens hans værk skred frem , da han første gang målte sig selv sammen med disse udsøgte eksemplarer af fransk kunst , der vare opstillede i den udstrakte glashal , der lignede et kjæmpedrivhus med grusede gange , græsplaine !- og eksotiske planter . 
I disse omgivelser vare skulpturerne anbragte . Danmark havde et lille beskedent hjørne , og i dette lille hjørne havde han selv igen en meget fordringsløs plads . Hvor skulle han dog kunne gøre sig gældende ? Alle luftkastellerne 

faldt sammen som et korthus , hvis stolte rejsning i et nu ligger plat på bordet . 
Men mismodet var overdrevent som håbet . 
Danmark ydede sit store kontingent af rejsende til udstillingen , større måske forholdsvis end de fleste andre lande , og der var dage , hvor man på boulevarderne kunne tro sig hensat i et fremtidens København , så mange landsmænd løb man på , og så stærkt gjorde de sig gældende i storstaden , fordi de alle koncentrerede sig på samme sted . 
På udstillingen søgte de fleste deres egen afdeling . De fandt den midt i det store virvar , og hvad de så , bed sig fast i deres erindring , thi her var noget , der virkede som en oase midt i en ørken , her var hvile for tanke og øje , fordi det var et stykke af hjemmet , der gled forbi dem med kendte træk . 
Der kom ikke , som falk ofte havde tænkt sig det i sine fantasier , ved aftentide en rigmand og bankede på hans dør . for at betale den unge kunstner det dobbelte af , hvad han havde forlangt for sine arbejder , og med et slag gøre en berømt billedhugger af ham . Men der kom det , der var bedre , og som trænerede hans sind til den medgang , der undertiden kan 

være langt farligere end modgangen . Der kom mange folk med jævne midler , som så , livor dygtigt og energisk den unge mand havde arbejdet på egen hånd , og som hver efter deres evne interesserede sig for ham og gjorde deres lille eller større bestilling hos ham . 
Da udstillingen lakkede mod enden , da touristernes strøm begyndte at drage bort , og Paris atter dag for dag mere og mere fik sit gamle fysiognomi tilbage , da kunne falk regne sammen , at han havde arbejde nok for det første par år , bestilt uden bestemte terminer og af den Art , at han kunne udføre det i Paris eller København , ligesom han ville . 
Men foreløbig tænkte han ikke på at vende hjem . 
Endnu havde han meget at lære , og han arbejdede med dobbelt kraft for at udfylde den tomhed , der undertiden kunne overfalde ham , efter at alt håb om en gang at se sit kærligheds håb virkeliggjort var veget fra ham . 
Hans sunde forstand , der fik mere og mere overhånd , alt som modgangens tryk veg fra hans skuldre , kunne til tider få bugt med hans hjertes følelser , og han kunne spørge sig selv , om det ikke var en lykke , at han 

aldrig havde nået sit mål , og om hans drøms opfyldelse ikke ville være endt med en smertelig opvågnen til skuffelse for hele livet . 
Efteråret begyndte at komme med tågede , regnfulde dage , der gjorde boulevarderne til et Morads under droskers og omnibussers hjul , og som fik en nordisk natur til at længes efter vinterens høje frosthimmel , i stedet for denne evige , milde , dryppende væde . 
Da modtog falk en dag pludselig en meddelelse , der forandrede alle hans planer . 
Hans moder var død . 
Det var Marie , der meddelte ham det i varsomme , rørende ord , der endte med , at han naturligvis ikke kunne komme hjem så langt borte fra , men at der nok skulle blive sørget for , at den døde kom i jorden på højtidelig og passende måde . 
Jo , han ville netop hjem . Han ville vise sin moder den sidste ære , og han ville se alt igen , således som det stod i hans barndomshjem . Han kunne ligeså gerne arbejde der og så vende tilbage , om det føjede sig vel . 
Sorgen over , at moderen var død , inden hun endnu havde set ham vokse op til noget , beherskede enhver følelse i ham , men sam 

tidig skød der en længsel frem , en længsel efter hjemmet , som han følte hænge sammen med det bedste i hans sjæl . 
Allerede næste dag havde han gjort alt parat til rejsen . Han lod de større ting stå og betalte lejen for ét halvt år . Om aftenen tog han fra Paris tilbage til København . Han vendte ikke hjem , således som han en gang havde tænkt sig , med en Thorvaldsens berømmelse om sin pande , men han kom som en mand , der ikke behøvede at skamme sig over sit arbejde , og som kunne stille sig i række med enhver af de kammerater , der havde arbejdet under blidere kår . 
Allerede København , som han havde været fuldstændig imponeret af den gang , han kom ind fra landet , forekom ham lille , samtidig med , at han først nu rigtig fik blik for , hvor smuk den var . Men da han havde kørt den lange , kendte vej med diligencen , der nu var kommen i stedet for fragtmandens agevogn , hvor syntes han da ikke , at husene i landsbyen vare små og fattige ; selv „ Gården" , der i drengeårene havde stået for ham som et vidunder af pragt , var nu helt uanselig i hans øjne . 

han så sig vemodigt omkring . Alle de gamle minder dukkede frem og gjorde hans sind mildt oa blødt . O 
han var netop kommen i rette tid til begravelsen . 
Liget havde allerede ligget flere dage i kisten , og de tjenstvillige naboer , der vare meget optagne af madam falks søn , der var kommen hjem langt borte fra Frankrig , tilbød ham ivrigt at skrue låget fra . Men han mente , det var bedst at lade det være , og tilbragte et par timer alene i de små værelser , hvor hver genstand fortalte ham om hans barndoms historie . 
Det var ikke noget stort følge , der gik med ud på den lille kirkegård oppe på skrænten , hvor vinden susede frisk fra havet ind mellem gravene . 
Der var koldt og trist i det lille kapel , men den gamle pastor med de varme , milde øjne , der stadig lyste , som om ingen illusion var bristet i ham , talte rørende og hjerteligt . Men det var ikke så meget om den afdøde og hendes sidste stund , som om sønnen , der havde gjort hende glæde og var kommen hjem fra fremmede lande for at følge hende til det 

sidste hvilested . Alle blikke rettedes mod falk . Disse folk , af hvilke mange aldrig en gang havde været i hovedstaden , syntes , at den afdødes søn måtte være en rigtig forvoven krabat , siden han sådan havde kunnet klare sig langt borte , og de forbavsedes over , at han sad så stille og rolig ligesom de andre , medens tårerne trillede ned over hans kinder . Det var mere hans egne tanker end præstens ord , der drev vandet i øjnene , men menigheden glædede sig dog over , at han havde bevaret sin barnetro . 
Liget blev sænket ned , og jorden kastet på kisten . 
Alle gik forbi ham og trykkede ham i hånden , medens de mumlede noget , som ingen kunne forstå . Men det var også lige meget , thi meningen var god nok , om ikke for andet , så for det lille gravøl , som han havde bestilt i kroen . Thi han kendte stedets skik , og han ville ikke have , at de tomme mavers dårlige humeur skulle skose den højtidelighed , som han vel selv var den eneste , der følte noget ved . 
Falk stod nogen tid , til alle var borte , og stirrede ned i graven . Så gik han langsomt tilbage mod udgangen . Hvor alt dog forekom 

ham tomt , øde og forladt , efter at han havde lagt den sidste , der brød sig om ham , i jorden . 
Henne ved lågen stod en ung pige , klædt i mørk dragt . Hendes ansigt var fint og smalt og fremhævedes af den tarvelige , lidt bondske dragt . De blå øjne lyste med en fugtig , godlidende glans , og det tykke hår lå fast strøget hen over tindingerne med de sarte , blå årer . Falk lagde ikke mærke til hende , han var så fuldstændig optaget af sine egne tanker . 
Da han var nået hen til gærdet og lagde hånden på lågeklinken for at gå ud , trådte den unge pige hen imod ham og rakte ham hånden uden at sige et ord . Han tog den ligegyldig , som han havde taget de andres , og gengældte dens tryk , men den slap ikke igen efter at have gjort sin pligt , den blev liggende i hans , som om den ville standse ham . 
Falk så op og betragtede den unge pige nærmere . 
„ Marie ! er det dig , “ fløj det ud af ham . Det var , som om der var faldet en solstråle ind i hans sjæls mørke . 
En stærk rødme gik over hendes ansigt . Hun havde sikkert frygtet dette øjeblik , men 

han kaldte hende ved fornavn og sagde du ligesom i gamle dage , han havde altså ikke glemt sin lille legesøster . 
De fulgtes hen ad vejen . Føret var sjasket , og tøsneen begyndte at falde i store , lådne fnug , der blev liggende et sekund som svanedun , for så at dø i pløret . De vare nødte til at holde sig tæt op ad hinanden , medens de gik helt ude ved grøftekanten , hvor der var nogenlunde tørt at træde . 
De mærkede ikke , hvor trist og koldt vejret var omkring dem . Hun , der først havde talt til ham i tredje person for at undgå den direkte tiltaleform , blev hurtigt opmuntret af hans jævne ligefremhed og sagde „ Jens" og„ Du “ . 
Hun fortalte ham om hans moders sidste stund , hvorledes alle hendes tanker altid havde været hos sønnen , hvor glad hun havde været over , at det gik ham så godt . Navnlig det brev , hvori han havde beskrevet , hvorledes han boede , havde glædet hende så inderligt . Alt var så tydeligt skildret , at hun til sidst havde troet , at hun selv havde været der . Hun talte om hver genstand i det , om verandaen , om haven , om kaninerne , og hun syntes , det alt sammen var så landligt og hyggeligt . 

falk smilede svagt . 
„ Også for mig står alt , som om jeg havde levet der i lang tid . Jeg måtte atter og atter læse det brev for din moder ; og jeg gemmer det hjemme ." 
„ Det ville jeg gerne se , jeg husker ikke rigtig , hvad der stod i det ." 
„ Vil du høre det ," sagde Marie . „ Jeg har for længe siden jært det udenad ." 
„ Ja , tak ," sagde falk . 
Marie begyndte i langsom tone , der understregede ordene og tydeligt røbede , at det ikke var første gang , hun således lod tanken ar-beide uden støtte . Efterhånden som de skred fremad , blev foredraget livligere , næsten malende . Falk hørte til i en ejendommelig stemning . De gik fremad uden at agte på omgivelserne og passerede kroen uden at se den rødnæsede Hjulmand , der med portvinsglasset i hånden vinkede ad dem , medens han vendte sig til følget og med grådkvalt stemme sagde : 
„ Hvor det ville have glædet madamen at se , at bitte Jens ikke er bleven storagtig ." 
Fra den dag tog Jens falk oftere ud til landsbyen . Han bildte sig selv ind , at det var for at se til moderens grav og for at op 

friske de gamle minder fra barndommen , men det varede dog ikke længe , før han fik en ubestemt følelse af , at det var noget andet , der drog ham derud . 
Altid søgte han Marie , når han kom oppe fra kirkegården , og måtte han en enkelt gang tage tilbage uden at have set hende , kom der en underlig uro og skuffelse over hans sind . 
Traf han hende , kunne de gå sammen og tale i timevis . Hendes øjne hvilede på ham med et udtryk af beundring , når han fortalte hende om den store , fremmede by . For ham , der var vant til ofte at blive overset , til at skydes til side for lettere gemytter , var denne optagethed dobbelt velgørende . Han følte sig tryg , medens han talte , og ordene fik . Sving og lune som ellers aldrig . Han forbavsedes tit selv ved den lethed , hvormed han udtrykte sig , medens det tidligere ofte var hændet ham overfor damer , at udtrykket blev helt anderledes end tanken , kejtet i vendingen og flovt i indholdet . 
Julen drev over , trist og ensom . Han arbejdede ivrigt både på de ting , han allerede havde fået bestilling på , og et nyt arbejde 

til forårsudstilllingen . Heller ikke denne gang kom den store sukkes , men atter kom den jævne anerkendelse . Hvad han udstillede , fik lov på sig for at være god og solid kunst , der vidnede om flid og anlæg . Han havde nu vænnet sig til at gå frem med små skridt , og han begyndte at føle sig tilfreds . 
Oppe på Charlottenborg traf han en dag professor Henrichsen , der venlig kom hen til ham . 
„ Jeg hører , de har været længere tid i København . Jeg havde ventet , at de var kommet op for at hilse på mig ." 
Falk svarede undvigende . 
„ De er måske vred på mig ," sagde professoren godmodigt . „ Jeg ved nok , at de unge kunstnere er et vanskeligt folkefærd . Når man skal råde andre , kommer man let til at støde . Selv om man følger sin bedste overbevisning , er det svært at undgå forurettelser og de , hvem det går ud over , dømme en ofte bittert . Der var en tid , hvor jeg virkelig troede at gøre dem en tjeneste ved at forsøge på at få dem bort fra kunstnerbanen . Nu ser jeg , at deres evner og energi har været større , end jeg tænkte , og jeg har set deres arbejder 

med megen interesse . De skulle søge et stipendium . De skal få en varm fortaler i mig ." 
Professoren rakte falk hånden og gik videre ind gennem en af salene , som om han ikke ønskede at fortsætte samtalen . Han havde fået sagt , hvad han ville . 
Falk havde nu været hjemme i et halvt år . 
Længere havde han fra begyndelsen på ingen måde tænkt , at hans besøg i hjemmet skulle vare , men endnu havde han ingen forberedelser gjort til at rejse . 
En strålende dag i begyndelsen af forsommeren tog han atter ned til den lille landsby . Det var hans moders fødselsdag , og han ville lægge en frisk krands på hendes grav . Da han kom derhen , traf han Marie , der var i færd med at vande blomsterne og rive ukrudtet op i den lille , grusstrøede gang . 
Han tog hendes hånd og takkede hende . Så satte de sig begge tavse på den grøntmalede tremmebænk , medens duften fra roser og jasminer stod stille om dem i den varme sommerdag , hvor ikke det mindste pust viftede ind fra det blinkende vand . 
De fulgtes ad ud gennem lågen . Det var et andet billede end ved deres første møde , 

da de på den triste begravelsesdag gik sammen ned ad den opblødte skovvej med de nøgne , bladløse træer . 
Nu strålede alt i sommerens pragt , men støvet lå tæt over vejen og rejste sig under deres skridt . De gik atter nær mod hinanden nærmest grøftekanten , og til sidst slog de ind på en lille skovsti , frem i den store , friske kølighed under de hængende bøgekroner . 
Samtalen var atter begyndt . 
Falk talte om at ville vende tilbage til Paris og genoptage sit arbejde der . Han ville bosætte sig i Frankrig i det mindste for nogle år . 
Marie svarede ikke . Hun gik med sænket hoved , medens hun pillede bladene af en anemon , som hun havde plukket . 
Efter en pause sagde hun med en stemme , som om hendes tanker vare langt borte . 
„ Jeg kan så godt forstå , at du vil vende tilbage . Der må være dejligt nu i dit lille hjem . Alt står i flor , vinrankerne hænge ned over verandaen , solen stråler hver dag som nu , medens du arbejder inde i dit atelier , hvor blomsterduften trænger ind gennem de åbne vinduer ." 

„ Jeg vil ikke bilde dig noget ind ," sagde han alvorligt , „ Det billede , du har dannet dig , lever kun i din fantasi . I min er det dødt for længst . Det fødtes en aften under modgangens tryk , hvor jeg følte mig så uendelig ulykkelig . Jeg ville kun mildne min sorg ved at gøre moder glad , og jeg har ikke fortrudt det . Med fred gik hun i sin grav , men overfor dig , der kan få oplysning om mig af andre , og som måske også taler om mig til fremmede , må jeg være ærlig , der kan ellers let komme en dag , da du tror , at jeg har villet prale og være usand overfor dig , og du kan tabe tilliden til mig i andre stykker . Når jeg kommer tilbage til Paris , vil jeg ikke mere lide nød . Jeg har et lille beskedent atelier , hvor jeg kan arbejde i fred og ro , men det er trist og ensomt . Der er intet af den idyl , som du har lagt over det i dine drømme , der engang have været mine ." 
Marie gik rolig ved hans side . Hun syntes ikke at blive forbavset , men sagde tankefuld uden at se op . 
„ Det har jeg selv haft fornemmelsen af lige fra den første gang , jeg læste dit brev . Men jeg har holdt fast ved det skønne billede 

alligevel . Jeg forstod , at det ikke var virkeligheden , men dit mål , du beskrev , og jeg har med villie erindret dig om dette mål ; thi hvorfor skulle du ikke kunne nå det ?" 
„ Det kunne jeg måske også , jeg har måske allerede nået det , dersom jeg blot havde en til at hjælpe mig . En , der rigtig kunne huske , hvorledes det var , alt skulle være , hvorledes hver ting skulle stå , som kunne passe på , at det vedblev at være sådan , pusle omkring , medens jeg arbejdede , og lyse op derinde , når de mørke timer kom ." 
„ Tror du , jeg kunne finde sådan en ," sagde han , og hans arm lagde sig om hendes liv , medens han næsten forsigtigt trykkede hende ind til sig . 
Hun så op med sine klare , blå øjne , der lyste med fugtig glans , som om der var faldet dug på dem . Der stod et væld af ømhed og lykke imod ham . 
„ Jens ," sagde hun med skælvende stemme . „ Således har jeg altid tænkt mig det i mine skønneste drømme , især når jeg intet hørte fra dig , og jeg troede , at du helt havde glemt mig . Men selv når jeg var nær ved at for 

tvivle , hviskedee hjertet altid til mig : han vil komme !" 
Hun lagde sit hoved op mod hans bryst , og han trykkede et ømt Kys på hendes læber . Solen spillede ned gennem løvet og dansede i tusinde muntre pletter om dem på vejen , medens de gik med hinanden om livet ned om vænget , hvor præsten havde fundet drengen , medens han lå og tegnede sine første , underlige figurer for den lille beundrende legesøster . 
Ud på sommeren ville falk rejse . 
Han havde taget bestemmelse om at blive borte et årstid og så vende tilbage for at hente sin brud . 
De sidste dage , han opholdt sig i København , var Marie kommet ind til ham , for at de kunne være sammen , inden den lange adskillelse på ny førte dem fra hinanden . Hun boede hos en af sine slægtninge . 
Et par aftener før afrejsen gik de nyforlovede i tivoli . Det var et gammelt løfte , falk havde givet sin kæreste , der ikke havde været her , siden hun som ganske lille var i besøg i hovedstaden . I hendes fantasi stod den vidunderlige have endnu med sin fulde trylleglands om sig . 

nu var indtrykket ikke så stærkt , men hun var endnu så meget naturbarn , at hun blev betaget af alle de lysende lampers skær , der næsten gjorde hende ør i hovedet . 
Nede ved koncertsalen traf de Holm . Han havde været deres fører i de sidste dage , så vidt hans tid tillod det , og Marie og han vare hurtigt komne på en god fod med hinanden . Det morede hende at høre ham fortælle om , hvorledes han og falk havde levet sammen . Han talte på en helt anden måde end billedhuggeren . Han var endnu stadig gemytlig , men det var , som om hensynet til de hjemlige folder alligevel havde gjort ham lidt mere sat . 
„ Kommer i her ?" sagde Holm . Der var en tydelig udtrykt forbavselse i hans stemme . 
„ Ja , hvorfor ikke . Der er da ikke så mange steder at gå hen i København om sommeren ," sagde falk . 
„ Nej , for så vidt , men jeg tænkte blot . . . ? “ 
„ Hvad ?" 
„ Nå , ingenting . Bliver i her ?" 
Ja vi vil høre lidt på musiken og have et stykke mad . Vil du ikke være med ?" 
„ Tak , skal det være her ?" 
„ Ja , hvorfor ikke" , sagde falk , hvis vi 

kan få en plads , her er jo så fuldt i aften , at der synes at være optaget overalt ." 
„ Ikke andet ," sagde Holm , „ det skal jeg nok klare" . Han fik fat i en opvarter , der skaffede dem plads ved et lille bord , hvor de blev knebne ind mellem et par større selskaber . 
En herre kom hurtigt henimod dem , banende sig vej mellem borde og stole . Det var Dahl . Han hilste flygtigt på selskabet og bøjede sig ned over Holm , som han hviskedee nogle ord i øret . 
Journalisten rejste sig . Dahis blik faldt i det samme på billedhuggeren . 
„ Er det dem , hr . Falk . Hvordan lever de , det glæder mig at se dem , og at de stadig bevarer deres interesse for de gamle parisere ." 
Dahl hilste på Marie , og falk kunne ikke undgå en præsentation . Han sagde i en noget tvær tone : 
„ Må jeg forestille dem min forlovede ." 
Der kom noget af et smil i den andens ansigt , men det var nærmest velvilligt . 
Han bukkede og sagde : „ Det glæder mig at gøre frøkenens bekendtskab netop i aften . Men undskyld , at jeg berøver dem deres selskab 

et øjeblik . De kan nok forstå , at man må sørge for at være ven med pressen ," sagde han leende og trak af med Holm . 
„ Hvad har han med pressen at gøre ," spurgte Marie . 
„ Det ved jeg ikke ," sagde falk mut . „ Det skulle vel være morsomt . Jeg kan ikke lide ham ." 
„ Hvorfor ?"  , 
„ Fordi jeg ikke kan ," sagde billedhuggeren og syntes helt optaget af sin mad . 
Der havde været pause indenfor . Nu blev der uro og lidt efter ganske stille . 
Man hørte sang derinde fra . Det var en dejlig , blød kvindelig stemme , der syntes at lege med tonerne , som fødtes uden anstrengelse og fyldte rummet med en vellyd , der med afdæmpet klang lød ud i den frie luft under verandaens løvdækkede glastag . 
Bifaldet brød løs , og med bragende klapsalver forlangtes det ene numer da capo efter det andet , indtil applausen endelig døde hen i spredte håndklap , efter at den til slut forgæves havde rejst sig et par gange for endnu at fremtvinge et numer . 
Musiken begyndte atter at spille . 

falk sad tavs . Han begyndte at forstå Holms forbavselse ved at se barn netop på denne aften i tivoli , det var ikke et øjeblik faldet barn ind at se på en plakat . Marie spurgte ikke . 
Holm kom tilbage og tog plads ved bordet . Han var meget oprømt : 
„ Det var da en sukkes , der kunne forslå . Vi har ære af vor danske pariserinde . Dahl havde helst set , at hun havde opgivet at optræde offentligt , han kan jo sagtens forsørge hende , men da hun nu absolut ville , så var det da godt , at hun gjorde lykke . Det er rart for en sangerinde at vide , at hun en dag kan trække sig tilbage . Struben er et skrøbeligt redskab at leve af ." 
„ Debuterede hun i aften ," spurgte Marie . 
„ Ja , det var i hvert fald første gang , hun har sunget herhjemme ." 
„ Hvem var det ?" 
„ Hvem det var ," spurgte Holm forbavset . Først nu gik det op for ham , at falk var kommen rent tilfældigt . „ Det var jo frøken Ellen grå ." 
Samtalen gik istå , og Holm rejste sig 

lidt efter og sagde godnat . Falk og Marie gik en tur rundt i haven . 
De tog vejen ned om basaren og blev stående foran den oplyste bygning og betragtede dens fine linier . Hos neiiendam vare skydevinduerne slåede op i den lune sommeraften . Man kunne se lige ind i restaurationen . Der sad en elegant dame . Kjolen var stærkt nedringet , et diadem lyste på panden , og foran hende lå en bunke bouketter på en stol . Hun lod langsomt den dunbesatte vifte gå frem og tilbage foran ansigtet , medens hun lod sig komplimentere af en fem—sex kjoleklædte herrer . Man ventede , opvarteren kom ind og bukkede . Selskabet forsvandt ind i et af de bageste kabinetter , og et øjeblik efter hørte man knaldet af champagnepropper . 
Falk tog Marie under armen og gik langsomt gennem haven , der begyndte at blive tom . 
Nej , det havde ikke været en hustru for ham . 
Han bøjede sig ned over sin forlovede og kyssede hende ømt . En mængde tanker strømmede gennem hans hoved , men der kom intet ord over hans læber . 

Marie forstyrrede ham ikke . Taus gik hun ved siden af ham og så op på de store , lysende balloner , der begyndte at skinne svagere i de mørke træer . Ellen grås navn var hende måske ikke så fremmed , som falk troede . 

tolvte kapitel . 
Der var gået 5 år . Som enhver , der en gang har været i Paris , blev også Holm med magisk kraft draget imod den . Han måtte derned , og ved juletid havde han endelig fået frigjort sig nogle dage og var taget afsted . 
Hans første visit gjaldt Guldbrandsens , der straks med sædvanlig gæstfrihed inviterede ham til at tilbringe juleaften i deres hjem sammen med forskellige andre løse og ledige skandinaver , som de plejede at samle på denne høi-tidskvæld . 
Holm var på ny betaget af denne prægtige storstad , der syntes at blæse alt det støv af ham , som han mulig kunne have samlet de forløbne fem år , det var for ham et forfriskelsens bad . Han så med andre øjne , 

og han følte det , men begejstringen var ikke afsvalet . 
Først juleaftens formiddag tog han i højt , klart frostvejr med en af de små seine-dampere ud til st . Clou . Med vemod gik han forbi den kendte ruin af Napoleon den tredies slot , der nu kun var en bunke forvitrede mursten , mellem hvilke alle slags ville planter og ukrudt skød op og næsten symbolsk dækkede minderne fra det andet kejserdømmes strålende dage . 
Alt var stille i den lille by , der om sommeren er et så kært udflugtssted for pariserne , og hvor Holm selv så ofte havde søgt hvile under de store skyggefulde træer , der mindede ham om hjemlandets skove . 
Han havde i brev fra falk fået nøjagtig besked , og selv var han så godt orienteret herude , at han hurtigt fandt , hvad han søgte : den lille villa , som billedhuggeren havde bygget sig fjernt fra den store byes larm og dog så nær ved dens hjerte , at man ligesom fornemmede dets pulsslag gennem luften . 
Men selv om han ikke på forhånd havde haft så godt rede på , hvad han søgte , ville han næppe have taget fejl . Thi den i og for 

sig uanseelige bygning stak mærkværdigt af mod alle sine omgivelser . Den var opført i norsk schweitzerstil og røbede straks sin nordiske oprindelse . Den lå i udkanten af landsbyen , trukket et stykke tilbage med en lille have foran . 
Han så sig om efter at have åbnet havelågen . Alt var tilsyneladende stille og øde . Så blev døren , ud mod verandaen åbnet , og en kvindeskikkelse kom til syne . 
„ Nå er de endelig der , de kan tro , vi har ventet dem" , sagde Fru falk , og kom ham venligt i møde . „ Undskyld , jeg ser sådan ud . Vi står og bager ." 
„ Ja og undskyld , jeg lod vente lidt på mig . Jeg måtte først se Paris , jeg har næsten haft hjemve efter den ." 
Hun rakte ham hånden , og han trykkede den hjerteligt . Hun havde ikke forandret sig , og dog var hun en helt anden , end da han havde kendt hende som ung pige i København . Hun havde den gode husmoders sikkerhed , som den udvikler sig i eget hjem . Forresten var hun bleven fyldigere og mere selvtillidsfuld i hele sin optræden uden at have mistet noget af sin medfødte kvindelighed . 

Holm var næppe kommen ind i dagligstuen , hvor han nysgerrigt kastede blikket omkring sig , før Fru falk kom frem med en asiet med brune kager og klejner og en flaske vin . 
„ Her var da det sidste sted , hvor de skulle bære julen ud uden at tage en forfriskning ," sagde hun med den jævne , landlige gæstfrihed , der i kraft af hendes hele gemyt tog-hende så absolut fangen , at det ikke et øjeblik faldt hende ind , at der var andet , der i langt højere grad optog Holms interesse end juletraktement . 
Dagligstuen var hyggeligt møbleret på hjemlig måde , og Holm så sig ivrigt om , medens han klinkede på en glædelig jul . 
Fru falk lagde mærke til det og sagde med et smil : 
„ Nu skal jeg straks vise dem lejligheden , så kan vi benytte tiden , til Jens kommer tilbage . Han er taget ind til Paris , men kommer igen med sporvogn om en time . Det vil blive en overraskelse for ham , når han kommer hjem . Han har ikke talt om andet end deres besøg i de sidste to dage ." 
< de gik ind i spisestuen , et stort , luftigt 

rum med egetræpaneler og fade på væggene . Derfra kom man ind i et lille , hyggeligt kabinet , hvorfra en trappe med planter og gibs-statuetter førte op til en glasdør , der gav adgang til atelieret . 
Det var lyst og rummeligt med brede glasruder foroven , under hvilke trækkegardiner kunne gå frem og tilbage . 
Alt var indrettet på den mest praktiske måde , solidt uden at være flot . Kavaletten , der var anbragt midt i atelieret , stod på jernskinner og kunne med sin figur på køres ind i et lille , tilstødende støberum , der var belagt med fliser og på væggene beklædt med porcellain , så at alt smuds kunne vaskes og skylles væk . 
Bagved støberummet var et lille værelse med en ovn til metal , så at falk selv kunne tage mindre bronceafstøbninger . 
Holm betragtede det hele med stor interesse . Da de igen kom ind i atelieret , sagde han : 
„ Har deres mand ikke lavet noget nyt ?" 
„ Jo , han er lige bleven færdig med en stor marmorfigur , der står der henne i hjørnet ," 

sagde fruen og pegede på en høj overdækket genstand . Vil de se den , hr . Holm ?" 
„ Mange tak ." 
Fru falk tog det tynde lærredsdække bort og afslørede en stor kvindelig skikkelse . Den havde navnlig et prægtigt hoved og fremstilledes stående med en omvendt , udslukt fakkel i hånden . Der var et vemodigt udtryk i ansigtet , som græd det over den ud-gåede flamme . På fodstykket stod „ Bristet illusion" . 
Holm så skarpt fra figuren hen på Fru falk , så trak han øjnene til sig , uden at sige noget . 
Hun smilede og sagde : 
„ Jeg ved godt , hvad de ville sige ." 
„ Så" , svarede Holm lidt flov , „ jeg ville virkelig slet ikke sige noget ." 
„ Jo , de ville , eller i hvert fald tænkte de højt med øjnene : det er frøken Ellen grå . Er det ikke rigtigt ?" 
„ Jeg må indrømme deres evner til at læse tanker" , sagde Holm , der følte de faldne ord som en befrielse , og jeg må gøre dem min kompliment som et af det nittende år-hundredes vidundere i så henseende . 

„ Nå , det var nu ikke så vanskeligt . Jeg kender meget mere til deres første pariserdage , end de eller Jens aner ." 
„ Og de er ikke jaloux ." 
„ Nej , det kunne aldrig falde mig ind . Jeg og Jens passer udmærket sammen , og vi er så sikre på hinanden som nogen , men hvad tankerne angår , så må en kunstner have frit spillerum . Jeg tror aldrig , Jens har elsket hende , men hun står for ham som hans legemliggjorte ideal , som det , han skal arbejde ud fra , hver gang hans fantasi skal til at skabe . Ligeså vist som jeg tror , at det var en lykke , at han aldrig blev knyttet til hende , ligeså vist tror jeg , at det er til held for hans skabende evne , at han stadig har en ubestemt længsel mod et unået mål , som for længst kun tilhører hans tankeliv ." 
„ De har ikke alene fået en kunstnerkones liberalitet , Fru falk , de har også fået helt livsfilosofiske kunstnertheorier" , sagde Holm spøgende . 
„ Ja , undertiden synes jeg også selv , at jeg er bleven en helt anden . Man hører så meget , når man selv er gift med en kunstner . De skal ikke sige noget til Jens om , hvad vi 

har talt om , når han kommer hjem . Men hvis de synes , at jeg er bleven for docerende , så skal jeg dog vise dem noget , det bedste mesterværk , vi har i hele huset , og som nok skal minde mig om det daglige livs pligter ." 
Fru falk var gået i forvejen ned gennem det lille kabinet og åbnede døren ind til soveværelset , hvor der stod en køn , lyskrøllet fyr og legede ved en stol . Det var en treårs purk med blå , forbavsede øjne , buttet og hjulbenet . 
„ Siger du ikke goddag til den fremmede mand , Niels ?" 
Niels rokkede hen til Holm og rakte ham hånden , medens han kiggede op på ham . Så vraltede han tilbage til stolen og stillede atter klodserne op , der syntes at interessere ham langt mere end journalisten . 
„ Niels kan ikke lide fremmede ," sagde Fru falk undskyldende . „ Han er et hjemme-barn , de skulle se , hvor sød han kan være ." 
„ Ja , det tror jeg virkelig så gerne ," sagde Holm og lo , „ De skal se frue , hvis jeg endnu en gang kommer herned om en fem , seks år , hvor Niels og jeg skal blive gode venner ." 

man hørte døren smække ude i gangen . „ Det er Jens . Nu skal vi overraske ham ." Fru falk løb ud i gangen . 
„ Jens , hvem tror du , der er herinde ?" 
„ Ja , jeg kan næsten tænke det ," sagde billedhuggeren og trådte ind med en hel del småpakker . 
„ Goddag , kære ven og hjertelig velkommen . Hvordaq har du det . Jeg har været i Paris og gjort indkøb , vi skal jo have juletræ til drengen ." 
„ Hys , Jens , han kan jo høre det ." 
„  det er sandt , det skal være en overraskelse . Nå , hvordan har du det ?" 
„ Tak , udmærket . Jeg har allerede set hele huset og er bleven beværtet med rigtig danske julekager ." 
„ Men en cigar har du naturligvis ikke fået , det kan Marie aldrig huske , hvor godt hun ellers vil gøre det for sine gæster . Kom nu med mig op i atelieret , jeg vil gerne have en ordentlig passiar med dig" . 
Falk gik i forvejen . Holm kunne ikke lade være at forbavse sig over den forandring , der var foregået med ham . Det tunge og kantede var gået over til en vis solid suffisance 

uden selvbevidsthed , og med den ligevægt , som hans lykkelige , huslige forhold havde bragt i hans sind , havde hans sunde natur fået en understrøm af jovial gemytlighed . 
Holm blev i st . Clou til ud på eftermiddagen , og da han kom ned til sporvognen , sagde han til falk : 
„ Ses vi ikke i aften hos Guldbrandsens ?" 
„ Ja , både jeg og Marie er inviteret . Jeg har ikke rigtig lyst til at tage hjemme fra , jeg er altid ængstlig , når jeg er borte . Men det kan være , vi ser ind til jer , når vi har fået puttet stumpen i seng . Det er jo tids nok , når vi kommer hen ad 10 . Men bed dem om at spise og sig til dem , at de ikke skal vente os ." 
„ Du må endelig komme . Det er dog så morsomt at være sammen juleaften . Hvem ved , når det sker næste gang ?" 
Om aftenen mødte Holm efter indbydelse hos Guldbrandsens . 
Der var hjemligt og hyggeligt i den borgerlige lejlighed , hvor Holm tidligere havde tilbragt så mange lykkelige aftener , og som derfor i hans erindring havde fået en vis-glands over sig . 

ialt var man henimod 20 mennesker . De fleste ansigter vare nye , men Guldbrandsen stod på den samme venskabelig fortrolige fod med dette hold af løsslupne skandinaver som med de tidligere . 
Men om sin gamle yndling Boulanger , der havde skuffet ham så dybt , kunne han dog kun tale med Holm , og de fik sig igen i en krog en passiar som i tidligere dage , og begge holdt de fast ved , at de endnu kunne have haft fornøjelse af generalen , når han blot havde ladet være at skyde sig . Både Panama og anarkisterne skulle nok have hjulpet ham frem . 
„ Nu kan jeg rigtig mærke , at de er kommen tilbage ," sagde Fru Guldbrandsen til Holm , idet hun kom hen til dem . „ Generalen har vi næsten været helt fri for i de sidste år . Lad nu være at mane spøgelset frem . Skal vi så ikke gå til bords , Guldbrandsen ?" 
„ Jo , min ven ." 
Dørene til spisestuen blev -slåede op , og man tog plads rundt om det elegant dækkede bord , hvor passiaren snart gik livligt . 
Anretningen var hjemlig med risengrød og gåsesteg , men der var dog stukket et par retter ind i den traditionelle spiseseddel . 

ved stegen rejste Guldbrandsen sig og holdt en lille tale . 
„ Mulig er vi ikke alle lige stærke i troen , men når vi samles juleaften , så er det , som hver i sit hjerte følte , at han er et lidt bedre menneske end de øvrige dage i året . Det ytrer sig i en vis vemodblandet længsel efter barndomshjemmet og kommer naturlig stærkest frem i udlandet . Jeg , der selv har slået mig til ro her , og som har fundet , hvad jeg søgte , kan hvert år på denne aften ikke fuldt frigøre mig for den nævnte følelse , og jeg ved , at den er endnu stærkere hos mine ærede gæster , der kun er i Paris på visit , og af hvilke mange måske for første gang i deres liv tilbringer julen udenfor deres kæres kreds . Jeg vil derfor foreslå dem , at vi drikker et glas for de fraværende , for dem , ved hvem hvers tanke i stemningsfulde øjeblikke hviler med længsel , kærlighed eller uro . Lad os ønske det bedste for hver især ." 
Alle rejste sig og drak deres glas ud . 
Der blev en høitidsfuld pause , hvor hver var optaget af sine egne tanker , indtil guld-brandsen atter selv førte talen ind i et mere gemytligt spor , og konversation blev stadig liv 

tigere , indtil bordet hævedes , og man gik ind i dagligstuen for at drikke kaffe . 
Enkelte forsinkede gæster stødte til , og mellem dem var også falk og hans hustru . 
Døren til kabinettet blev lukket op , og man så et lille nydelig pyntet juletræ , der hilstes med jubel . Alle havde i øjeblikket den samme følelse af med et ryk at være ført fra Paris til København . — — 
fra det stille , fredelige hjems hygge tørnede man ud i boulevardernes Mylr . Endnu var der dog noget , der mindede om højtiden . Fra kirkerne hørte man orgelmusik og sang . Det var midnatsmessen , der begyndte i hele sin rige , stemningsfulde pragt , der giver katolicismen så stærk magt over sindene . 
Selskabet fordelte sig lidt . Holm og falk gik bagved og snakkede sammen . 
„ Nu må du komme ned og besøge mig til foråret , så skal du se , hvor dejligt jeg har det , når alt står i flor . Haven er så smuk om aftenen med en høj terrasse og et lille springvand . Til sommer skal Niels have kaniner . Oprigtig talt bryder jeg mig ikke så meget om de dyr , men min kone holder fast ved det . Hun synes ikke , vi kan blive 

rigtig lykkelige uden dem , og dog har vi det så godt , som jeg aldrig havde turdet håbe . Jeg har fået en frejdighed og ligevægt i sindet , som jeg aldrig før har kendt , navnlig efter at vi har fået vor lille Niels . Det er en brillant dreng . Du skulle have set ham i aften , da vi havde juletræ . Det var kedeligt , du ikke var med , men du må nu hellere komme herned ved forårstid ." 
„ Ja tak , man kan ikke sådan tage til Paris hvert øjeblik . Men du kommer måske hjem ?" 
„ Næppe for det første . Foreløbig har jeg fået stipendium på tre år . Når man er gift og blot har et par bestillinger , er der ganske godt forslag i de penge . Det er ikke som tidligere , hvor man straks skulle bruge dem til at betale gæld med . Nu er vi jo bleven holdne folk . Det er alligevel ikke gået „ Bondekunstneren  “ så galt . Nu bider ordet ikke mere ." 
„ Hvis du nu var hjemme , ville du straks avancere til agrar-kunstner . Bønderne eksisterer ikke mere ," sagde Holm spøgende . 
De gik lidt tavse , så spurgte billedhuggeren pludselig : 
„ Hvordan har Fru Dahl det ?" 
„ Tænker du ofte på hende ?" 

„ Nej , aldrig , men jeg tænker undertiden på „ Frøken Ellen , “ og hende er det egentlig heller ikke , men et idealiseret billede af hende , som jeg gemmer dybt i min erindring som et flatteret minde , der intet har med virkeligheden at gøre . Men det udelukker selvfølgelig ikke , at jeg kan nære nogen interesse for en dame , som jeg har kendt , og som har spillet en rolle i mit liv . “ > 
„ Nej selvfølgelig . Hun befinder sig forresten udmærket godt , men stemmen er borte . Hun har trukket sig fuldstændig tilbage fra scenen til stor glæde for Dahl . De føre et meget flot og selskabeligt hus , og fruen er en særdeles repræsentativ værtinde , der aldrig ved , hvor godt hun skal gøre det for sine gæster . De er absolut lykkelige på deres måde ." 
Man var nået hen til sporveistationen , og falk tog afsked . Fruen var den ivrigste til at komme afsted . 
„ Jeg er altid så ængstelig , når jeg er borte en aften , man ved aldrig , hvad der kan ske ," sagde hun til Holm . „ Nå , det forstår de nu ikke som ungkarl . Farvel , og se snart ud til os . “ 
Sporvognen gik , og Holm drev alene ned 

over boulevarderne . Højtiden var forbi , intet mindede om jul , snarere om fastelavn . Der var en råben og skrigen af glade , højrøstede mennesker , og i kafeerne sloges man om de sorte pølser , der er aftenens franske nationalret , og som spistes i milevis af millionbyen . 
Holm kom i denne tummel til at tænke på Guldbrandsen og falk , der begge havde skabt sig et hjem i lykke og tilfredshed hver på sin vis . Han sammenlignede deres existents med sin egen , og der kom en vis tomhed over ham . 
Men så skød glæden pludselig op i ham som et varmende væld . Han var jo ung , uafhængig , rask og i Paris , den store stad , som han havde længtes efter , og som han nu havde nået på ny . Han følte en oprigtig taknemmelighed mod forsynet : måtte han blot altid være så lykkelig som i dette øjeblik ; han havde ikke lov til at klage over noget . 
Han skød hatten lidt bag ad nakken ligesom i gamle dage , fløjtede en halvglemt boulangistsang fra de bevægede kampdage og forsvandt i den glade støjende mængde , uden at nogen lagde mærke til ham eller brød sig om , hvorfra han kom , eller hvorhen han gik . 


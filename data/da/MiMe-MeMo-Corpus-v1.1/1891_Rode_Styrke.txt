Paul Linde stod iført vinterfrakke og blankt afstrøgen silkehat foran det store toilet-speil i soveværelset og betragtede sin smukke og elegante person . 
Han var temmelig lille og spinkel , ansigtet var blegt og aristokratisk med fine blå årer , næsen var lige og skarp , panden næsten altid rynket opad efter en fremragende forfatters mønster . Han ville have set ældre ud end sine toogtyve år , hvis der ikke ved trækkene om øjnene og 'munden og ved kindens runding havde været noget næsten kvindelig-blødt . 
Som han nu stod der og med behag betragtede sig selv , udbrød han pludselig ganske højt : „ Hvad nytter det så til , når hun ikke bryder sig om det . “ Disse få ord , så tit gentagne i hans tanke , var omkvædet på hele hans . håbløse og udmattende kærlighedshistorie . Hvad havde han 

ikke spildt af kraft på denne kvinde , hvor havde han ikke samlet sig selv alene i denne følelse , og hvad havde han så for det ? Hver gang han så hende , syntes det ham tydeligere , at han intet havde at håbe . Hans sjæl trættedes og pintes i denne kamp , der kun bragte nederlag , og dog vendte han tilbage igen og igen , ja tænkte end ikke på at søge fred borte fra hende . 
Og nu i aften ! Hvad venter der ham ? 
Han får hende næppe at se . I hendes hjem tør han ikke søge hende , dér var han så nylig ; men dog går han derud , drevet af længsel , den lange vej til rosen vænget for at stirre på de oplyste ruder , måske se hendes skygge glide hastig hen over gardinet . 
Ikke andet ? Jo måske . Måske bøjer hun sig ud af vinduet og ser ham ( han ved godt , at det er umuligt i dette mørke ) og kalder ham op . Et lille håb er der ! Men hvis der nu er mørkt og ingen hjemme ? Hvad så ? Så er der den så lidt gentagne rastløse vandring fra kafé til kafé , hvor opvarterne ler bag hans ryg . Skulle hun ikke være dér , mon ikke dér ? Fra kongens Nytorv til dagmarteatret . I dagmarkaféen traf han hende en gang . — ind i national ? 

nej , dér har han aldrig mødt hende ! Men måske netop derfor . — tilbage til kongens Nytorv . Nu kommer folk fra teatret , den mørke strøm vælder fra vestibulen udover den store plads . Han søger hendes høje skikkelse . Engang så’ han hende der ; hun gik ved sin gamle mands arm hen imod å Porta — Paul løb i forvejen derind . Da så de kom efter , sad han dybt interesseret i en Avis og syntes meget overrasket . 
Det er , hvad han har at håbe denne aften , og den er som de fleste . Hensunken i disse tanker , stadig betragtende sit eget ansigt , som han med øjnene ligesom kærtegner til trøst , fordi hun ikke elsker det , hører han det ringe . Ærgerlig over at der kommer besøg netop nu , da han vil gå , tænker han et øjeblik på ikke at lukke op . Men sæt , at det nu var hende ! Han ved jo fuldt vel , at det er umuligt , men tvinges dog mod døren af dette elskerens evige håb . Han åbner . 
Det er naturligvis ikke hende , men hans ældre ven Henrik Gude , forfatteren af de fine og melankolske småhistorier , der skaffede ham — ikke mange — men så gode venner . 

„ Du har tøjet på . Skal du ud ? “ 
Paul svarede i en lidt ærgerlig tone : „ Nej , jeg ville bare drive lidt på gaden ." 
„ Kan du ikke ligeså godt lade være . Jeg ville gerne sidde lidt og sludre ," sagde Gude og så’ sig med et tilfreds smil om i den rummelige og elegante stue . 
„ Å jo , “ svarede Paul tvært . 
Begge tog tøjet af . Paul satte whisky og sodavand frem . 
„ Du skulle måske ud til Holms ?" spurgte Gude , og idet han strakte sit lange magre legeme i en lænestol , så han på den anden med sine kloge grøngrå øjne . Paul så bort . 
„ Aldeles ikke ." 
„ Nej , nej — måske ikke — Gude smilede . Det gjorde han ved at trække den ene mundvig en smule opad , ganske mekanisk som det var hans vane . Latter og smil kom hos ham kun sjælden uvilkårlig . 
De sad et øjeblik tavse , så sagde Paul : 
„ Du havde måske selv tænkt på at gå derud ." Han sagde det med en efterligning af Gudes ironiske smil , medens han i virkeligheden nærede det håb , at vennen ville svare ja . Så kunne de jo gå sammen . 

men Gude svarede kun : „ Jeg var der iforgårs — så jeg gider ikke gå derud foreløbig" . Dette ord „ iforgårs" var et lille smerteligt stik i Pauls hjerte .- han havde stået på gaden i regnvejret og set op mod vinduet , medens vennen sad derinde . 
„ Så— , “ sagde han bittert . „ Du er nok bleven fast gæst i huset ." 
„ Å ja — jeg kommer der temmelig lidt ; men der er vist de , der kommer tiere . Når var du der , lille Paul ?" 
„ Jeg — jeg har ikke været der længe — en fire fem dage siden ." 
„ Nå — jaja . Det har vel været lidt hårdt .  “ 
„ Herregud . Må jeg nu ikke være fri — jeg synes det er så latterlig , at du , som selv er forelsket — jeg er overbevist om , at du er forelsket ," afbrød han . 
Gude lo : „ Kære , du kan være ganske rolig . Jeg giver mig ikke af med forelskelser" . 
„ Du er en underlig fyr . Hvorfor søger du da Holms ?" 
Det varede lidt , før Gude svarede : „ Fordi hun er så smuk , at det er en fryd at se på hende , og fordi hun interesserer mig som personlighed ." 

„ Ja , hun er interessant nok ," sagde Paul , og så’ drømmende frem for sig . „ Jeg spekulerer såmænd lidt på , hvordan hun egentlig er , “ tilføjede han og havde dermed indledet en samtale , som de to venner næsten ord for ord førte , hver gang de var sammen , men som de dog aldrig blev trætte af . Mest var det Paul , der talte . Gude indskød kun korte bemærkninger . 
De talte om hende og hendes gamle mand . Frem og tilbage — om hun holdt af ham — eller ikke . Hun var jo god og kærlig imod ham , og det fortaltes også , at det var hende , der havde friet til ham , fordi hun ikke kunne holde ud i forældrenes pietistiske og glædeløse hjem . Holm var jo også rig og kunne tilfredsstille ethvert af hendes ønsker . Han havde vist for øvrigt ikke drømt om at afbryde sine pebersvendevaner for at rejse om fra sted til sted med en pur ung , livslysten hustru . 
„ Men ," sagde Gude , „ nu er han jo henrykt .  “ 
Paul smilede lidt ondt ved tanken på den gamles lykke . „ Ja han er næsten komisk med sin glæde ,  “ sagde han . 

Gude svarede : „ Jeg synes dog , han optræder meget net . Hun har jo al den frihed , hun kan ønske ." 
Paul trak på næsen . „ Ja , men synes du ikke , der er noget irriterende ved hans evindelige smil ?" 
„ Jo ," svarede glide , „ jeg kan godt forstå , at det ærgrer dig . Når du blot var lidt mere energisk , så måtte sådan en ung køn fyr som du jo let kunne gøre det af med hans glæde . — selv om hun holder af ham . — han kan dog ikke — være hende nok !" 
Paul blev rød . „ Hvorfor skulle jeg dog gøre den gamle mand ulykkelig ," sagde han , „ selv om jeg kunne og ville ." Men samtidig dukkede der et lille håb op i hans tanke , et lille fint håb om , at endnu var ikke alt tabt . Der  .lagde sig om hans læber et smukt , ømt og lykkeligt smil . 
De to venner sad endnu længe sammen . De drak meget . Paul nærmest for ikke at stå tilbage for Gude , der næppe nogen aften gik helt ædru i seng . 
Gude var tavs . Paul blev ved at tale om Holms , i det uendelige gentagende og varierende sine tvivl og formodninger om deres forhold , uden at han dog noget øjeblik 

helt indrømmede sin kærlighed . Hans øjne havde fået stærk glans . Benene havde han smækket op på bordet . Hed af drik snakkede han løs . Sentimentale og gammelkloge klager over livet med enkelte pludselige udbrud af ungdommeligt håb om lykke . 
Sent ud på natten rejste Gude sig . 
„ Nu er jeg fuld nok ," sagde han . Det kunne ellers ikke ses på ham . Kun var han lidt rødplettet ved tindingerne . 
Første gang Paul Linde i et selskab traf Holms , var de lige kommet hjem fra den toårige bryllupsrejse . 
Fru Holm var strålende smuk den aften . Ikke at hendes farver var pragtfulde , — tværtimod . Teinten var bleg , næsten grålig , øjnene dunkle , håret brunblondt , læbernes røde ikke stærkt ; men smilet i disse øjne og smilet om denne mund syntes at kaste solglans over det lille , skøntformede hoved , mere strålende end farver formår . 
Og hun smilede og lo meget den aften , — ikke kunstig som koketterne gør det , 

ikke uafladelig og irriterende som dumme og indholdsløse kvinder gør det , men overmodig fornøjet , ud af en stærk og stolt natur . 
'fil denne kvinde havde Paul talt i en skeptisk , blaseret tone . Han fandt ikke , at livet var så morsomt , havde han sagt . Dette havde hun så småt gjort nar af . Hun ville aldeles ikke tage hans pessimisme for gode varer . Han havde svaret hende ret skarpt , at det ikke nyttede et føre en samtale , når latter var den ene parts argumenter . Hun havde kun lét destomere let med sin store , fuldttonende latter , så rig på Melodi , lét uden noget hensyn , som smukke kvinder vover det . Dette hidsede ham til vrede , han ville prøve en dyst med dette gode humør , kæmpe en kamp mod denne stolte sejersbevidsthed . 
Så forklarede han hende da — og gjorde det med adskillig varme — hvad hans anskuelser var om menneskene , deres tro og håb . 
Han hævdede , at den unge slægt stod famlende og usikker . Hvor skulle den vende sig hen ? Hvad havde livet at byde den ? „ Religionen har man taget fra os , “ sagde han , „ og det , man byder os i stedet for , troen 

på fremskridtet og arbejdet for de manges lykke , kan ikke tilfredsstille os . “ Her var han ved det svage punkt ; thi i hemmelighed spurgte han lidt sig selv : er det da ikke løsningen , er dér ikke det rette at finde ; er det overdådige liv , jeg lever , ikke en skam , når så mange lider nød ? Han havde endogså en gang , da han var meget fuld , betroet sine venner , at det formodentlig en dag endte med , at han gav hele sin formue bort og som en ny Tolstoi slog sig ned et eller andet sted i egenskab af husmand eller grøftegraver . — imidlertid følte han i dette øjeblik ikke synderligt af disse tvivl ; thi så mange argumenter kendte han mod den moderne morallære , at han ganske overbeviste sig selv som så mangen før , når den onde samvittighed nagede hans 
. Sjæl . 
Han talte sig varm , han indrømmede sin usikkerhed ( just fordi han ikke følte den i øjeblikket ) men hævdede , at netop denne tilstand , hvor de forskellige p'ølelser stredes , uden at en af dem var stærk nok til at vinde herredømme , netop denne tilstand , som de fleste intelligente blandt de unge levede i , var beviset for livets og idealernes 

forringede værdi . Han føjede til , at også i mandens forhold til kvinden viste sig den samme århundredets sygdom , mangelen på følelsesstyrke . Virkelig dyb kærlighed fandt man nu kun såre sjælden . 
Han så , at hun opmærksomt hørte på hans ord , han syntes også selv , at han havde talt godt , og han følte sig overbevist om sin Sejer , da han endte med at sige : „ Nå , vil de så tro , at det kan være en smule alvorlig ment , når jeg siger , at livet ikke er så herligt .  “ 
Hun sad lidt og trak på det . Han så’ , at udtrykket i hendes ansigt var alvorligt og spørgende , det arbejdede ivrig bag den blege pande , så sagde hun : „ Jeg har nu så vanskelig ved at udtrykke mig , men jeg ved nu godt hvad jeg mener . Og , “ tilføjede hun meget ligefrem , „ jeg stoler nu engang ikke på folk som dem . “ 
Hun havde siddet og sét frem for sig , nu løftede hun hovedet og så smilende på ham . Måske var der lidt spot i smilet , men også lidt af en undskyldning . Hvor var det dog vidunderlig rigt dette smil . Glans gød det over hendes ansigt , glans over den , hun så’ på . 

„ Dem kommer jeg nok ingen vegne med ," sagde han og trak en smule ærgerlig på skulderen midt i al denne lyse og glade smilpragt . 
Da Paul Linde den aften gik hjem , spurgte han sig selv , som mænd plejer , når de har været sammen med en smuk kvinde for første gang : mon jeg kunne blive forelsket i hende . Han besvarede det med et : formodentlig — men heller ikke mere . Da han derefter spurgte : mon jeg bliver det , slog han det ret hurtig hen med den indvending , at han næppe traf hende så snart igen . 
Hvorpå Paul Linde indledede bekendtskab med en dame , der var sent ude , og inviterede hende med til sit hjem — fra hvilket han kort efter misfornøjet og led ved sig selv lod hende gå . 
Efter dette lå Paul Linde længe vågen og tænkte på , hvad Fru Holm havde sagt . Hun havde ret , man kunne ikke stole på ham . 
Hvad var han dog også for en ussel Karl ! 
Ganske alene her i den sorte nat , der hyllede ham ind i sit svøb , lagde sig over 

ham , opslugte ham , gjorde ham til en del af sit eget uhyre , ubegrænsede legeme , følte han en pludselig skræk for sig selv , en rædsel for — han vidste ikke hvad . - 
menneskenes urgamle lyssky forestillinger om straf , frygt for straf vågnede nu , listede frem af alle kroge , krøb hen til ham , trængte sig ind på ham , råbte i hans øre : tag dig i agt , straffen vil komme ! 
Det var som om mulmet lig et mægtigt , klamt uhyre havde grebet ham med ledeløse arme , knuget ham til sig , truende hvisket med våd mund : tag dig i agt ! Kold sved sprang frem på hans pande : 
„ Å gud ! Å gud ! Hvad har jeg da gjort !" 
Han husker hamiets ord , disse ord , som i deres dybe sørgmodighed så tit har fyldt hans sind med behagelig melankoli , og han siger dem højt med bævende læber : 
„  we are arrant knaves all . Believe none of us . “ 
Tro ingen af os — allermindst mig . 
Hvad har jeg da gjort , at jeg skal lide disse kvaler , spørger han , og svarer selv : intet andet , end at du er en elendig Karl , der søger din glæde i pessimistens sorg for 

at kunne leve , som du har lyst — uden hensyn . 
Men hvad — hvad skal jeg da gøre ? 
Om jeg nu gav alt , hvad jeg ejede , bort . Hvad hjælp var vel det for fattigdommen ? — en dråbe i havet ! Og hvorfor skulle så jeg være fattig ? Hvad vedkommer de andre mig ? Idet han tænker dette , søger han at forestille sig , at han har delt sin formue ud og selv lever som fattig . Tanken forekommer ham pludselig så latterlig . 
Men hvad er det da , jeg bebrejder mig ? Hvorfor pines jeg af en samvittighed , der vil gøre mig til dåre . 
Hvorfor kan jeg ikke glæde mig ved livet , nyde skønheden . 
Ejer jeg da ikke evnen til glæde . 
Måske kommer det af lediggang , som Gude siger . 
Men hvad skal jeg da bestille ! Jeg behøver det ikke . Hvorfor så sidde på en kontorstol og slide i åndløst arbejde , som tilstrækkelig mange gerne vil udføre . 
Skrive — ? 
Der var jo en tid , da jeg troede , jeg var digter . Men hvad blev det til ? Hvad 

har vel også jeg levet , som er værd at skrive , værd at huske . 
Alle udveje stængt ! 
Men taler nu Gude også sandt , ved han ikke godt , hvad der virkelig er i vejen . Kender han det ikke selv ? 
Han , der e n gang levede som asket og gav bort det tidobbelte af , hvad han brugte . Lyver han ikke , når han ler af den tid . 
Nu bruger han sine penge til malerier , porcellæn , sjældne bøger og vin . 
Piner samvittigheden ikke også ham , fordi han forlod den rette vej . 
We are arrant knaves all . Believe none of us . 
Men så tænker han på vennen . Han ser hans høje , lidt ludende skikkelse , det magre karakterfulde ansigt med den store , krogede næse , den fine mund , de grønne bedrøvede øjne og det mørke glatte hår , gråt ved de fremtrædende tindinger . 
Å nej , han lyver ikke . Han lever jo heller ikke som jeg . Han læser , han skriver , han drikker sig fuld alene . Jeg er jo ikke en gang fordrukken — drikker blot af for 

fængelighed , som jeg gør alt andet af forfængelighed . 
Hvad jeg dog er for en ussel Karl . 
Hvad er vel mine „ gode egenskaber" uden ofre til min forfængelighed ! 
Således tænker denne stakkels fyr , der tror , at han kender sig selv , fordi han ligger på lur efter sit eget jeg og dømmer hver en handling , det foretager , hvert ord , det taler . Og han fortsætter med at spørge : 
hvad er din trofasthed mod venner andet end frygt for at mishage dem . 
Hvad er din fintfølende diskretion og din hjælpsomhed andet end lyst til at behage og et emne for praleri . 
Hvad er din sandfærdighed , din skræk for løgnen , den ligefremme løgn , andet end skræk for at blive opdaget . Du lyver jo alligevel . Lyver altid . Gør intet uden at lyve . Og hvilken forbrydelse ville du ikke udføre , hvis den kunne gavne dig og hvis ikke frygten for opdagelse forhindrede dig . 
I have more offences at my back , than i have thoughts to put them in , imagination to give them shape ør time to akt them in . What should , such fellows as i do crawling 

between heaven and earth . We are arrant knaves all . Believe none of us ! 
Og som Paul Linde mumler for sig selv disse hamlets frygtelige ord , der rummer som i en sum al menneskeslægtens højeste fortvivlelse , strømmer tårerne fra hans øjne ned ad kindernes bløde runding , hans ansigt fortrækkes og han borer sit trætte hoved ned i puden . 
Men i hans hjerne hamrer disse spørgsmål som med dumpe slag : 
er vi da alle sådan eller er det blot mig ? Er alt , hvad menneskene kalder godt , en løgn og det onde sandhed ? Svimmelhed griber ham . Det er som stirrer han ned i en uendelig afgrund , og denne afgrund er den hele grufulde verden . 
Har vi da gennem tusinder af år holdt denne løgn i live , for at vore børn skal arve den og forplante den til senere slægter ? 
Ja vi lyver alle ; men kun nogle få af os ved det . Vi ulykkelige kloge , over hvem forbandelsen hviler . 
Og hvad hjælp ? 
Hvor er der fred at finde ? 
Pludselig falder hamiets stadig tilbagevendende sørgmodige råd ham i minde . 

gå i kloster ! 
Et øjeblik dvæler hans tanke med velbehag ved disse ord , der lover det syge hjerte fred . 
Så smiler han hånlig . 
Nogle dage efter traf Paul Linde Holms i det kongelige teaters foyer . 
Der blev vekslet de almindelige bemærkninger . 
Så spurgte Paul Fru Holm med et ironisk smil , — der straks tog kampen op — hvad hun syntes om spillet . 
Hun viste sig da at have den originale mening , at en af de mindre rollehavende , en ganske ung kunstnerinde , sagde nogle repliker sandt og med ægte følelse . 
Paul erklærede , at han aldeles ikke havde lagt mærke til vedkommende ; for øvrigt syntes han , det hele var rædsomt . Skuespilkunst i det hele taget var noget gøgl . 
Dette var virkelig hans mening ; han havde som mange mennesker nu tildags meget liden respekt for teatret , men var i dette spørgsmål som i næsten alle andre temmelig usikker . Havde hun udtalt en 

sådan anskuelse ville han uden tvivl gjort nar af den , så ganske var krig hovedsagen for ham i dette øjeblik . Hun svarede med et spottende smil , han søgte af gengælde dette , — de skiltes , idet den gamle , altid elskværdige Holm sagde : 
„ Vi træffes måske efter forestillingen hos å Porta . — plejer de ikke at gå der ? “ 
Paul svarede , jo , det ville han så gerne . — han havde nu en gang bestemt sig til kamp mod denne kvinde , som vovede at le af ham . 
De spiste altså til aften sammen . Der blev atter talt om stykket . Fru Holm havde glædet sig over forestillingen i det hele taget og nævnte atter den unge skuespillerinde , hun havde forelsket sig i . Holm var enig med hende , han så henrykt på hende , medens hun talte , hvert et ord fra hendes læber syntes ham visdom . Paul holdt på sit . Han gjorde nar af de mennesker , som var rørte og bevægede i teatret til kl . ét kvarter over ti og derefter drak te hos å Porta . Hun svarede kun : „ Å de er slet ikke så slem som de gør dem til ." Hun troede fuldt og fast — ganske med urette — at hvad han sagde var det 

rene komediespil , sagt for at give den blaserede og overlegne . 
Hvad kunne vel irritere ham mere , han var nær ved at give et afvisende svar , men mærkelig nok vandt en vis følelse af behag overhånd , og han sagde : „ Nej malerier og bøger , det kan man elske og beundre , det andet er kun humbug . Og nu gav han sig til med begejstring at tale om forskellige billeder og digterværker , som han holdt af ; uvilkårlig læmpede han sit væsen efter hendes ønske , og han lagde i sine ord så megen varme , som han formåede . Hun hørte opmærksomt efter ham . Han talte også godt , havde let ved at finde udtryk og ejede evne til at genfortælle en bog , så dens stemning ikke blev borte . Hendes smukke , forskende øjne hvilede på ham ; de syntes at sige : nå måske er der noget ved dig alligevel , du skaber dig dog ikke altid , og der er da nogen varme i dig . 
Han talte om Paris , det skønne Paris , som han elskede . Sommernætterne på boulevarden under duftende kastanier . Det brogede , hurtige , nervøse , gnistrende liv , der rev alle med og gød i de tusind forskellige sind den samme forunderlige trang til at 

leve , leve i øjeblikket og give Pokker i resten . 
Han talte om franskmændenes kunst , om malerier han beundrede , om bøger han havde kær , og der kom en ild i hans øje , som måske mere galdt den kvinde , der lyttede til hans ord , end værkerne selv . Alt det talte han om , som kunne nærme hendes sind til hans — udjævne kløften mellem deres sjæle . 
Men det var ikke , som han selv troede , blot for hendes skyld , ikke blot for at brillere  , at han gav sine ord så stærk en farve , nej det var fordi der i hans sjæls inderste var en trang til dog at føle varmt for noget , en "prang til tilbedelse , som han så sjælden tilfredsstillede . 
Hun var blevet livlig , hendes ansigt strålede i smil , hun talte med , gav sine egne indtryk . 
Han følte det , som førtes de imod hinanden , og for helt at vinde sin Sejer vendte han tilbage til deres forrige samtale og søgte at få hende til at forstå også dér . 
Han talte med ild om , hvor gerne han ville tro på lykken , men hvorledes troen gled bort mellem hans hænder , hver gang 

han mente at have fanget den . Dette var det , der bragte mænd til at føre det liv , han levede . 
Han kunne denne tale med alle dens mange melankolske argumenter så godt uden ad — han havde jo så tit holdt den for sig selv — at ordene flød let fra hans læber ; men der var tillige en sådan varme over ham , — for hendes skyld — at han næppe hørte den stemme , der i hans indre hviskedee : du lyver . — tro mig ikke ! 
Holm gav ham ret . „ Der er meget i , hvad de siger , hr . Linde , “ sagde han og nikkede venlig . „ Enhver må se at klare sig livet så godt , han kan på sin egen måde . Vi mennesker har det ikke så godt . Det er jo ikke alle , der er så heldige som jeg , at trække det store nummer i den ellevte time ." Han smilede og så’ så inderlig forelsket på sin kone . 
Men hun — hun rystede blot på hovedet og sagde , at det forstod hun så godt , at man ville more sig så meget , man bare kunne ; hun kunne blot ikke lide , at man så ikke morede sig ligefrem uden at gå og se fortvivlet ud og uden at tale ondt om 

livet , når man ( grunden havde det så godt . Det , syntes hun , var umandigt . 
Han forstod ved disse ord , at han aldeles ikke havde forsvaret sin sag mod hende , men som sædvanlig mod sin egen samvittighed , og at hendes indvending havde ramt helt andetsteds end , hvor han havde holdt Skjold ; men det sår , hun her havde tilføjet ham , forekom ham ganske ufarligt . 
Han svarede : „ Jamen jeg har det ikke så godt . Det vil sige , jeg tror ikke , jeg har det godt . Hvad vil det i det hele taget sige at have det godt ." 
Han vejede og undersøgte i '['ankerne disse ord : have det godt for at finde deres værdi , og han kom til det resultat , at han denne gang dog måske ikke havde løjet . 
Han fortsatte : „ Nydelserne giver os ikke så stor glæde . Det er ikke nok , vi får for pengene — han smilede — vi drikker os fulde som hovedfornøjelse . Det er det eneste , der er morsomt . Nej glæden er ved at dø ud af verden ." 
Hun fandt intet svar , sad lidt og spekulerede med sammentrukne bryn ( det gav hende et eget bekymret udtryk ) , så sagde 

hun : „ Ja jeg ved ikke rigtig , hvad det er ; men noget galt er der .  “ 
Han trak på skuldrene og sukkede lidt overlegent medlidende . Da løftede hun hovedet og smilede med sit dejlige smil , og hun sagde helt muntert , medens hun rolig lod sine øjne hvile i hans : 
„ Ja det ved de nu i grunden godt selv ." 
Dette stolte smil og dette sikre blik , det tændte ild i hans sjæl . Som flammer blussede kærlighedslængsel op i ham , og han følte selv den forunderlige glød , der er den frembrydende kærligheds tegn , i det blik , hvormed han så på hende . Et blik , der ligesom slyngede sig om hende , søgte at trække hende til sig , suge hende ind , et blik så uligt ethvert andet , så fuldt af vilje og kraft . Og idet han så sådan på hende løftede han sit glas og sagde : „ De kan ikke lide mig . De skulle vide , hvor det gør mig ondt ." 
Hun smilede strålende muntert , og klinkende med ham sagde hun : „ Å jeg kan i grunden meget godt lide dem . De er bedre , end de gør dem til . “ 
Han protesterede , men hans hjerte sitrede i anelsesfuld fryd . 

klokken var bleven tolv . 
Holms rejste sig for at gå . Paul sagde : „ Vil de virkelig allerede afsted ." Han kunne ikke nægte for sig selv , at det gjorde ham lidt ondt , og han så bedrøvet på hende . 
Varsomt og med ømhed havde Holm lagt kåben over hendes skuldre . Som hun nu stod der med smil på det alvorlige ansigt , følte Paul beundring . Hvor var hun rig og lykkelig ! Hvor var han fattig og svag ! Selve hendes stærke og sikre skikkelse indgød ham den forestilling , at hun også fysisk var ham overlegen — en tanke , der for ham som for mange forfinede mænd , gemte en overordentlig og hemmelighedsfuld vellyst . 
Hun rakte ham sin kraftige , dejligt formede og hvide hånd og han følte den hvile et øjeblik varm og levende i sin , og han sagde med lidt usikker stemme : „ Tak for i aften frue — tak ." 
Holm sagde : „ Kom ud og besøg os . Både Elisa og jeg vil blive glade ." 
Paul takkede . Hun hedder Elisa , tænkte han , og jeg er bange for , at jeg er forelsket i hende . 

han var i glimrende humør . Han blev siddende længe i kaféen med nogle vennelog drak champagne . 
Fra den dag af var det hans beslutning at bøje denne stolte kvinde under sig . 
Fra den dag af bøjedes han selv dybere og dybere under hendes magt , og som han sank sammen for hendes fødder , strakte han sine arme bedende op imod hende — uden håb . 
Morgenen efter Gudes besøg vågnede Paul Linde med en behagelig fornemmelse af , at han havde noget at glæde sig til . Han vidste jo , at han om aftenen skulle træffe hende hos dr . Bull . 
Dr . Bull var rig , temmelig indskrænket og sværmede for intelligensen . Endvidere havde han en passion for fransk salonvæsen . Derfor samlede han en gang om ugen i sit hus en række begavede og frisindede mænd og kvinder , som han beværtede fortræffelig — og lå på maven for . 

Holms havde truffet ham i udlandet og Gude , der selv kun sjælden mødte , havde introduceret Paul . 
Disse dage , hvor Paul vidste , -han ville få hende at se , var hans gladeste . Han følte sig fri og let , pinte sig ikke med at udfinde , hvor der vel var håb om at møde hende . 
Han gik til dr . Bull den aften , som han plejede , med mange smukke forsæt om en kølig og tilbageholden optræden . Hun trættedes vel kun ved denne ulykkelige klynken og disse bedende blikke . Han havde jo fra første øjeblik spillet den ulykkelige elsker , skønt han ikke med rene ord havde fortalt hende sin kærlighed . Værst var det , når der var andre tilstede . Han havde vist mangen gang gjort -sig latterlig , når hun talte med de unge malere , der kom hos Bull , og som alle gjorde kur til hende . 
Det var dumt ! Selvfølgelig havde han ingen ret til at vredes , fordi hun smilede venlig til sin egen mand eller til andre . Nu ville han gribe det helt anderledes an . Måske der ville vågne tvivl i hendes sjæl , om han nu også virkelig elskede hende , når hun så hans forandrede opførsel . Måske 


28 
ville disse tvivl vække den slumrende kærlighed i hendes hjerte . Da ville det vise sig , det lille glimt i øjet , da ville den vise sig , den flygtige rødme , da ville han fornemme det fine håndtryk , der skænkede kærlighed . Thi hvorfor skulle hun ikke elske ham ? Han var jo ung og smuk , og han følte selv , at han ejede en ømhed , som måtte være kvinderne kær . Så troede han også , at enhver virkelig kærlighed måtte blive gengældt før eller senere . I drengeårene og i hans første balsæson havde heldet aldrig svigtet ham . Ungdommens første og lette forhold havde ydet ham elskovens fine og berusende sødme . 
Hun skulle elske ham . Og dog , som han sagde dette til sig selv , troede han det ikke ret ; thi hendes kærlighed stod for ham som så fjernt et mål , at han i virkeligheden vanskelig kunne forestille sig det nået . 
Hvad videre ville ske lå for ham i en ubestemt tåge , som han ikke brød sig om at bringe klarhed i ; ja , da det en gang faldt ham ind , at de så måske ville komme til at rejse bort , de to alene sammen , vakte denne tanke inderst inde et svagt ubehag , 

som han næppe gjorde sig rede for , men som bevirkede , at han slog den hen og atter kun fordybede sig i skønne drømme om den rige og dybe kærlighed , der skulle lyse ham i møde fra hendes dejlige øjne . 
Og så gik han da i glade tanker til selskabet den aften . Ak hvor lidt havde ikke hans hjerte før banket i håb , til det skuffet skælvede i smerte . Han vidste det , og selv bag øjeblikkets tilfredshed lå tvivlen på lur . 
Men endnu var han dog ikke træt , endnu havde han spænstighed og kraft til at håbe . 
Hvad blev det så til med hans kølige ro ? Nu sidder han  .jo her som sædvanlig i en krog og stirrer på hende . Hun står i en kreds af unge . Hun spøger og ler , hendes smil lyser , hendes latter fylder hans øre med vellyd . 
Forbitret stirrer han på hende . Om han kunne fange hendes blik , vise hende sin vrede . 
Pludselig falder det ham ind : jeg er jo komisk . Hun ler vel af mig , og de andre 


vel også . Jeg vil gå hen , hvor hun står og blande mig i samtalen . Dette tænker han og udvisker i sit ansigt det vrede udtryk og lægger på sine læber et muntert smil . 
Han nærmer sig den lystige gruppe . Hun synes*ikke at se ham . Da han så pludselig står ved hendes side , har han en lignende'følelse af flovhed , som når han i barneårene havde fået en lussing i selskabets overværelse og efter en halv times skrålen i en anden stue kom tilbage . 
Han ville givet meget for et godt indfald nu i denne leende klynge . Men han får intet godt indfald og han føler det selv . at han ser såre fjollet ud med det påtagne smil , der strammer om munden , så den dirrer . 
Han siger med hæs stemme : „ Hvad er så morsomt  ? “ 
Ingen svarer ham . Man lytter til en ung , fra Paris netop hjemkommen journalist med uhyre hvide tænder , der selv ler meget højt af sine vittige bemærkninger . 
Paul vender i pludselig vrede — han er nær ved at græde af raseri — Fru Holm ryggen og går tilbage til sin krog . 

atter sidder han der alene med sit vrede ansigt og sine forbitrede øjne , der forgæves søger at fange hendes . 
Hvor han hader dem alle . Hvor han hader den gamle Holm med hans kærlige øjne og evige smil . Og den unge journalist og Gude , der netop taler , men mest af alle hende . 
Han rejser sig pludselig og går med tunge skridt — for at hun skal høre dem — hen til et bord , hvor der står flasker . 
Han skænker et glas fuldt af Sherry og tømmer det . 
Hun så det ikke . 
Et til tømmer han . 
Heller ikke det så hun . 
Han tømmer det tredje . 
Idet han holder det for munden , strejfer hendes blik ham . Et lille flygtigt smil — så er hendes øjne langt borte . 
Hun smilede . Hun fandt ham latterlig ! Fortvivlet går han ind i den anden stue . — 
dér er de gamle forsamlet . 
En politiker med grødet stemme udvikler hvorledes situationen er , har været og vil forblive . Nemlig den samme . 


den lille spinkle vært hænger med øjnene ved hans læber . Han ser ud til at være begejstret over sin opgave : at give de rigtige stikord . 
Hvad skal vel Paul her i dette ord-frådseri , der intet har tilovers for hans smerte . 
Han går tilbage til de unge og sætter sig , hvor han sad før . Gruppen er splittet i mange små . 
I en sofa sidder Fru Holm og journalisten . Han har fået fat i hendes store røde silkevifte , han sidder og leger med den , slår den ud foran deres ansigter og lukker den igen . 
Nu er begge hoveder skjult bag viften . De må være nær hinanden , siden intet ses . 
Paul rejser sig uvilkårlig og nærmer sig . Han hører latter og hvisken bag den røde silke . Forbitret til raseri er han nær ved at råbe : væk med den forbandede vifte — men gør det ikke , mumler det kun halvhøjt . Så kommer der pludselig et lille stykke leende mund og et strålende øje frem på den ene side . 
Å , kunne han fange hendes blik . Så måtte hun dog få medlidenhed med ham ; 

men øje og mund forsvinder straks , og atter hører han latter og hvisken . 
— herregud — han er nær ved at græde — kan de dog ikke forbarme sig - og lægge den vifte væk ! Blot han på en let og spøgende måde kunne gå hen og tage den fra dem . 
Jojo ! Det ville vist se ud som spøg . Han var jo ret en spøgefugl at skue . 
Han går ind i spisestuen , hvor enkelte er tyet hen for at trække frisk luft . På bordet er cognak og siphoner . 
En lille grim , ikke ganske proper , maler med lurvet hår står og hikker . Han fører et glas sodavand til munden , drikker , hæver det derefter op i linje med øjnene og stirrer med et idiotisk anstrengt blik på det . Denne forunderlige ceremoni gentager han regelmæssig . 
Da han ser Paul siger han : „ Det hjælper for hik — ken . — jeg er sgu vældig fuld , kære !  “ 
Paul smiler bittert . „ Det er rigtigt . Man skal drikke sig fuld . „ Berus jer altid" som baudelaire siger . Jeg vil også drikke mig fuld ." 

han skænker sig et stort glas . Det kan ikke nægtes , at der i hans sorg blander sig en ganske lille tilfreds tanke over denne smukke og mandige situation . 
„  enivrez vous toujours “ ; gentager han , „ det er det det eneste , der er mening i . Enivrez vous toujours\a 
„ Å det er sgu ik — ke så rart ," laller den lille maler , „ jeg sku’ sgu — takke til — at jeg h — ikke var’et .  “ 
Paul ser på ham og føler en pludselig modbydelighed . 
„ Her står jeg og skaber mig for det drukne dyr , “ siger han til sig selv , vender sig hastigt og går ind i den anden stue . 
Fru Holm og Gude sad sammen . 
Det var hende , der talte . Alvorlig og langsomt kunne Paul se af læbernes bevægelse og af hånden , der hvilede på knæet og krammede om kjolen for hver sætning , der kom . 
Paul gik derhen . 
„ Er det tilladt ?" spurgte han og pegede på stolen ved hendes side . Han var bleven 

så vammel ved sin egen ophidselse , at der var falden nogen ro over ham . 
Hun nikkede åndsfraværende og fortsatte dæmpet henvendt til Gude : ( paul- hørte kun med anstrengelse ) „ Man kan jo nok føle lidt trang til afveksling . Somme tider er det lidt ensformigt . Man kan få for meget af ( hun smilede ) det bedste også — men det er jo bare forbigående ." 
Hun tav , men blev ved at kramme kjolen med den knyttede hvide hånd . 
Paul forstod i et nu , at det var om Holm og om hans kærlighed til hende , de havde talt . Denne fortrolighed mod Gude forbitrede ham , skønt hendes ord vakte behag . Han tabte atter ganske herredømmet over sig selv . 
Han rejste sig , bukkede og sagde : „ Undskyld at jeg forstyrrede ." Han vendte sig og gik , skønt han hørte hendes stemme : „ Bliv dog !" 
Journalisten med de hvide tænder kom storleende imod ham . 
„ Nu skal vi have et glas ," sagde han og tog Paul under armen . Paul prøvede at gøre sig fri . 

„ Å sludder ," sagde journalisten , „ gu' skal vi ha et glas ." 
Paul fulgte . 
Journalisten , der var kridhvid i ansigtet af den megen drik , lo og vrøvlede uafbrudt . 
„ Hun er sgu storartet ." 
„ Hvem ." 
„ Elisa Holm , for fanden ." Han skænkede Sherry i glassene . „ Skål ," fortsatte han . „ Skål for hende . Fanden lyne mig , skal vi drikke en skål for hende ." 
Og Paul måtte drikke denne skål . Drikke hendes skål med en drukken , vrøvlende fremmed , der pludrede ud hendes navn mellem eder og vås . Hendes navn , der var hans ømmeste tanke , hans sjæls smerte , hans dyreste eje . 
Han rev sig pludselig løs fra journalisten , der forundret stirrede på ham med tilbagelænet hoved , hænderne i siden og højt ytrede : 
„ Haha ! Det var som satan ." 
Der står hun midt på gulvet , hun synes at søge nogen . Hendes blik glider 

stuen rundt , dvæler lidt her lidt der , hviler et øjeblik på ham og flyver hastig videre , så hastig , at det synes ham en ny uret . 
Han går hurtig mod hende- og hvisker med dirrende stemme : „ At de kan være så ond imod mig !" 
„ Men du gode gud ," siger hun og lader hænderne lidt træt falde . „ Hvad har jeg da gjort .  “ 
„ Mod alle er de anderledes end mod mig , “ hvisker han åndeløs . 
„ Men herregud ," siger hun ganske højt . „ Hvad har jeg dog — “ 
„ Tys !" Han afbryder hende , ærgerlig over sin dumhed , frygtende en scene . Idet samme nærmer journalisten sig med et saligt smil om munden med de herlige hvide 'hænder . 
Paul går ind i spisestuen . 
Den lille maler kommer ham smilende i møde . 
„ Nu er det sgu gået over ," siger han . 
„ Skal vi ha’ et glas ." 
Han skænker og siger idet han klinker med Paul : 
„ Det er sgu disse satans fruentimmers skyld . Jeg skulle jo drikke med dem alle 

sammen . — så bliver man plein . Haha , der var vel ingen , dei" så det . Jeg måtte sgu ned i gården . De er forresten en hyggelig fyr , men de ser så forbandet alvorlig ud . Skål !" — 
da Paul et øjeblik efter søgte Fru Holm , fandt han hende ikke . Han gik hastig hen til Gude . 
„ Er Holms gået ," spurgte han . 
„ For lidt siden . De ville gå ubemærket ," sagde Gude , og tilføjede efter et øjeblik at have betragtet vennens blege ansigt : „ Jeg tror forresten , hun så efter dig ." 
Paul smilede bittert . „ Det er meget venligt af dig at tro det . — du har vist forresten ikke bedt hende om det ." Han så ondt på'vennen . 
„ Farvel ." Han gik . 
„ Men Paul dog ," hørte han Gude sige , „ hvad du dog er for et barn ." 
Han gik hjem bitter og hadefuld ; kun én lille tilfredsstillelse havde han — thi det kan ikke nægtes , det var en tilfredsstillelse  -og det var den , at han hånlig kunne le ad 

alle sine gamle skrupler , sit dumme samvittighedsnag , der havde forbitret hans ro , den gang han ejede den . Vistnok havde han slet ikke tænkt på disse ting , siden han blev forelsket ; men i aften var det ham en ren glæde at bede en gammel vagabond , der tiggede om en skilling , gå fanden i vold . Han skyldte ikke den tigger noget . Den ene havde det såmænd ikke bedre end den anden . 
Det var to dage efter selskabet hos Bull . 
Paul kom gående ned ad strøget . Han ville ud til Holms . 
Det var en af disse mørke fugtige aftener , hvor de våde , sorte fortove spejler butikkernes gule gasblus , en aften med tåge og ganske fine stænk af regn . Ægte københavnsk vejr . 
Som han nu med bøjet hoved drev nedad gaden tænkende på hende og- sin . håbløse og udmattende kamp mod den stærkere , hørte han en stemme lige i sit øre . 
„ Hov , hvor skal du hen i så dybe tanker .  “ 

han vendte sig . Det var en ung baron med et livligt , elskværdigt ansigt , en af hans venner fra nattesvir og kortspil . 
„ Går du og lufter en kæfert ," fortsatte baronen , „ du skulle have været med i går , det var storartet ." Og han fortalte under høje latterudbrud og mange udråb , som : guds dros , det var glimrende , aldeles pærefuld , skvatfuld , kanondrukken , snydefuld o . s . v . om de lystige optrin , den forløbne nats champagnebouteiller havde medført . Han endte med at bede Paul gå med i aften , „ den skulle spædes op" . 
Da Paul imidlertid afslog , blev baronen ærgerlig . 
„ Hvad fanden går der af dig ," sagde han , „ du er sgu blevet en net fyr . — hvor er det egentlig du gemmer dig ? Har du fundet noget , som skal holdes hemmeligt , hvad ?" 
„ Herregud , jeg skal i selskab , det er da ikke så underligt ." 
„ Men man ser dig jo aldrig mere ." 
„ Jeg er flittig ." 
„ Det er løgn vel — ! Vil du spise til middag med mig iovermorgen kl . 6 ?" 

det varede et øjeblik , før Paul svarede : „ Jeg kan ikke du — desværre — jeg har et rendezvous — en anden gang ." 
„ Så kan du gå fanden i vold ," sagde baronen ærgerlig . „ Du er bleven et morsomt menneske . Farvel ." 
Et øjeblik tænker Paul på at holde ham tilbage — thi han nærer en ængstelig frygt for , hvad andre mener om ham og holder sig helst gode venner med alle , — men da han så forestiller sig denne middag , hvor han vil sidde bunden til dette ene , i virkeligheden fremmede menneske , berøvet sin frihed til at gå , hvor han vil , berøvet det lille håb om at træffe hende , som ene gør hans dag udholdelig , da han forestiller sig denne middag , lader han den anden gå , idet han siger : „ Du må ikke være vred , men jeg kan ikke iovermorgen " . 
De skilles . 
Paul går videre over kongens Nytorv og nedad store kongens gade . Han går midt i kørebanen . 
Med et råber en kusk ham an . Han farer til side og ser op — han synes at skimte et blegt kvindeansigt bag vognruden . 

han går et øjeblik videre — hed af skrækken . Så synes han pludselig , at det var hende , der sad i vognen — det var jo hende , hendes blege ansigt og lille , sorte hat . Han vender hastig og giver sig til at løbe efter vognen . Den er allerede om hjørnet af kongens Nytorv ; der drejer den om og kører op ad Gothersgade . Han efter — løber og løber . Hvor skal hun vel hen ? Han må vide det , og han løber . Sølepytter sprøjter snavs opad hans bukser , han render lige på et hvidt bybud , der vender sig og bander . Hvad så —i folk stopper op og ser på ham . Hvad må de vel tænke ! Han møder sin skrædder og hilser ham flygtig . Hvad må vel skrædderen tænke ! — nu er han lige bag vognen , han kan næppe trække vejret , det stikker i hans bryst , men han knuger hænderne i siden og løber . — 
han vil indhente hende . 
Langt opad Gothersgade går det , så pludselig — han fornemmer det som et elektrisk ryk gennem sin krop — drejer vognen ind i en af de små , mørke sidegader . De er pludselig ganske alene , disse to , vognen og han , der forfølger den . 

jeg giver ikke tabt . Jeg giver ikke tabt , siger det inden i ham , medens han forbitret stirrer på flygtningen der foran . Med et drejer drosken igen ind i en anden gade . Det er som ville den holde ham for nar , forvirre ham , trække ham med sig ind i en labyrint . Han begynder at hade denne vogn . Vil den da aldrig standse ? Han kan næppe få vejret længer , — løber dog . Benene svigter under ham , hvert øjeblik snubler han nær ved at falde . Han føler det , som buede hans bryst sig ud , hult og tomt , lukket for luften , lige ved at sprænges . Hans hoved synker træt , hedt og smertende forover — . 
Så endelig standser vognen udenfor et højt , skummelt hus . Paul støtter sig til muren et stykke derfra . Han snapper efter vejret , hans øjne rinder , mens de stirrer . 
Kusken kryber nedad bukken . Nu åbner han vogndøren . 
En gammel kone med kyse og mange shavvler kravler besværlig ud . — 
Paul er ved at græde af raseri . Her står han segnefærdig med værkende ben , med smertende bryst et sted , han ved ikke hvor . 

for hendes skyld ! — dog til ingen nytte . 
Er hun det værd , holder han virkelig så meget af hende ? I dette øjeblik svarer han sig selv : nej . Han er i grunden træt , træt og udmattet af denne kærlighed og dens anspændelse — til ingen nytte — , som han er træt af dette lange løb — til ingen nytte . 
Men med et ræsonnement , der er et af de sindrigste selvbedrag , ulykkelige elskere kender , siger han til sig selv : hvad så — jeg tager alligevel derud . Det er dog en behagelig aften ; så meget desto bedre , at jeg ikke længer bryder mig så meget om hende , så er jeg fri for den plage og — tilføjer han — har måske netop af den grund mere håb . 
Han sætter sig ind i vognen og lader køre ad østerbro til . — nær hendes hjem begynder hans hjerte at banke . 
Og det banker endnu , da han holder klokkestrengen i sin hånd , banker i forventning , i håb , i angst . Hvorledes vil hendes smil vel hilse ham ? — 
en dør bliver åbnet , latter og stemmer lyder pludselig ud til ham og skæres så skarpt over , idet døren atter lukkes . En 

høj skikkelse tegner sig på det matte glas . Det er hende selv . 
„ Nej goddag ," siger hun , og hendes smil er så strålende venligt . „ Jeg sagde netop før , at jeg troede , de kom i dag ." 
Han mumler et eller andet til svar , glad , fortumlet og rødmende , medens han tager 'løjet af . Han taber sin hat på gulvet og tager den end mere forvirret op . 
„ Svogers er her ," siger hun med et smil . 
„ Å , jeg hørte nok her var fremmede ," også Paul smiler . 
Svoger er en fætter fra landet , og han er ikke alene ualmindelig grim og ualmindelig dum , men den brave fyr lever ovenikøbet i den lykkelige indbildning , at hans lille hæslige , fregnede og  .rødhårede kone er den mest fortryllende skabning i verden . Svoger-er ingen rival . 
Holm kommer Paul venlig i møde , da han træder ind . Det glæder ham så meget at se sin unge ven , siger han , og hans gode , smukke øjne siger det samme . 
Svoger , der har placeret sit mægtige legeme på en skammel foran sin kone , 

som forsvinder i en dyb lænestol , siger derimod slet ikke goddag . 
Han farer op og råber , imedens han ivrig løber rundt i stuen , som for at søge sit tøj : „ Lise , Lise ! en ung mand . Nu må vi gå , ellers bliver han kulret i hovedet ," og han ler støjende over sin spøg og hans lille , grimme kone ligefrem spræller at henrykkelse i sin store stol . 
Paul ser på dem . De to er lykkelige , de to elsker hinanden . Han gyser ved at tænke sig dette kærlighedsforhold mellem to grimme dyr . Fra dem vandrer hans blik og hans tanke uvilkårlig hen til den kvinde , han elsker , og for første gang søger han at forestille sig , at han hviler i hendes favn . Han formår næppe at tænke denne tanke ; men han føler et stik i sit sind , et stik , der forvandler til smerte den vellyst , hans tanke attråede . Han ser vredt hen på svoger , og givende ham skylden mumler han : „ Hvorfor skal kærligheden dog være så grim ?" 
Han har sat sig i sofaen ved siden af Fru Holm . Hvor er hun dog smuk i aften . 

en persisk slobrok i prægtige farver falder løst om hendes høje skikkelse , og hendes ansigt , skønt blegt , synes at stråle i sol . Skulle hun males , måtte det være , som de gamle italienere gjorde det , med skinnende glorie om hoved . Madonna , der ikke græder , men ler . Madonna , i glans af elskerens tilbedelse . 
„ Du store gud , hvor de er smuk ," udbryder han . 
Hun ler fornøjet . „ De må gerne sige komplimenter — det holder jeg meget af . Er den nu ikke smuk ," spørger hun og peger på slobroken . 
„ Smuk — den er vidunderlig dejlig ," siger han lystig . Han føler sig så glad , som han ikke længe har været det . En fin , lys og let glæde er det , han føler . Den er som Sollys , der dirrer i luften , varmende skøn ; men den er , som dette , ikke til at stole på . Før man ved ordet af det , — forsvinder den . Det sker så sørgelig snart . Det sker , da det ringer , og Gude træder ind . Da synes Paul i hendes ansigt at se samme glæde , som da han selv kom , og han hører omtrent de samme ord . 

Paul iagttager Gude , men finder , at der ikke forandrer sig en mine i hans ansigt . Udtrykket er som altid svagt ironisk , da han trykker fruens hånd . 
Svoger , der har siddet rolig og måbende lyttet til samtalen , gentager nu sin spøg i en mildere form . Han siger : „ Lise , Lise , det kan aldrig gå . Dei- er én til !" 
Det er senere . Holm sidder ved flygelet og spiller . De andre lytter tavse til . 
Paul har sat sig for sig selv . Siden vennen kom , har han ikke sagt mange ord . Forbitret har han på hendes læber talt hvert smil , der ikke var til ham . Nu sidder han alene og stirrer med rynket pande på hende . Å , vidste hun blot , hvor han led . 
Men der kommer hun jo . Der kommer hun og sætter sig ved hans side . 
„ Hvorfor er de så stille i aften ?" spørger hun . Hendes stemme lyder så blid . Han lader , som han ikke ser hende , lader , som han ikke hører hende . 
Hun gentager sit spørgsmål , han føler , at hun smiler . 

„ Jeg er ikke særlig stille ,” siger han . Hans stemme skælver og han er pludselig nær ved at græde . „ Sådan er jeg altid ." 
„ De er slet ikke altid sådan ." 
„ Jeg er ikke rigtig rask . Jeg har ondt i hovedet ." Han stryger sig over panden , ser hen på hende , lader sit blik sørgmodig hvile i hendes . Hun har to dejlige gråblå øjne , der halvt spørger , halvt ler , hun har så fin en rødmende mund , der kruses en smule i den ene mundvig ; halvt spørger , halvt ler den . Gud ved , hvad hun tænker ? 
Hvor er hun smuk , og hvor han elsker hende . Fra hoved til fod , således som hun er , uden indvending eller forbehold . Hendes rige , brune hår buer sig fyldig ned over den lille , sikre pande . Hvor gerne han ville nærme sit hoved til dette hår , ængstelig indsuge dets Duft . Hun sidder foroverbøjet , det gør hun næsten altid , går også lidt foroverbøjet , legemets linjer er lange og rene , brystet er vagt , og hans følelse er ømhed , når han tænker på dets kyske bue . I skødet hviler hendes hænder , de er store og smukke , måske lidt store for de fine håndled . Hvor gerne ville han ikke røre ved de hænder , stryge håndleddets 

lette , lyse dun . Hun sidder med nedslagne øjne , i hendes ansigt er det bekymrede udtryk , han så tit har set , når hun tænker . Nu løfter hun blikket , det er alvorligt , skønt det smiler . Hvor er hun skøn ! Hvor er hun kysk og sørgmodig ! 
Hun vender sig mod ham og beder om ild til sin cigaret , han rækker hende sin halvt udrøgede ; deres fingre berører blødt hinanden . Det er , som strømmede al hans kærlighed til for at modtage , for at blande sig med hendes , og skuffet trækker han hånden tilbage . Hvorfor skuffet ? Hvorledes kan han mærke , at hun ikke i den svage berøring lægger noget kærtegn ? Han føler det dog . 
Men hun sidder jo der ved hans side , hvorfor så være melankolsk , hvorfor tie ? Og pludselig oplyser et smil hans ansigt , og han vender sig mod hende , for at hun skal se det — men ak ! Netop i det øjeblik vender hun sig bort , og smilet forsvinder fra hans læber , og da hun igen ser på ham , er hans blik mørkt . Det står formelig 

skrevet i hans ansigt : jeg er en mand , som ikke kan smile . 
„ Fortæl mig noget ," siger hun ; „ De fortæller så godt ." 
Det gør ham straks glad og taknemmelig ; men det er ham umuligt at finde på noget . Det siger han hende , men smiler dog samtidig lidt — omend sørgmodig . 
Igen sidder de tavse og lytter til musiken , så kan han pludselig ikke længere holde det tilbage , som han tænker på , og han siger med skælvende stemme , og samtidig bliver han rød i hovedet : „ Fru Holm , hvor kan de nænne at være mod mig , som de er ?" 
„ Nænne ?" siger hun , og hendes stemmes klang er fyldt af venlig munterhed . 
Forlegen , flov , rødmende over sine egne ord — det er som om et smerteligt tryk fra hans indre presser dem frem på hans læber — siger han så : „ De ved jo godt , at jeg elsker dem ." 
Hun svarer intet , men fremdeles føler han , at hun smiler , øjnene funkler i smil , omend lidt usikkert , som stjerners lys . 
Så siger han : „ Det har de jo vidst så længe ." Så mange tanker krydser i 

hoved , medens han taler : hvorfor siger jeg hans dog dette , jeg gør mig jo til nar , jeg holder jo slet ikke så meget af hende . 
„ Ja , det har jeg nok ," svarer hun endelig , næsten munter , og bøjer sig samtidig forover , folder hænderne over det ene knæ . 
Blussende rød af ydmygelse , ærgrelse og sorg siger han : „ Det er jo for resten dumt af mig at sidde og sige dem alt dette ; jeg gør mig jo bare til nar for dem .  “ Han havde lyst til at rejse sig , gå , hurtig og stolt ; men rører sig dog ikke , sidder kun rød og med bøjet hoved og hører hendes svar : „ Hvorfor skulle de gøre dem til nar ? Det er da meget naturligt" -- hun leder efter ordene , idet hun vrikker lidt med den ene fod , som hun ser ned på — „ det er jo ganske naturligt , at man siger sådant noget .  “ 
„ Det nytter jo ikke noget ?" 
„ Nej det gør det ikke ." Atter smil . 
„ Så kan de jo se , så er det jo dumt ," svarer han flov — han er led ved den hele situation , ønsker hvert ord usagt , vil helst 

rejse sig og afbryde ; men sidder dog urørlig . 
„ Nej ikke dumt" — siger hun langsomt , hun leder efter ordene og er lidt forlegen — „ for når de siger , at de er — sådan i mig — ja sådan som de siger ( de sidste ord kommer ganske sagte ) , så synes jeg , jeg mener , det letter — det er altid så væmmeligt — det forstår jeg godt selv — at gå og bære på sådant noget ." 
Hvor han føler sig lille og ydmyget , han glemmer næsten sin kærlighed . Hvorfor er hun dog så klog , så fornuftig ? Hvorfor er hun ikke som en anden , der ville have gledet let hen over dette med en koket latter ? Hvorfor tager hun det så alvorligt , han behøvede jo slet ikke at have ment , hvad han sagde . 
„ Men det gør jo ikke noget ," hører han hende sige . „ Sådan noget går så hurtig over ." Han ser på hende , hun ser virkelig så deltagende , ja helt bedrøvet ud ; det er , som fortrød hun , at hun havde glædet sig lidt over hans underkastelse . Hvor er hun dog smuk ! Og han siger ( han er slet ikke vis på , om hun i grunden ikke har ret ) : „ Nej , det er netop det , jeg ved , at det ikke 

gør ." Pludselig oplyses hendes ansigt af et af disse dejlige , stolte smil , som han elsker , og bævende af kærlighed siger han med stemme så nær ved gråd : „ Har jeg da slet ikke det allermindste håb , blot et lille bitte ?" 
Afgjort og bestemt svarer hun : „ Nej !" , og hun ryster på hovedet . 
Så tier musiken , og samtalen er afbrudt . Hvad føler han i dette øjeblik ? Han kan ikke selv gøre sig rede for det . Det hænder menneskene , at på en gang så mange forskellige stemninger brydes og blandes i deres sind , at de ophører at tænke med ord , fordi ord ikke kan gengive flere modsatte tanker på en gang . Derved opstår en følelse af håbløs usikkerhed , over hvilken dog måske én bestemt fornemmelse , én bestemt tanke eller ét bestemt billede kaster særegent lys . 
Dette var , hvad Paul følte . Der var i^ hans sind tvivl , der råbte : løj jeg ikke , holder jeg virkelig så meget af hende ? Der var krænket forfængelighed , der højt forlangte : vis dig som en mand ; se hende aldrig mere . Der var håb , der sagte sang : måske endnu er alt ikke tabt . Der var 

misundelse , der hviskedee : er det for Gudes skyld , hun forsmår mig ? Men enhver af disse tanker gemte hendes alvorlige , skønne åsyn ; det kastede kærlighedens blødende rødme over hans stemningers urolige vande . 
Og lidt efter lidt blev dette ansigt alt for ham . Der var ingen tvivl , der var intet håb , der var ej forfængelighed og ikke misundelse , thi hele hans væsen skælvede i én følelse : å , hvor jeg elsker dig — hvor jeg elsker dig . Han holdt sine hænder for øjnene , thi tårerne brød frem . 
Der bliver sagt farvel . Paul holder sig lidt tilbage , han vil være den sidste , der trykker hendes hånd . Også i aften , skønt det kun bliver en kølig og hastig afsked ; thi han må jo vise hende , at han fuldt vel forstår , at deres forhold nu er et andet . 
Så rækker han hende sin hånd . Hun ser på ham med et blik så varmt , så fuldt af godhed , og han glemmer at være kold , glemmer det under disse dejlige øjne , og han holder hendes så kære hånd i sin , til hun varlig trækker den tilbage , og 

han ser på hende med et blik , der bønfalder , et blik , der tilbeder . 
Paul og Gude gik sammen ind ad byen til . „ Svogers" foretrak at gå til triangelen for at køre med sporvogn . 
Paul og Gude førte følgende samtale . 
Gude siger : „ Du var meget stille i aften ." 
Paul svarer : „ Å , jeg havde hovedpine , du ." 
„ Nå du havde hovedpine ; det nytter for resten ikke at sidde sådan og hænge med hovedet , når man vil gøre kur ; du må se at blive lidt mere livlig ." 
„ Å , jeg synes du besørger underholdningen tilstrækkelig . Forøvrig forstår jeg ikke rigtig din deltagelse for mig . Du har jo dine egne interesser ." 
„ På ære , nej . Absolut ikke . Jeg ville virkelig forfærdelig gerne koble jer to sammen ." 
„ Så — det vil næppe lykkes dig , særlig da ingen af parterne ønsker det ." 
Han prøvede på at le . 

„ Nej ganske uden din assistance går det selvfølgelig ikke ; men jeg gør , hvad jeg-kan . Iaften sad jeg længe og talte med hende om dig ." 
„ Nej virkelig !" sagde Paul og gjorde et forgæves forsøg på at smile ironisk - glad nysgerrighed lyste ham ud af øjnene . „ Er det tilladt at spørge om , hvad der blev sagt ?" 
„ Hun kan godt lide dig . Hun synes , du er køn , hun tror , du er både klog og brav ; men hun er ikke rigtig imponeret af din overlegne blaserethed ." 
Blodet for Paul til hovedet . „ Jeg ville ønske , man i det hele ville nære en lidt mindre moderlig omsorg for mig ," sagde han vredt . 
„ Kære , det er da ikke noget at blive gal over . Forresten sagde jeg hende , at hun til dels tog fejl ." 
„ Nå det sagde du dog ." Paul var lidt beroliget . „ Beskæftiger hun sig også med din levemåde og livsanskuelse ?" , sagde han for at smigre vennen . 
„ Nej gud ske lov , til mig taler hun i al fald ikke om den , og gjorde hun det , skulle jeg nok vænne hende af med det i en fart ." 

Paul lo — atter for at smigre vennen . Han begyndte nu at tro , at Gude var en forbundsfælle . „ Er du da virkelig ikke forelsket i hende selv ?" spurgte han . 
Det varede et øjeblik , før glide svarede  : „ Jeg er forelsket i hende på dine vegne , og det falder mig så meget lettere , som jeg jo synes , at hun er stolt og dejlig — stolt ," gentog han , det var hans yndlingsudtryk . 
„ Ja det er jo meget venligt af dig ," sagde Paul , der havde en fornemmelse af , at han havde indrømmet sin egen forelskelse ved spørgsmålet til Gude , og nu ønskede at trække iland . 
I dette øjeblik kørte en sporvogn forbi . Oppe på taget tæt ind til hinanden sad to skikkelser . Det var „ Svogers" . 
„ Et smukt par ," sagde Gude og lo højt . 
„ Modbydeligt !" svarede Paul og fornemmede den samme gysen , som da han først så’ dem . 
Et lille stykke gik de to venner tavse , så var de ved Gudes dør . 
„ Vil du med op og drikke et glas ?" spurgte Gude . 
„ Nej tak du , jeg er så træt ." Pauls stemme lød bedrøvet . Hele den tyngde af 

sorg , der hvilede på hans hjerte , og som kun var lettet et øjeblik , da samtalens interesse optog ham , følte han nu atter knugende . 
„ Du ser også dårlig ud , min dreng . Gå hjem og sov , det er altid rart at sove ." Der var et skær , et fint skær af ømhed over Gudes ansigt , og stemmen lød mildere , end den plejede . 
„ Godnat , min dreng ." 
„ Godnat du !" Med bøjet hoved gik Paul hjemad . Han prøvede på at lave et digt om sin stakkels forsmåede kærlighed , men det mislykkedes ganske . 
Da Paul den næste dag tænkte på aftenens hændelser og på de lange timer , han havde ligget vågen om natten , forekom det ham , at han havde overdrevet såvel sin sorg som sin kærlighed . Hvad havde vel den samtale også at betyde ? Kunne han vente , at hun ville tale åbent ud , selv om hun holdt af ham ? Hendes svar havde ikke forandret forholdet mellem dem . Han var jo - med et sørgmodigt smil tænkte han det — nu som før den ulykkelige elsker . 

som sædvanlig søgte han hende denne dag alle vegne , hvor der var nogen sandsynlighed for at træffe hende . Han ville lade som intet , ikke nævne et ord om det passerede , i det hele taget optræde rolig og behersket . 
Han traf hende ikke den dag , ej heller de tre næste . Så besluttede han sig til at søge hende i hendes hjem . Som påskud tog han med sig en bog , hun en gang havde bedt ham om at låne . 
Om aftenen gik han så ned ad strøget , på kongens Nytorv ville han tage en vogn . Det var ganske mildt denne aften — det tøsneede . Fortovet var sort og vådt under fodgængernes trin , men gaden var skinnende hvid ; kun de enkelte vogne , der rullede næsten lydløst hen , trak brune streger med sig . I luften — der syntes blå og tyk helt ned til husene — dansede de lette , hvide fnug , forvirrende hvide , fine og bløde , tumlende sig mellem hverandre i stille leg , så højt øjet nåde og helt nede . Sådant vejr holdt han af . Det ejer ikke forårets berusende håb , ikke efterårets tungsind , 

ikke sommerhedens mætte ro eller vinterkuldens strenge styrke ; men det ejer en blidhed , en sarthed , en melankolsk ømhed , som den , vi søger i kvinders kærtegn . Han befandt sig vel , han følte mild tilfredshed ; han skulle jo også se hende . 
Som han nu var nået til kongens Nytorv og lige ville til at skrå over til droskerne , blev han pludselig stående og tænkte : om jeg nu lod være at tage derud . Nu har jeg det jo godt , nu har jeg fred — jeg kan jo undvære hende . I grunden er det mig slet ikke så magtpåliggende at se hende . Jeg frygter for dette møde , jeg véd jo , at det kun vil bringe mig smerte . Skulle jeg lade være ? 
Han står lidt uvis . Hans blik glider hen over torvets store , hvide flade , hvorfra hesten og de nøgne træer rejser sig golde og sorte , det glider forbi kafeerne , der kaster gult lys udover sneen . Derinde , tænker han med et trist smil , sidder vel mine venner . Og videre glider hans blik . Det dvæler ved droskerne med de stakkels udasede heste , der står ubevægelige med hængende hoveder og benene indad — ved kuskene , der sidder sløve , halvsovende i 

vognbunden . Det strejfer en enkelt skikkelse hist og her , der vader frem gennem sneen fulgt af sin grå skygge . Det fæster sig på tteatret , i hvis lysende vestibule et par kontrollører går op og ned — op og ned . Det følger med sporvognene , der lydløst krydser hinanden og veksler blik med de grønne og røde øjne . Og som han seer alt dette , gribes hans sind af en dyb , træt sørgmodighed , og han siger til sig selv : hvor skal jeg så gå hen — jeg døde menneske i denne døde by — i denne døde verden . Da forstår han , at han må se hende , at han trænger til ophidselsen , til uroen , til den bitre sødme , der fylder hans sind , når hun er ham nær , til den smertens rus , han drikker af hendes blik . 
„ Kun hos dig er der liv !" 
Han skynder sig hen til droskerne . — kør hurtig , kusk ! 
Jo , der er lyst ! Men der holder jo en vogn . Hurtig springer Paul ud og betaler kusken . I det samme kommer hun ud af døren . 
„ Godaften ," siger han helt benauet . 
„ Nej godaften ! Det var dog kedeligt . Jegskal i selskab ." 

„ Alene ?" spørger han mistænksom . I dette øjeblik ønskede han , at Holm var her . 
„ Nej , naturligvis ikke . Holm er ude i byen , derfor skal jeg køre alene . Det er dog forresten harmeligt , at de skulle gå den lange vej netop i dag ." 
Han ser forskrækkelig ulykkelig ud , da han lidt stammende siger : „ Å , jeg har kørt — jeg kom forresten kun for at bringe dem denne bog ." 
„ Tusind tak , “ siger hun . „ Hvad skal vi nu gøre med den ? — å hør , kusk , vil de ikke gøre mig en tjeneste ? Gå op på anden sal med denne bog ." 
„ Hvor skal de hen i aften ?" spørger Paul . 
„ Det er en søster af min mand , der har selskab .  “ 
Som han står der lige foran hende og ser hendes øjne og tænder , der lyser bag det sorte slør , føler han , hvor ondt det gør ham , at hun nu straks skal gå , og han kan ikke lade være med at sige med en meget bedrøvelig mine : „ Herregud , det er dog alligevel en skam . Nu havde jeg glædet mig sådan til at tale med dem ." 
Hun står lidt og ser på hans sørgmodige ansigt , det dirrer så svagt ved hans 

mundvige , han er ikke så forskrækkelig langt fra at græde , dette store barn . Så siger hun : „ Ville de gerne tale med mig . Ja ja — så kan de jo følge mig , så spadserer vi .  “ Hun betaler kusken , og lidt går de tavse side ved side hen ad den hvide vej . Det sner ikke længer , højtidsfuld vældig hvælver himlen sig . Det er ganske stille , besynderlig stille . Deres trin giver næsten ingen lyd , de går begge med bøjede hoveder , foran dem glider deres skygger . 
„ Nå , hvad har de så at fortælle mig !" siger hun og smiler venlig . 
Han tier et øjeblik . Det er pludselig faldet ham ind , at der er noget latterligt i den hele situation . Her skrider vi tavse frem , siger det i hans tanke . Hvor latterligt , hvorfor har han dog arrangeret denne scene ? Da han nu hører hende tale så venligt , slår det ham , at hun går her af medlidenhed med ham . Den tanke irriterer ham over al måde og giver ham den fornemmelse , han sommetider har haft , at han i grunden slet ikke elsker hende så højt . 
Han siger : „ Ja , hvad har jeg at fortælle dem . I dette øjeblik går jeg og tænker på , at de formodentlig synes , at det er 

skrækkelig synd for mig , at jeg skal være så ulykkelig forelsket ." — et øjeblik tier han , så tilføjer han næsten vredt : „ Det må de ikke gøre ." 
Helt forbavset svarer hun : „ Det gør jeg heller ikke . Jeg tror slet ikke , de trænger til medlidenhed . Hvis jeg gjorde det , så ville jeg ikke gå her ." 
„ Nej ," siger han , „ det ville også være det værste , jeg kunne tænke mig , at de havde medlidenhed med mig — en kvinde !" Han lo kort og hånlig . 
Hun så’ spørgende på ham . Hans blik var mørkt og vredt . Hun sagde : „ Jeg har ingen medlidenhed med dem , for de ved , at jeg nærer ikke så stor tiltro til følelser som deres ." 
Der var noget tirrende i hendes stemmes klang . 
Han svarede : „ De holder som alle kvinder af at pine deres offer ." 
„ Det har de ingen ret til at sige til mig ." 
Han blev bange . „ Om forladelse ," sagde han hurtig , „ men hvorfor taler de også sådan til mig ? De er i dag ikke som ellers . 

det var , som om de ville have mig vred .'* hans stemme lød lidt klynkende . 
Hun trak på skuldrene : „ De kunne vist ikke blive vred — selv om jeg ville ." 
Forbavselse og raseri kæmpede i hans indre . „ Men du gode gud ," sagde han vredt . „ Er det deres mening at forhåne mig ? — hvorfor er de dog så ond ?" tilføjede han atter i en klynkende tone . 
Det varede lidt , før hun svarede . Hans øjne hang hele tiden ved hendes læber , selv så* hun ret frem for sig . Endelig sagde hun : „ Å ja , jeg ville måske drille dem en smule , det skal de ikke bryde dem om . Ikke sandt ," tilføjede hun smilende , „ sidste gang var jeg da ikke sådan ." 
Hvad var det , han fandt i hendes smil , der bragte ham til at rødme , atter ydmyget . Var det ikke igen medlidenhed , der lyste ud af det , så stærkt , at han pludselig ønskede , at heller måtte hun le hånlig som før . 
Han sagde : „ De piner mig både med deres hån og deres medlidenhed . Det morer dem at lege med mig — som katten med musen . De ved jo , at de kan gøre ved mig , hvad de vil ." 

i grunden troede han ikke på sine egne ord ; men han dreves af en trang til at dykke sig i selvydmygelse — dybere og dybere ned . 
Hun svarede ham : „ De har ikke ret til at tale sådan . Jeg har altid været ærlig mod dem , aldrig ladet dem tro , at jeg brød mig mere om dem , end jeg gør . De har intet at beklage dem over ." 
Han ved , at hun har ret , og han er atter bleven bange . 
„ Vær ikke vred ," siger han ; „ vær ikke vred , Fru Holm . Jeg elsker dem og kan ikke andet , og de er god imod mig . De må ikke være vred på mig , mere forlanger jeg ikke ." 
„ Jeg er ikke vred ," svarer hun mildt , „ og har intet at være vred over . Det står til dem , om de vil forstå , hvorledes vort forhold er ." 
Atter flammer ærgrelsen over at gå her som den svage , den ydmygede op i Pauls sind . „ Jeg vil , at dette forhold skal være et andet ," siger han med pludselig energi ; men da hun ikke straks svarer , bliver han igen bange . En fornemmelse af at være gået for vidt , af at have gjort sig latterlig 

trænger sig frem , og han siger for at formilde , for at afdæmpe : „ Havde jeg blot et lille håb , så var jeg tilfreds .*1 
hun ryster på hovedet med et svagt smil . 
Han vredes . „ Ja , de smiler ," siger han . „ Det er det svar , de giver mig , der lider for deres skyld .  “ Og idet han af al sin styrke søger at trænge tilbunds i denne kvindes sjæl , tilføjer han de ord , som mænd så lidt har sagt til den , de elskede : „ Hvad de dog er for et underligt menneske . Hvem der dog blot kunne forstå dem . “ 
Hun svarer : „ Jeg er ikke vanskelig at forstå . Det er blot dem , der ikke vil forstå mig ." 
Nej , han kan ikke forstå , kan ikke fatte dette , at han skal kæmpe en kamp , der ikke kan vindes , fordi han er for svag . 
Han siger igen : „ Nej , jeg forstår dem ikke — jeg kan ikke forstå dem ." 
I virkeligheden forbinder han intet bestemt med disse ord . De er kun et udtryk for den afmagt , han føler . 
„ Ja , “ svarer hun med et halvt sørgmodigt , halvt træt smil . „ Når de endelig vil have , jeg skal være en gåde , så er 

der ikke noget at gøre ved det . — nå , her er vi nok . Godnat og tak for følgeskabet ." 
Han rækker hende hånden , og med smerte trækker han den hurtig , tilbage — og går . 
Nu skal hun op i lyse Stuer mellem muntre mennesker , og her går han ensom , tynget af sorg , naget af tvivl . Det er gennem Nyboders øde gader , han går . Månen ser med sit ironisk-melankolske fjæs ned på de små , gule huse og på den gnistrende , hvide sne , på de døsige lygter , der strækker deres mørke skygger udover gaden , på hans egen ensomme skygge , der lydløst glider fremad der foran ham . 
„ Hvad er det dog for en elendig , sørgelig verden ," mumler hap . 
Han lå længe vågen om natten , som altid , når han havde været sammen med Fru Holm . Han tænkte på hende , så’ hende for sig . Søvnen sænkede sig blidt ned over ham og joges så pludselig væk ved erindringen om et blik , et ord , der bragte ydmygelsens rødme på hans kinder , sved på hans pande . 

han havde den nat en af sine gamle drømme . 
Han kom gående ned ad gaden , så hørte han pludselig skrig og spektakel , høje eder . Det var to kællinger , der sloges , to kraftige , midaldrende vaskerkoner med opsmøgede skørter og bare , røde arme . Han følte , han blev varm . Han standsede for at se . De stredes , som fruentimmer gør det , kun med armene . De tjattede til hinanden , søgte at få fat i hår eller øre , kneb og rev . Han blev ivrig . „ Slås ordentlig !" råbte han . „ Gå på ! Gå på !" Men de blev ved , som de havde begyndt . Da styrtede han sig pludselig ind imellem dem , og de faldt begge over ham . 
Så var der med et kun én , han brødes med , og det var en stor , kraftig , ung kvinde , en bondetøs . Med et gik det op for ham , at det var en kokkepige fra hans barndomshjem . De kæmpede længe . Han følte , at hun var stærkere end han , men han mere smidig end hun . Ville han , kunne han kaste hende til jorden . Men han følte denne ' sælsomme lyst til at være den underlegne , som mange mænd kender den , og han ville , at hun skulle sejre . Han lod sig synke til 

bage idet han råbte vildt : „ Du er stærkere , du er stærkere ." Hun kastede sig over ham , og hans legeme sitrede i vellyst , i nederlagets , i smertens . 
Da så’ han pludselig hende , Elisa . Hendes øjne hvilede på ham , og hans ansigt bedækkedes med skamrødme . Han ville gøre sig fri , kaste den anden fra sig ; men hun var stærkere , hun holdt hans arme som i skruestikker , og han kunne ikke røre et lem . Hadefuldt så’ han på denne kvinde , der undertvang ham , han hørte Elisas latter , den skar ham i sjælen , og han skreg af smerte over den grufulde vellyst , han fornemmede . Skreg af smerte og vågnede badet i sved . 
Han sov til højt op på dagen . Gude vækkede ham . 
„ Jeg har dårlige nyheder ," sagde han . „ Fru Holm rejser ." 
Paul løftede sig forskrækket i sengen . „ Rejser hun ? For bestandig ?" 
„ Nej så galt er det dog ikke . Kun en månedstid eller så ." 

„ Lad hende bare rejse ," svarede Paul og lod sig synke ned i sengen . Han sagde det nærmest for at give Gude det indtryk , at hun var ham ligegyldig ; men dette var ikke den eneste grund . I virkeligheden var disse ord , trods den smerte , han følte , ikke så langt fra at være det rette udtryk for hans tanke . Det slog ham nemlig i dette øjeblik , at en afbrydelse af deres forhold måtte komme , og nogen anden end denne kunne han vanskelig forestille sig ; thi på sin egen kraft stolede han ikke . Efter at have tænkt således og trøstet sig med , at hun jo kom tilbage snart , gav han sig til at spekulere på , hvorfor hun rejste . Mon for hans skyld ? 
Gude fortalte . Han havde mødt Fru Holm på gaden . Hun havde da sagt , at hun og Holm ville rejse til Berlin en lille tur . „ Hun har forresten talt om det før ," sagde han , „ men aldrig videre bestemt ." 
Men hvorfor fortalte hun mig det dog ikke i går , tænker Paul . Han er lige ved at sige dette til vennen , men griber sig i det . 
„ De skal forresten ikke rejse alene ; der er en ung mand med ," siger Gude , „ en ung ingeniør . Det er en god ven af Holm . De traf hinanden i et selskab i går , og da han 

fortalte , at han skulle til Berlin og Paris , foreslog Fru Holm , at de også skulle rejse . 
- det er en ingeniør brun . Du kender ham vist ikke .  “ 
Der sitrer smerte gennem Pauls sind . En fremmed trænger sig ind i hendes liv , hendes liv , dei' dog har været hans . 
„ Hvad er det for en ingeniør brun ?" spørger han , og det koster ham møje . 
„ Det skal være en udmærket dygtig fyr — praktisk og energisk — ganske modsat af os . Han vil til Amerika og blive der ." 
„ Hvor kender hun ham da fra ? Hvoraf kommer det , at vi aldrig har set ham ?" 
„ Hun har vist slet ikke kendt ham før — men Holm ." 
Efter et øjebliks betænkning siger Paul : „ Måské jeg kender ham fra gaden . Hvordan ser han ud ?" 
Gude smiler . „ Å , det er en stor , kraftig Karl , en lidt brutal skønhed , med blond knebelsbart . — noget af en Don Juan , tror jeg nok — men ikke videre åndfuld ." 
„ Så er han vel ikke så farlig — “ 
„ Å , det tror jeg egentlig heller ikke . Jeg synes nok , hun skulle have én , der var finere — mere sjælden . Skønt gud véd . 

når det kommer til stykket , har vi jo i grunden ikke det mindste begreb om , hvordan kvinden er . “ 
„ Nej , det skal gud vide ," siger Paul og hans øjne drømmer om hende . 
„ Du skulle nu alligevel holdt lidt fastere på hende — men der mangler et eller andet ved dig — noget er der i vejen ." 
Paul trækker på skulderen . „ Åh , lad mig nu være . Hvorfor har du ikke selv holdt fast på hende ?" 
Der dirrede omkring Gudes læber et forunderlig vemodigt smil , der kom et glimt af sorg i hans øje . „ Jeg ," sagde han . „ Nej , du , jeg er for gammel ," og leende tilføjede han : „ Jeg er jo tredive år , kære ven ." 
1 fire dage så' Paul ikke Fru Holm — , fire lange dage , hvor han forgæves søgte hende . 
Den femte dag gav Holms et lille afskedsselskab . Paul havde bestemt sig til at komme sent — en beslutning , som han og forelskede mennesker i almindelighed ynder at tage uden at udføre den . 

imidlertid kom Paul virkelig denne aften sidst af alle ; thi da han var færdig med at klæde sig på , tvang han sig først til — med bankende hjerte — at læse et stykke i en bog , gik derefter uhyre langsomt nedad gaden — så ind på en kafé og drak en absint , så pludselig et stykke vej hjem ad igen . Hvorefter han ikke længer kunne holde stand , men mod sin beslutning tog en vogn og kørte til Rosenvænget . 
Da han trådte ind i Holms smukke , luksuriøse dagligstue , opdagede han straks i den lille gruppe , der havde samlet sig om husets frue , ham , ingeniøren , som han den sidste tid så meget havde tænkt på . Han havde fra første øjeblik betragtet denne mand som en fjende , og da han nu blev forestillet for brun og meget ceremonielt , men med et lidt spottende smil rakte ham hånden , forundrede det ham ligefrem at „ Fjenden" hilste meget venlig og aldeles ikke syntes at nære uvenskabelige følelser . Dette irriterede Paul og han sagde ved sig selv : er vi ikke uvenner nu , så skal vi nok blive det . 
Han vendte sig til Fru Holm , så' koldt på hende og sagde ( han havde pludselig 

vanskeligt ved at få vejret , blot på grund af al den ligegyldighed han ville lægge i sin stemme ) . „ Nå , de skal rejse , frue , det er såmænd meget fornuftigt ; det er dumt at blive i dette dumme land ." Han så’ med et ironisk smil først på hende og så på brun . Hvor var han ond , skønt han græd i sit hjerte . 
„ Ja , her er ikke synderlig morsomt herhjemme ," sagde brun med et affabelt smil . 
„ Å , når det kommer til stykket , er her måské alligevel ligeså godt eller ligeså ækelt som andre steder ," svarede Paul og så’ på ham med en udfordrende mine . Er man nu engang dansk , så er det vist alligevel bedst at grave sig ned herhjemme . Danskerne er jo et middelmådigt begavet folkefærd , så de har næppe nogen chance i den udenlandske konkurrence ." Han vidste godt , at han modsagde sig selv ; men det var ham kun om at gøre at fornærme brun . 
Denne syntes imidlertid aldeles ikke at ønske klammeri , han smilede tværtimod såre venlig og sagde kun : „ Ja jeg véd s’gu egentlig ikke ." 
Fru Holm sagde : „ De er rigtignok umådelig høflig , Linde . Hr . Brun skal netop til 

Amerika om en måneds tid for at „ deltage i den udenlandske konkurrence" . “ Hun lo ganske lidt for at slå ordene hen i spøg , men tilkastede i det samme Paul et ængsteligt blik . 
Dette blik tilligemed fjendens uhyre elskværdighed forvirrede Paul så aldeles , at han midt i sin mægtige overlegenhed rødmede og noget stammende bad om undskyldning . „ Han anede selvfølgelig intet om hr . Bruns hensigter og nærede naturligvis ingen tvivl om hans kvalifikationer ." 
Man gik til bords . 
Ved kaffen sad Fru Holm , gode , brun og Paul sammen . 
Der blev talt om kunst . Brun havde erklæret , at kunst ikke interesserede ham . Det kunne være meget rart at læse i en bog engang imellem ; men at man kunne tillægge litteraturen nogen vægt , forstod han ikke . Det er det praktiske , det kommer an på , sagde han ; bøger og Vers og sådant noget er dog kun rester af gammel forloren sentimentalitet fra tidligere tider . Det har 

ikke noget med vor tid og med fremtiden at gøre . 
Gude svarede med lidt ironisk høflighed : „ De har måske ret . Vi , der holder af kunsten , er måske reaktionære . De , hr . Brun , som fremtidig amerikaner gør ialtfald ret i at holde dem til det praktiske ." 
Brun trak lidt overlegent på skuldrene : „ Det burde alle gøre ," sagde han . „ Jeg kan ikke forstå , at ikke alle har lyst til at kaste sig ind i dette store , voldsomme og anspændende liv i Amerika . Der er noget at vove og noget at vinde , og der kan man vise , hvad kraft man har — men i dette døde vand herhjemme" — . 
Gude svarede : „ Nej , gud bevares . Når man har den energi , som fordres . Jeg forstår blot ikke , at man har den , når man som de er rig ." 
„ Jeg er ikke rig nok ," faldt brun ind . „ Man kan aldrig blive rig nok . Men det er i grunden ikke pengene , der er hovedsagen . Det er ' selve kampen for tilværelsen , der trækker mig — lysten til at udfolde kraft ." 
„ Ja ," sagde Gude , „ jeg ser nu ikke noget særlig herligt i den amerikanske kraftudfoldelse .  “ 

„ Ja , det er deres fejl ." 
„ Fejl eller ikke fejl — det er ligegyldigt . Men tror de ikke selv , de vil blive træt . Når de nu er bleven meget rig — ? “ 
„ Så vil jeg hvile mig og gøre , hvad godt jeg kan ." 
„ Nå ," lo Gude , „ så vil de „ gøre godt" . Det har de som et fjernt ideal ." 
„ Ikke fjernt ," svarede brun lidt usikkert . „ Jeg har også nu al sympati med — ja , hvad de vil kalde det : liberalismen eller socialismen . Jeg vil forresten indrømme dem , jeg er ikke synderlig stiv i systemerne . Ærlig talt kommer det for mig mest an på at nyde så meget og så stærkt som mulig . Verden går nok sin udmærkede gang , og jeg vil gøre , hvad jeg kan , for at hjælpe til ." 
Gude vedblev : „ De har den fordel , at de kan føle lidt for en'ting . Vi andre bliver tvunget af en eller anden forbandet magt til at føle helt eller også slet ikke . En forskrækkelig trang til konsekvens piner os , til altid at lave systemer ." 
Paul tænkte om brun , at denne vist var et fortræffeligt menneske ; men ikke desto mindre havde han en fornemmelse af , at han selv var skabt af et finere og sartere 

stof , og at han hadede denne grove og stærke mand . 
Fru Holm , der havde lyttet opmærksomt til samtalen , rejste sig nu og gik ind i det andet værelse . 
Et øjeblik efter fulgte Paul . 
„ Fru Holm ," sagde han , da hun kom tilbage og ville hen til sin tidligere plads . „ Fru Holm , jeg ville så gerne tale med dem , — det er vel sidste gang .  “ Hans stemme dirrede og han fik tårer i øjnene . 
„ Jaja ! så sætter vi os her . “ 
De tog plads i en lille hjørnesofa , der halvt var skjult af palmer og kaktus . Ikke langt fra stod Holm i samtale med dr . Bull . Paul sagde : „ Vil de virkelig rejse , Fru Holm ?" 
„ Ja ," sagde hun og så' smilende på ham . 
„ At de kan nænne det ?" Han så’ på hende med et bønligt blik . 
Hun svarede kun med en lille latter , der slet ikke var ondskabsfuld , men kun sagde så meget som : ja , herregud , det eider intet at gøre ved . 
Han så vredt på hende . „ Hvorfor rejser de ?" spurgte han . 
„ Fordi jeg har lyst , naturligvis ." 

„ Det fik de mærkelig hurtig lyst til — det har vel intet" — han nølede lidt — „ vel intet med mig at gøre ?" 
Det varede et øjeblik , før hun svarede : „ Nej , hvor kan de tro det ." 
Han ville lige til at sige : jeg troede at det var af medlidenhed med mig ; men i det samme han åbnede munden , kom han til at se hen på brun , der fra den anden ende af værelset betragtede dem , og han sagde i stedet for : „ Og så skal han rejse med ." 
„ Hvilken han ?" 
„ Han — ingeniøren — hvis de vidste , hvor det gør mig ondt ." 
„ Herregud — han rejser jo straks videre til Paris ." 
„ Det fæ !" 
„ Hvorfor er nu han et fæ ; det er en udmærket dygtig månd ." Hun så drillende på ham . „ Sæt , at han nu var klogere end de ?" 
„ Han !" Paul lo foragtelig ; men denne tanke at han selv kunne være underlegen — en tanke , såre vanskelig for ham at tænke — frembragte en forunderlig fin fornemmelse i hjernen , en vellystfornemmeise så flygtig , som den , han forestillede sig , når 

han så’ to fluer krydsende parre sig for i samme nu at være fjernt fra hinanden . 
„ Det ville være sørgeligt , om man måtte indrømme det ," sagde han med en kort latter . 
„ Det kan jeg ikke indse ," svarede hun . „ Jeg havde i Paris en veninde , som jeg syntes var både smukkere og klogere end jeg . Det opmuntrede mig kun til anstrengelse .  “ 
Han så’ på hende med et blik fuldt af kærlighedsattrå . „ Smukkere og klogere end de ," sagde han . Disse ord havde på den forunderligste måde bragt hans elskov til at blusse . Der var i denne tanke den samme spinkle vellystfornemmelse som før . — den dirrede lige på grænsen af smerte . Han så’ længe på hende . „ Ingen er dejlig som de ," sagde han . 
Hun lo . „ Det synes de en kort tid , men så går det nok over , skal de se ." 
Han svarede : „ Det ved de godt , at det ikke gør , Fru Holm ;" men han tænkte : måske hun har ret . 
De sad lidt i tavshed . 
Pludselig kom Paul til at tænke på det , han før ville have sagt . Han sagde : „ Sig 

mig , hvorfor de rejser , Fru Holm . Jeg ville gerne vide om det var — for min skyld — af medlidenhed med mig ." Atter fik dette ord ham til at blusse i krænket forfængelighed . 
Hun så’ lidt på ham , og han forstod af hendes usikre blik og af den ligesom famlende bevægelse med hænderne i skødet , at hun ikke ret vidste , hvad hun skulle svare . 
Endelig sagde hun : „ Det er bedst at tale åbent , for jeg kan nu engang ikke så godt andet . Jeg rejser til dels for at få en ende på dette . Mest for min egen skyld — ikke af medlidenhed med dem . Holm og jeg har jo tit talt om at gøre den tur så kan vi ligeså godt gøre den nu . “ „ For deres egen skyld ," spurgte han forbavset og smilede uvilkårlig ved denne tanke . 
Der kom et glimt af vrede i hendes blik , da hun svarede : „ Nåja , måské jeg tager alting for alvorligt ." 
Han blev forvirret , vidste ikke , hvad han skulle sige , og sagde endelig som så tit før : „ Hvad de dog er for et underligt menneske . Hvem der dog blot kunne forstå dem ." 
Hun svarede , idet hendes øjne hvilede forskende på ham : „ Jeg er meget ligefrem 

og simpel at forstå . Det er vist noget , mændene bilder sig ind , at vi er så mærkelige . Det er noget andet med et menneske som dem . De er ikke så let at begribe . ( dette smigrede ham . ) Somme tider tror jeg næsten , de gør nar af mig ." 
Han lo kort : „ Jeg gøre nar af dem ." Men skønt ordene og tonefaldet højt fortalte om hans underkastelse var der dog i hans tanke en stemme , der hviskedee : lidt ret har hun , lidt har jeg løjet for hende ; thi hvad vil jeg hende egentlig . Og i det blik , han sendte hende , var der et glimt af glæde over , at hun for første gang var den svage . Det var ikke den ydmyge elskers blik . 
Hun havde siddet og set ned for sig . Nu løftede hun hovedet og sagde : „ Å nej . Jeg mener det jo heller ikke ." Hun smilede stolt og fortsatte : „ Men det falder mig lidt vanskeligere at forstå dem end i begyndelsen ." 
„ Hvorledes det ?" spurgte han og rynkede pludselig brynene for at se lige så interessant ud , som han med glæde hørte , at hun fandt ham . 

„ Å , “ sagde hun , „ det er nu ikke så let at forklare ." 
„ Å , sig det ," bad han . 
„ Nej — jeg har ikke lyst . Hvis jeg nu gjorde det , kunne de let misforstå — nej ," afbrød hun sig selv , „ jeg vil ikke ." 
„ Å , Fru Holm ." 
Hun så’ tankefuld frem for sig . „ Jeg har i de sidste dage somme tider haft indtrykket af , at de var mere mand , end jeg troede ; men andre gange har jeg syntes det modsatte ." 
Han var forbavset og søgte hurtig at udrede for sig selv , hvad hun mente . 
Han sagde : „ De har syntes , at jeg var barnlig i min forelskelse . Å ja , måské . Jeg véd det ikke selv . Jeg har ikke været forelsket , siden jeg .var barn ." Han sad og så’ ned for sig , og idet han tænkte på sin egen kærlighed , var det som fik den ny næring og blussede stærkere . Og han sagde pludselig så inderlig bønlig : „ Fru Holm , de må ikke rejse ." 
Hun smilede blot og rystede på hovedet . 
I dette øjeblik bemærkede Paul , at Holms øjne hvilede på ham , og det faldt ham ind : mon hun har fortalt ham noget , og straks 

slog det ham : naturligvis har hun fortalt ham alt . Han følte selv , at han blev rød ved denne tanke , han grebes af skamfuldhed , det pinte ham , at denne gamle mand kendte hans sjæls hemmelighed , og at måske også han besudlede ham med sin medfølelse . 
Han bøjede sig hen imod Fru Holm og sagde : „ Har de fortalt deres mand noget om mig , og hvad jeg har sagt til dem ? “ 
En flygtig rødme gled over hendes ansigt , da hun svarede : „ Nej , det har jeg forresten ikke ." 
Hvorfor rødmede hun ? Talte hun ikke sandt ? Han betragtede hende tvivlende , idet han sagde : „ Nå , det har de dog ikke ." 
„ Dog ikke ," faldt hun ivrig ind . „ Var det måske galt , om jeg havde gjort det . Tværtimod jeg burde have fortalt ham alt , jeg havde måske ikke en gang ret til at tie ." 
Derfor rødmede hun altså . Han svarede : „ De havde ingen ret til at fortælle ham noget , og jeg håber heller ikke , de gør det . Hvad jeg har sagt dem ( han nølede lidt ) er min dyreste hemmelighed , og den , jeg betror den , skal være tavs ." Han ærgrede sig over sine egne ord ; de forekom ham 

falske og overdrevne ; thi i dette øjeblik stærkere end nogensinde havde hans forfængelighed trængt hans kærlighed tilbage , så han endogså spurgte sig selv , om hele hans forelskelse ikke var en eneste stor løgn , et langt møjsommelig gennemført selvbedrag . 
Hun svarede : „ Nej — det er galt . Når man er gift , har man ret — eller — det er næsten ens pligt at betro sin mand alt , hvad der vedrører en selv , for det vedrører jo også ham , ikke sandt ? Og de må da kunne forstå , at hvad der er passeret mellem os , det kan jeg dog ikke stå helt udenfor — ganske kold ." 
Han svarede med et bittert smil for at drive hende videre : „ De har jo kun lét af min — „ barnlige" Kærlighed ." 
„ Nej ," sagde hun , „ De véd godt , at jeg ikke har lét , og når jeg rejser , så er det fordi jeg tager mig for meget nær af — ja af det hele — og fordi jeg så kan gøre , som de vil — ikke fortælle min mand noget ." Hun talte meget langsomt ; på hendes pande var bekymring , og hendes stemme lød bedrøvet . Hvor følte han ikke atter , hvor uendelig kær hun var ham , hvor forunderlig dybt hendes billede var trængt i hans sjæl . 

han så’ , at hun ville rejse sig , og han bad så såre ynkelig : „ Fru Holm , gå ikke — det er jo sidste gang ." Atter fik han tårer i øjnene ved disse ord . 
„ Husk , jeg har andre gæster ," sagde hun med et smil , men blev dog siddende . Han sagde : „ Fru Holm , kunne de aldrig komme til at holde af mig . Var det da helt umuligt ?" Ganske sagte , hviskende : „ Havde jeg blot et lille håb !" „ Nej ," svarede hun straks og rystede på hovedet ; så smilede hun pludselig . „ Nej ," sagde hun atter . 
Vrede og kærlighed flammede i hans øjne . „ Kan de forstå ," „ hvad det vil sige for mig , at de svarede mig sådan ? Kan de forstå , hvad det vil sige at ødsle med al sin følelse , alt man ejer , på én , der kun ryster på hovedet og siger nej ? Kan de ikke forstå , at man slider sig selv op i denne håbløshed , at det er synd , stor synd ? Derfor beder jeg dem jo også kun om et lille håb , så jeg kunne mærke , at det dog ikke var helt umuligt . At jeg kunne mærke , at de brød dem blot lidt mere om mig , end om alle de andre ." 
Hun svarede slet ikke , sad kun lidt og grundede , så sagde hun : „ Nu må jeg gå , 

Linde . Husk på , at jeg har andre gæster ." Hendes stemme lød venlig , det forekom ham , deltagende . Han så’ , at hun gik hen til sin mand , at hun tog hans arm , at hun hviskedee i hans øre . Han så’ det blik fuldt af beundrende ømhed , hvormed Holm så’ på hende . Han så’ det og trak sig tilbage inderst ind i sofaen for at skjule sin vrede , sin sorg og sin ydmygelse i palmernes skygge . 
Det er senere . Mange er allerede gået . Paul sidder endnu alene , hvor han sad før . Alle gæsterne er samlet i det andet værelse . 
Gude kommer hen til ham . „ Kom nu ind til os andre ," siger han . 
„ Lad mig sidde'lidt , du . Jeg har ondt i hovedet ." 
„ Det er jo noget sludder . Kom nu ! 
Brun gør voldsom kur til hende ." 
„ Jeg er ganske ligeglad ," svarer Paul , skønt "banken forårsager ham smerte . „ Jeg bryder mig fanden om brun ." 
„ Om hende også , hvad ?" siger Gude drillende . 

„ Ja , det ved gud . Det er ren fantasi af dig , at jeg er så forelsket ." 
„ Nå ja , herregud . Kom nu alligevel ; du gør dig jo latterlig ved at sidde her og surmule . Når man har hovedpine , plejet-man at gå hjem ; særlig når mange , som er raske , allerede er gået ." 
Det virker . Paul følger . Han står en stund og hører på musiken , medens hans øjne uafbrudt prøver at fange hendes blik . Når det lykkes dem en sjælden gang , udtrykker de den inderligste bøn om et øjebliks samtale . De viser det ved hurtig at glide ind i det tomme værelse og så vende tilbage til hende . Men da ser hun altid alle mulige andre steder hen end på ham . Så går han til sidst alene tilbage til kabinettet . Han sniger sig langsomt derind for ikke at blive standset af Gude , som han i dette øjeblik hader . 
Så sidder han igen alene . Kommer hun dog ikke ? Kommer hun dog ikke ? 
Der bliver sunget derinde . Carmens trodsig stolte ord lyder i hans øre : 
si tu m’aimes , je ne falme pas , si je t’aime — garde — å toi ! 

å ja , tænker han — havde jeg kraft til at sige det ! Og han mindes de ord , han sagde før om at spilde sin følelse , al sin sjæls styrke på én , der ikke vil modtage . Han synes selv , at det var smukke ord , og han bliver ved et gentage dem i sin tanke . Han bøjer sig frem og ser ind i den anden stue . Hun kommer netop gående over gulvet . Hvor vil hun hen ? Vil hun gå ? Men hun kommer jo ind til ham , langsomt drivende , som tilfældig . Da hun ser ham , siger hun : „ Nej , kære , sidder de her ? jeg troede , de var gået ." 
Han mumler , gud ved hvad , til svar . 
Hun står foran ham ved bordet ; med hænderne drejer hun langsomt rundt en bog , som lå der . 
„ Vil de ikke sidde ned ?" siger han ; men tilføjer straks med bitterhed : „ Eller vil de måské tilbage til de andre ?" 
„ Nej ," svarer hun og sætter sig lige over for ham , „ jeg søgte netop en eller anden at tale med ; der inde må ikke siges et ord om andet end musik , og det synes jeg ikke er videre morsomt ." Det kom med dette store smil , der gav ordene en egen dirrende 

klang . Smil og stemme smeltede så forunderlig sammen hos hende . 
„ Så" , siger han med samme vrede betoning som før , som ville han sige : jeg ved så godt , at de helst vil gå . Den bitterhed , der fylder hans sind , er så stærk , at han ganske glemmer , at hun er kommen for hans skyld ( thi det forstod han godt ) , så stærk er den , at kærlighedstrangen , der med voldsom magt tvinger ham mod hende , i dette øjeblik måtte se ham kaste sig over hende , med knyttede næver slå hende — om den skulle tilfredsstilles . Med møje holder han sig selv tilbage . Hun har støttet albuerne mod bordet . Hovedet hviler i de hvide hænder . Sådan sidder hun nu lige overfor og ser opmærksomt på ham . Så siger hun en smule famlende : „ Hvad mener de egentlig , når de taler om et lille håb ? Hvis de nu havde det — hvad så ?" Hun smiler med et smil , der ligesom slår det hele hen i spøg . 
Men i det samme øjeblik , han hører disse ord , foregår der i hans sind en forunderlig hastig , men fuldkommen forandring . Så hurtig , som hans ansigt fra at have været meget blegt bliver rødmende rødt , skifter også 

hans sindsstemning farve . Det står pludselig for ham , som om her er noget , han må skyde fra sig ud i fremtiden , og hans sind fyldes af blufærdighed , af frygt , af flovhed og af tvivl om hans kærligheds styrke . Derfor svarer han underlig stammende , og medens hans øjne søger gulvet : „ Hvad jeg mente -- jeg mente — ja de ved jo godt , at jeg intet håb nærer ; det eksisterer ikke for mig . Jeg har aldrig tænkt videre — end jeg har ret til ( han synes pludselig , at han må sige dette for ikke at såre hende ) — det eneste , jeg håbede , det var , at jeg måtte føle , at de brød dem en lille bitte smule mere om mig end om alle de andre , blot et fnug mere — ikke andet .  “ Medens han talte , så' han , at hun smilede — lidt grusomt , forekom det ham , og dette gjorde , at han , der havde begyndt usikkert , frygtsomt , næsten skamfuldt , endte med at tale af fuld overbevisning . Og da han nu så’ , at hun fremdeles smilende betragtede ham , tilføjede han med smerte : „ De forstår mig ikke . De sidder jo kun og ler ad mig .  “ 
„ Jo , “ svarede hun med et forunderligt blik på ham , „ jeg forstår dem nok ." 

i dette øjeblik steg den tanke frem for ham , som han havde undertrykt før . Han sagde : „ Da de kom , gav de mig dog lidt håb ; da de spurgte mig , hvad jeg mente med det , jeg havde sagt — da blev jeg så glad ." 
Det var ikke sandt . Den gang , han troede , hvad han nu sagde — undveg han , nu troede han ikke , men talte — — 
hun svarede med en latter , der tilintet-gjorde enhver tvivl : „ Da har de sandelig misforstået mig .  “ 
Han svarede hende — nu helt fyldt af sin vrede , sin sorg og sin kærlighed : „ De piner mig mere , end de burde ," og han havde i dette øjeblik kraft til at rejse sig og gå fra hende . 
Han gik hen til Gude og sagde : „ Skal vi ikke gå nu ?" 
„ Vil du gerne hjem ?" 
„ Ja , jeg synes , det er på tide ," svarede han og gjorde sig forgæves umage for at lade ligegyldig . 
„ Ja ja — lad os så gå !" 
Der blev almindeligt opbrud . Fru Holm stod ved sin mands side og sagde f'arvel . 

skønt Paul var den , der først foreslog , at man skulle gå , holdt han sig dog som sædvanlig tilbage for at blive den sidste , der trykkede hendes hånd . Gude var den næstsidste . Han sagde : „ Farvel fruel lykkelig rejse og 'pak for de overordentlig behagelige samtaler , vi har haft ." 
Imedens dette skete , tog Paul en hjertelig afsked med Holm . Nu vendte han sig til f'ruen . Hun rakte ham sin hånd . Varm og blød gled den ind i hans . Men hun smilede ikke , hun så’ træt og sørgmodig ud . Han tog det som tegn på uvenlighed , og det styrkede ham i hans beslutning . Han trak — ja næsten rev sin hånd tilbage , idet han bukkede ceremonielt og uden et smil , med en stemme , der skulle være kold , men som dirrede af bevægelse , sagde : „ Tak for i aften , frue ! Behagelig rejse !" Han vendte sig brat og gik , som om den trættede og kedede ham , denne afsked . Han vendte sig brat og gik , han , der følte trang til at synke i knæ og ydmygt græde under hendes dejlige øjne . 
Hun stod i entreen , medens han trak frakken på . Hun talte med Gude og brun . Han hørte dem le . „ Nå , skal vi så gå ," 

sagde han vredt og utålmodig . „ Ja ja , så går vi ,  “ sagde brun . „ På gensyn i morgen , frue !" Paul vendte sig i døren . Han så’ hende , men han så’ ikke på hende , vidste ikke , hvad udtryk hendes ansigt havde ; han lettede en tomme på hatten og var på den mørke trappe — borte fra hende . 
De tre mænd gik et stykke tavse ved siden af hinanden . Det var koldt , klart , månelyst . Jorden var hård uden sne . De hørte kun deres egne fodtrin , der klaprede hen ad den øde gade . 
Brun brød først tavsheden . Han sagde : „ Det er en brillant dame , Fru Holm ." 
Paul forblev tavs ; han havde kun lyst til at slå ham i ansigtet , fordi hans ord rørte ved hende . 
Gude svarede : „ Det er det . De kan sagtens være glad , som skal rejse med hende . Pas nu på , de ikke bliver forelsket ." 
Brun lo . „ Jeg bliver aldrig mere forelsket , end jeg har brug for ." 
„ Ål" sagde Gude spottende . 
„ Jeg forsikrer dem . Jeg har dog haft en del forhold — de har aldrig optaget mig mere , end jeg selv fandt foi- godt . Jeg-har haft just den nydelse af dem , jeg ønskede , 

og de har aldrig forhindret mig i mit arbejde eller hindret mine planer ." 
„ Virkelig ," sagde Gude . „ Jeg synes for resten , de taler om forhold ," tilføjede han og så skarpt på brun . 
„ Misforstå endelig ikke sådan , at jeg skulle have hensigter med Fru Holm ," svarede denne . „ Det ligger fjernt fra mig . Holm er jo min gode ven . Forøvrig bliver vi næppe mere end otte dage sammen , jeg rejser videre til Paris ." 
„ Går de så derfra til Amerika ?" 
Brun betænkte sig et øjeblik . „ Det véd jeg ikke bestemt ," sagde han , „ måské kommer jeg en kort tid tilbage — nå ," afbrød han sig selv , „ nu må jeg nok denne vej . Farvel de herrer !" 
Paul og Gude gik videre . Der blev ikke talt et ord , før de kom til Gudes dør . Da sagde Gude : „ Op og have et glas ?" 
„ Nej tak , du !" 
„ Ja ja . Cheer up my Boy . Godnat .  “ Han forsvandt bag døren . 
I det samme kom der en drosche . Paul stoppede den og lod kusken køre sig hjem . Han sad i vognen uden at tænke på noget . 

han længtes kun efter at kaste sig på sin seng og græde ud . 
Med den hensigt gik han også opad trapperne . Imidlertid kostede det ham nogen besvær — nervøs som han var — at få døren åbnet , og han var lige ved at skrige af raseri over denne hindring . Da han endelig kom ind — og havde fået ydertøjet af — kastede han sig på sengen og prøvede på at græde . Han håbede i gråden at finde lindring . Det ville imidlertid ikke rigtig lykkes ham at få tårerne til at strømme og efter at have presset en enkelt frem og udstødt nogle klagende lyde , opgav han det , rejste sig op , klædte sig af og gik i seng . 
Han lå længe vågen og tænkte på , hvad der denne dag var hændt og på hele den tid , der nu havde fået en afslutning . Pludselig knyttede han hænderne og sagde højt ( det lød så underlig hult i dette bælmørke værelse ) : hun skal elske mig ! — 
hun skal få at se , at det er alvor , når hun kommer tilbage . Hver dag skal hun møde mig på sin vej . Tavs skal jeg være , men mine øjne skal fortælle hende , at jeg lider . Men som han ligger og tænker dette , står 

det pludselig klart for ham , at han må se hende endnu en gang , før hun rejser . Han vil vente dem på stationen i morgen tidlig , ligegyldig hvad de så tror — og han vil hviske til hende , idet han tager hendes hånd til afsked : „ Jeg opgiver dem ikke — aldrig ! Det skal de en gang komme til at forstå ." 
Men han forsov sig , han vågnede først højt op ad dagen . I det samme følte han , at noget fejlede ham , et lille sygt punkt , han vidste ikke hvor , så gned han øjnene og huskede på hende . 
Nå ja , hun var altså rejst , han skulle ikke se hende . At han ikke var kommen på stationen , tænkte han næsten ikke på ; han vidste jo også af erfaring , at om morgenen følte han sig altid roligere , end når han om aftenen havde været sammen med hende . Nattens febrilske ophidselse medførte altid slappelse . Særlig i den sidste tid havde han lagt mærke til det . Elskede han hende da virkelig ? Han vidste det næppe . Han forstod ikke sig selv . Da han den dag gik ned ad gaden og af gammel vane opmærksom spejdede til alle sider — ja bøjede sig frem for at se ind i omnibusser og drosker , 

om hun skulle være der , sagde han til sig selv med et lettelsens suk , som om en tung byrde var fjernet fra hans skuldre : det behøver jeg nu ikke længer — hun er jo rejst . 
Han sad den aften hjemme alene , han var træt . Det regnede . Uafbrudt lød i hans øre den monotone , klangløse lyd afdråberne , der slog mod ruden , vandet , der rislede i rendestenene . Han læste i en af sine yndlingsbøger , turgenjews Rudin , røg en fin cigar og følte sig ret veltilfreds i stuens lune hygge . Som han nu sad og læste , lod han pludselig bogen falde og sagde højt : „ Å ja , det er godt at få lidt fred ." Thi i aften kan han sidde hjemme , der er intet , der tvinger ham . Så tænker han sig , at hun endnu er her : han går i den sivende regn gennem mørke gader ude på østerbro , han ser hendes skygge på den oplyste rude . Der går hun i den varme stue , omgiven af kærlighed og lykke uden sorg og uden længsel , og han står udenfor i den kolde aften , medens regnen pisker ham i hans ansigt — står der som en fattig , der misunder den rige hans lykke . Så går han 

ensom hjem . — „ Å ja , “ siger han igen , „ det er godt at få lidt fred !" 
Ikke længer farer han op hver gang , der lyder trin på trappen , ikke længer bedrager hans nervøse øre ham ved at høre banken på døren , når ingen banker . Han venter hende ikke længer . Før ventede han hende altid , skønt hun aldrig kom , og skønt han vidste , at hun aldrig vildé- komme . Men som han sidder i disse tanker , stiger hendes billede frem for ham , og han ser hendes øjne , disse dybe , dejlige øjne , de gyder så varm en glans ; og han sidder ganske stille og nyder dette sære , spørgende smil , og han føler , at han elsker dette skønne ansigt , som han måtte elske et gudebillede i ærefrygt uden krav eller håb — blot for ydmygt at tilbede . 
I hans drømmé den nat kom disse øjne igen , og han vågnede den næste morgen med en sød , vemodig fornemmelse af at have set hende atter og atter , uden at han huskede , om noget ord var bleven talt — kun øjnenes lys følte han endnu i sin sjæl . 
Og som dagene gik , og som han gled tilbage i det liv , han havde ført , før han 

så’ hende , fulgte hendes øjne ham på hans vej . 
En aften kom Gude op til ham . „ Nå , hvordan går det ," sagde han . „ Er du meget ulykkelig ?" 
„ Jeg ? Hvad skulle jeg være ulykkelig over ?" 
„ Å hvad , det er da ikke så rart at gå og savne .  “ 
„ Jeg savner ikke nogen ," var Pauls svar , og han talte sandt . 
„ Jaja ," sagde Gude , „ lad mig få noget whisky ." 
De gav sig til at drikke . Da de havde tømt et glas , sagde Paul , som gerne ville tale om Fru Holm : „ Gid du en gang kunne forklare mig , hvorfor du har så travlt med mig og hende ." 
„ Jo , det havde været så udmærket , om der kunne være kommet noget i stand . Så havde vi skilt hende fra Holm , og du var bleven gift . Det ville du have haft godt af . Eller selv om i ikke var bleven gift . Et kærlighedsforhold styrker altid ; man føler da i al fald stærkt for en tid , og så har man dog lært lykken at kende . Forresten ," tilføjede han efter et øjebliks betænkning , „ det 

bliver vel ikke til noget . Hun skal ikke have sådanne salonhelte som os . Hun går nok og venter på en eller anden stolt og dristig fyr , som kan erobre hende . Du var ikke sejersbevidst nok . Kvinderne vil overvindes , og du er for svag ." 
Det slog Paul , at Gude havde ret . „ Det kan nok være ," sagde han , „ det med en stolt og dristig fyr — som du siger ." 
„ Ellers tror jeg godt , hun kunne lide dig ," sagde Gude . „ Hun talte meget om dig . Jeg synes også , i to ville passe så godt sammen . Jeg kan tænke mig jer sådan på afstand se hen på hinanden med lange forelskede blikke ." 
„ Å , det var nu noget lidt at opnå ," sagde Paul og satte et flot smil op , men mærkede straks selv , at det gled ud i drømmende glæde .- 
med kærlighedens forunderlig fine instinkt så' han klarere end nogen erindring dette billede : han kommer gående opad østergade . Bag på en af de store , røde omnibusser står hun med ansigtet vendt imod ham , og hendes øjne hviler i hans og hans i hendes , så fast , at de synes hinanden lige nær — forbunden ved blikkenes 

lysende tråde — hvor langt end hun fjernes . 
Og som han så dette , fornemmede han den fineste glæde , den sødeste sødme gennem-risle sit sind og fuld af taknemmelighed mod denne ven , der kunne føle hans lønligste håb , vendte han sig mod ham og kunne ikke længer tie og sagde med lysende øjne : „ Hun er nu dejlig , du — vidunderlig dejlig !" 
Gude så’ smilende på ham og spurgte lidt efter : „ Hvad havde du nu egentlig tænkt dig at opnå ved denne forelskelse !" 
„ Ingenting ," svarede Paul . Dette ord „ Ingenting" ledsagede han uvilkårlig med et lille smil , der nok kunne tyde på , at han ikke netop mente , hvad han sagde , men i virkeligheden var det det eneste svar , han kunne give . 
Lidt efter spurgte Gude : „ Har hun aldrig vist mindste tegn på , at du kunne have noget håb ?" 
Paul svarede : „ Nej , men jeg har heller aldrig givet hende nogen anledning til det ." 
„ Å hvad !" lo Gude lidt drillende . 

da sagde Paul : „ Jo forresten . En gang hvor jeg havde sagt til hende , halvt for spøg , noget sådant som , at det var så ærgerligt at gøre kur til hende , fordi man ikke havde den følelse , som var nødvendig — ja for kurtise — at der var en lille smule håb i al fald , så kom hun senere og spurgte mig , hvad jeg mente med et lille håb . 
Efter et øjebliks betænkning sagde Gude „ Det vil ikke sige så lidt — hun har villet prøve dig . Hvad svarede du ?" 
„ Det husker jeg ikke — noget vrøvl formodentlig .  “ 
„ Nå ja" — sagde Gude med et lidt spottende smil — „ du skulle svaret hende : mød mig på jernbanestationen i morgen , så rejser vi til Paris ." 
„ Tror du så , hun var kommen ," lo Paul . 
„ Ja , jeg véd såmænd ikke . Det havde da været bedre end at svare noget „ Vrøvl" , som du siger ." 
„ Å , du gør nu alt for meget ud af det . På den måde , det kom , havde det ingenting at betyde ," sagde Paul . Han havde fortalt vennen om hendes lille spørgsmål for dog at have lidt at prale af ; men da 

Gude nu tillagde det mere vægt , end han selv , var han ærlig nok til at tilstå det --om han end gjorde dette også , fordi vennens bebrejdelser var ham ubehagelige . 
De drak en stund i tavshed , så sagde Paul : „ Du , som har så travlt for at få mig gift ! Hvorfor gifter du dig ikke selv ?" 
„ Jeg ? Nej du , jeg gifter mig ikke ," svarede Gude . „ Jeg er jo gift ," tilføjede han med et smil , der forekom Paul uhyggeligt . 
„ Hvorledes , gift ?" spurgte Paul med forstilt forundring ; thi han vidste godt , at Gude stod i forhold til et fruentimmer , som han aldrig talte om . 
„ Kære ," svarede Gude med det samme uhyggelige smil , „ jeg har en mætresse" . Han lo kort og tørt . „ Hende skulle du se ," fortsatte han , som greben af munterhed , „ hun er nydelig . Ikke mere end 40 år , hentet ud af et bordel og har bevaret alle sine gamle vaner — når undtages , at hun , så vidt vides , ikke bedrager mig ." 
Paul så forundret på Gude , der , pludselig forandret , stadig smilede og lo . Han måtte være fuld . 

„ Så vil du da ikke have , at jeg skal gifte mig ," fortsatte Gude . „ Jeg har det jo så rart . Vi to kan rigtig mishandle hinanden , kan du tro . Det er dejligt !" Han blev pludselig tavs , så tømte han på en gang et stort glas og sagde alvorlig : „ Jeg har forresten været næsten forlovet en gang — da troede jeg dog , jeg skulle blive af med min Lovise . Du skulle set hende — den anden , sådan en skør , fin , lille , blond pige var hun . Gud ved , hvordan hun kunne falde på at forelske sig i mig . Men af pur taknemmelighed og rørelse forelskede jeg mig også . Så havde vi en yndig , dejlig hemmelighedsfuld tid . Ingen vidste noget om det . Hun kom til mig , og hun kærtegnede mig , strøg min pande med sin lille rosenrøde hånd og kyssede mig på mine øjne . Du ved ikke ,' hvad det var for mig . Jeg , som havde gået og længtes efter ømhed — ømhed , det er det sødeste ord , vi har — for jeg havde jo gået og længtes efter ømhed midt i alt det andet . Men véd du , hvad det så endte med ? Så kom hun en dag til mig — en aften — og lagde armene om min Hals , og så sagde hun : „ Henrik ! jeg vil være din helt ."" Gude så 

længe frem for sig , så sagde han : „ Da følte jeg sådan en underlig magtløshed , jeg lod hende gå — vi så ikke hinanden mere , og jeg vendte tilbage til — Lovise ." Der var et minuts tavshed , så sagde Gude pludselig : „ Tro nu for guds skyld ikke , at jeg præker moral . Jeg har jo også været moralsk nogle år — til jeg blev to og tyve — det var der såmænd heller ingen fornøjelse ved . Jeg gav mange penge bort den gang ; jeg levede næsten fattigt ; men det er jo lidt trist , at det skulle blive en så forholdsvis tarvelig fornøjelse , da jeg endelig brød ud . Der er en underlig dobbelthed i mange menneskers natur , du . De to eneste kvinder , jeg har haft med at gøre , har lært mig det ." 
Der blev igen tavshed . 
Paul vovede ikke at tale . Som alle fintfølende mennesker var hans skræk for at røre ved en andens sår — legemlige som sjælelige — ligeså stor som hans trang til at røre ved sine egne . Det gjorde han ; han pinte sig selv ved at sige : der er en lighed . Havde hun sagt til mig : „ Jeg vil være din helt ," — jeg havde trukket mig angst tilbage , som Gude gjorde det . Og dog er der 

stor forskel , tænkte han . Han vidste ikke rigtig hvilken ; mon ikke den , at han endnu var så ung ? 
Gude havde tømt et glas til , han rejste sig og sagde : 
„ Føj , jeg er fuld og sentimental — det hader jeg . Godnat du , jeg ærgrer mig . Lad os aldrig mere blive sentimentale .  “ 
Han gik . Paul tænkte , at også Gude holdt meget , meget af Fru Holm . 
Han drømte : det var på et dampskib i den mørke nat , og dei' var forvirret liv og mange der tog afsked , men ingen lyd . Fra kahytten flød svagt lys udover dækket og en enkelt månefarvet sky kastede mat glans over de melankolske vande . Da stod pludselig hun der , høj og sort , og skulle sige farvel for sidste gang , og der var mange foruden ham , der ventede på hendes hånd . Men som hun gik fra den ene til den anden , hvilede hendes øjne kun i hans , og disse øjne vare sorte og blanke , og så stærkt var deres lys , at dets stråler dirrede 

gennem luften og trængte sig ind i hans sjæls dyb . Hun rakte ham ikke hånden , men hendes blik var et blik svulmende af sorg og kærlighed , et bristende blik , der dog ikke brast . Hun vendte sig og hun gik , men han tænkte end ikke på at følge , han sendte kun sit blik med på hendes vej . Alene , ganske alene stod han tilbage i den mørke nat , en sådan nat , hvis kolde vindpust bringer os til at gyse for døden , og hans sjæl sitrede mellem lykkens jubel og fortvivlelsens gråd . Da så’ han hende fjernt ' borte vende sig mod ham , med et langt , et tungt , et strålende , et dybt bedrøvet blik . — han fulgte hende ikke . Han stod som naglet til dækket . Kunne ikke følge , ville ikke følge , drak kun begærlig hendes blik . — sort og blankt med skælvende lys var dette blik , det lignede vandet , der i nattens mørke spejler en stjerne . Det lignede det sorte vand , der spejler en stjerne , det var , som kom dets stråler fra langt , langt inde , fra det uudgrundelige , og de trængte i hans sjæls dyb , så langt , som intet før havde trængt , lyste op i dens hemmeligste egne , og det var som løstes hans legeme i den sødeste smerte , i den mildeste gråd . 

da vågnede han . Men også nu var det nat og også nu dirrede hendes øjnes stråler gennem mulmet , og også nu græd han . Den gråd , som grædes ikke over , hvad vi har levet ; men over hvad vi skal leve , over alt det , vi aldrig skal nå , alt det , vi kun vagt skal ane , over lykken , der skal glide forbi som dunkle skygger , over alt det , vi ikke forstår , kærlighedens og dødens sorgfulde gåde . Græd som et barn længe og stille , ensom medens nattens hemmelighedsfulde sorte rugede over ham . 
Han glemte ikke den drøm . Han betragtede den som en åbenbarelse — en åbenbarelse af hans egen sjæl i dens dybe sørgmodighed , dens 'svaghed og dens religiøsitet . 
Det blev ham en egen højtidsfuld nydelse , når han var alene , fjernt fra selskabernes larmende lystighed , at lade hendes billede stige frem for sig med det sorte , blanke blik , ( thi han så' ikke længei- hendes øjne — blågrå , som de virkelig var ) . Han havde da atter den fornemme og sære følelse 

af at leve sammen med noget i sig selv , der var dybere , mere oprindeligt end hans væsens overflade , mere ham selv end alle hans grublerier , end alle hans handlinger , mere ham selv end alle hans fejl , hans uselv-stændighed , hans forfængelighed , der var som uafrystelige åg på hans skuldre . 
Dejlige øjeblikke , levede som på havsens bund , hvor der er sælsom skønhed og lydløs hvile , dybt , dybt under den larmende overflade . Dejlige øjeblikke , levede i sjælens dunkle , gådefulde dyb , hvor sorgens , kærlighedens og skønhedens kilder rinde . Elisa , i disse kilder har du spejlet dit åsyn ! Dejlige hemmelighedsfulde øjeblikke , så skønne for den , der tvivlende ler bag sin egen kærligheds ryg . Dejlige øjeblikke ! 
Ja han elskede hende , men han savnede hende ikke . Thi om han end sagde til sig selv : når hun kommer , vil jeg vise hende min kærligheds styrke og dens vilje , så troede han dels inderst inde slet ikke på , at han besad denne styrke og denne vilje , dels tvivlede han også på , at de ville 

nytte ham overfor hende . Derfor savnede han hende ikke , ja nærede næsten frygt for atter at se hende . Hans følelse var vel nærmest den , at han ville ønske , at hun kom — ikke i dag — ikke i morgen , overhovedet ikke nogen bestemt dag — men snart . 
Det var den første forårsdag — en dag i April . Paul gik ned ad Bredgade , han ville ud på smedelinjen for der at drive ensom omkring . Den første forårsdag med skært lys og klare former , med fuglekvidder , med smeltende sne , med våde Tage , med fugtig muldjord , der slikker sol . Den første forårsdag , hvor al naturen er længsel mod lykke og vilje til lykke , hvor mennesket med sød uro indsuger den nye og brunstige luft , der er som krydret med lykkespirer . 
Han drev så langsomt fremad og drak denne luft , drak sig så fin en rus . Han tænkte på hende . Nu måtte hun vel komme . Hvad om hun allerede var her og længtes efter ham , hvad om hendes blik i det øjeblik , de atter sås , fortalte at han var elsket . 

pludselig følte han sit bryst presses sammen , et øjeblik efter vidste han , at det var hende , der var drejet omkring hjørnet og nu kom ham i møde . Hun havde ikke set ham , hun gik som sædvanlig , med lidt bøjet hoved , hurtig , med dristige bevægelser . Et øjeblik havde han en forunderlig lyst til at skjule sig , flygte , men gik dog fremad . 
De mødtes . Hun rakte ham rolig hånden , men med et lidt åndsfraværende smil . Han tog den , skælvende og- rød i hovedet , han kunne næsten ikke tale for bevægelse . 
De gik opad gaden sammen . Hun fortalte noget om rejsen , som han næppe hørte , så ganske optaget var han af , hvad der foregik inden i ham selv . Der tumlede tanker og indtryk om hinanden , så det var ham umulig at komme til klarhed . Kun én ting forstod han . Hun elskede ham ikke ; men om han elskede hende , vidste han ikke . Det ene øjeblik syntes han , hun var mindre smuk , end hans erindring om hende , hendes øjne mattere , end hans drømmes . Det andet øjeblik — så forunderlig er kærligheden — forekom det ham , at han elskede hende hæftigere netop derfor , at han ville 

elske hende , at han måtte samle al sin styrke , sin energi i kærligheden til hende ; og dette førte igen til , at han følte det som en skæbnebeslutning , som en pligt , der tyngede på ham , at han skulle elske denne kvinde , uden håb . Atter ville hans dage blive dage , fyldt af uro , skuffelse og selvplage . 
Ligeved kongens Nytorv skulle hun gøre en visit og standsede for at sige farvel . „ De skal formodentlig også til Bulls i aften ." 
Glad svarede han : „ Ja ." 
De skiltes . 
Han drev tilfreds og rolig opad gaden . Havde han ikke haft visheden om at skulle se hende senere den dag , ville han være gået fortvivlet hjem til sig selv , for at tænke på sin store , sørgelige kærlighed . Nu gik han imidlertid fornøjet ind på en kafé og drak en absintt , idet han tænkte : igrunden bryder jeg mig slet ikke så meget om hende . Iaften vil jeg opføre mig som et fornuftigt menneske , jeg vil være rolig og kold . Gør det indtryk på hende , er det jo udmærket . Hvis ikke , er der jo dog ingen grund til at fortvivle . 

da han den aften trådte ind hos dr . Bull , gik han efter at have hilst på værten straks hen til den kreds , der havde samlet sig om Fru Holm . Han hilste meget hjerteligt på hendes mand og bukkede ceremonielt for hende . „ Hvad synes de så om at komme tilbage til København , Frue ?" sagde han . 
„ Jo ," svarede hun , „ det er såmænd meget rart . Igår syntes jeg det var meget trist , det var også sådan ækel tåge ." 
„ Så de kom i går ?" 
„ Ja , igåraftes . Jeg så’ dem forresten på østergade ." 
Han blev forvirret og var nær ved at spørge : gik jeg sammen med nogen ? Sagen var , at han havde drevet længe frem og tilbage på strøget den aften — til sidst i dameselskab . Havde hun set det ? Det forekom ham , at hun smilede lidt ondskabsfuldt . Han blev helt stum ved denne tanke , og hørte ikke et ord af , hvad der videre blev sagt . 
Hvordan , tænkte han , skal jeg få at vide , om jeg var alene , da hun så mig , eller ikke , og hvordan skal jeg forklare mig for hende , hvis hun virkelig har mødt mig 

med et fruentimmer ? Det gjorde ham ondt , at hun skulle tro dårligt om ham af den grund , det gjorde ham ondt , at hun skulle betragte det som et tegn på hans kærligheds løshed . Thi hvad havde vel disse flygtige forhold , stiftede for et øjebliks fornøjelses skyld , at betyde ? Hvad havde de med hans kærlighed at gøre ? Ikke én god tanke , ikke ét elskende ord ofrede han disse kvinder ; han flygtede jo fra dem med væmmelse , uden at hans sjæl havde nærmet sig deres . Et øjeblik faldt Gudes fortælling ham ind , og han syntes at skimte større lighed med sin egen skæbne , end han havde troet , at der var . Men alle disse tanker bragte hans kærlighed til at flamme , og han var just det samme , jaloux barn , som før . 
Gude kom hen til ham . „ Véd du at brun også er kommen ." 
Blodet for Paul til hovedet ! 
„ Ja herregud , der er forresten ikke noget underligt i det . Holms rejste med ham til London , og så fulgtes de sammen hjem . Om 14 dage rejser han til Amerika ." 
„ Ja kære ," sagde Paul roligere , „ det er mig ganske ligegyldig . Hvor traf du ham ?" 

„ På gaden , han gik med Fru Holm . Hun havde kort iforvejen talt med dig .  “ 
Denne ganske ubetydelige omstændighed forbitrede imidlertid Paul . Hun går fra mig til ham , blev det ved at gentage i hans tanke ; men herfra gik han atter over til at tænke på , at hun havde set ham den foregående aften . Han kunne vanskeligere anslå en hånlig tone overfor hende , hvis hun havde mødt ham , som han frygtede . Til sidst beroligede han sig med , at skønt han ikke vidste , hvad tid han havde truffet det omtalte dameselskab , var det formodentlig efter togets ankomst . Han besluttede sig altså til at vise Fru Holm sin foragt . Han sad ved bordet lige overfor hende . Han havde en ung , sød pige ved sin side . Han konverserede hende livlig , lo meget og højt , og tømte store glas til bunden , alt sammen uhyre forceret . En gang imellem kastede han et blik hen på Fru Holm , så’ fast på hende , indtil hun lagde mærke til det , da lod han det flakke videre . Alt dette gjorde han for at lede hendes opmærksomhed på sig . Det ene øjeblik for at vise hende , at han ikke længer brød sig om hende , det andet øjeblik af den modsatte 

grund . Hele hans væsen var udtryk for en nervøsitet , som forekom ham selv lavet ( han havde jo såre hyppig en fornemmelse af , at han skabede sig overfor hende ) , men som visseligen ikke var det ; thi det ville have faldet ham ganske umuligt at være anderledes . Han blev temmelig hed i hovedet af den megen vin , og da han rejste sig , mærkede han , at han var lidt beruset . Men dette ildnede blot hans kærlighed , og han syntes aldrig , han havde elsket hende så højt og så forbitret som i aften . 
Han benyttede et øjeblik , da hun stod alene , til at nærme sig hende . 
„ Det var en fortræffelig aftensmad , ikke sandt ?" sagde han med lidt grødet mæle . 
„ Jo ," sagde hun , og det forekom ham , at hun atter smilede lidt ondskabsfuldt . Som hun stod der forah ham med dette kolde smil på læberne , bleg , høj og sikker , fyldtes han af raseri . Det forekom ham , som om dette hendes legeme var en livløs statue , der spottede ham . Han havde jo suget hende ind , hun havde fyldt ham ganske , hans sjæl havde slynget sig om hende . Men der stod det kolde marmor tilbage og spottede ham , det var ikke hans , blev aldrig 

hans . Han måtte kaste det for sin fod , knuse det , hvis ikke hans eget legeme skulle sprænges i afmægtig harme . 
Han sagde : „ Er de nu glad ?" 
„ Hvorledes ?" 
„ Er de nu glad , at de kan se , at jeg-pines endnu , skønt de har været så længe borte ! Det må være dejligt !" 
Hun stod rolig og så’ på ham med et blik , der foragtede . 
„ Hvorfor ler de ikke ? Ved de , at jeg havde lyst til at gribe dem nu og kaste dem til jorden og trampe på dem ?" 
Hun vendte ham ryggen og gik . Da greb han hende ved armen . „ Nej , gå ikke .  “ 
„ Jo , jeg går ." Hun så på ham koldt og hun gik . 
Han blev i det øjeblik ædru af ydmygelse og flovhed og han fulgte hende klynkende : „ Fru Holm ! Blot et øjeblik . Hør på mig Fru Holm ." Hun vendte sig ikke , gik rolig videre . Han standsede af frygt for at vække opmærksomhed . Han så , at hun talte med Holm . Da denne forlod hende , gik Paul hurtig henimod hende . Da lagde 

sig en hånd på hans skulder , han gøs uvilkårlig og så’ til siden . Det var Holm . Blid og venlig som altid bad han om et øjebliks samtale . 
„ Kære ven , det gør mig ondt ," sagde han . „ Vi kan så godt lide dem , vi har haft det så rart sammen . Glem denne — ja de forstår , hvad jeg mener . Der kommer jo ingen glæde ud af det . De gør min kone nervøs . Jeg tror det trætter hende . Hun har bedet mig ikke tale om dette til dem ; men jeg synes næsten , det er min pligt for alles skyld . Tag nu ikke dette ilde op . “ 
Blussende rød , ydmyget stod han der ; men just derfor hadede han denne gamle mand med de milde øjne , og idet han anstrengte sig for at se hånlig på ham , sagde han : „ Hvad'mener de egentlig ?" 
Der kom et glimt af vrede i de „ milde øjne" . Holm sagde : „ De forstår godt , hvad jeg mener . De plager min kone . Så længe de færdedes i mit hus , har jeg kun vist dem venlighed , fordi det var hende behageligt . Jeg kunne dog også på egne vegne have haft ret til at værne om min 

lykke — selv om den ikke trængte til det . Men jeg er en gammel mand og min hustru er ung . Jeg ville ikke stå i vejen for hendes fornøjelse — tror også at jeg selv står mig ved det . Nu er det noget andet . Men ," tilføjede han blidere , „ jeg synes godt , vi kan omgås for det . Lad os blot glemme det hele . Vi har virkelig megen godhed for dem — begge to ." 
Så langt skulle det altså komme , at denne gamle mand venlig måtte anmode ham om at glemme sin kærlighed , fordi den plagede . 
Men han skulle vise dem — begge to — at han kunne glemme den . Der var ikke så meget tilbage , at han ikke stærkere følte sin sårede forfængelighed , sin flovhed , sin ydmygelse . 
Den aften vovede han ikke at nærme sig hende igen . Han gav sig til at drikke — han følte virkelig trang til en rus . Lidt efter så' han hende gå , han turde ikke sige farvel , men gik selv kort efter . 
På vejen hjem — han gik en smule usikkert — tænkte han dette : han måtte ganske afbryde forbindelsen med Holms , 

det kunne ikke længer gå . Han glædede sig endogså til dog engang at vise sig som en mand . Han skulle så sandelig ikke trænge sig ind på dem . Det øjeblik var kommet , da han måtte kaste alt overbord for at redde sin ære . Men tanken på denne adskillelse gjorde ham meget rørt , og han bestemte sig til at tale med hende engang til . Da ville han sige til hende — eller skulle han skrive ? 
„ Jeg har intet håb , slet intet . Jeg vil ikke mere plage dem . Jeg skal gå til side , hvor jeg møder dem på deres vej . ( her fik han tårer i øjnene . ) men skulle det engang hænde , selv efter mange , mange år , at de skulle føle trang til en ven , så ved de , at jeg holder meget , meget af dem . Deres hengivne — nej trofaste — nej kun deres Paul Linde ." Imidlertid mærkede han , efter i tankerne at have afsendt dette brev , der forventedes at gøre en gribende virkning , at den friske luft havde gjort ham end mere ør i hovedet , end han allerede var , og hans tanker begyndte at dele sig mellem dette og hende . Endelig , da han kom hjem til sig selv , blev han helt 

syg , forskrækkelig syg , så syg , at de små glimt af tanker , der skimtede frem i hans hjernes fortumlede mørke , var disse , at alt — nej dog ikke alt — jo alt var ham ligegyldigt , når han blot måtte være fri for dette . 
Hans kærlighed druknede i disse højst trivielle og afskyelige lidelser . 
Da han vågnede den næste morgen , jog tanken om aftenens begivenhed blodet som en hed strøm gennem hans legeme . Det var klart , han ville ikke mere se hende . Den rest , der var af hans kærlighed , måtte han se at glemme . Og dog — dog drev han den dag som sædvanlig udad Østerbro . Han sagde til sig selv , at han gjorde dette for at vise , at han gik deres dør forbi . ( af den grund blev han også længe stående udenfor hendes vindue i håb om , at hun skulle komme frem og se ham gå videre . ) denne tur gjorde han tre dage i træk , i det dejligste forårsvejr , uden at opnå , hvad han ville . Han mødte hende ikke , og hun var ikke i vinduet . Forhåbningsfuld og følende en ret behagelig melankoli gik han ud , trist vendte han tilbage , tristere jo længere han 

fjernede sig fra de steder , hvor der endnu var håb . 
Den tredje dag mødte han hende imidlertid . Hun kom lige bus på ham ud af døren . De blev begge overrasket stående . Brun kom lige bagefter hende . 
„ Nå , er de på denne kant af byen ?" sagde hun og smilede spodsk , forekom det ham . 
„ Ja , jeg skal udover ," sagde han flov . 
Nu hilste brun og trykkede hans hånd . Det forekom Paul , at også brun smilede hånlig . 
„ De skal den anden vej ?" sagde brun . 
„ Ja , ja , så farvel ," sagde Fru Holm , og hun gik med sin ledsager . 
Paul måtte også gå , gud ved hvorhen ? Til vibenshus i det mindste , før han kunne tage hjem . Men ét var han da kommen på det Rene med : turen til østerbro ville han ikke gentage . Der var ingen tvivl om , at hun havde smilet spodsk , både hun og brun — han havde vist også set såre latterlig ud . Han følte i dette øjeblik meget lidt kærlighed til hende — tvært imod dukkede der en smule had op i hans sind . 

dagene gik , han så hende ikke og savnede hende ikke . Han ville ikke længer elske , og da viljen , som havde holdt hans kærlighed fast , som i en krampagtig knyttet hånd , slappedes , så sivede kærligheden hurtig ud . Han førte ganske sit gamle driverliv , men han drak mere . Han var misfornøjet med sig selv , men hvad skulle han gøre , hvad lykke havde han at vente her i verden , uden den , hans penge kunne købe ham ? Når Gude , som stadig kom hos Holms , spurgte ham , hvorfor han ikke mere viste sig derude , Holm havde spurgt efter ham og fruen også , svarede han : „ Å , du , jeg er bleven ked af det ; Holm blev også arrig , og for at være ærlig — jeg har s’gu også opført mig fjollet ." 
Et par måneder efter hint selskab hos dr . Bull kom Paul en aften ind til å Porta . Han var lige vendt tilbage fra en 3 ugers 'fur til Paris , hvor han havde moret sig udmærket . 

det var ved titiden . Klokken halvelleve skulle han træffe sin ven baronen . 
Holm sad derinde med sin hustru . Der var hun altså , den , han havde elsket — hans lidelseshistories heltinde . 
Paul skammede sig . At man dog kan ydmyge sig sådan ! 
Holm vinkede ad ham . Han gik da hen og hilste høflig på dem begge . 
„ Hvorledes befinder fruen sig ?" spurgte han . 
„ Jo tak !" svarede hun , og i det samme gled hendes blik underlig urolig og søgende rundt i kaféen . Hun så træt og sørgmodig ud . Hun var heller ikke så smuk som før , syntes Paul ; men måské var det kun fordi han ikke længer elskede hende ; måské også fordi hun bar en mørkerød kjole , som han aldrig før havde set , og som ikke klædte hende . 
„ Vi venter , at ingeniør brun skal komme herind ," sagde Holm ; „ han rejser i morgen ." 
„ Så , han rejser i morgen !" 
„ Ja , over Hamborg til Amerika ." 
Paul lagde mærke til , at der ligesom gled en skygge over Fru Holms ansigt , øjnene 

formørkedes , og hun så til siden . Han spurgte sig selv : elsker hun brun , men besvarede det benægtende . Efter sit eget mislykkede forsøg tænkte han sig i grunden ikke muligheden af , at hun kunne forelske sig i nogen . 
Den tanke gled også hastig gennem hans hoved , at hendes sørgmodighed stod i forbindelse med ham selv ; men heller ikke denne forklaring troede han på . 
Imidlertid , jo mere han så på hende , des tydeligere blev det ham , at hun var nedbøjet og mismodig . Det pirrede hans nysgerrighed og bragte ham til at føle en underlig , lidt ond glæde over nu at være den stærke , den , der med et smil så’ den anden lide . 
Da Holm et øjeblik gik for at tale med en bekendt , sagde Paul : „ De er i dårligt humør , frue !" Idet han sagde dette , blandede der sig lidt ømhed i glæden . 
Hun løftede sit blik op til ham og sagde rolig uden et smil : „ Ja !" Han følte en stigende ømhed for hende , men også en stigende glæde ved egen styrke , da han sagde : „ Vil de ikke sige mig , hvad der er i vejen , 

Fru Holm ? Vi var dog en gang gode venner . Hvad er der i vejen , Fru Holm ?" 
Hun rystede blot på hovedet . 
„ Hvad er der i vejen , Fru Holm ?" gentog han , og et skær af gammel kærlighed lyste i hans øje . Han elskede hende ikke , men han kunne ikke have set sådan på én , han aldrig havde haft kær . 
Hun sad med dybt bøjet hoved ; men han så’ hendes sjælekamp og hendes uro på den blege pande . Hun sagde : „ Jeg ville ikke betro mig til én , om hvem jeg kunne tænke mig , at han gjorde nar af mig .  “ 
„ Det har jeg aldrig gjort , Fru Holm ," sagde han med overbevisning , og hans sind fyldtes af et underligt sørgmod , der dog ikke helt fortrængte f'ølelsen af triumf . 
Hun rystede atter på hovedet og sad tavs . 
Han talte ikke heller . Han så’ blot på hende , og hans tanke gled tilbage til den tid , da han elskede hende . Også den gang havde hun sagt , at han gjorde nar af hende . Hvor kærligheden dog er forunderlig . Thi hun tog jo fejl , han havde ikke gjort nar af hende , men han var svag . Også nu i aften , hvor han glædede sig over sin 

styrke , var det sin svaghed , han skyldte den . 
Han blev revet ud af disse betragtninger ved Bruns ankomst . Et øjeblik efter kom Holm også tilbage . 
Brun sagde : „ Har de siddet her længe , frue ?" 
„ Å nej ," svarede hun underlig langtrukkent . 
„ Nå de rejser i morgen til Amerika ," spurgte Paul . 
„ Ja , man må jo bort ," svarede brun , „ selv om det kan være lidt vanskeligt at rive sig løs . Her er intet at gøre , man går blot og dør her hjemme ." 
„ Tja ," svarede Paul . „ Gud ved om man ikke lever ligeså meget her som andre steder . Vi skal jo alle dø . Forskellen er blot , at i Amerika tror ligene , at de lever . Her ved vi så nogenlunde , at vi er døde ." Hån var i tvivl om han havde sagt en åndrighed eller noget vrøvl , var mest tilbøjelig til at tro det sidste ; men denne virkelystne Karl irriterede ham instinktmæssig . 
Brun var lige ved at svare , da Paul i spejlet så baronen komme . 

„ Nu må jeg nok gå ," sagde han , og rejste sig straks . Han kom til at tænke på den dag , da han havde sagt nej til baronens indbydelse . For hendes skyld . 
Det var den næste aften . 
Paul sad alene hjemme . Han var kommen sent i seng den foregående nat og nød nu ret ensomheden . 
Der var én , der fløjtede udenfor på gaden . 
Paul gik til vinduet . 
I månelyset , der flød udover brostenene , stod Gude . Berøvet dagens sol , dens færdsel og støjen , syntes den øde gade mere forladt , mere livløs end nogen ørken . 
Intet trin , ingeh lyd uden denne svage fløjten . 
De høje kaserner , blege i månelyset , med vinduernes sorte hulninger løftede sig som kæmpedødninger , tavse , truende og kolde . Gudes ensomme skikkelse , ene levende i alt dette uddøede syntes forunderlig melankolsk , med det løftede ansigt kalket af hvidt månelys . 

da Paul havde åbnet vinduet , råbte Gude : „ Er du hjemme ?" 
„ Ja ." 
„ Kast nøglen ud ." 
Paul gjorde det . Den klang i de hvide stene som et kort skrig . 
Lidt efter kom Gude ind . Han så’ træt og mismodig ud , det lille ironiske smil i mundvigen savnedes ganske . 
„ Giv mig noget whisky ," sagde han , idet han satte sig . „ Jeg havde ikke noget hjemme ." 
Da de to venner en stund i tavshed havde drukket , sagde Gude : „ Jeg var ude på banegården for at sige farvel til en fyr , der skal til Paris ." 
„ Så’ du ikke brun ?" spurgte Paul med en ubestemt følelse af uhygge . „ Han skulle også rejse ." 
„ Jo , jeg så’ ham ," svarede Gude langsomt . „ Så så' jeg også Fru Holm derude . Hun skulle sige farvel . Han var jo hendes elsker .  “ 
„ Ja tænkte jeg det ikke nok i går ," udbrød Paul uvilkårlig , som om han virkelig-havde troet det . Han fornemmede et lille 

smerteligt stik i sit hjerte ; men egentlig var det vel kun hans forfængelighed , der blev såret . 
„ Hvorledes ved du det ?" spurgte han . 
Gude svarede stadig langsomt , og som om det kostede ham møje : „ Jeg stod et par kupéer fra Bruns — ham havde jeg forresten sagt farvel til — , så kom Fru Holm umådelig ilsomt . Brun lod til at blive overrasket , og de talte meget hurtig og lidenskabelig . Jeg forstod jo , hvad der var i vejen og lod som jeg ikke så’ hende ; men da toget gik , kom hun rask hen til mig og tog min arm . Så sagde hun — Gude tav lidt — hun sagde : de gør jo ikke nar af mig Gude , dem kan jeg jo stole på . Følg mig — jeg tør ikke gå hjem endnu . — hun var ligeved at briste i gråd . Nu har hun siddet og grædt oppe hos mig længe — jeg tror en time . Så fulgte jeg hende hjem . Hele tiden klagede hun over , at alle mænd gjorde nar , de holdt kun af en kvinde for spøg og sådant noget . Han havde forresten ikke bedraget hende , sagde hun , kun gjort hvad han havde lovet ; men hun troede , hun kunne holde ham fast . Han forbød 

hende endogså at følge sig til Amerika . Det ville hun måské alligevel ikke have gjort . Hun holder også så meget af sin mand . Han ved intet , det vil sige , der er aldrig bleven talt et ord om det ; men han har lidt så forfærdelig , sagde hun . — nåja herregud . Det var altså brun , der var den stolte og dristige fyr vi talte om . — tænk at rejse fra hende ! Det skal der styrke til , du !  “ Gude tav og drak en stund , så sagde han : „ Jeg kunne ikke sove efter det —• jeg blev så nervøs — jeg havde heller ingen ting-at drikke hjemme i aften — så stod jeg op og gik herhen . Jeg stoler på dig , at dette bliver mellem os . Du holder dog også lidt af hende — og jeg trængte til at tale med et menneske ." 
„ Ja , “ sagde Paul . „ Du kan lide på mig ." Der var i hans tanke et sælsomt velbehag ved denne den én gang elskedes hemmelighed , ømt ville han bevare den . 
„ Sig mig du ," spurgte han . „ Hvorfor tror du , at hun havde sådan tillid til dig , frem for andre . Du er dog ellers ikke af de mennesker , man slutter sig let til ." 
Gude svarede efter et øjebliks betænkning : „ Jeg tror , fordi jeg ialtfald har været 

stærk nok til ikke at sige , at jeg elskede hende .  “ 
Da de ko venner sent på natten skiltes , havde de begge længe været berusede , men uden lystighed og uden sentimentalitet . 


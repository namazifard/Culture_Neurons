I . 
. . . La noble égalité qui naît en espagne du respekt de soi-même et d’autrui  .  ,  . 
Desdevises du desert . 
Novemberaftenen var så mild og stille , som var det -l ' sommer — alle døre og vinduer ud til balkoner og terrasser stod åbne , og i måneskinnet , som glitrede over pisuergas vande og vidt omkring klart belyste hele det golde , triste og stenede ægte kastilianske landskab , så’ man tydeligt gennem den åbne port nogle forsinkede fåre-hyrder med de bløde filthatte skudte tilbage i nakken og med kappefligene skødesløst kastede over skulderen drive deres store hjorder forbi gården . 
Inde i den inderste brolagte gård oven for stentrappen , der førte ned til floden , sad den aften — som hver aften — husets tjenestefolk sammen : karle og piger , gamle og unge . Den gamle Antonio , der var en født Hidalgo — thi han var fra guipúzcoa , og dér er alle adelsmænd undtagen jøder , håndværkere og udlændinge — og som , trods sin underordnede stilling som jæger på Castilloblanco , endnu 

kunne føre sig som en født og båren herremand og havde en sådans egenskaber , sang sagte til guitaren nogle smægtende coplas , medens den andalusiske staldkarl Pepe med armene slyngede om de højt optrukne knæ og med hovedet bøjet så dybt , at silkenættet , der omsluttede hans tykke sorte hår , hang tungt ned over skulderen , stille ledsagede sangen med drøje , på én gang realistiske og højtravende komplimenter til de unge piger , som henrykte og generte søgte at skjule deres fnisen under mantillerne , thi at le ansås nu i denne kreds for upassende og stridende mod etiketten . Over alle hvilede der en — ikke just sørgmodig , men nærmest konventionelt elegisk stemning , som naturligvis yderligere forøgedes derved , at den afdøde slotherres datter , den unge donaysabe , , og hendes lille Broder som sædvanlig på denne tid af aftenen opholdt sig ude ved trappen for at indånde køligheden fra floden . De sad stille og bedrøvede ved siden af hinanden på stensoklen under den forfaldne , halvt nedrevne mauriske buegang , som i sin tid i slottets velmagtsdage fra den indre gård havde ført lige ud i haven . 
Således havde de siddet aften efter aften hele sommeren og efteråret igennem . Thi i Spanien står husets folk i et fortroligt forhold til hverandre . Herskab og tjenerskab omgås hinanden i patriarkalsk jævnhed og simpelhed , og de grander , som stolt nægter at sige du til kongens nylig adlede yndlinge , er aldeles ikke hovmodige i deres væsen over for dem , som står i deres tjeneste og spiser deres brød . Dona Ysabel og den lille Don Emilio fandt efter den lange triste dag inden fire vægge adspredelse i sangen og musiken , og folkenes ofte højt udtalte hjertelige og næsten beskyttende deltagelse trøstede dem . 

men i den sidste tid hændte det oftere og oftere , at Antonio lod guitaren hvile , og at han og de andre mænd indbyrdes begyndte — først dæmpet med små sideblikke til den ubevægelige og sørgmodige señorita — men efterhånden mere og mere højrøstet at tale om dagens begivenheder , om politik og krig . De begyndte altid forsigtigt med ligegyldige anekdoter , især fra gamle dage , da Spanien også lå i krig med Frankrig , og derefter , men kun når de var ganske sikre på , at Doña paquita — således kaldtes i almindelighed slotsherrens franskfødte unge enke — absolut ikke kunne høre dem , om  « krigen »  : folkets hellige kamp for kirke og hjem , for den gode prins af asturien og hans nedarvede ret til Spaniens kroner , som de guds-forgående franske usurpatorer nu med vold og magt ville fratage ham . Men Doña paquita holdt i den senere tid kun sjældent sin steddatter med selskab under buegangen ; hun sad for det meste alene oppe på sin egen balkon , og for señoritaen , som Doña Ysabel endnu altid hed , var der egentlig ingen , der generede sig ; hun måtte gerne høre alt det onde , man vidste at fortælle om  « disse forbandede gabachos »  . Thi skønt hun næsten som barn var bleven formælet med en adelsmand fra Navarra — en af stedmoderens slægtninge — og derfor bar fransk navn og rettelig var kejser Napoléons undersåt , faldt det dog ingen af folkene ind ikke altid at betragte hende som en af  « deres egne »  . Det faldt hende virkelig heller ikke selv ind ; hun havde efter den højtidelige vielse , da hun kun var tretten år , ikke genset sin gemal en eneste gang ; krigen og andre forhold havde hidtil været en hindring for ægteskabets fuldbyrdelse , og hun tænkte aldrig over , at hun nu gennem ham virkelig tilhørte Frankrig . 

her i gammel-kastilien , med den nye konge ikke længere borte end i vitoria , turde man naturligvis i sit had til den påtvungne nye styrelse ikke være fuldt så højrøstet som i de sejrende sydlige provinser , men også her gjorde det spanske overmod sig gældende . Fransk-mændenes nederlag ved baylen sidste sommer var nu almindelig bekendt , og de gamle tjenere på Castilloblanco , hvoraf flere havde været med år 1795 , kunne ikke lade være med at triumfere derover . Med stolthed og mange overdrevent heroiske vendinger omtalte de som berømmelige træk af patriotisme de forfærdelige misgerninger , som in-surgenterne tillod sig over for kejserens og kong Josephs soldater , om oprøret i Valladolid , som de selv havde set med egne øjne , om munken Calvos regimente i Valencia og om mordet på Don Miguel såvedra . Med den ene hånd i siden og den anden knyttet , hævende sig på tå , spændstig som en stålfjeder , med hovedet kastet stolt tilbage , så at nættet — tungt af de lange lokker — hang helt ned over frynsen på den korte trøje , fortalte Pepe vel for tyvende gang de beundrende tilhørere om sine bedrifter i alcalågaden den anden maj . Hvorledes han alene — en fattig andalusisk Bonde — med sin gode klinge havde jaget mindst tyve af den kejserlige gardes mameluker foran sig ; hvorledes de — de sataner ! — huggede hovederne af til højre og venstre ( her svingede Pepe med ville blikke begge arme som vingerne på en vejrmølle ) , så at blodet flød ned i rendestenene og farvede gaderne røde . Ærligt kastiliansk blod — og det i hans katolske majestæts egen kronede stad ! Og skønt de alle sammen vidste , at han løj , og at antallet på de feje mameluker steg , for hver gang han fortalte om dem , så vidste de også , at 

iNitupiNit==Pepe fra Sevilla , hvor stor eN skryder haN også var , dog var eN modig Karl , og historieN uNdlod aldrig at vække deN højeste iNdigNatioN og heNrykkelse . KviNderNe korsede og jamrede sig , de påkaldte deN hellige guds moder af atocha og alle kaleNdereNs helgeNer , medeNs mæNdeNe med kNyttede hæNder , dirreNde af lideNskab og had , svor at hævNe SpaNieNs ydmygelse . Og alt eftersom afteNeN led , og de efterhåNdeN fik deres laNge puros tæNdte , blev taleN mere og mere højrøstet trueNde ; de berusede sig i bloddryppeNde aNekdoter fra maj-opstaNdeN og deN seNere kamp i sydspaNieN , om iNfaNterNes skæNdige behaNdliNg i FraNkrig og om koNg Joseph , der Naturligvis — ligesom alle siNe laNdsmæNd ! — drak som eN svamp og var fuld miNdst deN halve del af dageN . Å — de grovædere fra deN aNdeN side bjergeNe ! Nu troede de , at de kuNNe spille herrer mellem ebro og duero . Lad dem blot hejse deres lasede trikolorer over alle LeoNs og KastilieNs byer — lad dem paradere med deres ørNe og deres forgyldte N ! Gud slår ikke håNdeN af sit spaNieN . iNdeN doN José boNaparte véd et ord af det , står castaños , sejrherreN ved bayleN , og Zaragozas uNge helt — himleN se i Nåde til NavNet Palafox , som er ældre , ak , meget ældre eNd slaget ved roNcevaux ! — iNdeN haN véd et ord af det , deN draNker og pigejæger , står de med halvtredsiNdstyve — Nej , huNdrede tusiNde tapre kastiliaNere , helte som de selv , udeN for vitorias porte . 
Med sådan snak fyldte nu folkene aften efter aften Doña Ysabels og den lille Don Emilios øre , medens Doña Francisca , gårdens unge frue , sad for sig selv alene i den anden ende af huset og tænkte på helt andre ting og bad for sine landsmænds fremgang . Thi françoise des 

Charentes havde ikke en dråbe spansk blod i sine årer — hun var en adelsdame fra Navarra , og i hendes øjne var de franske bære Spaniens befriere og på grund af overenskomsten i bayonne — efter alt hvad hun kunne forstå — landets lovlige og retmæssige herrer . 
Men det var sandelig ikke på traktater mellem riger og ikke på politiske forviklinger Dona Francisca mest tænkte , som hun sad dér drømmende på sin balkon denne sene novemberaften , med det sorte slør slået tilbage fra panden og hænderne ørkesløst foldede over knæet , og stirrede ud på det strålende måneskin . I det hele taget tænkte hun egentlig ikke på noget som helst — hun bare længtes , længtes usigelig efter det , som hun i sin inderste sjæl kaldte for  « livet »  . Thi Dona Francisca havde ligeså lidt som sin syttenårige steddatter nogensinde  « levet »  . 
Som ganske ung , næsten et helt barn endnu , havde hun hjemme på sin faders ejendom i Pyrenæerne truffet Don Luis Fernandez de Velasco , da han fra en rejse til det af direktoriet  « genfødte »  Paris vendte hjem til Spanien . Han var enkemand , formuende , fremragende , af høj byrd , belæst i fransk literatur og begejstret for alt , hvad der var fransk ; han blev straks heftig betagen af den smukke lille françoise , og under de daværende usikre forhold anså hendes fader det naturligvis for en stor og uventet guds nåde at få sin datter så tidligt , solidt og godt gift i nabolandet , der jo heldigvis ikke var udsat for sådanne rystelser som det stakkels Frankrig . Fra begge sider påskyndedes giftermålet af al kraft , og efter kun et par ugers bekendtskab fulgte den unge frue sin mand til hans gods Castilloblanco . 
I ti lange år var nu siden den tid uger fulgt på 

uger , måneder på måneder ; hun havde set sin egen skønhed vokse , blomstre og modnes , fundet sig selv udviklet fra barn til kvinde uden nogensinde — det syntes hun nu — at have nydt en dags frihed eller en dags glæde . År efter år havde hun , medens Don Luis levede , og andre damer af hendes stand dansede i Madrid og red med kongen på jagt i aranjuez , siddet herhjemme på castillo-blanco , udenfor Valladolids mure — netop så langt fra byen , at hun ikke uden største besvær kunne deltage i selskabslivet dér . Hendes mand var meget misfornøjet med regeringen , foragtede af hele sit hjerte hoffet og harmedes over fredsfyrstens almagt — tværtimod al skik og brug blandt Spaniens adel blev han , efter frivilligt ved Arandas fald at have opgivet sin diplomatiske karriere , sommer og vinter på sit gods , anlagde fabriker og skoler , stiftede  « patriotiske selskaber »  og studerede encyklopædi og fåreavl . 
Men Doña Francisca , der i sit femtende år var bleven hustru og i sit sekstende moder , følte , da hun efterhånden begyndte at udvikles og tænke over sin skæbne , at hun ikke var skabt til kun at være en ældre  « filosofs »  og samfundsforbedrers villieløse ægtefælle . I hendes årer flød provencalske adelsdamers og uafhængige baskiske høvdingers hede , blå blod — hun var skabt til at præsidere som dronning ved et kærlighedshof , at ride forrest ved kongelige jagtpartier , at være genstand for tapre ridderes kamp og tragten eller for store digteres ømme og ildfulde sange . Det troede hun i det mindste selv , og hendes spejl sagde hende hver dag , at hun havde al grund til at tro det . 
Således sad hun nu disse dejlige aftener — thi denne vinter var så mild , at den næsten lignede et forår — og udmalede sig sin egen fremtid og drømte de drømme , 

hun som ung pige knap havde fået tid til at drømme . Kun vovede hun i de billeder , hendes fantasi nu oprullede , en dristigere tegning og hun anvendte varmere , grellere farver , end en ung pige ville have gjort . Det var altid de samme drømme om kærlighed , magt og verdslig glans , hun drømte — drømme , som undertiden overvældede hende i den grad , at hun pludselig kunne rejse sig heftigt op , lænet mod balkonens høje brystværn og jublende strække armene ud mod denne nye , rige frihedens verden , der nu var hendes — ubestemt , forventningsfuld betagen af fremtiden , af selve den fare , hun vidste , denne fremtid bar i sig . Indtil hun til sidst , ude af sig selv af længsel , af glæde og af angst , brast i gråd og hulkede så højt , at den unge Dona Ysabel , når hun omsider var bleven ked af folkenes snak og broderens selskab , kunne høre det i salen ligeved . Og — halvt nølende endnu i døren — bleg , stolt resigneret i sin sorg , bittert og ængstelig forundret over denne dødens uhyggelige gåde , som hun for første gang i sit liv stilledes ansigt til ansigt med , trådte hun da stille , stumt deltagende ud til stedmoderen . Da undertrykte Dona Francisca sin lidenskabelige hulken , og de to unge kvinder , stedmoder og steddatter , blev længe siddende tavse ved siden af hinanden , ubevægelige i måneskinnet , og så' ud over terrassen , floden og Sletten , over hvilken vejen nu snoede sig hvid som et sølvbånd — den vej , hvorfra skæbnen , fremtiden , befrieren skulle komme til  « det hvide slot »  . 
Så i denne samme sene , månelyse novemberaften , medens den degraderede hidaigo Antonio og det øvrige tyende dernede i borggården stadig ivrigere og mere og mere fanatisk ophidsede hverandres patriotiske hovmod og 

had til fjenden med fantastiske historier om Palafox’ , Romanas og castaños’ bedrifter og om de utallige og uovervindelige guerillaer , som nu syd- og østfra drog mod ebro , hørte de alle pludselig — først de tavse kvinder på balkonen og derefter alle i hele huset — klokkerne i valiadolid ringe . Det var længe — flere timer — siden man havde ringet angelus- , hvem vovede nu , så sent , at sætte de indviede klokker i gang ? Og dette var ikke nogen sædvanlig ringning : klar , uregelmæssig , stærk og jublende steg malmklangen mod himlen i nattens stilhed . Først blev man rystet og indigneret , så urolig , til slutning tavs — ingen talte længere hverken om Palafox eller castaños . 
Kun Doña paquita og Doña Ysabel blev ikke bange . Hvad skulle de vel ængstes for ? Men de greb begge til deres rosenkranse og bad ydmygt og længselsfuldt til guds hellige moder , som efter sin nåde giver sorg og glæde . Klokkerne ringede stadig . 
Tidlig næste morgen fortalte en mulæseldriver fra valiadolid , at nogle ugudelige franske soldater sent på aftenen var stormet ind i kirkerne og havde givet sig til at ringe med klokkerne i lutter overmodig , ubetvingelig glæde over en stafet , som samme aften havde bragt bud om , at kejseren , Napoléon selv , med sin garde var gået over grænsen og allerede stod i vitoria . 

i 
« j’ai 200 millions dans mes caves : je les donnerai pour Ney ! » 
Napoléon . 
« le hazard qui gouverne le monde . . . »  Napoléon . 
Det var om aftenen dagen før juleaften , og det var et Herrens vejr . Vinteren , som hidtil havde været så mild , var pludselig bleven rigtig barsk , og de to sidste dage havde der oven i købet raset en stærk snestorm . På Castilloblanco var alle porte stængede og alle vinduesskodder lukkede — ikke blot på grund af kulden , men også af frygt for alle de fremmede soldater , guerillaer og engelske desertører , som oversvømmede landet . 
Inde i den gammeldags sal i den nederste etage — det eneste værelse i huset , som kunne opvarmes ordentligt i et sådant vejr — sad begge de unge damer sammen med huskapellanen , pater Felipe . Det var en stor , meget dyb sal med nogle få , smalle buevinduer , der på afstand næsten så’ ud som revner i den tykke hvidkalkede 

væg , og møbleret omtrent på samme måde , som den allerede havde været det i det syttende århundrede . Op ad den ene væg lige for vinduerne stod endnu under et gammelt flandersk tapet , der forestillede de tre vise mænd i bettlehem , en stor paradeseng med tykke silkeforhæng og de fire sengestolper kronede med mølædte fjerbuske . Salens ene længde optoges af et par mørke , kunstnerisk udskårne skabe , mellem hvilke der stod indkilet en ganske ny elegant Louis xvi-kanapé , der på denne plads tog sig yderst fortrykt ud med sit spinkle træværk og lyst perlefarvede silkebetræk . Lige overfor flammede på den anden væg et bål af pindebrænde og tørre vinranker i den kolosale åbne kamin , der bares af piller og indvendig var beklædt med jernplader . Henne i hjørnet stod en sjælden prægtig klavicymbel fra Karl ii’s tid i den dristigste barokstil og med sirlige forgyldte reliefer på låget — over den hang et mariabillede , klædt i silke og smykket med papirblomster . Ved det store marmorbord midt i værelset , som bar en massiv trearmet lysestage , sad pater Felipe og læste i en Avis . 
Doña Francisca , som hidtil med adspredt og sørgmodig mine havde moret sig med at spise tørrede druer henne ved kaminen , rejste sig pludselig op , spyttede en skal ind i ilden og løftede lyttende hånden til øret . 
— hører de , min fader ?  .  .  . 
Pateren så adspredt op fra sin Avis : nej  .  .  . 
— jo , sagde Doña Francisca energisk . Aldeles bestemt hører jeg hestetrampen . 
Doña ysabe ! rejste sig . Hun havde siddet og halv-sovet i en lav barnestol under det ene vindue . Hun gned øjnene og lyttede også . 

— jo , indrømmede både hun og pater Felipe , i samme øjeblik som gamle Antonio åbnede døren og — halvt vranten , halvt forskrækket — hurtigt meddelte , at en afdeling franske soldater holdt udenfor og bankede på slottets port . 
Dona Francisca kastede alle de druer , hun endnu havde tilbage , i ilden . Uden at tænke på sin bare Hals og sine tynde sko ilede hun hastigt ud i forstuen og åbnede selv den tunge dør ud til borggården . Vinden strøg tudende ind i huset , og sneen , som lå i en stor drive på tærskelen , for ind imod hende . 
— Dona paquita , Dona paquita ! råbte pater Felipe advarende — de tre lysflammer bøjede sig osende for trækvinden . Hun hørte ikke på ham . 
Da porten endelig blev åbnet , og de fremmede ryttere red ind i gården , stod  « det hvide slot » s herskerinde på tærskelen helt rød i skæret fra tjenernes fakler ; og på sit gebrokne fransk , dybt nejende , med overdreven spansk høflighed , bød hun sine landsmænd velkommen i sit hus . 
Den fornemste af rytterne tog sin snebedækte trekantede hat af og hilste ærbødigt . Officererne sprang straks hurtigt af hestene : disse varme franske ord med baskiskspansk akcent lød så bedårende hjertelige og hjemlige efter al den hadefulde fjendtlighed , den køligt reserverede høflighed , de ellers alle vegne havde mødt på deres vej . 
Det var marskal Ney , hertug af elchingen , med sin stab . Han havde på sin jagt efter englænderne , som man sikkert ventede at træffe i gammel-kastilien , på fire dage ført kejserens avantgarde over passene ved Guadarrama lige hertil og ville nu , medens snestormen rasede værst , gøre 

holdt her for natten . Man vidste allerede i hæren , at man hos fruen på Castilloblanco , françoise des Charentes , nok kunne gøre regning på at finde et oprigtigt fransk sindelag . 
Marskalen — Ney var endnu en ung mand , knap fyrretyve år — bød høfligt Doña Francisca hånden og førte hende ind i salen , medens de andre herrer fulgte efter . Rødmende af glæde under den sorte Mantille , smilende , med strålende øjne hilste hun på enhver af dem , og først nu , i skinnet fra bålet og vokslysene , kunne de alle sammen vurdere , hvilken sød landsmandinde de havde truffet . Og jo mere de så’ på hende , des mere entusiastisk beundrede de hendes store og ejendommelige skønhed — spansk i yppig form og skønhed , fransk i ildfuld ynde og smægtende varme . Ney — den stive og alvorlige Ney — bøjede sig endnu engang ned over hendes hånd og kyssede den på ny . 
Men henne ved det smalle buevindue ' med armen støttet mod vindueskarmen og hovedet kritisk hældet mod den let opskudte skulder , slank , hvid og spinkel og med sine klare øjne under hårlokkerne på panden , stod Doña Ysabel og så’ på de andre . Hun stod dér fjendtlig som et mistænksomt barn , sky som en hind på Spring , og , dybt såret i sin spanske stolthed , tog hun , ved selve sin kølige ugæstfrihed , tavst parti imod sin stedmoders franske sympatier , reserverede sig , ville ikke være med  .  .  . 
Da mødte Doña Francisca pludselig hendes blik , og — uden med en mine at tage hensyn til den uvilje , hun anede hos steddatteren — præsenterede hun hende for de fremmede . For første gang hørte señoritaen — la chiquitína , 

med hvilket kælenavn hun endnu ofte kaldtes — sig ostentativt benævne med sin franske titel : Fru markise des Charentes . 
Doña Francisca lod naturligvis så hurtigt som muligt servere souper for de sultne ryttere . Til de skarpt krydrede spanske kødretter — chorizo en brændte franskmændene som ild på tungen — drak herrerne meget vin . Doña Francisca præsiderede selv ved bordet ; aldrig i sit liv havde hun været så glad og så stolt som i aften . Endelig for første gang i lang tid var hun blandt landsmænd — mænd , som forstod hende , mænd , som beundrede hende , som — hjertet jublede i hendes bryst ! — var rede til at elske hende . Hun smilede til dem alle , havde et ord , en høflighed til dem alle , men i virkeligheden så' hun , tænkte hun kun på én . Straks hun hørte hans navn nævne , gav det et sæt i hende af glæde : Ney , marskal Ney , den 
tapreste af de tapre , Friedlands  « røde løve »  , den store hærs store soldat — han kom til hendes hus , bad om gæstfrihed ved hendes dør . Det var den første , den eneste , af tidens berømte helte hun nogensinde havde set , og han forekom hende som en halvgud , i samme øjeblik hun mødte hans blikke og rørte ved hans hånd . Rygtet om hans storhed , tusind sagn om hans fabelagtige bedrifter og hans uforlignelige tapperhed fløj gennem hendes hoved , i samme sekund hun hørte hans navn nævne . Og da han på sin side straks så villigt — med en smigret følelse af det indtryk , han gjorde på hende — bøjede sig for hendes skønhed , for den bedårende magt , som lå i hendes stolte , ildfulde , varmt frimodige væsen , kom han hende endnu nærmere . De havde ikke vekslet hundrede ord med hinanden , før hun henrykt sagde til sig selv , at han var den 

første mand , hun nogensinde havde set — den første mand , hun havde set , som hun kunne elske . 
Og han — den utilgængelige , uselskabelige og stive Ney — han syntes denne aften som forvandlet . Aldrig , ikke i mange år , havde en kvinde forekommet ham så henrivende , så dejlig og uimodståelig fængslende som denne landsmandinde , han pludselig havde truffet . I to dage havde han i storm og sne , ofte blændet af uvejret , ført sine soldater over bjærge og sletter , nu — en eneste aften — nød han et kort øjeblik den dybe , sorgløse hvile mellem strabadser og farer , denne en tilfældig og pludselig lidenskabs alt bedøvende fortryllelse , som kun falder i krigerens og æventyrerens lod . Han kunne ikke blive træt af at betragte den unge slotsfrues skønhed : hendes profil som skåren i elfenben , hendes aflange sorte øjne , som en række store Perler tværs over den lave pande gav forøget glans — det lille øre , rosenrødt og gennemsigtigt som en konkylie imod hårets blåsorte mørke , skyggen af et smilehul i den blege kind  .  .  . Allerede inden de rejste sig fra bordet , havde Ney — lidenskabeligt betagen lige fra det første øjeblik han så’ hende — højt og dyrt svoret på , at denne kvinde , som så mægtigt forstod at fængsle ham , også engang skulle blive hans . 
Ved den modsatte ende af bordet sad Doña Ysabel uden at smage på retterne og uden at røre vinen i sit glas , stiv og stille . Til højre for sig havde hun pater Felipe , som smilende — en beleven , berejst og verdenserfaren italiener som han var — underholdt sig med de franske herrer , og til venstre en ung , fransk frivillig , hvem intet berettigede til denne hædersplads uden muligvis hans høje byrd og såret i hans skulder . Det var mon 

sieur de Sainte-croix , en ung diplomat , som for nylig uden at have gennemgået krigsskolen havde fået en officerspost ved et af Napoléons nydannede fremmedregimenter , men som , efter at have haft det uheld i en duel at skyde en af kejserindens fættere , var faldet i dyb unåde og havde skyndt sig med for en tid at begrave sig selv og sit navn i det spanske Kaos . 1 sit ydre mindede han uendelig meget mere om en af det forrige århundredes hofmænd end om kejserdømmets krigertype , var smidig , elegant , usædvanlig blond , med store , gråblå øjne under smalle , mørke bryn og en fin , bevægelig mund , hvis forbindtlige , meget sigende , indsmigrende smil havde vundet ham flere fjender end venner . Han var af middelhøjde , snarere lille end stor , men i besiddelse af en smidighed , en udholdenhed og jærnstyrke , som allerede under denne første korte besværlige kampagne havde gjort ham navnkundig indenfor hans korps , og den lille hvide hånd — smukt formet og plejet som en kvindes — der nu hvilede på dugen , kunne føre en klinge , ja , oven i købet en bajonet bedre end nogen barket næve i hæren . 
I modsætning til de fleste af de andre herrer havde han , så snart han sammen med marskalen og Doña Francisca trådte ind i salen , straks lagt mærke til Doña Ysabel . Og i samme øjeblik han så’ hende : den fine , skarpe rynke i den barnlige pande , de hårdt tillukkede læber , den knyttede hånd , begreb han , at hun trods sit franske navn var den i sjæl og hjerte mest spanske lille señora , han endnu havde truffet mellem bidassoa og Manzanares . Derefter havde han prøvet på , og det var lykkedes ham , at komme til at sidde ved siden af hende . 
Han havde , galant selskabsmand som han var , gentagne 

gange gjort ihærdige anstrengelser for at få en slags regelmæssig samtale i gang med hende , men hele tiden blot opnået flygtige og ligegyldige svar . Alligevel havde han ved diskrete og vel afpassede spørgsmål fået at vide , at hendes giftermål var en af disse konventionelle børne-forbindelser , gennem hvilke det gamle aristokrati ved at binde hænderne på sit næste slægtled søgte at sikre det visse ydre fordele . Han mindedes just højst å propos , at han engang i Paris flygtigt havde truffet hendes  « mand »  , medens denne gennemgik militærskolen , og fik derefter en kølig bekræftelse på sin formodning om , at den unge Markis for øjeblikket gjorde tjeneste under marskal Bernadotte . 
I stedet for hang hendes øjne med en vis sky nysgerrighed , en anelsesfuld indigneret angst ved parret lige overfor : Doña Francisca og marskal Ney . Det var , som om hendes vågnende kvindelige instinkt søgte at gennemtrænge og opfatte , hvad der nu — uset af de fleste af gæsterne , der kun var optagne af at tale med hverandre og lade sig retterne smage — gik for sig ved den anden ende af bordet lige for hendes øjne . Og hun begyndte at forstå , hvad det var . Denne mystiske proces , gennem hvilken en mand og en kvinde , som ser hinanden for første gang , efterhånden , uden så meget som at berøre hinanden med en finger , kun gennem ord , betoninger , smil og blikke , ligesom bemægtiget sig hinanden , fordyber sig i hinanden , bliver så intimt og vidunderligt fortrolige , at de ikke længer husker , hvorledes livet og verden så’ ud for en time siden , da de endnu ikke kendte hinanden — denne en pludselig , altbeherskende lidenskabs mystiske lierings-proces begyndte hun , mistænksomt , forskræmt , på én gang frastødt og tiltrukken , at ane . Thi Doña Ysabel , som 

i følge spansk sædvane hele sit liv igennem havde levet i sin faders hus i daglig intim berøring med ham og stedmoderen , med det talrige tyende og familiens mandlige og kvindelige gæster , vidste med al sin naturlige uskyldighed og overlegent ligegyldige , halvt barnlige kulde meget god besked om sager og ting , som en fransk klosterfrøken i hendes alder ofte aldrig havde hørt hviske et ord om . Men denne vanekundskab om fakta var hidtil ligesom ikke trængt dybere ind i hendes bevidsthed — det var aldrig faldet hende ind at tænke over ting , hun vidste . — først nu , i aften  .  .  . 
Måske var det fra begyndelsen af sainte-croix’ ihærdigt iagttagende , roligt , lidt kynisk afventende interesse lige over for udviklingen af denne  « episode »  , som smittede hende og vakte hendes egen slumrende lagttagelsesævne . Det , hun så’ , oprørte og sårede hende ; hun følte pludselig intensivt , at Doña Franciscas ære var hendes og hendes hus’ . Og fra det øjeblik af hun forstod , at den fremmede herre ved siden af hende — måske den eneste af alle dem , der var til stede — til trods for den høflige konversation med hende selv , havde sin opmærksomhed henvendt på stedmoderen og marskalen , følte hun en heftig , næsten hadefuld uvilje mod ham , som for hvert øjeblik tiltog i styrke . 
Efter souperen skiltes selskabet ad . Pater Felipe og Antonio anviste hej rerne deres værelser , og Doña Ysabel sagde sin stedmoder godnat uden at se på hende . 
Men den unge frue blev endnu længe siddende alene i salen , medens gløderne i kaminen blev sorte , og lysene stille brændte længer og længer ned i stagerne . Hun ville til det yderste fastholde de indtryk , som denne aften , 

denne enestående store og festlige aften havde skænket hende . Hun syntes , at det ligesom var synd at gå til ro , at sove fra de drømme , hun , endnu med klangen af hans ord i sine øren , med sit blik endnu blændet af den djærve glans i hans , havde ret til at drømme — at sove og vågne til ensomhedens og vanens grå hverdag . Alt i huset var nu stille , mennesker og dyr sov ; også snestormen havde lagt sig , og gennem de smalle buevinduer strålede himlen lys med mange stjerner . 
Dona Francisca rejste sig og gik langsomt et par skridt frem og tilbage på gulvet . Hun følte sig så underlig glad og urolig , fik pludselig lyst til at synge og huskede så på én gang , at det jo var midt om natten , og at ingen andre , end hun var vågen . 
Da åbnedes sagte døren fra det store gemak , man her i stueetagen havde anvist den fornemste af gæsterne til sovekammer , og — langsomt , meget bestemt , uden i første øjeblik at give nogen som helst forklaring eller gøre nogen undskyldning , trådte marskal Ney ind . 
Dona Francisca blev ikke forbavset . Hun syntes pludselig , at det ligesom var det , hun havde ventet på . 
Ney satte sig i den store lænestol ved vinduet . Dona Francisca blev stående ved bordet midt i værelset . Næsten mekanisk drog hun mantillen op , som var faldet ned over hendes skuldre . 
Marskalen følte sig et øjeblik ligesom ikke' ganske sikker på sig selv . Han mumlede hurtigt et par ord om , at gløderne i brasen’en var gået ud og om kulden i sit sovekammer , om , at det havde været ham umuligt at sove  .  .  . Derpå tav han atter pludselig . Dona Francisca blev stående ubevægelig i samme stilling med ansigtet 

halvt skjult af mantillen — profilen som skåren i elfenben — over den lave pande de store matglinsende Perler — og med begge hænderne fast støttede mod bordet . Hun tænkte ikke længer , hjertet stod ligesom stille i hendes bryst , og tavsheden forekom hende pludselig ganske naturlig . 
Viserne på uret skred længere og længere frem — deres små korte , uregelmæssige slag mod skiven var den eneste lyd , som hørtes i den halvmørke sal . Da rejste marskalen sig — halvt eftertænksomt , halvt utålmodigt strøg han hånden gennem sit rødbrune hår og gik et skridt frem mod den unge kvinde , der blev stående stille , lidt blegere end før og med nedslagne øjne . Han bøjede sig ned over hende med hænderne på hendes skuldre , hans store og djærve øjne mødte hendes . 
— Doña Francisca — madame  .  .  . Han tog pludselig hendes hoved mellem sine to store , hårde hænder . I morgen rider jeg videre . Det er muligt , at vi aldrig ses mere ; men lever jeg — her svor han — så ser de mig igen . Og jeg kan ikke — så sandt hjælpe mig gud ! — jeg kan ikke forlade dem nu . 
Doña Francisca så’ langsomt op . Hendes øjne mødte et sekund hans tryglende og befalende blik . 
— så bliv , hviskedee hun . 

Iii . 
Napoleon , bien informado del buen nombre kom que corría en españa , cobró aliento para intentar su atrevida empresa posible y hacedera á haber sido conducida kom tino y prudente cordura . 
El Conde de toreno . 
Næste morgen ved daggry brød hertugen af elchingen op med sin stab . Kun Sainte-croix , hvis sår på grund af den forrige dags forcerede Marsch havde forværret sig meget , blev efter marskalens velvillige råd på castillo-blanco . Det var meningen , at han her skulle oppebie den øvrige hær , der nu under kejserens egen kommando var i færd med at passere Guadarrama . 
Den pludselige kulde og snestorm var nu ligeså pludselig bleven afløst af regnbyger og stærkt tøvejr ; kørevejen op til slottet , på hvilken snedriverne nu smeltede for regnen , lignede mere et Morads end en vej . Sainte-croix indså , at han under disse omstændigheder rimeligvis kom til at vente længere på den øvrige hærs forbimarsch , end kammeraterne fra begyndelsen af havde forberedt ham på . 

hele den første dag var smerterne i såret , som måtte rives op og forbindes på ny , så stærke , at pater Felipe , som blandt meget andet også forstod sig lidt på feltskærerkunst , ikke på nogen måde ville tillade den unge officer at forlade sengen . Damerne lod høfligt forespørge til hans befindende og sendte chokolade , charpi og lekture op til ham , men ingen af dem viste sig i sygeværelset . 
Pater Felipe sad derimod troligt hos ham hele dagen og passede og underholdt ham på bedste måde . Hans livlighed og elskværdige meddelsomhed opmuntrede også i høj grad den unge franskmand efter al den fjendtlige og kølige reservation , som han ellers havde været vant til at møde overalt i Spanien . Desuden konverserede pateren som en verdensmand , uden fanatisme og uden fordomme , ræsonnerede klart og overlegent over alle dagens spørgsmål , og skønt han ikke i mindste måde tog parti for Frankrig , lod det alligevel til , at han var af den mening , at Spanien indtil videre gjorde bedst i at holde sig i skindet og bøje sig for overmagten . Han var en italiensk jesuit ( under det nærværende regime mindedes man knapt , at greven af Aranda for fyrretyve eller halvtredsindstyve år siden med så megen larm og spræl havde jaget Loyolas disciple ud af landet ! ) og havde nu i flere år , som børnenes informator og — trods al meningsforskel — intim ungdomsven af husets herre , opholdt sig på Castilloblanco . Allerede for over tyve år siden havde han i Milano gjort bekendtskab med den afdøde Don Luis , og hans konversation drejede sig i dagens løb mest om ham . 
Don Luis Fernandez de Velasco , herre til Castilloblanco , nedstammede — dette lagde italieneren med en vis høj 

tidelighed særlig vægt på — fra en af de yngre grene af denne berømte slægt , hvis overhoveder i evindelige tider havde været konnetabler i Kastilien ligetil Filip v ophævede denne værdighed . Fra den tid af havde slægten — i det mindste denne gren af den , særlig fordi den efter spanske forhold ikke var synderlig rig — mistet meget af sin tidligere betydning . Men inden for dens egen kreds — og den var fra gammel tid af allieret med landets fornemste familier : Silva , Mendoza , Guzman og andre — havde , den altid været højt anset , og Don Luis , der ikke var nogen synderlig fremragende diplomat , og som fordringsløs ! havde ladet sig nøje med ved fremmede hoffer at repræsentere en Grimaldis og en Florida Blancas regering og senere , da det politiske system , som han havde været en tilhænger af , faldt , havde levet en landmands rolige og uafhængige liv hjemme på Castilloblanco , glemte aldrig , at han af fødsel var en Fernandez de Velasco og kunne aldrig bekvemme sig til at modtage en simpel kastiliansk titel uden  « hat »  . Til trods for denne hos en spanier næsten uundgåelige fødselsstolthed , var han , som de fleste af sine standsfæller henimod slutningen af århundrede ! godmodig og simpel og jævn i sine vaner . Han havde i sin ungdom og — med sjælden konsekvens — hele sir liv igennem været en  « illustrado »  og under sin politiske karriere en oprigtig  « gorilla »  som altid , trods sin store personlige beundring for Aranda , af hele sit hjerte havde afskyet  « aragonerne »  og camarilla’en . Heller ikke var han — ubrødelig tro mod sine principer og modigere end de , som i verdslig henseende stod over ham — i hele den tid maria-Luisa og  « manolito »  enevældigt herskede over Spaniens rige , blot en eneste gang taget til hove  « for at kysse kongens hånd »  , og aldrig 

havde han tilladt sin unge frue at lade sig præsentere for suverænerne . 
Strax] efter revolutionen i aranjuez havde han , ligesom de fleste adelsmænd i nordSpanien — forbitret og led og ked af fredsfyrstens regimente , som i Europas øjne ned-værdigede nationen , straks tiitrådt traktaten i bayonne og åbenlyst erklæret sig for den bonaparteske tronfølge . Men da oprøret snart efter brød ud , og hans slægtning Don Gregorio de la Cuesta , som af pøbelen og juntaen i valiadolid var bleven tvungen til at stille sig i spidsen for oprøret i denne del at landet , højtidelig forsikrede , at han , dersom Don Luis vedblev at indtage en upatriotisk holdning , hverken kunne svare for vennens liv eller gods , nødsagedes han til at forandre politik . Pøbelen rasede den gang omtrent som den franske i de første revolutionsdage i Paris , og for at frelse sines liv , særlig sin hustrus , som jo i egenskab af fransk var særlig ilde set , sluttede altså Herren til Castilloblanco sig , ligesom så mange andre , nødtvungent til insurgenterne og deltog uvillig og fortvivlet i det vanvittige angreb på franskmændene ved cabezonbroen den tolvte juni . Han faldt , skudt gennem hovedet , ved general Lasalles første angreb . Pater Felipe forsikrede — idet han filosoferede en smule over den nemesis , som på denne måde havde ramt en sådan mand — at Frankrig ikke i hele Spanien havde ejet en varmere ven end denne gamle diplomat , som , idet han forbandedede sine landsmænds fanatiske blindhed , faldt for en fransk kugle forrest i spaniernes rækker . 
Doña Francisca , som ikke et øjeblik havde fornægtet sit fædreland skyndte sig imidlertid straks efter hans død med definitivt og begejstret at erklære sig for dynastiskiftet 

i urokkelig tillid til de franske troppers beskyttelse , som nu eskorterede kong Joseph til Madrid . Og da marskal bessiéres’ eklatante sejr over general Cuesta ved Medina med et slag drev Kastiliens og asturiens guerillaer tilbage i bjærgene , viste det sig , at hun i øjeblikket virkelig havde handlet politisk rigtigt . 
Men franskmændenes nederlag i sydspanien , de på ny overalt sejrrigt fremtrængende friskarer , kongens flugt fra Madrid og nervøst planløse krigsførelse ved  .ebro skræmmede og lammede atter Frankrigs venner . Og der fandtes flere og betydeligere mænd end gamle Antonio og hans medtjenere på Castilloblanco , som igen højt og truende begyndte at tale om de fremmedes fordrivelse og den gode kong Fernandos tilbagekomst . 
På den måde var sommeren og efteråret år 1808 gået hen over det hvide slot ved pisuerga lige til den måneklare novemberaften , da Doña Ysabel så uventet hørte klokkerne ringe i Valladolid . Efter den aften hendøde pludselig alle patriotiske bravader , alle falske rygter og alle overmodige forhåbninger sloges med ét slag til jorden : med sin uovervindelige garde stod kejseren ved sin Broders side , spanierne kastedes tilbage fra Burgos , fra Espinosa , fra Tudela , og Madrid overgav sig på nåde og unåde til sejrherren . 
Da Sainte-croix efter en god og styrkende søvn , som havde varet i flere timer , vågnede henimod aften , blev han ganske forbavset over i stedet for pater Felipe , som ellers havde siddet ved hans seng hele dagen , at finde Doña Ysabel installeret som sygeplejerske i lænestolen henne ved vinduet . Den unge dame mærkede ikke straks , 

at han var vågnet — hun blev ubevægelig siddende på sin plads med hovedet bøjet tilbage mod stolens rygstød og hænderne hvilende i skødet . Havde hun ikke haft øjnene så vidt åbne , ville han have troet , at hun sov . 
Gennem åbningen mellem de tunge sengegardiner kunne Sainte-croix fra det sted , hvor han lå , uden at gøre en bevægelse betragte hende , så meget han ville ; fri for smerter , som han nu følte sig , styrket og udhvilet af søvnen og den dybe stilhed omkring sig fandt han i denne lønlige og ihærdige beskuelse af den unge pige en så vidunderlig interesse og nydelse , at han i dette øjeblik syntes aldrig at have følt noget , der kunne måle sig dermed . 
For at skåne den sovende havde man sat lyset bag ved hans hovedgærde , og skinnet faldt kun svagt over Doña Ysabels skikkelse . Hun lignede næsten et barn , som hun sad dér lænet tilbage i stolen ; den efter spansk mode lidt korte kjole viste de højvristede korslagte fødder , der selv for en kastiliansk adelsfrøken var sjælden små . Hendes figur var spinkel , usædvanlig spæd og endnu en smule kantet uudviklet med smalle , skrånende skuldre under det nedringede kjolelivs pufærmer . Det fyldige brune hår var — som det dengang almindelig brugtes , redt op fra nakken og ørerne og øverst oppe på hovedet samlet i en slags kunstfærdig stærkt krøllet frisure under en bred kam . Ansigtets oval var fin , noget vel spids ned imod hagen , øjnene brune , vekslende fra sort til grågrønt under de smalle mørke øjenbryn , næsen fin og lige , og munden henrivende : alvorlig , næsten sørgmodig med fyldige halvtåbne læber over blåhvide tænder . 

det var særlig denne mund og udtrykket om den , som i aften fængslede Sainte-croix — i går havde han været mest optagen af hendes sælsomme øjne . Der lå i hendes smil — som næsten ikke var noget smil , men kun ligesom en svag uvilkårlig skælven — noget på éngang så bittert og mildt og — det syntes han — uskyldig grusomt , at det , kun det , gjorde hende vidt forskellig fra alle andre kvinder , han før havde truffet . 
Han mindedes , hvad pater Felipe havde fortalt- ham om hendes dybe , oprigtige sorg over faderens død , som stod i så stærk modsætning til stedmoderens egoistiske følelse af , at hun nu var fri . Han tænkte på , hvor forladt hun nu måtte føle sig , hvor bitter isoleret i sine nationale sympatier og forhåbninger , hvor tragisk magtesløs — bunden som hun var på hænder og fødder ved sit for tidlige giftermål , ved det franske navn , hun bar . Uvilkårlig forsøgte han at genkalde sig den unge Markis des Charentes , som han kun flygtig havde set en eneste gang : en smuk mørkladen navarreser , hvis pralende ødselhed og eklatante erotiske excesser allerede havde gjort ham bekendt i Paris . Han mindedes , at den eneste aften , han havde set ham , var i tivoli sammen med en deklassere ! udenlandsk baronesse , hvis farveløs ! blonde hår havde gjori hende næsien lige så bekend ! som hendes yders ! brogede galanie æveniyr . Dej var ham pludselig en stor pine , som han lå dér i sengen , og stirrede på hendes blege ansigt og patetisk vemodige mund , at tænke sig denne voldsomme og storpralende sydlænding som Doña Ysabels herre og ægtemand . 
Imidlertid blev den unge pige lige over for ham — aldeles uanfægtet af den fremmedes opmærksomhed , som 

hun ikke anede — siddende stille på sin plads og stirrede lige ud for sig . Derpå bøjede hun sig endnu dybere tilbage , lagde armene over kors under brystet , drog et suk lukkede øjnene . 
Hun havde hele dagen ikke kunnet glemme , hvor forandret Doña Francisca havde vist sig i aftes i selskab med marskalen og de andre franske herrer , og hvor ligegyldigt alt herhjemme allerede syntes at være blevet hende . Hun havde , siden de var rejst , næsten ikke talt et ord med nogen — ikke engang med gamle Amparo , og sin egen søn , den stakkels lille Don Emilio havde hun slet ikke spurgt efter . Hun havde bare ligget inde på den store seng i salen og grædt , og når man spurgte hende , hvorfor hun græd , svarede hun , at det var , fordi hun var så langt fra sit fædreland og ikke havde nogen , som forstod hende  .  .  . 
Doña Ysabel rettede sig heftig op i stolen og satte hårdt begge fødderne i gulvet : hun slog øjnene op , og omkring hendes bløde læber bævede en skygge af dette mystiske halvt bitre , halvt blide smil , som Sainte-croix allerede kendte så godt . Å , hun vidste — hun vidste — hun vidste jo så godt , hvorfor Doña Francisca græd . Da hun sad dernede ved siden af hende , havde hun haft lyst til at slå hende i ansigtet for disse tårer , som satte en plet på hendes faders minde , hans navn og ære  .  .  . 
Doña Ysabel følte sig pludselig greben af en dyb følelse af sorg og mismodig lede — samme fornemmelse , som så ofte i den sidste tid , da nederlag , skam og vanære , gang på gang i hele dette efterår ramte de spanske våben , trængte sig ind på hende , hun følte sig så fortvivlet , fortvivlet alene — ingen i hele verden brød sig 

om hende . Markis des Charentes tænkte hun aldrig på , regnede hun aldrig med ; han var så langt borte , så fremmed for hende , og desuden nærede hun en vis ubestemt uvilje imod ham , fordi  .  .  . Ja bare , fordi han eksisterede og havde ret over hende . 
Nej , ingen i hele den vide verden brød sig om hende — det var ligegyldigt , om hun levede eller døde !  .  .  . Atter sank Dona Ysabels hoved tilbage mod stoleryggen , og hun så' ud for sig med sørgmodige håbløse øjne , som  . efterhånden fyldtes med tårer . Bare hun i det mindste havde været fri , så havde hun kunnet gå i kloster . Og — ligesom hun havde gjort det hundrede gange før — begyndte hun hu her i den dybe stilhed ved den sårede franskmands seng med ubevidst sentimental nydelse at udmale for sig selv det fredelige og fromme liv blandt de hellige søstre , de stille og højtidelige messer , cellens hvidkalkede ro , trygheden i Madonnas favn , den over al forstand dejlige tilfredsstillelse at være Kristi udvalgte brud  .  .  . 
Her vaktes senoritaen pludselig af sine klosterdrømme , som i samme øjeblik sporløst forflygtigedes ! — ved en halvkvalt , undertrykt hoste henne fra sengen . Hun rejste sig og gik med stor værdighed hen til den fremmede . 
— ønsker de noget , spurgte hun køligt på fransk med denne hårde kastilianske akcent , han allerede aftenen i forvejen havde vænnet sit øre til . 
— nej , madame ; han rejste sig halvt op på albuen . 
— jeg er her oppe , medens pater Felipe et øjeblik er optagen nedenunder , forklarede hun kort . 
— å , madame , de overvælder mig  .  .  . mumlede han mekanisk og skammede sig over sin forslidte frase , i samme 

øjeblik han udtalte den . Men var det da nødvendigt , at de , at de' selv  .  .  . 
— folkene her forstår ikke fransk , afbrød hun ham hurtigt . 
I samme øjeblik , kun af den måde hvorpå hun betonede disse ord , gik det op for ham , at hverken hun eller pater Felipe vovede at betro den fremmedes pleje til til nogen af tjenerne . Han vidste kun alt for godt , at den lavere del af Spaniens befolkning betragtede det som en stor fortjeneste at myrde en franskmand . Doña Ysabel ville ikke have , at en sådan plet skulle klæbe ved hendes hus’ ære som den , at en værgeløs , såret fjende var omkommen under dets tag . 
Uden at sige mere rakte hun ham glasset med orange-blomstvand som stod ved siden af sengen . Deres hænder kom flygtigt til at berøre hinanden , og han drak af glasset uden at tage øjnene fra hendes ansigt . 
Da Doña Ysabel nogle minutter senere overlod sin plads til pater Felipe og atter gik ned ad den mørke trappe til den store vestibule , så’ hun endnu hans øjne , som brændte i feber . Og hun angrede , at hun ikke — blot et øjeblik — havde lagt sin kølige hånd på hans pande . 

Iv . 
.  .  , et eussiez diet que c’estoient des princes , tant hz estoient rogues et marchoiem arrogamment et de betle gråce . 
Brantome . 
Næste dag stod Sainte-croix op . Han lod straks forespørge , om det måtte være ham tilladt at gøre damerne sin opvartning , og da han øjeblikkelig fik et meget venligt svar fra Dona Francisca , præsenterede han sig i den store salon , stadig med armen i bind , men frisk og rask . 
Det var i dag det herligste solskin , og skønt man kun var i slutningen af december , begyndte man allerede at ane foråret , der — ligesom et rodskud fra den næppe døde sommer — allerede spirede frem under den kun natte-gamle smæltende sne og åbenbarede sig i de unge træers blanke , friske , sejt bøjelige styrke og gennem den skarpt brunblonde nuance , som alt fik i solen . I selve luften indåndede man allerede denne stærke , dejlig syrlige Duft , som bebuder livets tilbagekomst til jorden , og i fuglenes ihærdige klare kvidren , som nu trængte ind gennem alle åbne vinduer og døre , jublede allerede våren en i møde . 

denne følelse greb i det mindste Sainte-croix , da han , efter at have ligget indespærret en hel dag til sengs , omsider gik ned ad den gamle uregelmæssige trappe , hvoraf en del — ligesom et slags overbygget galeri — hang uden på huset , smykket med slyngplanter , hvori fuglene havde bygget reder . Da han kom ned i salonen , stod dørene ud til terrassen åbne , og hele det store , dybe rum lå badet i stærkt gulligt Sollys . 
Dofia Francisca sad ved siden af sin steddatter i den lille Louis xvi’s sofa . Begge damerne rejste sig straks , da den unge franskmand ledsaget af pater Felipe , trådte ind i salen . 
Doña Francisca gik , med mantillen hængende løst ned over hoved og skuldre , forbindtlig gæsten et par skridt i møde , medens señoritaen uden at gøre så meget som en bevægelse blev stående stille , støttet mod det mørke udskårne skab ved siden af sofaen . 
Doña Francisca spurgte høfligt , men adspredt og uden virkelig deltagelse til den fremmedes befindende og gik derpå straks , underlig hurtigt , over til at tale om hærens Marsch og det smukke vejr . Dofia Ysabel stod stille på samme sted med sine store øjne agtpågivende , næsten truende fæstede på sin stedmoder . 
To mulæseldrivere var komne fra tordesillas , fortalte Dofia Francisca uden tilsyneladende at lægge mærke til den unge piges fjendtlige holdning . Franske tropper — havde de sagt — begyndte at vise sig på vejen fra Arevalo . Det var altså sandsynligt , at kejseren med sin hær trods uvejret allerede havde passeret Guadarrama og nu så hurtigt som muligt marscherede ad denne kant til- 
sainte-croix’ hjerte bankede voldsomt . Han følte i 

samme nu luften omkring sig fyldt af den længe ventede kamps uro og spænding .  « franske tropper begynder at vise sig på vejen fra Arevalo »   .  . . . Ja , naturligvis — vejene som sydfra slyngede sig over den kastilianske slette , var vel netop i dette øjeblik mørke af soldater , artillerikonvojer og uendelige vogntog . Solen , som strømmede ned over terrassen , skinnede i dette øjeblik også på de franske regimenters ørne , der bares højt ; og midt imellem gardens bjørneskindshuer red kejseren selv med feltkikkerten • for øjet og den grå frakke hængende løst over skuldrene  .  .  .  « franske tropper begynder at vise sig på vejen fra Arevalo »  — han fik en sådan lyst til at komme ud , til at være med , at han straks uden at høre videre på , hvad Doña Francisca meddelte , kort , ja , næsten uhøfligt afbrød hende og gav sig til at forhøre sig om , hvor man kunne få en coche de colleras til købs eller til leje og opdrive et halvt dusin mulæsler . Han følte selv , at det ikke var til-rådeligt at ride , så længe hans arm var i denne tilstand . Doña Francisca tog imidlertid ikke hans ivrighed ilde op — tværtimod ; det lod næsten til , at hun kun havde ventet på hans spørgsmål for at fremkomme med et projekt , som hun øjensynligt allerede havde forberedt . Hun foreslog nemlig straks på stående fod Sainte-croix , at de jo kunne rejse sammen : hun havde fået en meddelelse , som gjorde det nødvendigt , at hun så hurtigt som muligt tog til Astorga . Og meget omstændeligt , med alt for mange ord og vidtløftige forklaringer begyndte hun at fortælle om sin mands slægtning og husets nære veninde , den gamle hertuginde af villahermosa , Doña Maria Manuela , som lå syg i sit hus i Astorga og efter alt at dømme var døden nær . 
Monsieur de Sainte-croix havde sikkert hørt tale om 

hende  .  . • ikke ?  .  .  . Hun var jo en datter af den forrige franske gesandt , greven af Fuentes og søster til Markis de Mora . Naturligvis havde han som franskmand hørt tale om Markis de Mora , som mademoiselle de lespinasse var så forelsket i ?  . . . . Ak ja ! Og nu lå hun på sit yderste , den stakkels kære Doña Maria Manuela , og hendes smykker og andre kostbarheder skulle hendes guddatter Markise des Charentes have — det var Doña Franciscas pligt at våge over , at steddatteren ikke blev bedraget for arven . Hun talte hurtigt og forvirret og bestræbte sig øjensynligt for , at hendes grunde til denne hovedkulds rejse skulle tage sig vigtige og bestemmende ud , medens Doña Ysabel , der generede sig mere og mere for den fremmede , stod med nedslagne øjne og fast sammenknebne læber og strøg pegefingeren op og ned langs kanten af sin vifte . Doña Francisca sluttede sin lange udvikling med det samme forslag , som hun allerede én gang var fremkommet med : når de fulgtes ad , kunne monsieur de Sainte-croix benytte hendes rejsevogn og mulæselspand , og hun på sin side — her smilede hun affabelt , ængsteligt og overdreven hjerteligt — havde så den i disse dage enorme og ubetalelige fordel at rejse i en fransk officers selskab og under hans beskyttelse . Den unge mand gik henrykt ind på dette arrangement , som passede ham så fortræffeligt . Han var selv så ivrig efter at komme afsted , at han ikke straks tænkte over Doña Franciscas besynderlig nervøse væsen eller over denne hendes hurtige og mai a propos bestemte rejse fra sit hjem , som just nu under hærens forbimarsch var meget udsat . 
Han havde allerede vendt sig om for straks at gå ud og gøre de nødvendige forberedelser til rejsen , da Doña 

Ysabel , som hidtil ikke havde sagt et ord , pludselig trådte hen ved siden af stedmoderen . 
— jeg håber , Doña Francisca , sagde hun stift med slet dulgt lidenskabelig sindsbevægelse , at der også findes en plads i din vogn til mig ? 
—  « til dig ? udbrød den unge frue ubehagelig overrasket . Hvad tænker du dog på , kære Ysabel ?  .  .  . Hun forsøgte på at gøre sin stemme afvisende , moderlig advarende . Sainte-croix , der allerede stod i døren , vendte sig uvilkårligt om mod de to damer . 
— jeg tænker på , svarede Doña Ysabel roligt , at da jeg jo er en meget nærmere slægtning til min kusine af villahermosa end du og desuden hendes kære guddatter , så er det først og fremmest min pligt at se til hende i hendes sidste timer og være til stede , dersom  .  .  . dersom der skulle ske noget . 
— kære , lille Ysabel , indvendte Doña Francisca , fortvivlet over i sidste øjeblik at møde denne uventede hindring for sin så behændigt lagte plan . Kære , lille Ysabel , du  .  .  . Ingen fordrer dette offer af dig , en ung pige  .  .  . 
— det er ikke noget offer , svarede Doña Ysabel , mere og mere sikker på sig selv , og verden betragter ikke markise des Charentes som nogen ung pige . Det manglede blot , at man skulle sige , at jeg fejt udsætter dig , min moder , for en fare , når det gælder om at opfylde en pligt mod min slægt . Har jeg ikke ret ? Hun vendte sig pludselig heftigt om mod Sainte-croix med et halvt befalende , halvt bønfaldende blik . 
— jo , mumlede Sainte-croix , fortvivlet over på denne måde at blive taget til voldgiftsmand og på én gang uvillig og længselsfuld efter at få hende med på denne 

rejse . Men jeg kender jo ikke deres forhold nok til at kunne bedømme dem  .  .  . Og faren  .  .  . 
— faren , afbrød Doña Ysabel meget bestemt , er ikke større end at blive her tilbage alene — snarere mindre . 
Han indrømmede i sit inderste , at hun havde ret , og dette bestemte ham . Dersom Doña Francisca absolut ville rejse — og han troede , at han begyndte at forstå , hvorfor hun lod til at være så lidenskabelig og fast besluttet derpå — burde hun tage sin steddatter med . Først nu huskede han , at han den foregående dag havde hørt pater Felipe sige , at tjenerne dernede , som altid var bedre underrettede end andre , hviskedee om , at man havde set englændere ikke længer borte end i Toro , castro-nuevo og i Mayorga . Desuden havde han en bestemt anelse om , at kejseren havde bestemt gammel-kastilien til krigsskueplads : det havde nemlig , inden han fulgte Ney fra Madrid , været den almindelige mening inden for generalstaben , at sir John Moore , efter at have forenet sig med la Romana , havde i sinde at drage lige mod Valladolid . Den unge pige havde altså ret : Castilloblanco var virkelig eller blev i det mindste efter al sandsynlighed mere udsat for fare end noget andet sted . Jo længere man kom mod nord , desto sikrere kunne man være , thi Soults hærkorps holdt asturien og kongeriget Leon besatte , i Burgos stod Junot med to stærke divisioner , og Mortier beherskede stillingen ved ebro . Når han nu klart tænkte over alt dette , forbavsedes han næsten over , at Doña Francisca ikke ganske simpelt motiverede sin rejse som en flugt — den havde da været mere tilgivelig . Men — så havde hun jo naturligvis ikke kunnet tage afsted alene .  . • 
fra dette øjeblik af var han Doña Ysabels svorne 

forbundsfælle og fastholdt bestemt — idet han detailleret udviklede sine grunde — at hun umuligt under disse forhold kunne blive alene tilbage på Castilloblanco . Doña Francisca måtte inderst inde fortvivlet indrømme , at han havde ret , og så’ sig allerede tvungen til også at tage sin søn med , hvad der i endnu højere grad ville have bundet hendes hænder , da pater Felipe med sin store forkærlighed for Doña paquita velvillig tilbød at bringe drengen i sikkerhed i et bekendt kloster i Valladolid . 
Doña Francisca havde fast besluttet , at hun for enhver pris ville følge hertugen af elchingens korps . Da hun så’ , at hun ikke kunne undgå steddatterens selskab , gav hun endelig efter — af frygt for , at hendes hemmelighed skulle blive fuldstændig gennemskuet , dersom hun stadig gjorde modstand . 
— det vil ganske sikkert røre og glæde den stakkels hertuginde meget , kære Ysabel , sagde hun pludselig blidt , at du udviser et sådant mod og en sådan selvfornægtelse , for at være i hendes nærhed . 
Doña Ysabel svarede ikke . Hun vendte sig om og gik gennem salen ud på terrassen . Dér blev hun stående stille med sænket hoved og de foldede hænder hængende slapt ned . Nu havde hun fået vished — å gud , nu havde hun fået vished ! Måtte han og hans helgener blot hjælpe hende med at afværge denne vanære fra vélaseos æt , fra hendes Broders navn  .  .  . 
Det gav et sæt i hende , og hun vendte sig nervøst om — bag ved hende stod den unge franskmand , barhovedet i solskinnet med den sårede arm inden for vesten . Hun mødte i samme nu hans blik — dette intensivt gennemtrængende , lyse , blå blik , som hun allerede den første 

aften , hun så’ ham , instinktmæssigt havde lært at sky og frygte — og de følte begge bestemt , at de tænkte på det samme . I første øjeblik kunne ingen af dem få et ord over læberne . De fulgtes forlegne ad et par skridt hen imod floden , der som ved forårstide gik over sine bredder . 
— madame , sagde han pludselig fast og ærbødigt . Jeg — jeg véd ikke , om de mener , at jeg går for vidt eller tager mig for stor en frihed , men  .  .  . men  .  .  . Dersom de inden for den franske hær ville henvende dem til nogen , dersom de skulle trænge til et råd , en ven , så beder jeg dem : disponer over mig . 
Og da hun ikke svarede , men kun langsomt og alvorligt bøjede hovedet , vedblev han med en heftighed , han i øjeblikket ikke selv mærkede eller tænkte over , idet han trådte et skridt nærmere hen til hende : 
— for deres navn , Doña Ysabel , vil jeg ansé det for en ære at kæmpe . 
Doña Ysabel forstod kun alt for godt , hvad han mente . Hun blev bleg og straks efter blodrød . Dette fremmede menneske , som kendte verden , han forudså altså skammen — alt hvad man ville sige om dem — og han tilbød hende sin kårde og sin beskyttelse . Hun så’ op og uden at tænke på , at der dog egentlig fandtes en anden , som var langt nærmere til at tage sig af denne sag og kæmpe for hendes navns ære , sagde hun sagte , oprigtigt og varmt : 
— jeg takker dem . 
Lige før midnat , samtidig med at månen stod op , holdt familiens gamle rummelige rejsevogn for døren , forspændt med seks mulæsler . Kusken og postillonen havde hængt beskyttende relikvier om halsen på sig og tre gange 

gjort korsets tegn , inden de under bøn besteg deres pladser . Alle forsigtighedsregler måtte altså anses for at være trufne , og da Sainte-croix , i sin omhu for damerne og uvant med den spanske måde at rejse på , lidt ængsteligt mønstrede forspandet , der ved hjælp af reb kun løselig var fastgjort til vognstangen , mødtes hans høflige kritik af tyendets stolte og overlegne foragt . På denne måde havde man nu i mange hundrede år — både konger og grander — færdedes på de spanske landeveje , udlændinge behøvede ikke at komme og gøre sig vigtige med nymodens kunster  .  .  . 
Damerne kom ned ad stentrappen i lange kortlivede kåber , udskårne under boaen , med mange små kraver , den ene over den anden , og med broderede fløjelstasker hængende i et bånd over håndledet ; på hovedet bar de , i stedet for den nationale Mantille , ganske moderne pariserhatte med store skygger frem for ansigtet , bundne med bånd under hagen . Begge havde de de lange rynkede slør trukne ned for ansigtet , så at Sainte-croix ikke kunne skælne deres træk , da han med et ærbødigt buk hjalp dem ind i karossen og selv tog plads på sædet lige overfor . 
Doña Francisca og Doña Ysabel vekslede ikke et ord med hinanden på den første del af rejsen . Den unge frue havde , da hun så’ Sainte-croix , henvendt et par flygtige og banale fraser til ham , Doña Ysabel havde kun stiltiende hilst på ham . Da han i nattens halvmørke hjalp hende ind i vognen bag efter stedmoderen , havde han — som tegn på sin ridderlige sympati og en slags gentagelse af morgenens løfte — uset af alle vovet at trykke sine læber mod hendes lille behandskede hånd . Han kunne siden ikke afgøre , om det var indbildning , men han syntes , at han i 

det øjeblik følte , at hun let trykkede hånden fastere op mod hans læber — ligesom for at gøre kysset længere og mere inderligt . I den stille , kølige nat udbredte der sig en stærk Duft af parfume berusende fra den lange , bløde handske og gik ham næsten til hovedet . 
En halv time efter mærkede han , at hun sov . I det nu næsten blændende stærke måneskin så’ han hende sidde sammenkrøben i sit hjørne med det lille hovede træt bøjet mod skulderen og hænderne stukne dybt ind i den alt for store muffe . Sløret var halvt trukket bort og hang som et langt gardin ned over den ene side af ansigtet ; kun munden var fuldstændig fri — hendes lille tragisk alvorlige mund , som endnu i søvnen skælvede let , som om hun havde grædt . 
Han glemte helt at tænke på Doña Francisca , der også sad ubevægelig med sløret trukket for ; først henimod morgen faldt han i søvn , medens han sad og så’ på Doña Ysabels blege , halvtskjulte ansigt . 
Det var en besværlig og trættende rejse . Vejene var usle , opblødte af regnen og de sidste måneders endeløse militærkonvojer , ofte næsten helt spærrede af itubrudte køretøjer , fornaglede kanoner , døde heste og mulæsler og alt muligt husgeråd , som flygtninge i deres panik havde kastet ud af vognene . I landevejsgrøfterne lå ofte sårede og dødtrætte soldater eller stakler , som var sakket bag ud og nu , i dødelig angst for guerillaer , engelske spejdere og marodører , så godt de kunne , søgte at forbinde deres ophovnede og blødende fødder . De fleste var franskmænd , der hørte til bagtroppen af marskal Neys hærafdeling ; men de rejsende traf heller ikke så sjældent på fjender , thi hele egnen vrimlede af desertører fra sir John Moores og la Romanas hære . Alle disse stakler , som de 

kørte forbi , anråbte dem om hjælp , om at få lov til at hænge bag på en af vognene eller ride på et af mulæslerne . Så længe der fandtes plads , og det overhovedet var muligt , forsøgte de at tage så mange stakkels franskmænd med , som de kunne ; Doña Francisca og Sainte-croix var utrættelige i at finde på råd , når det gjaldt om at anbringe en af disse ulykkelige på et af køretøjerne — endogså i deres egen vogn sad der på bagsædet en lille , nylig udskreven , spinkel pariser , som ikke havde kunnet gå længere , men havde måttet finde sig i at blive ladet tilbage af sit kompagni . Han såvel som de engelske desertører , de før havde talt med , bekræftede rygtet om , at sir John Moore med hele sin hær stod i Mayorga — eller måske i Sahagun — og fortalte , at hertugen af elchingen , alt hvad remmer og tøj kunne holde , nu drog imod ham . 
De havde , da aftenen nærmede sig , håbet at finde nattelogi i en vento , som familien før på sine rejser var taget ind i . Naturligvis var et sådant Herberge ikke så vel forsynet som de franske værtshuse , sagde Dofia Francisca forberedende og undskyldende . Sainte-croix svarede leende , at han allerede havde gjort temmelig godt bekendtskab med bekvemmelighederne i de spanske ventos , så at han nu ikke længer blev forbavset over noget . De gjorde sig imidlertid unødige bekymringer ; da de endelig ved nattens frembrud kom til stedet , var bygningen såvel som en smuk træplantning , der havde ligget ikke langt derfra og var en sjældenhed i dette skovfattige land , brændt , og de rejsende havde ikke noget valg , men måtte tilbringe natten i vognen . 
— det er de forbandede engelske lejetropper , sagde 

Sainte-croix — helt ulykkelig på de unge damers vegne over dette uheld . Når de er drukne og har plyndret en smule , stikker de ild på alt , hvad de ser . 
Næste morgen , da de tre rejsekammerater — Sainte-croix havde om natten sovet i pakvognen og overladt sin plads til kammerjomfruen — atter traf sammen og — inden vognen på ny satte sig i bevægelse — i fællesskab indtog nogle forfriskninger , begyndte Dona Ysabel at klage over , at hun frøs om fødderne og var aldeles stiv af det ubekvemme natteleje og den lange stillesidden i vognen den foregående dag . Sainte-croix spurgte straks , om hun ikke ville gå et stykke af vejen . Vognen kunne jo snart indhente dem  .  .  . 
Hun takkede uden at gøre nogen som helst indvending , og de begyndte at gå ved siden af hinanden på den smalle gangsti ved vejen . 
Det var en dejlig morgen — rolig og klar , men noget kold . Solen stod just nu op over den kastilianske højslette bag ved dem , og så langt øjet nåde , stod himmelhvælvingen i et eneste rosenrødt flammehav . 
Dona Ysabel gik lige frem uden at se op og stampede af og til i jorden med sine små fødder for at få dem varme . Hun havde slået det lange slør tilbage hen over hatten — det gennemsigtige , blege ansigt fik i genskinnet af solopgangen et fint rødligt skær — og hun holdt begge hænder stukne dybt ind i muffen . Sainte-croix gik ved siden af hende ; også han tav . 
De kom forbi et stakkels mulæsel , der lå og skreg ynkeligt ; da de var lige ud for det , så' de , at begge dets forben var afskårne , som med en kniv , ved knæene . Uden at sige et ord trak Sainte-croix sin pistol op af 

bæltet og skød dyret en kugle gennem hovedet . Det væltede sig tungt om på ryggen . 
Doña Ysabel vendte sig om imod ham — hun så’ tavs ind i hans ansigt , som var mørkt af harme og ubeskrivelig væmmelse . 
— er dette krigen , spurgte hun . 
— ja , svarede han bittert . Og lidt efter : medaljens revers . 
— sig mig — de vendte sig og begyndte atter langsomt at gå videre — hvorfor vil de egentlig være militær ? spurgte hun tøvende . De var jo — ja , pater Felipe siger det , tilføjede hun halvt genert over at have udspurgt præsten om hans anliggender — de var jo til at begynde med diplomat ?  .  .  . 
— jeg havde lyst til det , madame , svarede han ganske ligefrem ; jeg syntes , at det var den bane , som passede bedst for mig . 
— ja naturligvis . Jeg forstår det — når man er af gammel adel  .  .  . 
Han smilede over hendes naivt aristokratiske fortolkning af hans ord og lod æmnet falde . Hun ville dog ikke have forstået hans grunde , om han også havde udviklet dem nok så længe : hans lyst til praktisk virksomhed , hans beregnende ærgerrighed , hans eminente mate-matisk-strategiske begavelse , der tydelig nok — efter hvad han selv vidste —- anviste ham dette felt . Og endelig fordelene , tilfredsstillelsen ved at tjene direkte under kejseren selv , det tillokkende i muligvis at blive udmærket af ham — at tilstå , hvor meget dette betød for ham , ville sikkert have nedsat ham i Doña Ysabels øjne . For hende var det grund nok til , at en adelsmand blev militær , at 

han var født til at bære våben — det var et prærogativ , som han besad , og som han naturligvis måtte benytte sig af . 
De havde begge i de sidste minuter hørt larm og støj bag ved sig , og da Sainte-croix nu vendte sig om , skimtede han allerede ved vejens omdrejning en hel række hestehoveder . I det samme viste også rytterne sig ; Sainte-croix genkendte gardens kavalleriuniform — de hvide veste , bandolererne og våbnene , som blinkede i solens skin . 
Doña Ysabel havde aldrig før set så statelige soldater ; hun stod og stirrede , medens de red forbi — geled efter geled , hurtigt , i susende galop . 
Pludselig greb Sainte-croix hende i armen : 
— se ! sagde han , og hans øjne blev ligesom større ; der kom en anden klang i hans stemme : se  .  .  . Kejseren ! 
En rytter , der var helt indsvøbt i en lang grå frakke , som nåde lige ned til støvleskafterne og kun stod åben over brystet , på hvilket man skimtede æreslegionens store stjerne , red i det samme forbi i midten af eskadronen , der her ligesom åbnede sig og dannede to afdelinger . Den høje , prægtigt uniformerede herre , han talte med , bøjede sig dybt og holdt hatten i hånden . Doña Ysabel så’ tydeligt kejserens ansigt — fast i linierne , som hugget i marmor , under den brede kokardesmykkede hat , der sad dybt ned i panden . I det samme de red forbi , så’ han ned på hende , hun mødte hans øjne — klare , mørkt jærn-blå med et flygtigt smil i blikket . Han gjorde en slags skødesløs antydning af hilsen med hånden , men drejede ikke hovedet om . I næste øjeblik var han forbi . Den kejserlige garde stormede atter videre og ligesom lukkede 

sig efter ham . Hun så’ nu atter kun de prægtige heste , de hvide bandolerer og våbnene , som skinnede med rødlig glans i solen . Halvt blændet vendte hun sig på ny om mod sin kavaler . Hun mødte hans blik , som smilende , næsten triumferende var rettet på hende . 
— sådan havde jeg altid tænkt mig , han måtte se ud , sagde hun langsomt , ligesom uvilkårligt . 
— han ser altid ud , som man har tænkt sig , han måtte se ud , svarede Sainte-croix . Fordi man slet . ikke kan tænke sig , at han kan være anderledes , end han er , tilføjede han vagt som en slags forklaring . 
— hvem var den høje herre , som talte med ham ? 
— det var bessiéres . Nå , Doña Ysabel , han lagde let sin hånd på hendes arm , forstår de nu , hvorfor en mand , som er født i Frankrig , som er ung og har en smule hoved , må blive soldat ? 
— ja , svarede hun . Og lidt efter sagde hun langsomt : — tænk , om det var dem , som nu red ved siden af ham , og nogen spurgte , hvem det var — sådan som nu — og man svarede :  « det var Sainte-croix ! »  og at alle så straks vidste , hvem Sainte-croix var  .  .  . Ligesom bessiéres  .  .  . 
Hun så’ ham ind i øjnene og lo — sagte , lidt genert . 
— å , det er så dumt , det , jeg nu siger . De kan måske slet ikke forstå det  .  .  . Hvordan jeg tænker , mener jeg  .  .  . 
Det var første gang , han havde hørt hende le . Han mødte hendes øjne , og han undredes over , at han aldrig før havde hørt en ung piges latter klinge på den måde — så blødt og så indsmigrende muntert  .  .  . 

v . 
Puis revenant à la guerre d’espagne , l’empereur a repris :  « cette combinaison m’a perdu . Toutes les circonstances de mes désastres viennent se rattacher à ce noeud fatal  .  .  . C’est moi qui ai formé l’armee anglaise dans la péninsule . » 
Mém . de ste-rélène . 
Midt om natten , selve nytårsnat , kom Doña Francisca og hendes rejseselskab endelig til Astorga . Lige fra Benavente havde vejene — der før var usle nok — været næsten ufarbare , og hele den sidste dag havde damerne måttet ride på mulæsler . Sainte-croix , som fra begyndelsen af så ivrigt havde tilrådet denne rejse af hensyn til Doña Ysabels sikkerhed , angrede nu bittert , at han nogensinde havde gjort det . Hans egen erfaring med hensyn til krig var endnu ikke særlig stor , og hvad han her så’ , overgik alt , hvad han nogensinde havde hørt omtale fra andre kampagner . Hele dagen strømmede regnen ned , kold og skarp som isstumper , jorden var opblødt af den vedholdende væde , og terrænet var — nu da man mere og mere nærmede sig de asturiske bjerge — i yderste 

grad ufremkommeligt og besværligt , hvert øjeblik gennem-skåret af små stride bække og åer . Englænderne havde naturligvis brudt alle broer af bag ved sig , og passagen over hvert af disse mange vanddrag var en ny vanskelighed , som hver gang stillede nye krav til de rejsendes op-findelsesævne og rådsnarhed . 
Efterhånden havde alle de franske tropper nået og delvis passeret dem . Det var sammen med trænet ,  « les trainards »  , marketenderskerne , og alt det ubeskrivelige pak , som plejer at følge en stor hær , de gjorde den sidste dagsrejse . Alt skulle nu gå i den mest rasende fart ; med en irritabel utålmodighed , som grænsede til hårdhed , påskyndede kejseren trods alle hindringer og vanskeligheder troppernes Marsch . Ingen vovede at sakke bagud — man vidste , at lige i hælene på hæren kom hele bander af spanske bønder , som i fortvivlelse og selvforsvar var forvandlede til banditer og guerillaer , desuden i horder på flere hundrede mand den engelske hærs værste udskud , som i stedet for at følge anføreren på det forcerede besværlige tilbagetog , havde foretrukket at rotte sig sammen i hobevis , og som ved plyndring , mordbrand , drukkenskab , kvinderov og drab betegnede deres vej gennem det ulykkelige land , de var blevne kaldet til at hjælpe . For den franskmand , som faldt i sådanne hænder , var døden — og som oftest en grusom død — uundgåelig . Det vidste alle , og derfor slæbte selv de mest medtagne stakler sig efter de andre , så længe de kun formåede at krybe eller gå , forsøgte at følge med i fortvivlelse og dødsens angst , og først når de ikke kunne længer — når de af træthed , blodtab eller overanstrengelse bogstavelig talt ikke kunne hænge sammen længer — sank de , 

sløve som dyr , man har jaget til døde , om ved vejkanten , styrtede med halvbrustne øjne som sprængte heste , medens hæren , ødelæggende alt det på sin vej , der endnu ikke var ødelagt , åndeløs hastede videre i kejserens og gardens spor . Thi hos hver soldat , såvel hos Italiens og Ægyptens gamle barske veteraner , som hos de alleryngste , nylig udskrevne skægløse rekruter , hos marskalerne og generalerne såvel som hos den ringeste trænkusk og den usleste soldaterskøge fandtes en overtroisk , urokkelig tro på hans almagt og kraft til at forsvare dem ; omkring ham trængte de sig , som ørkenvandrere om føreren , som de kristne om korset , han — han alene — kunne beskytte og hjælpe . 
Under denne forfærdelige , forcerede Marsch , som nu i omtrent en uge var bleven fortsat næsten uden holdt lige fra Madrid , hændte det sjældent , at nogen franskmand kastede våben og svigtede fanen eller på egen hånd søgte vej til redning . Derimod så’ Sainte-croix — og det gjorde et dybere indtryk på ham end noget af alt det , han hidtil havde set i disse dage — at en af den gamle gardes grenaderer , som trods al anstrengelse ikke mere formåede at følge sit kompagni , stille og uden at sige et ord til nogen , pludselig trak sig ud af geledet . Da kammeraterne ved vejens næste omdrejning var forsvundne , greb han sin bøsse og skød sig uden videre en kugle for panden . Sainte-croix kom just forbi med Doña Ysabel , hvis mulæsel han førte ved tøjlen . Den unge pige hørte skuddet og så’ op . Uden at standse — thi det var der ikke tid til — gjorde hun tre gange andægtigt korsets tegn . Deres øjne mødtes , og idet han alvorligt bøjede hovedet , korsede han sig også . 

når man tog alt i betragtning havde både Doña Francisca og Doña Ysabel beundringsværdigt udholdt rejsens strabadser . Over bækkene havde soldaterne for penge eller en slurk vin båret dem på deres arme ; men regnen , som ingen kunne beskytte sig imod , gennemblødte dem fra top til tå . Da de om natten sammen med en af bagtroppens afdelinger omsider nåde frem til Astorga , var alle huse , fra hvilke beboerne allerede for længe siden rædselsslagne var flygtede , optagne af de tropper , som var ankomne tidligere på dagen . Sainte-croix , som allerede havde gjort et par forgæves forsøg på at skaffe dem et passende nattekvarter , begyndte næsten at opgive håbet om , at det ville lykkes , da han tilfældigvis traf en af sine nære bekendte , der i egenskab af ordonnansofficer gjorde tjeneste hos marskal dannes og nu galant tilbød at forsøge på at skaffe de fremmede damer et værelse i et af husene lige ved bispegården , der var taget til hovedkvarter . Huset var rigtignok allerede optaget af gardens officerer , men dersom damerne ville lade sig nøje med ét værelse , så . . . Doña Francisca og hendes steddatter tog efter en kort og hastig , men dog fuldstændig formel præsentation begærligt imod tilbudet , og med en ejendommelig sløv , tankeløs tilfredshed i følelsen af endelig at få tag over hovedet , hvor det så end var , fulgte de i mørket alle tre deres fører forbi de sparsomme bivuakbål på torvet og de mange udstillede skildvagter . 
Doña Franciscas kammerjomfru og spanske tjener tilligemed begge vognene og hele bagagen havde under det sidste døgns forcerede rejse måtte lades tilbage . De to unge kvinder var altså alene i lejren , gennemblødte , uden andre klæder end dem , de gik og stod i . Deres tænder 

klaprede af kulde , da de , efter at have passeret den halvmørke vagtstue og trapperne , kom ind i den store palads-agtige , men kun svagt oplyste og ganske iskolde salon , man af høflighed havde overladt dem . Sainte-croix og den fremmede officer , der blev præsenteret som kaptajn duchåtel , fulgte dem . Dona Ysabel , som nu , da alt vel var overstået , var segnefærdig af træthed , sank straks , da hun kom ind i værelset , ned på den store seng lige inden for døren . 
— Pas på , at sengklæderne ikke bliver våde ! råbte duchåtel ængstelig . Her findes så godt som ingen brænde i byen , og tæpper og dyner er det eneste , vi har til at varme os med . 
— å , gud , hun besvimer ! udbrød Sainte-croix . Han havde hele tiden holdt øje med hende og var i samme sekund ved hendes side — fortvivlet over nogensinde at have foreslået denne rejse , hvis strabadser han ikke havde haft erfaring nok til at forudse . 
— nej , mumlede Dona Ysabel svagt og anstrengt og greb efter hans hånd for at rejse sig . Nej , men jeg er så træt — så træt . 
Hun vaklede , og med en følelse af ømhed , af lyst til at beskytte og trøste , som han aldrig før havde kendt noget til , løftede han hende som et lille barn op til sig . 
Dona Francisca glemte et øjeblik , hvor medtagen hun selv var ; hun bøjede sig ømt over sin steddatter , som halvt bevidstløs støttede sig til sainte-croix’ skulder , tog forsigtigt den regndryppende hat af hende og forsøgte derpå at løsne den gennemblødte kåbe . 
— vi må give hende noget varmt — vin eller noget andet , sagde hun hurtigt og vendte sig næsten befalende til 

kaptajn duchåtel . Å , gud , hvorfor skulle hun dog også med på denne rejse ! Hun så’ bebrejdende på Sainte-croix , ligesom for at give ham skylden . Et kloster i Valladolid havde passet bedre for hende ! Og jeg , som skal stå til ansvar for hende over for min fætter des Charentes  .  .  . 
Dona Francisca var meget urolig — hun rystede bekymret på hovedet , medens hun med sainte-croix’ bistand endelig fik kåben af den unge pige . Kaptajn duchåtel var straks forsvunden for at skaffe vin . 
Dona Francisca , hvis hele medfødte franske snarrådighed og virksomhedstrang syntes at vågne på ny under rejsens besværligheder og farer , lod nu , efter at have hjulpet den unge pige af med den af vand dryppende kåbe , Sainte-croix tage sig af hende , medens hun selv vendte sig til sengen for at gøre den i orden . Tjenestefolk var der under disse forhold naturligvis ikke tale om at få fat på . 
Sainte-croix næsten bar Dona Ysabel hen til den store lænestol ved vinduet . I det svage skær fra det eneste halvt nedbrændte vokslys på bordet lige for dem så’ han ind i hendes lille blege ansigt , som pludselig syntes ham magert . 
— kan de tilgive mig ? hviskedee han angergivent og lagde en pude ind under hendes fødder , idet han halvt bøjede knæ . Deres stedmoder har ret — det havde været bedre for dem at søge beskyttelse i et kloster . 
Hun så’ ned på ham , lige ind i hans øjne . 
— nej — jeg vil heller være her , sagde hun bestemt med et glimt af sin gamle , mistænksomt trodsige egen-rådighed . 

Sainte-croix havde endnu ikke rejst sig op fra sin knælende stilling — han havde glemt det , så urolig var han for hende . Hans ene knæ hvilede på samme pude som hendes fødder , og med hånden lænede han sig mod stolens arm . Hans øjne hang fast ved hendes . 
— Doña Francisca har ret , gentog han endnu en gang og udtalte hvert ord langsomt med en slags bitter lyst til at straffe og martre sig selv : hvad må dog mar-kien , deres mand , tro  .  .  . 
Blodet steg langsomt op i Doña Ysabels blege ansigt — hendes øjne slap ikke sainte-croix’ . For første gang sårede dette ord hende : deres mand . Det efterlod en stikkende nagende smerte — ligesom af en fornærmelse eller en ydmygelse . 
— jeg , mumlede hun og vidste pludselig ikke , hvad hun skulle sige , jeg har altid været vant til kun at tænke på mig selv . 
Duchåtel kom ind igen . Han standsede ved bordet , og idet han løftede flasken højt i vejret , lod han den stærke , næsten sorte spanske vin , der i lysskæret ligesom fik blodfarve , langsomt løbe ned i glasset . Han rakte Doña Ysabel det med et buk , idet han halvt smilende så’ ned på den endnu knælende Sainte-croix . 
— vi er nu allerede i år 1809 , sagde han elskværdigt med et forsøg på at spøge . Måtte det år , de nu drikker ind , Fru markise , blive godt og lykkeligt for dem og deres venner ! 
— for mine venner , gentog Doña Ysabel med ejendommelig blid , dæmpet stemme , idet hun begærligt førte 

glasset til sine læber . Hendes øjne var halvt nedslagne , men hendes blik hvilede hele tiden på Sainte-croix . 
Da Dona Ysabel vågnede nytårsdag 1809 , skinnede solen ind til hende i sengen , som hun — da det var den eneste , de havde — delte med Dona Francisca . Hun følte sig først så mat og tung i hovedet , at hun ikke engang var i stand til at rejse sig , men tankeløst , villieløst , med en underlig følelse af uro og dog velbefindende lå og stirrede op på loftets forgyldte rosetter , som skinnede rødligt i solen . Dona Francisca vågnede og rejste sig op på albuen — de lå begge for varmens skyld indsvøbte i hver sit silketæppe som i en pose . 
— gud véd , hvor man skal få en smule mad fra ! sagde Dona Francisca og gabede . Hun strakte sine smukke arme i vejret — varmt gulhvide som mejslede i parisk marmor — og beundrede selv , halvt ubevidst , deres skøn hed , idet de atter slapt faldt ned mod tæppets blegrøde silke . 
Dona Ysabel var også sulten ; den foregående dag havde de næsten ikke fået noget at spise . 
— ja , gud véd !  .  .  . svarede hun adspredt , bekymret . Men hendes første , halvt uvilkårlige tanke i samme øjeblik , hun slog øjnene op , havde været , hvor og når hun mon igen skulle se Sainte-croix . 
Dona Francisca var allerede stået op . Hun undersøgte håbløst deres klæder , som de om aftenen havde ladet ligge gennemblødte på gulvet . 
— vi forkøler os til døde , dersom vi bare så meget som tager dem på , udbrød hun bestemt , idet hun foragteligt vendte og drejede klædningsstykkerne . 

endnu medens hun talte , fik hun en ny idé . Hun fik pludselig øje på den store dragkiste lige over for sengen , hvis buede , broncebeslagne skuffer endnu stod halvt åbne , således som de flygtende ejerinder havde forladt dem . Hun gik nærmere , og uden nogen som helst skrupler begyndte hun , nysgerrig og interesseret , at trække det ene klædningsstykke frem efter det andet . Doña Ysabel lå og så’ til med albuen støttet mod hovedgærdet . De havde begge i disse dage lært at forstå , at krigen ophævede alle love — først og fremmest ejendomsretten — og uden at ræsonnere videre derover , akcepterede de situationen , sådan som den nu en gang var . 
Efter at have iført sig den dragt , som Doña Francisca sammen med andre nødvendige klædningsstykker tilkastede hende — en fodsid spansk klædning med basquina og Mantille — følte den unge pige sig betydeligt bedre tilpas end den foregående aften med undtagelse af , at hun var uhyggelig sulten og frøs forfærdeligt . Medens Doña fran-ciska , som pludselig var bleven umådelig foretagsom , ude i vagtstuen i egen person parlamenterede med de franske soldater angående en smule frokost , satte hendes steddatter sig i lænestolen ved vinduet — den samme , som Sainte-croix havde båret hende hen til den foregående aften — og begyndte med en vis interesse at se sig om på dette fremmede sted , som skæbnen nu — for kortere eller længere tid , det vidste hun ikke — havde gjort til hendes hjem . 
Det var et stort værelse , i hvilket de først ankomne officerer , som havde taget huset i besiddelse , efter godt-befindende havde kastet alt det bohave ind , som på en eller anden måde havde stået dem i vejen eller havde fore 

kommet dem overflødigt . Midt på gulvet foran sengen stod således et prægtigt spisebord med mørk marmorplade og umiddelbart ved siden af dette — aldeles som i en møbelbutik — et højst moderne natbord i form af en trekantet gravsten med en indlagt nymfe på forsiden . Overhovedet fandtes der foruden et par stole og sengen , de havde ligget i , ingen andre møbler i værelset end borde , skabe og kommoder . — alt , hvad man kunne ligge på , var taget i brug . Det hele gjorde i morgenens strålende solskin et meget uryddeligt indtryk , og med en uvilkårlig følelse af uhygge og hjemløshed vendte hun ansigtet mod vinduet og så’ — lænet mod ruden — mismodigt ud på det store torv . Det billede , som dér viste sig for hendes blik , var imidlertid ikke stort mere opmuntrende og bidrog kun til at forøge det indtryk af uorden , forfald , brutalitet og vilkårlighed , hun allerede havde fået , og som — uagtet hun i øjeblikket ikke tænkte videre over det — sårede hendes patriotiske følelser bittert . 
Solen skinnede ubarmhjærtig over ødelæggelsen — over de smudsige vandpytter på torvet , de ituslåede vinduesruder og ramponerede døre i de smukt byggede huse lige overfor , hvis skrigende mørkeblå , gule og røde farver under disse forhold tog sig helt uhyggelige ud . Marketenderskerne med store , slemt medtagne og lasede hatte gik med deres kurve og flasker fra vagtild til vagtild — alt det træværk , man mente at kunne undvære , møbler og døre , var den foregående dag taget til brændsel . På den modsatte side af torvet lige over for hendes vindue , i læ af husene , forsøgte to marodører , der lå på knæ på den våde jord , at tænde et nyt bål for at stege den høne , de nylig havde stjålet . Adspredt beundrede 

hun , hvor net og behændigt de — der formodentlig var ret drevne i den slags arbejde — forstod at bære sig ad dermed . Midt på pladsen , lænende sig til den store stenfontæne , passiarede en gruppe unge officerer , blandt hvilke hun straks genkendte kaptajn duchåtel . De stod indsvøbte i deres kapper med schakoerne dybt ned i panden og røg alle sammen cigarrillos — en nydelse , de yngre officerer var bleven aldeles forfaldne til her i Spanien ! 1 den kolde klare morgenluft kunne hun tydelig skælne de fine blå røgskyer . Ved den nærmeste ild , falbød et par omvandrende jøder , omgivne af marketendersker og soldater , deres varer — mantiller , spraglede skærf og katalanske sjaler , urkæder og uægte smykker . Gennem det lukkede vindue hørte hun utydeligt larm og summen af de mange mennesker . 
Dona francsica kom nu ind igen . Hun så' strålende ud i sin  « lånte »  hvide kjole af fransk snit med guldbroderier og lod aldeles ikke til at være trykket af situationen . I meget godt humør fortalte hun , at hun havde truffet Sainte-croix , som havde tilbragt hele morgenen med at søge oplysninger om hertuginden af villahermosa — desværre var hun død , den stakkels kære Dona Maria Manuela !  .  .  . Dona Francisca trak med en konventionel beklagende bevægelse på sine blottede skuldre og gjorde flygtigt korsets tegn , idet hun yderst let berørte dette temmelig vigtige faktum , som med ét slag gjorde deres rejse aldeles meningsløs . Imidlertid troede Sainte-croix , at de nok , dersom de personlig eller gennem en af marskalerne henvendte sig til kejseren , kunne få lov til at flytte ind i huset , skønt dette naturligvis allerede var taget i besiddelse af tropperne . Monsieur de Sainte-croix , som virkelig var alt for galant — her så’ Dona Francisca pludselig skælmsk 

på sin steddatter , som irriteret og skamfuld , rødmede dybt — havde også , indtil deres egne folk og bagage arriverede , skaffet dem en fransk pige , som var fulgt med hæren , og som man mente var  « nogenlunde anstændig »  . Men man måtte jo ikke stille for store fordringer i disse tider o . s . v . , o . s . v . Dona Francisca så1 som sagt meget fornøjet ud . 
Men hun meddelte ikke sin steddatter , at hun på sin rekognosceringsudflugt også — tilfældigvis — havde hørt , at man i løbet af dagen ventede marskal Ney i spidsen for sine tropper til Astorga . 

vi . 
« tal la main heurense , Messieurs — ceux sur qui je la pose sont propres å tout . » 
Napoleon . 
Da Sainte-croix næste aften indfandt sig hos Dona Francisca i det hus , der havde tilhørt hertuginden af villahermosa , og ved døren blev modtagen af gamle Antonio , syntes det ham så hjemligt . Skøndt han kun havde tilbragt tre dage på Castilloblanco forekom nu et ansigt , han havde set dér , ham allerede kært og kendt . 
Inde i salonen så’ der helt civiliseret og hyggelig ud — med lys , nedrullede Gardiner og oven i købet ild i kaminen . Damerne var nu også iført deres egne klæder . Gamle Antonio , som ikke for ingenting var Hidalgo og ligeså snu som uforfærdet , havde — om end under store vanskeligheder og med betydelig tidsspilde — ført vognene med bagagen uskadt til Astorga lige til den afdøde hertugindes dør . 
— madame — Sainte-croix kyssede Dona Franciscas hånd — de fortjener mindst at være paladspræfekt hos kejseren ! 

den unge dame lo og så’ sig veltilfreds omkring i det gammeldags værelse , som nu , trods den foregående invasion , takket være hende og hendes folks anstrengelser så’ omtrent ud , som det altid havde gjort . 
— de glemmer , at jeg er deres landsmandinde ! svarede hun muntert og tilføjede derefter sententiøst , lidt unødvendig højtideligt : 
— vi franskmænd lærer først i nødens stund vore kræfter at kende ! 
Nøden havde imidlertid ikke været særlig stor , efter at hun og hendes steddatter endelig lykkelig og vel var komne til Astorga . Da kejseren hørte tale om de to damers ankomst , deres familieforhold , franske forbindelser og franskvenlige sindelag — og han fik jo altid næsten øjeblikkelig at vide alt , hvad der gik for sig i lejren — befalede han , at hertuginden af villahermosas hus øjeblikkelig skulle rømmes og overlades til den afdødes slægtninge . Kejserens ordrer adlødes altid straks , og allerede samme eftermiddag var Doña Francisca og hendes unge steddatter lykkelig og vel indstallerede i et hus , de indtil videre betragtede som deres eget . Sainte-croix havde ikke hørt på hendes sidste ord , han bukkede kun distræt og hans blik søgte Doña Ysabel . 
Hun havde , så snart hun flygtigt havde hilst på gæsten , atter sat sig ned med ryggen halvt vendt mod døren og sad nu og flyttede — lidt adspredt forlegent — på skakbrikkerne på bordet foran ilden . Den unge mand gik lige hen til hende . 
— Doña Ysabel — han fandt det modbydeligt at benytte hendes franske titel og gjorde det derfor aldrig — — det er — ja , undskyld at jeg siger det sådan rent ud ! 

— det er for deres skyld , kun for deres skyld , jeg kommer her i aften . 
Blodet skød som en flamme op i den fine kind , som hun vendte imod ham — selv øret under det brune hår blev mørkerødt . Men hun sagde ingenting og så’ heller ikke op . Sainte-croix satte sig ned ved siden af hende ; han strøg halvt tøvende , halvt resolut sin hånd gennem det bløde , bølgende hår . 
— Dona Ysabel , sagde han endnu en gang — med dvælende ømhed udtalte han hendes navn . Jeg — å , bliv ikke så bange , madame ! Han bøjede sig dybt ned imod hende , thi han mærkede pludselig , at hun rystede . De ved jo , de burde da kunne forstå , at jeg ikke kunne forlade Spanien uden at sige dem farvel . 
— skal de rejse ? Hun så' op , hendes øjne var næsten sorte under de buede , let optrukne øjnbryn . Hvorhen ?  .  .  . Og i går sagde de , at de troede , at de ville komme til at blive her længe  .  .  . 
— kejseren har i dag fået depescher fra Frankrig , sagde han kort . Det forandrer alting . 
— men hvorfor — hvorfor skal netop de ?  .  .  . Hun så’ på ham , og uden at hun vidste af det , lå der en hel verden af angst i hendes dybe blik . 
— jeg har fået befaling ti ! at bringe hans svar til udenrigsministeriet i Paris , svarede han kort . Og da hun intet ytrede , tilføjede han i en anden tone : jeg burde egentlig glæde mig over det — det er en slags udmærkelse , et tegn på , at han ikke længer er vred på mig  .  .  . 
Hun sad stille et par sekunder og trak mekanisk , nervøst i sine smalle fingre . 

— og så kommer de vel aldrig igen ? sagde hun stille , forknyt , halvt for sig selv . 
— nej , svarede han . Det kan godt være , at jeg aldrig kommer igen . 
I samme øjeblik han fra hovedkvarteret havde fået underretnig om , at det havde behaget kejseren personlig at udse ham til at bringe breve og svar til Frankrig , havde han uvilkårlig først tænkt på hende . Han plejede ellers ikke at tænke stort på kvinder , og for blot en uge siden ville han have været ude af sig selv af stolthed og lykke over dette tegn på Napoléons tilbagevendende nåde . Men nu !  .  .  . Han måtte tage hele sin mandige ævne til at beherske sig til hjælp , hele sin kølige klogskab og store ærgerrighed for ikke straks uden videre at frasige sig det uventede , hæderfulde hverv . Han var kommen derhen i aften med den faste beslutning at nedbryde alle skranker mellem dem og i klare og tydelige ord tilstå hende sine følelser , og så sad han nu dér som en rigtig stakkel og fandt kun de allerfattigste og almindeligste ord , som intet udtrykte og intet forklarede . 
Doña Ysabel havde bøjet sig endnu dybere ned over skakbrædtet med begge hænder for ansigtet — han så’ nu , hvorledes tårerne løb ned mellem de fine fingre . Han havde ventet modstand , trods og stolthed ved den første antydning af det ejendommelige forhold , hvori de begge vidste , at de stod til hinanden , og så  .  .  . Intet i verden havde kunnet røre ham mere end denne stille , lidenskabelige og ukunstlede gråd . 
Doña Francisca , der i aften var ligeså nervøs som sin steddatter , havde under et eller andet påskud straks forladt dem efter at have hilst på Sainte-croix . Som altid , 

når hun var urolig eller utålmodig , forsøgte hun på at adsprede sig med musik , og allerede længe havde de fra kabinettet ved siden af hørt enkelte famlende harpeakkorder . Nu begyndte hun på én gang at synge — nynnende og adspredt ; og midt under sin dybe sindsbevægelse genkendte Doña Ysabel tydeligt den gamle , gamle romance om grev Claros og claranifia : 
quien No ama las mujeres No se puede hombre llamar ; Mas la vida que yo tengo por ellas quiero gastar  .  .  . 
Sainte-croix blev ved at sidde stille ved siden af Doña Ysabel — ubevægelig , med den ene albue mod knæet og panden støttet mod hånden . Hun sad endnu bestandig foroverbøjet med begge hænderne for ansigtet . 
— det er synd , sagde han sagte . Og derpå igen : det er stor synd . 
Han var kommen med det faste forsæt at tale ud med hende , at overtale hende — ikke til at flygte med ham , thi han var en forsigtig mand og en ærgerrig mand , og han havde svoret på , at ingen kvinde , således som det så ofte skete inden for hæren , skulle ødelægge hans karriere — men til for hans skyld at gøre et forsøg på hos de gejstlige og verdslige myndigheder at få et ægteskab , som aldrig var bleven fuldbyrdet , opløst . Hun var jo nu gennem sin mand fransk undersåt og hørte vel således til den gallikanske kirke . Han havde hele dagen tænkt nøje over sagen , og uagtet han naturligvis havde ventet , at hun fra et hyperkatolsk spanierindestandpunkt ville have en del samvittighedsskrupler , stolede han dog sikkert på at 

vinde sejr . Og så mødte hun ham straks med denne dybe , håbløse smerte , der ligesom betog ham alt mod , al energi , alt håb . Denne unge pige , som næsten var et barn og bunden , således  .som kun en kvinde kan bindes , var allerede i sig selv så ejendommelig utilgængelig — den fortvivlelsens sorg , de ydmygt bitre tårer , hvormed hun nu hilsede kærligheden , som andre byder velkommen med smil , rødmen og Kys , gjorde hende i dette øjeblik næsten utilnærmelig . 
Sainte-croix rejste sig og begyndte langsomt at gå frem og tilbage på stengulvet . Inde i værelset ved siden af blev Dona Francisca ved med at synge . 
Ilden i den store kamin var allerede lige ved at gå ud , værelset var svagt oplyst af to enlige lys på bordet , hvis flammer sagte bøjede sig for lufttrækket , hver gang Sainte-croix gik forbi . Trods sit klare og gode hoved var han vel dog i en eller anden hemmelig krog af sin sjæl en lille kende smittet af tidens overtro , thi medens han gik dér — frem og tilbage — i denne gamle spanske sal , som han aldrig havde set før og aldrig mere skulle gense , havde han hele tiden en underlig uvirkelig , fatalistisk følelse af , at et eller andet sted i det store værelse — måske ved siden af den grædende Dona Ysabel — sad hans skæbne , ubarmhjærtig og uundgåelig , og spandt hans livs-tråd sammen med hendes . 
Han gik endnu langsomt et par gange op og ned og standsede så atter ved Dona Ysabels stol . 
— jeg beder dem jo ikke om noget , han lagde let sin hånd på hendes blottede skulder , som skælvede under hans berøring . Sig blot , at jeg ikke har gjort dem ondt , at jeg — han søgte efter et ord , som klart og bestemt 

kunne udtrykke , hvad han mente — at jeg ikke har skræmt dem bort fra livet .  .  .  . 
Hun tog hænderne fra ansigtet og vendte hovedet halvt om imod ham . Blikket , som under de lange øjenhår mødte hans , var varmt , men stærkt sløret , og de fine , let nedtrukne mundvige skælvede . 
— jeg véd ikke , sagde hun . Hvor kan jeg vide noget ? Og med en instinktmæssig kærtegnende bevægelse , som i øjeblikket og senere — længe efter — henrykte ham , når han tænkte derpå , bøjede hun hovedet og trykkede let sin endnu våde kind mod hans hånd på hendes skulder . Hun sagde alvorlig med sagte stemme : 
— jeg havde aldrig troet , at jeg kunne komme til at føle det , jeg føler nu . 
Hele sainte-croix’ sentimentale og tungsindig triste bitterhed for et par minuter siden var , i samme sekund hun talte , og han så’ hendes øjne , som bortvejret . Han var kun en mand , og han var kun seks og tyve år : med sit blik i hendes , følte han ikke længer forholdenes tryk , ikke en tragisk skæbnes iskolde pust — han følte blot , at han elskede hende , at hun var smuk som dagen , at hun græd for hans skyld , at de nu skulle skilles ad , og at han gerne ville give alt i verden for at eje hende . Han bøjede sig dybere ned over hende , og uden at han vidste af det , hvilede hans hånd tungere , mere befalende og bestemt på hendes skulder . Hun så’ atter op , og deres øjne mødtes i uvilkårlig gensidig forståelse . 
I det samme hørtes en fremmed mandsstemme i forsalen , en høj , bydende stemme , der talte fransk . Doña Francisca kom ind fra kabinettet , hun smilede , da hun gik forbi dem — over hele hendes strålende dronningagtige 

skikkelse hvilede en triumferende glans , en jublende , overmodig festivitas , der virkede som sol i værelset . 
Dørene sloges op ude fra , og i fuld uniform , med den trekantede hat i hånden trådte hertugen af elchingen ind — alene . 
Doña Ysabel havde rejst sig . Hun var blegere end vokslysene på bordet , og i hendes øjne var der pludselig kommet et udtryk af forfærdelse , angst og harme , som Sainte-croix aldrig havde set mage til . 
Marskalen havde sikkert ventet at finde sin veninde ene . Han rynkede brynene og blev ligesom tvivlrådig stående et øjeblik inden for døren . Med en beherskelse , som virkelig imponerede Sainte-croix , gik Doña Francisca smilende , varmt , men med rolig høflighed ham i møde . 
— hr . Marskal , hun rakte ham hånden , når de vidste , hvor det glæder mig ! At være så opmærksom , straks at opsøge os  .  .  . 
— madame , han kyssede hånden , som varmt , fast , lidenskabeligt sluttede sig om hans . Madame , jeg  .  .  . naturligvis  .  .  . han standsede , forvirret over denne uventede situation og den unge piges blik , som han i samme nu mødte . Jeg sér , at også Sainte-croix ligesom jeg  .  .  . 
Det var aldrig — ikke før i dette øjeblik , da hun hørte stedmoderens elsker udtale hans navn , faldet Doña Ysabel ind at sammenligne sit eget forhold til Sainte-croix med Doña Franciscas til hertugen af elchingen . Nu — lynsnart — intuitivt — uden at behøve noget som helst yderligere fingerpeg , begreb hun med sydlænderindens hurtige opfattelse i alt , hvad der gælder kærlighed , at  .  .  . 

at  .  .  . Hun forstod , hun følte ved sig selv , at ikke en afgrund , som hun før havde tænkt , skilte hende fra Doña Francisca og hendes synd — blot et skridt , ét eneste skridt . 
Hun lukkede øjnene . Blodet susede for hendes øren ; hele denne aftens voldsomme sindsbevægelse trængte sig i en anden form atter ind på hende . 
Med pludselig selvopholdelsesdrift forstod hun , at hun måtte forsøge på at komme bort herfra . Med en kold og stiv kompliment besvarede hun marskalens hilsen og gik ud af værelset uden at se på nogen og uden at vende sig om . 
— nå , Sainte-croix — jeg gratulerer ! råbte pludselig Ney støjende hjerteligt for at dække over sin kejtethed . Jeg hører , at det er dig , som får den nåde at ride med hans majestæts breve under din skjorte hjem til Paris . 
— ja , sagde Sainte-croix adspredt . Hans øjne hang endnu ved den dør , som nylig havde lukket sig efter Doña Ysabel . Ja  .  .  . Hans majestæt har været meget nådig . 
— han kender sine folk , svarede Ney tørt , og forstår at vælge dem . Imidlertid er de dumme depescher i Morges en streg i regningen . Han har besluttet at vende tilbage . 
— og holde inde med forfølgelsen ? udbrød Sainte-croix , forbavset , indigneret ; hans soldaterinstinkt oprørtes heftigt ved tanken om , at en allerede halvt slagen fjende skulle undkomme på denne måde . 
— nej — ak nej ! Hertugen af elchingen smilede overlegent og gjorde en afværgende bevægelse med hånden . 

vi andre fortsætter jagten ; det er kun ham selv , der  .  .  . Han så’ lidt usikkert hen til Dofia Francisca . Kejserens generaler var ikke vante til at betro hovedkvarterets hemmeligheder til deres elskerinder . 
Den unge frue bemærkede hans tvivlrådighed , og med sin så beundringsværdig sikre takt , når det gjaldt den mand , hun tilbad , respekterede hun hans skrupler uden at føle sig hverken nysgerrig eller fornærmet . Hun gik roligt hen til kaminen i den anden ende af værelset . Sainte-croix stod med schakoen under armen beredt til at tage afsked . 
— ja , jeg kan gerne sige dig det , min dreng , hviskedee Ney beskyttende og venskabeligt . — du får det i alt fald at vide , så snart du sætter foden på fransk grund . Det er naturligvis det satans Østrig , som nu gør vrøvl igen . Vi skulle have givet dem nogle flere stryg efter austerlitz . 
Sainte-croix gik et skridt tilbage . Han gjorde en hurtig , halvt afværgende bevægelse med hånden og trak øjenbrynene i vejret . Hans hjerte bankede heftigt . I dette øjeblik tænkte han ikke længer på Doña Ysabel . 
Han tog høfligt og hjerteligt afsked med Dofia Francisca , men turde ikke spørge til hendes steddatter . Da Sainte-croix hørte døren til den varme , halvmørke salon blive lukket efter sig og atter stod ude i forstuen , følte han , at der ud af alle de mange stærke , modstridende indtryk , som havde fyldt ham denne aften , voksede en hel ny følelse : misundelse mod Ney . 
Han gik igennem den store , iskolde forstue og ville netop gennem porten træde ud på gaden , da han pludselig fik øje på Dofia Ysabel . 

hun stod oppe på den brede halvmørke trappe under den hvælvede opgang til den øverste etage , stille , aldeles ubevægelig , med den ene hånd støttet mod rækværket . Over skuldrene og hovedet havde hun en tæt Mantille , trukket langt frem i panden . Han så’ blot hendes store øjne , sørgmodige , under det sorte slør . 
Uden at bryde sig om lakajen , som allerede ville til at åbne den tunge , jærnbeslåede egetræsdør , gik Sainte-croix hen til trappen . Over det plumpt udskårne rækværk rakte hun ham sin hånd , som han førte til sine læber . Ingen af dem sagde et ord . 
Pludselig bøjede hun sig dybt ned og gjorde korsets tegn på hans pande . Samtidig lod hun — hurtigt , behændigt — en fin kæde glide ned om hans Hals . 
— dér , sagde hun blot med bævende stemme . Bær den altid ! Dag og nat skal jeg bede den hellige jomfru og Sankt Jakob  .  .  . Ordene kvaltes i en hulken . 
Hun vendte sig om for at gå . Han holdt hendes hånd fast på rækværket , og med opadvendt hoved og blikket dybt i hendes sagde han fast : 
— så sandt jeg er en mand , og gud hjælper mig , sværger jeg dem til , Doña Ysabel — jeg skal se dem igen ! Og han svor en dyr ed . 
Da porten faldt i efter Sainte-croix , stod markise des Charentes endnu på trappen . Hun lukkede øjnene og foldede hænderne over sit hjerte , medens hun vaklende støttede sig mod væggen for ikke at falde . 
I sin egen overvældende lidenskab og bitre sorg havde den unge pige ikke længer tanke for Doña Francisca , som nu — jublende , i den syvende himmel , glem 

mende den dag i morgen , som måske bragte skam , forhånelse , død og nederlag — hvilede i sin stolte elskers arme . Var hun i dette sekund kommen hende i hu , havde hun måske — trods sin store dyd og oprigtige fromhed — følt det samme eller næsten det samme , som Sainte-croix følte , da han tog afsked med Ney . 



1810 . 



vi . 
« Messieurs , c’est avec pareille étoffe que je fais mes maréchauxf* 
Napoléon ( de sajnte-croix ) , 
avec ja haute supériorité gui la distingue et le plus honorable courage  .  . . 
Mém . du bon de thiébault ( sur la osse d'abrantés ) . 
Skjult bag orkestret gav danselærer despréaux signal , og  « partiet »  begyndte . Højtidelige , ceremonielle , med stiv gratie , gjorde de som ægyptiske sfmxer kostumerede brikker deres indstuderede ballettrin på det rødt- og blåt-tavlede tæppe , der forestillede et skakbrædt . Dronning Caroline af Neapel gjorde det første trin . 
Hendes majestæt gav i aften — hvide-tirsdag 1810 — bal i sin gamle residens élysée . Kejseren havde udtrykkelig befalet , at han , trods skilsmissen og savnet af en herskerinde i tuilerierne , ønskede karnevalet i år  « glad og strålende »  . Og følgelig var det glad og strålende . 
Bag ved dronning Caroline — alle , lige så  « ægyptiske »  og afmålte som hun , i lignende snævre , korte kjoler 

af stiv , hvid silke , med bryst og hofter indsnævrede af brede , stribede livbælter i blåt og sølv , med håret lagt frem på siderne i  « sfmxlignende »  fletninger og med nedslagne øjne , stod de øvrige  « bønder »  : prinsesserne af Corvo og neuchátel , hertuginderne af rovigo og Abrantes , madame de canisy , madame regnault de saint-jean-d’angely og andre . Dirigerede af de to spillende herrers tryllestave figurerede de frem og tilbage som automater , i passende afstand beundrede af de øvrige balgæster : 
 vous , amusez-vous amusez-vous , betles  .  .  . 
Prinsesse Pauline sad i salens baggrund på en lav purpurbetrukken estrade , der var reserveret de fyrstelige gæster . Bag ved hendes stol af elfenben og forgyldt bronce , der lignede en trone , stod en opvartende kavaler ; hendes kejserlige og kongelige højhed kunne nu , uagtet hun ikke var fyldt tredive år , knapt gå over et gulv uden hjælp . Men hun var lige så prægtig , vellystig skøn , som hun altid havde været , og da hun — således som i dette øjeblik — næsten kun klædt i florsdraperier og diamanter , fra sin tronstol på estraden , strålende og ubevægelig som et afgudsbillede fra sit tempel , betragtede festens gang , bøjede alle sig — kvinder såvel som mænd — for denne kejserdømmets uforlignelige Venus . 
I reglen var ved sådanne lejligheder prinsessens første kammerherre også hendes tjenstgørende ypperstepræst , men i dag , da kejseren endnu ikke var til stede , og etiketten ret ustraffet kunne omgås , havde hun til kavaler valgt den unge Markis des Charentes , hvem hele Paris udpegede 

som den for øjeblikket lykkeligste af alle dødelige og som den , der i højeste grad var i besiddelse af gudindens yndest . Så vidt man kunne dømme efter hans ydre , fortjente han det også . Der sagdes , at han gjorde sig til af , gennem uendelige slægtled at nedstamme fra baskiske krigshøvdinger ; men af udseende mindede han — når undtages den høje og kraftige skikkelse — ingenlunde om de blonde basker . Hans moder havde været en andalusisk dame fra Cordoba — hun havde maurisk blod i sine årer , og det var let at se , at han måtte ligne hende . Han var mørk som en araber , næsten broncefarvet , slank og smidig som en ung panter , med aflange , stærkt strålende sorte øjne og brede blåhvide tænder , som altid blinkede i et smil . Denne iøjnefaldende skønhed , hans pralende uhørte letsindighed og frem for alt prinsesse Paulines gunst havde i det sidste år gjort ham til paris’ løve . Hans dragt var en slags strålende mellemting mellem en fransk officers og en afrikansk høvdings ; kongen af Neapels fantastiske uniformer gjorde nu alt i den retning muligt og tilgiveligt inden for hæren . Den aften bar han — og mere end én smilede meget betydningsfuldt til sin sidemand , da de genkendte den — en enestående prægtig husarDolman , foret med uvurderligt , sjældent pelsværk og besat med store diamantknapper . En Dolman , som general Bonaparte engang i Italien — det vidste man — havde foræret sin yndlingssøster , madame ledere . 
Henne i den anden ende af salen , men så nær ved kvadrillen , at de kunne se den , stod en gruppe yngre officerer , der nylig var komne tilbage fra felttoget i Østrig . Den af dem , der blev lagt mest mærke til , var en slank , næsten spinkel ung mand , der efter sit udseende at 

dømme meget godt kunne tages for en sekondløjtnant , dersom han ikke havde båret en brigadegenerals uniform . Det var grev Charles d’escorches de Sainte-croix , som for et år siden kun havde haft en underordnet , næsten nominel ansættelse i et aristokratisk fremmedregiment , men nu på én gang havde svunget sig op til adjudant hos Masséna , og ved sin kloge og dristige rådsnarhed , sin altid på-passelige årvågenhed under den vanskelige okkupation af Wien og lobau inden slaget ved wagram , ved  « det strategiske og taktiske geni »  — dette var kejserens egne ord — han her havde lagt for dagen , pludselig var bleven Napoléons og hærens yndling , den mest lovende af de unge helte , som vel endnu stod i anden række , men snart var rede til at rykke frem i historiens forgrund og danne den anden generation af kejserdømmets marskaler . 
Den unge general var først for ganske nylig kommen til Paris . Han havde været optagen af at hjælpe til med organisationen af de i Tyskland stationerede tropper og samtidig ved subtraktion fra ældre hærafdelinger og nye udskrivninger at danne den tredje portugisiske hær , som nu —- det var kejserens mening — under kommando af hans dygtigste generaler skulle give den oprørske pyrenæiske halvø , der så længe havde sat hans tålmodighed på prøve , nåde-stødet . 
Kvadrillen nærmede sig sin ende , og Sainte-croix , som havde talt livligt med sine nys genfundne kammerater , beredte sig allerede til at tage afsked og forlade ballet . Man beklagede ham spøgefuldt i anledning af den kavalerikommando , kejseren havde anvist ham i Junots korps , der allerede var på vej mod grænsen . Endnu i nat skulle den unge general tillige med sin chef bryde op for at ind 

hente sin afdeling i bayonne , og der var ingen ende på de andres beklagelser over , at han var så ulykkelig stedt at måtte forlade Paris midt under karnevalet . Den unge general svarede i samme tone , men han syntes ikke særlig bedrøvet . 
Pludselig fik han — just som han vendte sig om for at gå — øje på prinsesse Paulines strålende og iøjnefaldende kavaler . 
— hvem er det ? spurgte han pludselig . Jeg synes , jeg har set det ansigt et eller andet sted før  .  .  . 
— du gode gud , Sainte-croix , hvor du må være bleven provinsiel i Wien ! Det er jo tuileriernes største løve — des Charentes •  .  . 
— des Charentes , gentog Sainte-croix og så’ endnu en gang på ham . Såh  .  .  . nå , det er altså des Charentes  .  .  . 
— kender du ham ? spurgte vennen nysgerrigt , forbavset over den ejendommelige tone , hvori han gentog navnet . 
— nej , svarede Sainte-croix kort . Men jeg interesserer mig lidt for ham . 
På vejen til døren mødte Sainte-croix hans majestæt , som ledsaget af kongen af Neapel og sin suite endelig ankom og nu gjorde en kort officiel runde gennem søsterens saloner . 
Han standsede , da han så’ Sainte-croix , der med et dybt buk trådte et skridt til side . Kejseren vendte sig straks mod ham . 
— er det dig ? udbrød han forbavset . Jeg troede , at du allerede var på vej til grænsen . 

— ikke før midnat , deres majestæt . Jeg tager afsted samtidig med guvernøren af Paris . 
— jeg havde naturligvis gerne beholdt dig en tid i Paris — Napoléon talte så højt , at alle kunne høre ham ; han ønskede øjensynligt , at man skulle bemærke hans forkærlighed for den unge mand . Men du forstår jo selv , tilføjede han med den smigrende fortrolighed , han forstod at lægge i sin stemme , at den bedste belønning efter wagram er Spanien . Ikke sandt ? 
Sainte-croix bukkede tavs . Han havde ikke ansøgt om denne kommando i den portugisiske hær , som kejseren nylig havde tildelt ham -— heller ikke ønsket den . Men naturligvis kunne der ikke være tale om med så meget som et ord at sætte sig op imod Napoléons villie . Kejseren så' et øjeblik på ham , bøjede sig frem og sagde sagtere , fortroligt , halvt spøgende , idet han kneb ham i øret : 
— nå , min lille general — hvordan går det med vort frieri ? Hun er jo ikke så ueffen , den lille  .  .  . 
Det var hans majestæts taktik at bortgifte de unge officerer , han ville poussere , med rigets største arvtagersker . Det var et led i hans  « sammenblandingssystem »  . Han manøvrerede i sådanne tilfælde med en vis kynisk åben-hjertighed , men havde i reglen altid held med sig , da kun få turde eller havde lyst til at sætte sig op mod hans villie . I den sidste tid havde han fået den idé , at Sainte-croix , som ikke ejede synderlig andet end sit gamle navn og sine indtægter som comte de i’empire , burde gifte sig med en rig ung belgierinde , der i vinter var kommen til Paris . 
Sainte-croix smilede . Han var for sin egen part 

ligeså ærgerrig , som Napoléon kunne være det på hans vegne . Han svarede — ganske vist ærbødigt , men ikke overdrevent alvorligt : 
— jeg har set hende , Sire . Hun — han søgte efter ordene og udbrød derpå pludselig leende : 
— som min hustru har jeg ikke videre imod hende . Hun bliver vist bekvem ! Jeg tror ikke , jeg får mange dueller på halsen for hendes skyld . 
Kejseren kneb ham endnu engang ret hårdhændet i øret og smilede uden at svare . Efter at de sammen havde gennemvåget de farlige nætter på lobau , talte den unge brigadegeneral mere frit og utvungent med suverænen , end mange af hans allerældste venner nu vovede . 
1 det samme kejseren vendte sig for at gå videre , fik han pludselig øje på hr . des Charentes bag ved sin søsters stol oppe på estraden . De store diamantknapper i den celebre husardolman strålede i lysskæret i alle regnbuens farver . 
Hans majestæt blev stående et øjeblik og så’ ufravendt på den brillante kavaler . 
— det er jo en af dine  « smukke fyre »  , berthier — han drejede hovedet lidt i retning af prinsen af Neuchâtel , som pludselig blev nervøs . De trænger snart til at gøre nogen nytte , gør de ! Sig til Junot , tilføjede han nonchalant til Sainte-croix , men uden længer at se på ham , at han snart får en ekstra ordonnansofficer . Hr . des Charentes kan have godt af at være en sæson på halvøen ! 
Ingen kunne forstå , hvorfor Sainte-croix pludselig blev ganske mørkerød i hovedet , medens han hurtigt , alvorligt og underdanigt bukkede endnu en gang . Og medens de høje herrer i suiten ironisk reflekterede over , om ikke 

hans majestæt på den måde blev tvungen til at forvise sin halve garde til lejren i Spanien , fortsatte kejseren sin runde , mørk og i dårligt humør . 
Den ene af de spillende herrer gjorde i det samme sit sidste skaktræk . Kvadrillen opløstes , og de agerende forlod det tavlede tæppe . 
— er de her , madame la gouverneu .se ? Kejseren vendte sig til en spinkel og graciøs brunette , som med en dyb reverens , der på grund af den snævre og korte kjole næsten tog sig komisk ud , så hurtig som muligt søgte at komme forbi ham . Og Junot har ordre til at rejse allerede i nat  .  .  . 
Han så’ lidt spodsk på hende , hvast med sine skarpe øjne . 
— det var jo dem selv , der partout ville med . — har de fortrudt det ? 
— nej , Sire — jeg fortryder aldrig noget . Hertuginden af Abrantes så’ op , ind i kejserens klare øjne . Jeg skal hjem nu . Hendes majestæt har været så nådig at tillade mig at trække mig tilbage , nu , da jeg har gjort min pligt- 
hans majestæt forstod meget godt den ironiske betoning af det sidste ord . Han sagde kort : 
— farvel , madame . Vi ses sandsynligvis ikke i længere tid . 
Hertuginden af Abrantes stampede med foden i gulvet , da hun kom ud i forgemakket . Hun var så nervøs , at hun måtte bide sig i læben for ikke at briste i gråd . 
Endelig kom hun i vognen og hjem . Lygterne brændte . udenfor hotellet i champs élysées , hvor alle var i bevægelse . Guvernøren af Paris kom selv ud og hjalp hende af vognen . 

— hvor du dog er bleven længe borte , Laurette ! Klokken er allerede elleve . Og klokken tolv må vi rejse . 
Hun svøbte den store pelskåbe tættere om sig , generet af den fantastiske og i hendes øjne uklædelige dragt , hun var iført . 
— jeg kan ikke gøre for det , sagde hun utålmodigt . Kejseren opholdt mig et øjeblik . 
— kejseren ? gentog Junot og så’ spørgende på hende . 
— å , bare et sekund  .  .  . Du véd , han taler ikke længe med nogen nu for tiden . 
De gik sammen op ad den brede trappe til lejligheden ovenpå . I vestibulen vedblev tjenerne travlt og støjende at ordne kufferterne og den øvrige bagage . Junot åbnede døren til biblioteket , hvor man foran ilden i kaminen havde anrettet en lille souper . 
— jeg lod dem sætte det herind . Der er så koldt i spisestuen , for vinden står på , og her har vi det mest uforstyrret  .  .  . Vil du spise nu eller først klæde dig om  ? 
— ganske som du vil , svarede hun ligegyldig . 
Han tog kåben af hendes skuldre og så’ flygtigt , halvt smilende ned ad hendes ejendommelige toilet . 
— å , se ikke på mig ! hun sank ned ved bordet og slog utålmodigt ud med hånden , det er afskyeligt ; Caroline har ikke spor af smag  .  .  . Men børnene ! Hun så’ uroligt op . Er de ikke oppe ? 
— de blev så søvnige . Vi lovede , at vi skulle vække dem  .  .  . 
Uden at bryde sig om nogen betjening begyndte hertugen og hertuginden af Abrantes tavse , hver optagne af 

sine egne tanker , ganske borgerligt at tage for sig af , hvad der fandtes på bordet . 
— hvad sagde han — kejseren ? spurgte Junot pludselig ; det var ham umuligt at tie længere . 
— ingenting , svarede hun med påtagen ligegyldighed . Thi ingen vidste bedre end hun , at hvert af kejserens ord havde betydning eller fik det . Bare goddag og farvel . 
Han så’ skarpt på hende — uroligt — men sagde ingenting . Fru guvernøren af Paris vedblev at spise , tavs og træt . 
— så’ du noget til Sainte-croix ? spurgte Junot atter ligesom for at lede samtalen hen på noget andet . — 
— nej  .  .  . Og hun tilføjede nonchalant : 
— man ser ingen anden herre ved hoffet nu end des Charentes . Han fordunklet alle . For resten hørte jeg nogen sige , da jeg gik , at kejseren havde sagt ganske højt til en eller anden , at han ville sende ham til Spanien sammen med dig . Ja , jeg ved ikke rigtig , hvordan det var ; jeg hørte kun sådant noget  .  .  . 
— den galning ! han kan heller ikke vente sig bedre , lo Junot tvetydigt . Stakkels Paulette ! 
— å , ti dog stille ! afbrød hans hustru ham nervøst og utålmodigt . Sig heller : stakkels madame des Charentes — hun skal jo være et rent barn . Det er alt sammen oprørende ! tilføjede hun indigneret . Men i — hun vendte sig pludselig vredt , fjendtligt mod sin mand og så’ ham lige ind i øjnene — i mænd , i tror også , at 1 kan tillade jer alt ! Og så gør i dog den forfærdeligste ståhej , dersom jeres hustru rækker en smuk Karl , der tilbeder hende , blot så meget som en lillefinger . 
Junot blev blussende rød og derpå ligeså hurtig bleg . 

— ja , sagde madame Junot hævngerrig , jeg har ikke tilgivet dig det ; det skal du dog vide . At sætte himmel og jord i bevægelse , at lave scener , som hele Paris taler om , alt sammen kun for stakkels monsieur de cobentzls skyld , som du véd — ja , for du véd det , og du har altid vidst det — er mig mere ligegyldig end den stol , du sidder på . 
— hvorfor er du så irritabel i aften , Laurette ? Han rejste sig . Jeg kender dig ikke igen . Hvad har kejseren sagt ? Han tog hende hårdt i skulderen og bøjede sig ned over hende . 
— kejseren — å , kejseren — og altid kejseren ! sagde hun træt og irriteret . Han lod mig forstå — nej , det kan være det samme  .  .  . Hun så’ ned og angrede allerede bittert alt , hvad hun havde sagt . 
— skal jeg fortælle dig , hvad Duroc sagde til mig i formiddags ? spurgte Junot efter en pause og bøjede sig endnu dybere ned over hende . 
— å , min ven — hun så’ bedende op , pludselig med tårer i øjnene — du og jeg , vi forstår jo dog altid hinanden og holder altid sammen . Hvad nytter det nu at tænke på alt muligt andet ? 
— han sagde , vedblev Junot mørkt og med eftertryk — han , der er så forsigtig , han kom til at sige : husk , kejseren er korsikaner — han hævner sig ! 
Madame Junot tav . Hun var for stolt og for træt til længere at gå uden om sagen . Hun vidste , at man i hele Paris — på grund af hendes mands ufornuftige heftighed og  « dumme skinsyge »  — søgte at forklare hendes afrejse til Spanien midt i vintersæsonen som en slags tvang , medens Junot på sin side satte hendes frivillige , 

trodsige beslutning om at følge ham til krigsskuepladsen i forbindelse med hendes forhold til kejseren , angående hvilket han aldrig var kommen til nogen rigtig klarhed . Han havde måske heller ikke så ganske uret : i de to sidste år havde der ikke altid været lige morsomt i Paris  .  .  . 
Hun havde ikke lyst til at svare sin mand . Hele hendes heftighed og pirrelighed fra før var nu ganske forsvunden , og i stedet for følte hun sig kun så trist og vemodig . Hvad nyttede alt dette kævleri — al denne rippen op i alle mulige gamle historier ? Var ikke angsten for nutiden og fremtiden nok ? Hun havde været fortvivlet over denne nye kommando , som kejseren atter , efter vimeiro og Zaragoza , havde tvunget Junot til at tage imod i Spanien . Og hun havde besluttet , denne gang — koste , hvad det ville ! — selv at følge ham , råde ham , så godt hun formåede , dele farerne , ængstelsen , spændingen med ham . Hun sukkede og så’ op med et veltalende næsten tragisk udtryk i blikket under de langt fremtrukne sorte hårfletninger . 
— tænk ikke på kejseren nu , Junot , eller på hvad folk siger . Tænk på , at det måske er sidste gang , vi sidder her sammem . 
— fortryder du det , Laurette ? 
— du gør det samme spørgsmål , som han nylig gjorde . Nej , ikke for alt i verden blev jeg nu i Frankrig . Hun rejste sig og skød stolen tilbage . Jeg kan ikke spise mere — jeg går op til de små . 
Da hun kom ned igen , havde hun en glat , grå ridedragt på og det mørke hår kortklippet under den polske pelshue . Guvernøren af Paris ventede hende i vestibulen , 

som var fuld af tjenere og andet tyende . Han mønstrede hende hurtig og tavs — det gav et lille sæt i ham , da han så’ , at hun havde ofret sit rige hår . Derpå løftede han hende selv ind i berlinervognen , som var vel forsynet med pelsværk og uldtæpper . 
— kør ! råbte hertugen af Abrantes 'til kusken , idet han kastede sig ned i vognen ved siden af sin hustru . 
Tidlig en februar morgen , inden månen endnu var forsvunden fra himlen , og medens den frosne sne blånede på bjærgene rundt om , drog hertugen og hertuginden af Abrantes med følge over Spaniens grænse . 
— se , sagde guvernørens frue og pegede med ridepisken frem for sig — over kløfterne og de tågefyldte Dale . Dette land ser ud som en stor grav ! 
Og en af herrerne bag hende svarede : 
— de har ret , frue . Soldaterne plejer også at sige , at i Spanien er jorden hul og sluger os alle . 
De standsede et øjeblik , holdt stille , tæt samlede deroppe på det snævre bjærgplateau , medens hestene hvilede sig og prustede tungt , så at deres ånde stod som en hvid røg ud i den kolde , stille morgenluft . 
General Junot skyggede med hånden for øjnene og så’ ud over landet . 
— fremad ! kommanderede han . 
Og medens solen nu stod op bag ved dem , red den franske kavalkade langsomt ned gennem den i zigzag løbende hulvej . 

Viii . 
L'empereur l’accabla sous le poids de ses faveurs pendant une seuie kampagne . 
Mern . de Mme la også d’aerantés ( sur Sainte-croix ) . 
Det ottende hærkorps var på vej fra Burgos til valla-dolid . Det var nu omtrent midt i marts , og kulden var endnu — her oppe på Kastiliens øde højslette — uhyggelig skarp . Fortroppen , en afdeling dragoner under general de sainte-croix’ egen kommando , var nylig veget af fra den store landevej og red nu videre i retning af gården Castilloblanco . Den unge general , der sagde , at han kendte huset nøje , havde nemlig , da der blev tale om at finde en passende bolig til hertuginden af Abrantes , som på dette felttog ledsagede sin mand , foreslået , at hun uden videre skulle tage ind dér . Thi efter den anstrengende rejse i kulde og storm trængte den unge dame i høj grad til i nogen tid at hvile sig ud i et nogenlunde civiliseret hjem . Hun var alt for udmattet , forkølet og utilpas til lige i øjeblikket at kunne udholde et festligt indtog i Valladolid og den prægtige officielle modtagelse , man vidste , at kom 

mandanten , general Kellermann , havde i sinde at berede hende og hendes mand dér . 
Martseftermiddagen var bittert kold , og tågerne begyndte allerede at lejre sig langs pisuergas bredder . Sainte-croix knappede endnu et par knapper i kappen og løftede med en utålmodig bevægelse feltkikkerten , der hang i en rem over hans venstre skulder . 
Hundrede gange denne lange dag , havde han sagt til sig selv , at det var galskab — en fra hans standpunkt utilgivelig dumhed , på denne måde atter at kaste sig selv hovedkulds ind i fristelser og elendighed . Lige fra det øjeblik han atter indåndede Spaniens luft , lige fra det øjeblik han atter følte Kastiliens hårde jord under sine fødder , havde han stadig søgt at bekæmpe en for hver dag stigende attrå efter at gense den kvinde , der for kun et år siden havde været den eneste , der var til for ham her i verden . Men nu formåede han ikke længer at beherske sin længsel og greb , ved at påtage sig at anmelde og forberede madame Junots ankomst til Castilloblanco , resolut det første , det bedste påskud til på ny at besøge dette sted . Medens han nu nærmede sig gården , gjorde han forsøg på at indbilde sig , at et gensyn mellem dem egentlig intet betød ; hun var jo lige så bunden nu som før , og han på sin side havde jo allerede så godt som taget den beslutning at ægte den kvinde , som hans kejser havde udset til ham for at sikre hans fremtid og lette ham hans karriere . Den vanvittige plan , han for et år siden havde fattet , om at befri hende fra hendes barbariske bånd — koste , hvad det ville — var nu efterhånden fuldstændig opgivet efter den lange skilsmisse fra hende og alt , hvad der mindede om hende — under sommerens anstrengelser og triumfer , 

krigens spænding og frem for alt under hans egen personlige berøring med alle dem , som det var lykkedes at komme frem , og som havde magt i Frankrig . Nu , siden han kendte Napoléon nærmere og vidste , hvorledes han ræsonnerede , indså han meget godt , hvilket utilgiveligt misgreb det ville være af ham at få sit navn indblandet i en skilsmisseproces . Kejseren selv var en undtagelse — han kunne gøre , hvad han ville — men Europa burde ikke få det indtryk , at skilsmisser , der , til trods for code Napoléon og al sund fornuft , stred mod god katolicisme og aristokratisk tradition , hørte til dagens orden ved hans Hof . Sainte-croix vidste , hvilken hård kamp hertugen af vicenza nu i årevis havde kæmpet for at løse den kvinde , han elskede , fra hendes mand , og hvor vanskeligt det i denne sag havde været at få kejserens samtykke . Og han begreb meget vel , at det fra hans side — han , yndlingen fra i går ! som ikke kunne pukke på caulaincourts mangeårige yndest eller henvise til de tjenester , som denne lige siden konsulatet havde gjort Bonaparte — var en dumdristighed uden lige at ville tvinge en sådan sag igennem . Så kunne han ligeså gerne straks sige farvel til den strålende fremtid , som i de sidste måneder havde åbnet sig for ham , og frivilligt lade sig opsluge i det massernes navnløse mørke , der for ham — således som han nu engang var skabt — var den værste skæbne , der kunne ramme en mand . 
Men til trods for sin umættelige ærgerrighed , til trods for sit forcerede arbejde og sin faste beslutning om frem for alt at bryde sig en vej her i verden , til trods for den belgiske arvtagerskes millioner og indladende blonde yppighed , tænkte Sainte-croix — hver gang han 

tænkte på en kvinde — altid på Doña Ysabel og ikke på nogen anden . 
Han havde , lige efter at han blev sendt hjem til Paris , endnu berust af hendes skønhed og deres lidenskabelige afsked i Astorga , syg af længsel efter hende , urolig og skinsyg , skrevet et langt brev , som han havde sendt til Spanien med første kurér . Nu anså han det ikke for umuligt , at hun slet ikke havde fået det — i hvert fald havde han aldrig fået et ord til svar . Senere havde han ikke mere søgt at sætte sig i forbindelse med hende . Men gennem bekendte i hæren havde han hørt , at Doña Francisca , da Ney forrige nytår sendtes til asturien , havde været klog nok til at modtage kejserens tilbud om eskorte for sig og sin steddatter tilbage til Valladolid , samtidig med at hans majestæt på hjemrejsen til Frankrig selv begav sig derhen . Han antog , at de to damer — i lighed med størstedelen af den fransksindede kastilianske adel — dér var trådt i forbindelse med general Kellermann og stod under hans og hans troppers beskyttelse . Først nu nylig havde han rygtevis hørt i Burgos , at Doña Francisca , efter at marskal Ney som øverstkommanderende for sjette korps havde taget hovedkvarter i Salamanca , var flyttet derhen . Sin søn havde hun allerede i forvejen efter kejserens ønske sendt til et fransk lyceum for at opdrages der . Doña Ysabel var altså — dersom hun da ikke havde søgt tilflugt hos sin egen eller sin mands slægt , hvad han dog betvivlede — fuldstændig overladt til sig selv og uden beskyttelse hjemme på Castilloblanco . 
Dragonerne red nu over den gamle gårds forfaldne vindebro — ekkoet af de mange dønende hestehove kastedes dumpt tilbage fra murene foran dem . Den store port stod 

på vid gab , og soldaterne , som i Spanien altid var vante til baghold , så’ sig mistænktsomt og forsigtigt om , idet de langsomt , to og to i række , red ind i selve borggården . 
Ikke et menneske viste sig i gården , ikke en eneste Mantille flagrede fra balkonerne . Det så’ i første øjeblik ud , som om huset var uddød . Sainte-croix følte sig pludselig urolig , skuffet i sine hemmeligste forhåbninger . Havde da rygtet ikke talt sandt ? Var hun måske alligevel , når alt kom til alt , fulgt med sin stedmoder til Salamanca ? Eller havde hun — ligesom alle de andre — søgt tilflugt i valiadolid  .  .  . 
Han sprang utålmodig af hesten , gav hurtigt et par ordrer til sine folk og løb alene op ad den brede overbyggede trappe . 
Han gik gennem den store velkendte vestibule med de mange brogede fajancefade på væggene ind i den tomme sal , der lå halvmørk og øde i det kolde eftermiddagslys . Da han stod ved døren til det næste værelse og lige ville til at åbne den uden videre , hørte han pludselig den svage knirkende lyd af en kvindes lette fodtrin . Og i samme nu vidste han , at han havde fundet hende . Langsomt , halvt tøvende bankede han på døren . 
— luk op . Det er mig — Sainte-croix . 
Han hørte en hurtig bevægelse derinde fra , en kjoles raslen — derpå blev alt igen stille . Men han blev ikke utålmodig . Han lænede sig kun op mod dørkarmen og ventede ; og ubevidst strøg han hånden gennem sit fugtige hår , ligesom for at ordne det . 
Så åbnedes endelig døren — sagte , meget langsomt — og Doña Ysabel stod for ham med begge hænder på dørgrebet . Uden et ord , uden at hilse på ham , veg hun til side , og han trådte ind . I den dybe tavshed omkring 

dem , hørte han ubehagelig tydeligt sine lange sporer klinge imod stengulvet . 
Hun havde trukket sig tilbage hen imod vinduet ; slank og en smule foroverbøjet i sin snævre lange kjole med de bare hvide arme hængende hjælpeløst ned langs siderne og øjnene dybt nedslagne , stod hun aldeles stille , ubevægelig under hans blik , som hun i dette første øjeblik ikke turde møde . Han gik tæt hen til hende med det blonde hoved halvt sænket , vejrbidt , hærdet gennem et langt felttogs strabadser , i mange henseender en anden mand , end den , hun havde taget afsked med for et år siden . I hånden bar han den blinkende hjælm med den store hvide hestehårsbusk , og under dragonernes hvide med purpursnore besatte slængkappe strålede æreslegionens stjerne . Han havde forladt hende som en navnløs aristokratisk frivillig — hun genså ham som høj officer , ridder og rigsgreve , en mand af anerkendt tapperhed og klogskab , i hvem den skarpsynede kejser straks , da han første gang prøvede hans kræfter , havde anet den fødte kriger og chef . 
— Dona Ysabel , begyndte han sagte med en stemme , som , trods al hans bestræbelse for at tale naturligt , alligevel svigtede ham noget . 
Ved den første lyd af hans røst rettede hun sig nervøst i vejret og gjorde en let afværgende bevægelse med hånden . 
— de er alene , Dona Ysabel ? spurgte han med større sikkerhed og så' sig hurtigt om i værelset . 
— nej , svarede hun — pater Felipe er hos mig . Men han er syg for øjeblikket , tilføjede hun ligesom undskyldende . 
Han mærkede , hvor hun gjorde alt for at tale 

naturligt og ligegyldigt . Da hun i sit svar ikke hentydede til stedmoderen , turde han heller ikke spørge efter hende . 
— men deres folk ?  .  .  . forhørte han sig videre med skarp , urolig stemme , næsten streng . I den grad oprørte hendes ensomme og forladte stilling ham . 
— mine folk ? — ja , det véd jeg ikke , svarede hun , ikke fuldt så sikkert som før . Pigerne har vel som sædvanlig gemt sig , da de så' soldaterne  .  .  . 
Hun satte sig i den lange sofa ved væggen og bad ham med en sky , afmålt bevægelse om at tage plads på stolen lige overfor . Hun lod ikke til at være det mindste forbavset , sagde ikke et ord i anledning af , at hun på denne måde så uventet fik den mand at se igen , med hvem hun for kun et år siden havde taget afsked under så bitre tårer og med så lidenskabelig ømhed . Men hendes køligt høflige optræden — han sagde til sig selv , at hun behandlede ham som en kavaler fra valladoiid , der var kommen på en times visit — irriterede og forstemte ham mere , end han ville tilstå . 
— jeg kommer , madame , i den øverstkommanderende , hertugen af abrantes’ navn , begyndte han formelt uden at tage mod den plads , hun anviste ham . Han anmoder om nogle dages gæstfrihed på Castilloblanco for sig og sin hustru . 
— anmoder ? gentog Dona Ysabel ironisk harmfuld , og for første gang så’ hun helt op . Naturligvis er de velkomne , tilføjede hun derpå ligeså værdigt behersket som før . 
Sainte-croix var bittert , ja , meget såret , rasende og ydmyget over hendes øjensynlige bestræbelse for at holde ham på afstand . Han glemte aldeles , at han , når han 

tog sine egne planer for fremtiden i betragtning , jo egentlig simpelthen måtte være hende taknemmelig for den kølige måde , hvorpå hin fandt for godt at optræde over for ham . Han , der kun var en mand , anede ikke dybden af kvindens og særlig af den romanske kvindes grusomme forstillelseskunst . Han troede i første øjeblik — hvad hun også ønskede , han skulle tro —• at han i dette år var bleven hende ligegyldig , en blot og bar fremmed . Og jævnsides med denne tanke skød i næste sekund en anden op : hun havde naturligvis glemt ham for en ny beundrer ! Han vidste jo , hvor forladt hun havde været i den sidste tid , henvist til sin egen styrke — og kvindernes styrke er ikke stor ! 
Øjeblikkelig , behersket af en angst , en lidenskabelig bitterhed , han aldrig før havde følt , brød han hensynsløst alle de løfter om selvbeherskelse og klogskab , han nylig havde givet sig selv . Idet han bøjede sig hen imod hende , udbrød han heftigt , næsten brutalt : 
— jeg havde hørt , at de var alene her på castillo-blanco , men , men  .  .  . Jeg havde troet  .  .  . Han standsede , så’ skarpt , næsten truende på hende og sagde derpå langsomt med eftertryk : 
— hvor tør de være alene her , Doña Ysabel ? 
Hun så’ op . Og først nu kendte han igen hendes ejendommelige , mørkt farvede øjne , dybe som en kilde i skygge og vekslende som himlen — og overlæbens prægtige , barnligt og overmodigt stolte krusning , da hun næsten foragteligt svarede : 
— tør ? Jeg er jo ikke noget umyndigt barn som min Broder , og heller ikke drives jeg bort af andre grunde således som Doña Francisca . Pater Felipe er her jo og 

de fleste af min faders folk . Dette er min slægts hus , jeg har altid boet her — hvorfor skulle jeg forlade det , når ingen tvinger mig til det ? 
Han bøjede sig endnu dybere ned over hende og sagde usikkert uden at se op : 
— å , Dona Ysabel , de må dog kunne forstå  . . . Hvorfor er de sådan imod mig ? Hvorfor er de ikke oprigtig som før ? 
Hun rejste sig ligesom for at gå , men han lagde hurtigt og bestemt sin hånd på hendes håndled . 
— de har jo hele deres liv igennem hørt tale om krig , om mænds vold imod værgeløse kvinder . De véd jo , hvorledes det gik i Astorga ? Tænk blot — tænk , om det havde været en anden end mig , som havde fundet dem her alene . 
Hun rødmede dybt og gjorde ikke noget forsøg på at se op , da hun usikkert svarede : 
— jeg har intet at frygte — intet . Det forsikrede også Dona Francisca mig . Husk — hun gjorde en heltemodig anstrengelse for at tale naturligt og med værdighed — min mand er franskmand , mit navn er fransk ! 
Han slap hende ikke , drog hende tværtimod endnu nærmere ind til sig . 
— har de nylig hørt fra hr . des Charentes ? spurgte han pludselig . 
— ja , sagde hun roligt . Han plejer altid at skrive til min navnedag og til nytårsdag . Han er meget opmærksom , tilføjede hun umotiveret . 
— ikke oftere ? spurgte Sainte-croix ironisk . 
— nej , svarede Dona Ysabel ligegyldig , halvt forbavset . Vi kender jo hinanden så lidt . Ellers står jeg kun i for 

bindelse med hans intendant , vedblev hun på samme unødvendig forklarende måde . 
— det er et afskyeligt , unaturligt forhold ! udbrød Sainte-croix , pludselig ude af sig selv . Et barbari imod dem ! Fatter de det da ikke selv ? 
— det har næsten altid været skik og brug i vor slægt .  .  . Og det er jo også sædvane ellers , mumlede hun med en rettroende katolsk dames blinde underdanighed over for det , som har hævd , og som kirken bifalder . 
Sainte-croix blev , for hvert øjeblik der gik , mere og mere fortvivlet over denne apatiske kulde , som nu til det yderste æggede hans egen på ny opblussende lidenskab . 
På hele rejsen havde han uvilkårligt , instinktmæssigt udmalet sig deres gensyn helt anderledes . Han havde smigret sig med , at selv om også han af praktiske hensyn både for hendes og hans skyld var tvungen til at vise sig fornuftig og kold , så ville hun dog altid være lige uforandret i lidenskabelighed og ydmyg underkastelse som den sidste aften i Astorga . Han havde tænkt sig hende som en ny Julie — og så var hun blot en kastiliansk provinsdame , opdraget af munke og letfærdige fruentimmer ( således kaldte han nu i sine tanker Dona Francisca ) , efter fanden régimes allerværste traditioner — halvt udviklet som et barn , et rent barn i alle henseender , undtagen  .  ,  . Hun var spanierinde , hendes temperament var det samme som hendes landmandsinders ; ingen mand kunne tage fejl af det dyb af lidenskab og sentimentalitet , som fandtes i hendes dybe øjne . 
Og derfor — nej , måske ikke absolut derfor — han vidste egentlig ikke hvorfor — skønt han ofte i løbet af det sidste år havde grundet derover — elskede han hende , 

som han aldrig havde tænkt sig at kunne komme til at elske nogen kvinde ; thi ham som ræsonnerede så klart og i reglen så koldt , skjulte ikke for sig selv , at hans kærlighed fra begyndelsen af nærmest havde bestået i en slags forundring over alt det fremmede hos hende i forbindelse med en ejendommelig stærk fysisk tiltrækning . Det var hendes øjne , hendes slanke bleghed , der var så usædvanlig , i syden , hendes skælvende mund , som aldrig lo , anelsen om en vis glød i hendes væsen , som aldrig viste sig — det var dette , som havde fængslet ham , næsten fra det første øjeblik han så’ hende . Og de usædvanlige , så at sige ubundne forhold , under hvilke de — de få dage de havde kendt hinanden — havde levet sammen ; den næsten øjeblikkelige fortrolighed , som en gensidig opdagelse fører med sig ; det intime samliv på rejsen , da de ofte dag og nat havde delt samme vogn , spist af samme fad og drukket af samme glas ; da han måtte beskytte hende som et værgeløs ! Barn — alt dette havde gjort deres bekendtskab til noget for dem enestående og knyttet båndet mellem dem fastere , end måneders vedholdende kurtiseren havde kunnet gøre det . Han gik for at være i besiddelse af et i højeste grad koldt hoved og var yderst sober i sit forhold til kvinder ; han havde kun betragtet dem som en fra tid til anden ret fornøden adspredelse efter arbejdet , en fornøjelse , som det ville være en utilgivelig svaghed at anvende for mange dage af sit liv på . Derfor besad nu hans kærlighed til hende en vis oprindelig styrke , en ungdommelig varme , som sjælden findes hos de mænd , der har nydt mange kvinders gunst og elsket mere end én gang . Derfor var den i dette gensynets øjeblik så stormende , så skinsygt fordringsfuld , at den i 

et sekund , ved første blik sejrende nedbrød de kunstige skranker , som måneders fravær og eftertanke havde bygget op mellem ham og hende . 
— har de fået mit brev , Doña Ysabel ? spurgte han pludselig resolut , idet han så' hende ind i øjnene . 
— ja . 
— véd de ikke , eller vil de ikke vide , at jeg  .  .  . Han standsede , men hans blik afsluttede veltalende meningen . 
Hun lukkede et øjeblik øjnene . Blodet steg langsomt op i hendes kinder , og på én gang så’ han atter denne blide skælven om hendes læber , der havde betaget ham så stærkt , den allerførste gang han så’ hende , og som altid syntes ham så ejendommelig og forførende . 
— se på mig , sagde han bønfaldende . 
Hun gav efter for ømheden , den bydende lidenskab i hans stemme og så’ langsomt op — et par sekunder så’ de hinanden ind i øjnene , ubevægelige , uden ord . Han var hende nu så nær , at han kunne føle hendes hurtige åndedræt mod sit ansigt og høre hjertet banke under kjolelivet . 
— jeg vidste det , hviskedee han lidenskabeligt — å , jeg vidste det jo hele tiden ! 
Hun rystede på hovedet — energisk og afværgende , uden dog endnu at drage sine hænder ud af hans . 
— husker de ?  .  .  . hviskedee han igen , næsten uhørligt . 
Hun nikkede svagt , uden at løfte øjnene . Hendes kinder var nu flammende røde , og han følte , hvor hun rystede . De tav atter begge . 
— elskede  .  .  . Elskede  .  .  . sagde han sagte , inderligt , lidenskabeligt og trykkede heftigt , uden at kunne beherske sig længere , halvt bøjende knæ , sit ansigt ned 

mod hendes hænder . Hun stod stille , ubevægelig og hvid som marmor i det nu forsvindende dagslys med tilbagebøjet hoved og smerteiig lukkede øjne . Han så’ uroligt op på hende . 
— du , hviskedee han endelig ; det ord , med hvilket han så ofte i sine tanker havde kaldt hende . 
— jeg vil ikke , jeg vil ikke ! udbrød hun fortvivlet , angstfuldt kæmpende for at vinde sejr over sig selv . Jeg vil ikke elske dem . Når de vidste , hvor jeg har bedt , hvor jeg har ligget vor hellige frue  .  .  . Hun hulkede ubehersket , næsten hysterisk , idet hun tungt støttede sig mod sofaen . 
— et ægteskab kan opløses ! udbrød han heftigtuden længer med en tanke at tage hensyn til sin egen stilling . 
— aldrig uden gennem synd , siger pater Felipe . Og jeg  .  .  . Er det da ikke nok , udbrød hun bittert med en voldsom glødende harme , som pludselig kastede lys over hendes bevæggrunde , over hele hendes tankegang — er det da ikke nok med Dona Franciscas vanære ? 
— de forstår mig ikke , Dona Ysabel !  .  .  . 
— min ven — hun drog sine hænder ud af hans og trådte langsomt et skridt tilbage ; mod væggens mørke tapet så’ han , hvor bleg hun var . Å , Sainte-croix , jeg beder dem — gå . Gå , rejs deres vej igen , og lad mig aldrig se dem mere . 
— det kan jeg ikke , sagde han roligt , meget bestemt . Det er på kejserens befaling , jeg er i Valladolid . Og desuden véd de meget vel — han så’ hende lige ind i øjnene — at selv om jeg kunne rejse , så ville jeg ikke . Ikke nu . 
Dona Ysabel havde vendt sig fra ham — hun gik 

tavs hen imod døren . Han lod hende først gå , men idet hun lagde hånden på låsen , indhentede han hende . 
— her er deres amulet — han tog hurtigt den kæde frem , hun den sidste aften på trappen i Astorga havde hængt om hans Hals , og som nu hvilede løst i hans vestelomme . Den har bragt mig — om ikke lykke — så dog i det mindste held . Vil de have den tilbage , Dofia Ysabel , eller skal jeg beholde den ? 
Dofia Ysabel tog den og vejede den leti hånden , medens hun så' ned på det lille guldkors . Derpå gav hun ham den tilbage og — uden at slå øjnene op —- sagde hun meget sagte : 
— behold den . 

Ix . 
Pauvre Charles 1 je paimais si bien  . .  . 
La dsse d’abrantès ( de Sainte-croix ) . 
Avec de l’audace , de l’esprit et certaines frases d’un effet sûr on mène le monde . 
Mme de genlis . 
Hertuginden af Abrantes sad endnu i negligé ved sin morgenchocolade — de var først sent den foregående aften komne til Castilloblanco — da general de Sainte-croix lod forespørge , om madame tog imod . 
— men gud , Sainte-croix — hun rejste sig op fra det spinkle , forgyldte bord med gennembrudt kant , som så lidet passede ind i værelsets øvrige tunge møblement , og rakte ham smilende hånden — naturligvis tager jeg imod ! Mellem gamle krigskammerater som dem og mig behøver man da vel ikke at gøre så mange ceremonier  .  .  . Og hvad skulle jeg for resten ellers more mig med ? 
Sainte-croix smilede pligtskyldigst og kyssede hendes hånd . Men han sagde ingenting og satte sig lidt åndsfraværende ved den anden side af bordet . 

Laure Junot så’ skælmsk på ham med sine store brune øjne . Nå ? sagde hun pludselig utålmodig , da han blev ved med at tie . 
— madame , begyndte han usædvanlig højtideligt , halvt genert , jeg véd ikke , om de — om de allerede har haft lejlighed til at gøre markise des charentes’ bekendtskab ? 
— hvis  ?  .  .  . Å , nu véd jeg , hvem de mener  .  .  . den unge pige , der tog imod os i går aftes . Det lød bare så underligt :  « markisé des Charentes »   .  .  . Det stakkels barn ! 
Sainte-croix rejste sig lidt nervøst og gik op og ned i værelset . Hertuginden af Abrantes skød langsomt koppen bort , og idet hun bøjede sig frem med begge de bare arme på borddugen , så' hun uafbrudt på ham . 
— men Sainte-croix , sagde hun halvt bekymret , halvt maliciøs drillende . Hvorfor er de så  . . . så  . .  . distræt ? 
Han så’ op , mødte hendes blik og lo højt — en smule tvungent . 
— jeg — distræt ? sagde han ugenert . Nej , ikke det mindste . 
— kære Charles — madame Junot , som var to år yngre end Sainte-croix , havde leget sammen med ham , da de begge var børn , og betragtede ham næsten som en Broder — er vi venner , eller er vi det ikke ? 
— de véd , madame — han stod nu bag hendes stol — at der ikke findes nogen kvinde i verden , jeg sætter større pris på end dem . 
Hun vendte sig rask om , bøjede nakken en smule tilbage og sagde smilende med øjnene op mod hans : 
— med undtagelse af en ! 

— ja , han smilede også . De har ret — med undtagelse af en . 
— hvis navn de ikke vil nævne ?  .  .  . 
— jeg foretrækker , ikke at nævne det . 
— hør , sig mig — madame Junot forandrede pludselig taktik — de har jo været på Castilloblanco før ? 
— ja , svarede han tøvende , noget usikkert . Jeg var her i fjor sammen med hertugen af elchingen  .  .  . 
— var det for hendes skyld —- hendes , som de ikke vil nævne , tilføjede hun diskret og så’ ned på sine hænder , at de var så kold mod skønhederne i Burgos ? Ikke fordi der egentlig fandtes nogen , det var umagen værd at gøre sig videre ulejlighed for ! sluttede hun overmodig , nonchalant . 
— ikke ved siden af visse andre damer ! Den unge general bukkede galant . 
Madame Junot rettede sig i vejret , spæd og rank i musselinsmorgenkjolen . 
— se så , nu kan det vel være nok — ikke sandt ?  .  .  . Kære ven , tror de ikke , jeg gætter , hvad al den høflighed betyder ? Sig mig , hvad de har på hjerte ; de véd , at dersom jeg kan hjælpe dem , så gør jeg det . 
— å , min gode , dyrebare veninde  .  .  . Han kyssede endnu en gang hendes hånd og begyndte derpå tøvende : 
— jeg  .  .  . jeg kom til at tænke på  .  .  . Jeg ville blot bede dem interessere dem en smule for madame des Charentes — om muligt formå hende til at forlade Castilloblanco sammen med dem . Hun kan ikke være alene her ! tilføjede han heftigt og bestemt . 
— nej , naturligvis  .  .  . Madame Junot sad og så’ ned og prøvede på at se ud , som om hun ikke forstod det hele . Naturligvis . Men er det nu med hendes eget og 

hendes mands samtykke , de sådan sans façon kaster hende i armene på mig , om jeg tør spørge ? 
— å , madame , udbrød Sainte-croix bebrejdende . Når de vidste , hvor alene hun er , hvor ilde hun er stedt !  .  .  . 
— de mener , fordi moderen  .  .  .  ? 
— hendes stedmoder , rettede han hende kort . Ja , de véd , at Dona Francisca i øjeblikket befinder sig i Salamanca . 
— det er en skandale , sagde madame Junot indigneret . 
Sainte-croix trak på skuldrene . 
— man tager det ikke så nøje med formerne her i landet nu for tiden , som de nok snart kommer under vejr med , sagde han tørt . 
— jeg tror , at jeg allerede er kommen under vejr med det , svarede hertuginden af Abrantes roligt . 
— men de indser — han ville ikke bort fra det oprindelige æmne — at Dona Ysabels situation er i højeste grad prekær . Stedmoderen , der hidtil har været hendes naturlige beskytter , har uden videre forladt hende , og manden  .  .  . Han standsede . 
— de har ret . Hun er jo egentlig også nærmest en af vore . Jeg skal spørge hende , om hun vil være hos mig , til des Charentes kommer . Han er jo i alt fald den nærmeste til at tage sig af sin hustru . 
Sainte-croix så' op , hurtigt , hvast , med sine stålblå øjne . Men han sagde ingenting . De tav begge et par sekunder . 
— når kommer egentlig hr . des Charentes ? spurgte han i en tone , som han bestræbte sig for at gøre ligegyldig . 
— når hendes kejserlige højhed giver ham lov til at rejse , tænker jeg mig . Der var nogen , som sagde , at 

hun plejer at falde på knæ for berthier . Stakkels ber-thier ! lo hun pludselig overgivent . Jeg kan se ham , hvor han tygger på sine negle og ikke véd sine levende råd . 
— men kejseren  .  .  . ? 
— kejseren har så meget at tænke på netop nu , min ven , og Paris er stort . 
— ikke i den henseende . 
— nej , måske ikke . Men han trænger til sine søstre — nu efter skilsmissen  .  .  . Gud véd , om han ikke også snart begynder at blive træt af at våge over deres dyd ! 
Da Sainte-croix , for hvert minut der gik , blev mere og mere åndsfraværende og ikke svarede , tilføjede hun opmuntrende : 
— men han kommer nok . Hans majestæt lader ingen dø i synden , og imidlertid skal jeg nok tale med markisen . 
Da Junot en halv times tid efter kom ind til sin hustru , stod hun med en meget betænksom mine foran spejlet og holdt med begge hænder et blåt silkebånd under hagen for at se , hvorledes  « farven klædte »  . 
— jeg begynder at føle mig gammel , Junot , sagde hun pludselig uden nogen som helst indledning . Man gør mig — ikke just til fortrolig , det var synd at sige , men til en slags duena . Mig ! — synes du , at jeg begynder at se ud til det ? Hun vendte sig langsomt om imod ham . 
— hvem ?  .  .  . Hvad er der nu på færde ? 
— å , det er Sainte-croix . Gud véd , hvad der fejler ham ! — jeg tror alligevel , tilføjede hun med en vis selvfølelse , at jeg selv er i stand til at se det . Det er forskrækkeligt ! Hun sukkede , pludselig alvorlig . 
— er det en eller anden kærlighedshistorie ? spurgte 

lo ? 
Junot nysgerrig . Det er vist bare noget , du indbilder dig . Sainte-croix plejer at være som en isklump — det er han bekendt for ! Men i damer  .  .  . Han rystede på hovedet . 
Madam Junot svarede ikke på hans angreb . Hun sagde tragisk : 
-- det ender med , at hele staben betror mig deres flammer . Jeg kommer til at rejse omkring med et harem — sådan som de engelske aviser sagde om dig . 
Junot lo , men ikke rigtig naturligt . 
Hans hustru stod og hidsede sig selv op : hun udbrød pludselig indigneret — ganske umotivet syntes han : 
— det er da også en skandale , dette her med Dona Francisca , der er rømmet fra hus og hjem — bare for Neys skyld . 
— ja hvad skal man sige  .  .  . sagde Junot sløvt , filosofisk . 
— hvad man skal man sige ? Man skal naturligvis fordømme det , svarede hertuginden kategorisk- jeg kan forstå , tilføjede hun roligere , ligesom eftertænkende , at det er dette evige feltliv , som ødelægger jer . 
— å , vi er langt fra så slemme , som du tror , lo Junot frivolt . Han havde selv i øjeblikket så god en samvittighed , at han nok kunne tillade sig at tage kammeraten i forsvar . Det er meget sjældent , at nogen er så ilde faren , som Ney er det nu . 
— undtagen i Paris , afbrød hertuginden ironisk . 
Junot lod , som om han ikke hørte det . 
— dersom du havde set Dona Francisca , Laurette , ville du — selv du — tilgive Ney . Hun er bedårende . 
Madame Junot formildedes ikke synderlig ved denne entusiastiske forsikring . 

— hertuginden af elchingen har bedt mig skrive hende til . Det b .iver virkelig temmelig vanskeligt ! Og han , som var så forelsket i hende ! Husker du under konsulatet ? 
— jamen , Laurette — han — jeg er sikker på , han elsker hende endnu . 
— naturligvis , svarede madame Junot ironisk . Det er noget , jeg kender til — det lille hellige rum i mandens hjerte , som er reserveret hustruen . Skade bare , at det i regelen er så lille ! 
— du taler da ikke om dig selv , Laurette ? 
— nej . Og hun tilføjede oprigtigt : 
— jeg tror , at jeg har ret god plads i dit hjerte , men du véd meget godt , min ven , at der alligevel findes et antichambre , som jeg ikke kan erobre . 
— et antichambre — ja , for enhver , der bare har lyst til at åbne døren , lille ven ! Trøst dig med , at der næsten altid er trængsel dér , og så er der ingen fare . 
Madame Junot smilede harmfuldt uden at ville se op . Junot vedblev lidt hurtigt : 
— for resten må du have Ney undskyldt — hun er ikke pikant , din gode veninde , hertuginden af elchingen . 
— hun er en stor skønhed , sagde madame Junot bestemt og højtideligt . 
— ja , for satan , men det nytter ikke i længden ! råbte Junot utålmodigt . Når man kan en kvinde udenad , så kan man hende . 
— og du tror måske ikke , at vi efterhånden lærer vore mænd udenad ?  .  .  . Jeg forsikrer dig — hun lagde pludselig armen ømt om hans Hals og så’ ham halvt smilende , halvt sukkende ind i øjnene — at hvis nogen kender Junot , hertug af Abrantes , så gør jeg det . Og 

just af den grund — hun strøg hurtigt , lidenskabeligt sin hånd over hans ansigt og lagde den over hans øjne — holder jeg så meget af ham . 
Junot tog hende smilende under hagen og løftede hendes ansigt op imod sit . 
— Laurette hviskedee han , det er underligt nok , men  .  .  . jeg kender ikke dig . Jo , jeg kender dig , men du er alligevel ny for mig — altid . 
— så meget des bedre , lo hun , mere glad end hun ville være ved . For det er jo det eneste , du bryder dig om . 
De tav begge et par minuter . Derpå drog Laurette sig en smule tilbage , uden alligevel helt at frigøre sig fra hans arme , og sagde pludselig eftertænksomt uden nogen som helst overgang . 
— du har jo set madame des Charentes . Hvad synes du egentlig om hende ? 
— hun er mig for statelig , for æterisk utilgængelig , ja , hvad skal jeg sige  .  .  . bekendte hertugen af Abrantes åbenhjertig , der til trods for sin skæbnesvangre svaghed for prinsesser , havde en ret borgerlig smag . Men for andre , så  .  .  . sluttede han generøst . 
Dona Ysabel havde allerede tidlig om morgenen meget korrekt ladet høre til hertugindens befindende ; men de to damer så’ ikke hinanden før længere op af dagen , efter at herrerne allerede vare redne bort . Junot skyldte keller-mann , der forekommende havde ladet Karl v's gamle palads indrette til bolig for ham og hertuginden , en visit for personlig at underrette ham om , at hans hustru , der var udmattet efter rejsen , foretrak at blive nogle dage på 

Castilloblanco , indtil hun fuldstændig udhvilet og rask kunne komme til Valladolid . 
Doña Ysabel modtog sin gæst i den store salon i stueetagen . Med den indtagende varme hjertelighed , som madame Junot forstod at optræde med , når hun ville behage , hilste hun på den unge pige , som sky og lidt mistænksom , med gammeldags gratiøs høflighed gengældte hendes hilsen . 
Hertuginden af Abrantes var en god lagttagerske , når det gjaldt kvinder , og sainte-croix' besynderlige og uventede anmodning om morgenen havde nu gjort hende mere interesseret og skarpsynet end ellers . Medens hun indledede en høflig konventionel samtale angående rejsen , egnen , vejret og deslige , gav hun nøje agt på den unge pige , der let støttet til stolen bag sig , en smule kejtet og generet af den fremmedes opmærksomhed , som hun instinktmæssig mærkede , var bleven stående ved det ene vindue midt i det stærke forårslys . 
Hun måtte indrømme , at Sainte-croix , dersom han beundrede Doña Ysabel , havde en god smag , selv om hun — naturligvis ! — havde set smukkere kvinder . Madame des Charentes tegnede til at blive en stor skønhed , men hun var det ikke endnu — i det mindste ikke i den fordringsfulde pariserhofdames øjne ; men over hele hendes person var der dette  « noget »  , som er mere værd end al skønhed , dette umiddelbart og ejendommeligt fængslende , som de konventionelle dusinskønheder aldrig ejer . Hun havde , som madame Junot siden sagde ,  « blod i årerne »  , oven i købet meget blåt blod . Hun var i besiddelse af den fødte fyrstindes naturlige og stolte værdighed i forbindelse med en blid og indtagende smidighed , en varm 

abandon , som man kun finder hos sydens kvinder . Hun havde så godt som ingen verdenserfaring , thi hendes opdragelse havde været så som så , og blot de aller-almindeligste og mest fornødne kundskaber — det kom den fint dannede , belæste og kloge madame Junot snart under vejr med . Men samtidig måtte hun indrømme , at Doña Ysabel , hvor provinsiel hun end var , aldrig sagde en banalitet , at hun , hvilket æmne man også valgte , med fin og sikker takt undgik alle skær , hvorpå hendes begrænsede viden kunne strande , at hendes personlighed — uagtet hun var så ung — allerede hævdede sin plads og kunne fylde i en salon . Hertuginden af Abrantes , som selv var kvinde ud til fingerspidserne , forstod straks instinktmæssigt , at den indflydelse , Doña Ysabel øvede på mænd , måtte være umiddelbar og stærk . Der fandtes hos hende noget , der undertiden findes hos ætlinger af mange krydsede racer : noget vist blændende , intensivt ejendommeligt , en glødende og mystisk charme , som uvilkårlig forvirrede og bedårede den , som overhovedet var modtagelig for sådant . 
Madame Junot med sin store smidighed var det til en vis grad — skønt hun jo kun var kvinde . Jo længere hun talte med Doña Ysabel — og hendes franske tunge havde ikke vanskelighed ved at finde æmner — des mere indtagen i hende blev hun . 
I samtalens løb kom hertuginden — i anledning af en kurér fra Salamanca , som om morgenen var kommen til Junot — til at nævne marskal Neys navn . Hun havde gjort det halvt med forsæt — som et slags eksperiment for at prøve sig frem , men hun angrede det bittert , i samme øjeblik det var kommet over hendes læber . 
Intet tegn på forlegenhed eller undseelse ytrede sig 

hos den unge pige . Men på et sekund blev hun som forvandlet : trækket om læberne blev hårdt , og i hendes øjne , som blev mørke og langsomt sænkede sig , kom der et udtryk af had , næsten grusomhed . Madame Junot forstod øjeblikkelig , hvor dybt stedmoderen havde såret hende , og hvor bittert hendes stolthed led under det skridt , Doña Francisca havde gjort . 
Et øjeblik tænkte den franske dame på at fortsætte samtalen og lade som ingenting , men fintfølende som hun var , indså hun straks , at denne barmhjertige og beregnende diskretion ville såre den unge pige mere end et oprigtigt og ærligt ord . 
— madame , sagde hun og gik hen imod hende , idet hun rakte hende sin hånd med denne vindende , blidt lidenskabelige varme , som undertiden gjorde hende så indtagende for dem , hun syntes om . Skæbnen har nu ført os sammen , og vi kommer måske ikke til at skilles så snart . De er alene — usædvanlig alene — jeg er fremmed i deres land — lad os holde sammen og være venner ! 
Aldrig var nogen  « beskyttelse »  — om det kunne kaldes således — bleven tilbudt med større elskværdighed og varme . Doña Ysabel forstod det , og fra denne stund af var al skyhed og modstand forbi . Den sidste tids angst og ensomhed , den kamp , hun daglig i sit eget og sin Broders navn havde haft at bestå med stedmoderen , indtil denne til slut brød med hende for helt at gå op i forholdet til sin elsker , og den stærke sindsbevægelse , hun nylig havde været i ved så pludselig at gense Sainte-croix , alt havde brudt hendes kraft og slappet hendes selvbeherskelse , som allerede havde bestået så hårde prøver . Hun kunne ikke modstå den franske hertugindes 

ømme hjærtelighed . Taknemlig , tillidsfuld som et til sig selv overladt barn , kastede hun sig i de arme , som så gratiøs straktes ud imod hende , overgav sig på nåde og unåde til denne nye veninde , der ikke længer syntes hende fremmed . Hun var en dame af hendes egen verden , hun var loyal og modig , eftersom hun jo havde vovet at følge sin mand i denne ville , ulyksalige krig , der ikke førtes på slagmarken , men i hver hytte og hvert på ? ; hun var moder , og hun forstod . 
Madame Junot var også bevæget . Med kvindernes forunderlige og beundringsværdige glemsomhed huskede hun slet ikke længer , at denne unge pige for knapt en time siden kun havde været genstand for hendes private nysgerrighed , hendes mest indiskrete forundring . Tidens smag var frem for alt sentimental og patetisk — denne varme næsten højtidelige venskabspagt , efter at de blot havde set hinanden en eneste gang , tilfredsstillede dem begge , var ligesom et afløb for deres kvindelige sensibilitet , deres medfødte trang til scener . 
Men da det første følelsesudbrud havde lagt sig , kunne madame Junot , der som sagt var kvinde lige ud til fingerspidserne , ikke lade være at  « sondere »  sin unge veninde en smule . Hun sagde blidt : 
— de véd naturligvis mit barn , at hr . des Charentes af kejseren er beordret til Spanien . 
Det gav et sæt i Dona Ysabel , og hun tog sig uvilkårligt med hånden til hjertet . Hun blev så bleg , at selv hendes røde læber mistede farven . 
— nej , sagde hun svagt . Jeg véd ingenting . Slet ingenting  .  .  . gentog hun mekanisk . 
— jo , sagde madame junut bekræftende og gjorde 

samtidig medlidende sig selv det spørgsmål , om Dona Ysabel nogensinde havde hørt tale om prinsesse Borghese . 
— de kender jo knapt deres mand , vel ? fortsatte hertuginden sit forhør , idet hun nu gik lige løs på sagen . 
— nej , svarede den unge pige oprigtigt . Jeg har set ham så lidt . Hun sad stille et par sekunder og så’ lige ud for sig . Jeg husker ham egentlig blot fra vort bryllup — det var i sommeren 1805 , og jeg var kun tretten år . Vi blev viede her hjemme i kapellet ; så var der stor middag — jeg fik en hel mængde smykker , porcelæn og tøj til mange kjoler , og om aftenen kyssede han mig på hånden , inden han tog bort  .  .  . Hun talte langsomt , en smule anstrengt og så’ stadig lige ud for sig uden at dreje hovedet eller møde madame Junots medlidende blik . Det var altid min faders mening , at han skulle komme og hente mig , når jeg var fyldt seksten år — han ville ikke slippe mig før — men så  .  .  . ja , så véd de jo , at krigen brød ud netop det år , og min stakkels fader  .  .  . Hendes øjne fyldtes med tårer . Hertuginden af Abrantes trykkede med tavs sympati hendes hånd , og de sukkede begge dybt , idet de andægtigt løftede øjnene mod himlen . 
— hans intendant udbetaler mig mine årspenge , vedblev Dona Ysabel roligere . Det er det eneste , jeg har at gøre med hr . des Charentes . Han skriver naturligvis , når det er min navnedag , og sender mig meget smukke foræringer . Hun viste med en vis stolthed madame Junot det halsbånd af smaragder og Perler , hun bar . Men han er jo i kejserens tjeneste og må naturligvis blive på sin post , tilføjede hun naivt , og jeg  .  .  . Ja , de ser jo , madame , hvor 

"3 
dan det står til her — hun gjorde en fortvivlet håbløs bevægelse med hånden . Selv om han forlangte , at jeg skulle rejse til Frankrig — det ville næsten være mig umuligt , når jeg ikke havde et helt regiment til eskorte ! 
Madame Junot tænkte ved sig selv , at den smukke Markis nok skulle vogte sig for at kalde sin brud til Paris . Hun sagde deltagende : 
— det er ikke videre muntert , det , de dér fortæller mig , lille ven . Men nu kommer Markien jo heldigvis snart , og så vil vi håbe , at alle deres sorger og bekymringer er forbi . 
Dona Ysabel svarede ikke — der var dog også en grænse for hendes fortrolighed . Hun bøjede hovedet , slog sin store vifte ud og rejste sig træt . 
— ja , sagde hun stille , fuldstændig udtryksløst . 

X . 
La jeunesse est une ivresse continuelle ; c'est la fièvre de la raison . 
De ja rochefoucauld . 
Junot blev tvungen til at blive et par dage i Valladolid for at rådføre sig med Kellermann , der kendte forholdene i gammel-kastilien så godt , angående de foranstaltninger , som kejseren havde påbudt , at der skulle træffes , inden kampagnen definitivt begyndte . Desuden havde han jo også meget arbejde med at inspicere og fordele tropperne — det ottende korps okkuperede nu hele vest-kastilien og en del af Leon og strakte sig i en lang linie lige op til asturiens bjerge . 
En del af hæren manglede papir til forladninger , og den øverstkommanderende så sig af den grund nødsaget til at beslaglægge alt det , man kunne få fat i dér på egnen . Hvad man i den henseende ejede på Castilloblanco , måtte også ofres . Da damerne en morgen efter frokosten — et par dage efter hertugindens ankomst — sad sammen og broderede i salonen , trådte general de Sainte-croix uventet ind . 

— nej , er de dér , croix , råbte madame Junot glad . Det var pænt af dem ! Jeg troede såmænd ikke , at nogen havde tid til at give sig af med os nu . 
— å , jo — han kyssede hendes hånd og så' hurtigt , lidt forskende på hende for muligvis at komme under vejr med , hvad hun måske havde gættet angående hans forhold til Dona Ysabel . Er det ikke dem , der siger , at en franskmand altid har tid eller bør have tid til at være galant . For resten kommer jeg i embeds medfør  .  .  . 
Han vendte sig om mod Dona Ysabel og sagde tvungent , med et halvt forlegen , halvt beklagende skuldertræk : 
— ja , madame — jeg er fortvivlet ; men det er efter hertugen af abrantes’ udtrykkelige ordre  .  .  . Arkivet .  .  . Han standsede genert og tvivlrådig og fortsatte så : 
— det forekommer mig , at jeg har hørt pater Felipe sige , at der her på Castilloblanco skal findes nogle gamle værdifulde manuskripter  .  .  . 
— hvad vil de med dem ? spurgte den unge dame med uforstilt forbavselse . Hun havde rødmet flygtigt , da han trådte ind i værelset , men var nu fuldstændig sig selv igen . Hun mærkede , at hertuginden af Abrantes , som havde ladet sit broderi synke , stjålent iagttog dem begge . 
— jeg ville kun vide , om de måske kendte noget til dem , svarede han rask . Der skal blandt andet findes et fragment af et manuskript af Alarcon . Dersom de ville gøre mig den tjeneste at hjælpe mig , kunne vi muligvis hurtigt sortere det bedste fra og frelse , hvad frelses kan . 
Hun rystede håbløst på hovedet . 
— nej  .  .  . jeg har hørt tale om det , sagde hun ubestemt , 

men  .  .  . Jeg forstår for resten aldeles ikke , hvorfor  .  .  . Hun så’ spørgende på ham . 
— jeg har ordre til endnu i dag at bemægtige mig alt det papir , som findes her — vi mangler forladninger , sagde han stift og hurtigt i forretningsmæssig tone , medens han som civiliseret og velopdragen franskmand bluedes over denne vandalisme . 
Det lod imidlertid ikke til at gøre noget særlig stærkt indtryk på Doña Ysabel — hun var bleven mere indigneret , da hun på vejen til Astorga hørte , at englænderne havde sprængt den gamle prægtige bro over esla i luften . Men det berørte hende naturligvis pinligt , at noget , der i århundreder havde tilhørt hendes slægt , skulle fratages hende på en fremmeds befaling . Hun sagde afmålt : 
— min grandonkel , kardinalen , satte meget pris på bøger og papirer , og min fader beskæftigede sig også ofte dermed . Det gør mig ondt .  .  . 
— å , madame , udbrød han fortvivlet , tror de da ikke , det gør mig ondt . Men jeg kan desværre ikke fabrikere papir , vore forråd er slupne op , vi står kun i den nødtørftigste forbindelse med Frankrig  .  .  . Ja , de véd jo dette ligeså godt som jeg — han trak på skuldrene og slog beklagende ud med hånden . Og vi må have forladninger , sluttede han bestemt . 
Madame Junot , som lidenskabeligt elskede bøger , var mere indigneret end Doña Ysabel : hun troede ikke , at man i krigstid behøvede at gå til værks på den måde . Et øjeblik havde hun tænkt på at følge med dem ind i biblioteket ; men da det ikke lod til , at nogen tænkte på at opfordre hende dertil , blev hun siddende af frygt for at synes påtrængende og indiskret . Med en ung pige havde 

det efter hendes franske begreber naturligvis været en hel anden sag ; men madame des Charentes var jo , når alt kom til alt , gift — hun måtte virkelig tage vare på sig selv  .  .  . 
Doña Ysabel rejste sig og åbnede selv døren ind til  « biblioteket »  . Det var ikke stort , men af et bibliotek på landet og i Spanien at være , var det i alt fald ret betydeligt . Det var for en halvtredsindstyve år siden bleven ordnet af en Velasco , som på Ferdinand vps tid havde været teolog og ivrig tilhænger af dogmet om la inmaculada concepción , og siden udvidet og beriget af Don Luis , der i sin egenskab af  « filosof »  havde stor interesse for literatur . 
Sainte-croix havde , efter at den første stærke sindsbevægelse ved gensynet af Doña Ysabel havde lagt sig noget , alvorlig foresat sig ikke at lade sig besejre af fristelsen . Naturligvis — han behøvede vel ikke at give afkald på den glæde at se hende — det ville også , således som forholdene i øjeblikket stillede sig , vække alt for megen opmærksomhed . Ganske vist havde han ikke ved noget direkte løfte forskrevet sig til den belgiske frøken , men han havde heller ikke søgt at hindre eller afbryde de indledende skridt , som hans moder efter kejserens ønske allerede havde foretaget over for den unge dames familie . Han var alt for meget mand af sin tid til på nogen måde at anse sig for bunden , fordi han én eller to gange havde sagt til en gift dame , at han elskede hende ; til en ung pige af samme stand kunne det naturligvis aldrig være faldet ham ind at sige det , uden tillige at tilbyde hende sin hånd . Denne opfattelse var den samme i alle romanske lande , og han risikerede ikke , at madame des 

Charentes misforstod ham . Selvfølgelig havde det været det klogeste , definitivt og straks at gå af vejen for den alt for forføreriske indflydelse , hun udøvede på ham , men  .  .  . Han var jo altid vant til at stole på sin villie og var overtydet om , at han kunne beherske sig , når det gjaldt — særlig , tilføjede han trodsigt i sine tanker , da hun jo ikke syntes at tage mindste hensyn til hans følelser for hende . 
Inde i biblioteket skred han straks , meget alvorligt og virkelig interesseret , til at undersøge den hylde fuld af manuskripter , som Dona Ysabel viste ham . Hun følte sig øjeblikkelig , da hun nu atter befandt sig alene med ham , i høj grad forvirret , men ville naturligvis ikke være så svag at vise det . Hun blev derfor stående ved siden af ham under arbejdet og så’ høfligt ned på papirsbunkerne , som han lagde fra sig en efter en — for det meste uden at være kommen under vejr med , hvad det var for noget . Pludselig så' hun ham fordybe sig i nogle løse breve , som lå stukne ind mellem de andre papirer — gamle og gulnede , skrevne på groft , gråligt papir . 
Hun stod og så’ ned på ham , fulgte hans vekslende minespil , medens han læste — det flygtige , lidt vemodige smil om hans læber . 
— de smiler — hvad smiler de ad ? spurgte hun tøvende , nysgerrigt , ude af stand til længer at kunne tie . 
— å , han så’ op , lige ind i hendes øjne , endnu med papirerne i hånden . Jeg kom bare til at tænke på , hvor folk dog til alle tider har været lige tåbelige , lige fantastisk opfindsomme , lige naive og urimelige i kærlighed som vi  .  .  . Jeg mener , som menneskene nu er det . 
— lad mig se  .  .  . Hun strakte hånden ud efter brevene — men han holdt fast på dem . 

— nej , Dona Ysabel ! — det er  .  .  . Det er virkelig ikke noget , der passer sig for dem at læse . De er noget intime de breve , lidt vel omstændelige — ja , hvordan skal jeg udtrykke mig  .  .  . 
Dona Ysabel svarede ikke ; hun lagde sig på knæ på gulvet og begyndte at rode i de andre papirer med sænket hoved . Han forstod — og angrede — at han ved sin udtryksfulde og tvetydige vægring havde sat hendes ungpigefantasi alt for stærkt i bevægelse . Og medens han betragtede hende — hendes bøjede hoved på den smalle Hals , kinden og det lille blegrøde øre , den slanke , smidige figur , som hun lå dér på knæ midt imellem de støvede porteføljer — forekom det ham på én gang , at papiret , han læste i , brændte ham i hånden . 
Thi der fandtes — som han nys havde givet at forstå — noget højst æggende , djærvt og udfordrende i disse gamle breve fra en mand til en kvinde — en lykkelig og lovløs kærligheds insolerne , frimodige sprog , som steg ham til hovedet , fristede ham til forvovenhed og hensynsløshed . Men han beherskede sig og vedblev alvorligt at studere videre . 
Disse epistler var skrevne af en af Filip v’s franske ledsagere under arvefølgekrigen til en spansk dame , rimeligvis en stammoder til Dona Ysabel . Og i den intime og lidenskabelige beskrivelse , den henrykte franskmand — for at smigre hende , for at give hende bevis på sin gode hukommelse og måske for at opfriske hendes — gav af sin elskerinde , syntes Sainte-croix at skimte en vis lighed med den unge pige lige over for ham . Denne Dona bea-triz , som hans lykkelige og dristige landsmand så nøje beskrev , havde sikkert i høj grad lignet sin fjerne slægt 

ning : havde som hun været en smidig og bleg brunette med sælsomt farvede øjne , og for resten  .  .  . Sainte-croix rejste sig , hed i hovedet , rasende på sig selv , næsten skamfuld og med stærk hjertebanken . Han lagde brevene sammen og gemte dem i sin lomme . 
— har de noget imod , at jeg beholder disse breve , Doña Ysabel ? spurgte han med en stemme , som han bestræbte sig for at gøre så fast og ligegyldig som muligt . De er skrevne for mere end hundrede år siden af en landsmand af mig , en lykkeridder fra Provence , og de er egentlig kontrebande i deres familiearkiv . Men —• han kunne ikke lade være med at smile — deres onkel , kardinalen , har øjensynlig haft Sans for erotisk lyrik . Imidlertid — nu kan de ikke kompromittere nogen . Den , som har skrevet dem , er formodentlig falden på en eller anden slagmark , og damen har rimeligvis for længe siden fået absolution . Må jeg ? 
Doña Ysabel rejste sig langsomt op og rystede let støvet af sin kjole . 
— vær så god , sagde hun høfligt henkastet uden at se op . 
Men hun mindedes ikke , at hun nogensinde før i sit liv havde haft så stor lyst til at læse noget som netop disse gamle breve , over hvilke Sainte-croix nu så omhyggelig knappede sin uniformsfrakke . 
Hertuginden af Abrantes , der , når hun ikke havde selskabslivet i Paris og sine børn at sysselsætte sig med , nødvendigvis måtte have noget andet at tage sig for , havde , da hun havde gjort pater Felipes bekendtskab efter hans sygdom , straks fundet på , at hun ville læse spansk med 

ham — eller rettere sagt uddanne sig i sproget , for hun kunne allerede en hel del . Desuden holdt hun af at tale med præster ; ligesom sine forfædre , kejserne i konstan-tinopel — måske også fordi det efter konkordatet var højeste mode — interesserede hun sig lidt for teologi . 
Pater Felipe var imidlertid mere verdensmand end teolog . Han nedstammede fra en fornem lombardisk slægt , der under krigen og den cisalpinske Republiks dannelse havde taget så stærkt parti mod franskmændene , at dens medlemmer havde gjort sig politisk umulige i Milano . Allerede straks efter slaget ved Marengo havde han fundet helvede alt for hedt i Italien og var — skønt jesuit — udvandret til Spanien , hvor han bestemt håbede at finde et fristed hos sin ven på Castilloblanco , idet han under et intetsigende spansk fornavn , skjultit e gamles historiske navn . Han var livlig , holdt som de fleste af sine landsmænd af at tale , var forbindtlig , høflig galant og interesserede sig meget for damer . Han havde før været stærkt politisk interesseret og på Østrigs side haft mange intrigetråde mellem sine fingre under de første koalitioner mod Frankrig og altid , til trods for sit venskab med den anderledes tænkende Don Luis , principielt været republikens og kejserdømmets fjende . Men nu var han en ældre mand — han havde personlig prøvet så meget , set og hørt så meget , at alt , hvad han kaldte  « store , abstrakte meninger »  , egentlig var blevet ham temmelig ligegyldigt . I årenes løb havde han efterhånden udviklet sig til en pessimistisk skeptiker , som kun på afstand interesserede sig for gud og mennesker , og som for hver ulykke , der skete , kun overfladisk beklagende trak på skuldrene med en mine , som om han havde væddet med sig selv og 

vundet . Men som ægte italiener var han yderst forsigtig og fandt en glæde i at forstille sig ; det faldt ham f . Eks . aldrig ind over for sit skriftebarn , Doña Ysabel , at berøre religiøse spørgsmål undtagen på den mest ærbødige og højtidelige måde . Hun nærede en ubegrænset tillid til ham , skønt han endnu stadig stod på den bedste fod med Doña Francisca , der i hans øjne — og det gjorde han aldrig nogen hemmelighed af — var den mest bedårende kvinde i verden . Han havde altid , lige siden han var kommen til Spanien , været meget afholdende , var måske også lidt træt af kvinder ; men sin medfødte smag for kvindelig skønhed havde han — rent æstetisk — bevaret . Var det kun kommet an på ham , havde han straks givet Doña Francisca absolution for hendes synd , men naturligvis : formen er en vigtig ting — og sakramentet ! Sakramentet er også en vigtig ting  .  .  . 
Han på sin side var mindst ligeså henrykt over at få lejlighed til at konversere med madame Junot som hun med ham . Som de fleste af den katolske kirkes præster talte han gerne med damer , og det var længe siden , han havde truffet på en så spirituel og belæst dame som hun . Thi til trods for sin uvilje mod Frankrig talte han fortræffelig fransk . 
Samme dag som Sainte-croix var kommen tilbage fra Valladolid , havde hertuginden af Abrantes om eftermiddagen sin første time . Hun sad inde ved det store marmorbord i salonen og brød af alle kræfter sit smukke mørke hoved med en ældgammel spansk-latinsk grammatik og tog imod subtile komplimenter af den galante lærer , da en af tjenerne trådte ind . Med den underlige familiaritet mellem tyende og herskab , som altid findes på landet i Spanien , gik han 

hurtigt og konsterneret lige hen til  « señoritaen »  , som var i færd med at vinde en dukke silke fra sainte-croix’ hænder , og meddelte hende højt hviskende , at Doña paquita lige var kørt ind i gården . 
Alle de tre , som befandt sig i værelset , havde samtidig en fælles følelse af ubehag og angst , da de — uvilkårlig generte og deltagende — så’ hen til den unge pige , der straks havde rejst sig op . Hun vendte sig om mod hertuginden og sagde tvungent , med stor værdighed : 
— det er dem , madame , Doña Franciscas besøg gælder — ikke mig . Hun er meget opmærksom  .  .  . 
— går de ? udbrød madame Junot nervøst og slog hurtig sin bog i . 
— nej , dersom de ønsker det , bliver jeg naturligvis . 
Hun satte sig igen ned , men hendes hænder rystede da hun atter bøjede sig over silken . Sainte-croix tog ikke øjnene fra hende . 
Madame Junot angrede allerede sit uvilkårlige udbrud , men hun indså , at hun som fremmed kun gjorde ondt værre , hvis hun selv bad Doña Ysabel om at fjerne sig . Pateren havde straks rejst sig for at tage imod Doña Francisca , og hertuginden gik nu også ud i forstuen for at gå sin  « gæst »  i møde , thi som sådan måtte hun jo efter den unge piges bestemte forklaring anse slottets frue . 
På trappen stod allerede pater Felipe , medens gamle Antonio holdt vogndøren åben . Hertuginden blev forbavset over at høre Doña Francisca , som fra sit hjem hensynsløst var flygtet i sin udenlandske elskers arme , fromt mumle så snart hun satte foden på tærskelen : 
— ave Maria purissima ! hvortil præsten med største alvor ligeså fromt svarede : sin pecado concebida . 

hertuginden vidste endnu ikke , at dette var den almindelige form for hilsen på landet . 
Derpå gik Doña Francisca hen over stengulvet , slog mantillen tilbage og hilste graciøst med sædvanlig overdreven spansk høflighed på madame Junot . 
— det er mig en behagelig pligt , madame , at byde en så højt anset dame velkommen til Castilloblanco . Her gjorde hun en statelig reverens , som hertuginden af Abrantes besvarede ligeså statelig . Desværre er jeg i øjeblikket , da min søns øvrige ejendom i høj grad kræver tilsyn , ikke i stand til selv , som jeg ønskede , at sørge for deres bekvemmelighed , men jeg håber , at min datter , madame des Charentes , til fulde gør det . 
Madame Junot indrømmede senere med græmmelse , at den andens sikkerhed bragte hende således ud af fatning , at hun for første gang i sit liv ikke rigtig vidste , hvad hun skulle svare . Hun bøjede bare høfligt hovedet , idet de begge , fulgte af pateren , gik ind i salen . 
Doña Francisca blev glad over at træffe Sainte-croix , som hun altid havde syntes godt om . Medens hun med en beherskelse og åndsnærværelse , som gjorde hendes franske blod ære , flygtigt hilste på sin steddatter — som om hun havde set hende i går — gik hun straks hen til den unge general . 
— de tillader vel en gammel veninde at lykønske dem , kære Sainte-croix ! hendes fortrolige optræden og den forbindtlige måde , hvorpå han fandt sig deri , irriterede Doña Ysabel . Skøndt vi hernede sjældent har lejlighed til at læse le moniteur , ved vi jo dog så nogenlunde , hvad der foregår ude i verden . 
Sainte-croix tvivlede ikke om , at hun fik sine under 

retninger om den franske hær fra allerbedste kilde . Han svarede galant : 
— dersom jeg virkelig har haft lidt held med mig i Østrig , er der ingen steder , jeg hellere hører det omtale end i Spanien . 
Samtalen fortsattes let og utvungent — om hoffet i Madrid , om kongens rejse i Andalusien , om Soults almagt i det sydlige og marskal Victors triumf ved Sevilla . Men hertugen af elchingens navn nævnedes ikke , og den unge frue , der ellers lod til at være så godt underrettet , syntes ikke at vide noget som helst nyt fra Salamanca . 
Kun Doña Ysabel deltog ikke med et ord i samtalen , men hendes øjne fulgte ubarmhjertigt , ufravendt stedmoderen . Denne var bleven lidt magrere i den sidste tid , og ansigtets linier var mere markerede , samtidig med at der over hele udtrykket var en vis blid og smægtende charme , som det ikke før i så høj grad havde haft . Men hvad der mest faldt den i øjnene , der kendte hende så godt , som Doña Ysabel gjorde det , var den forandring , der var foregået med Doña Franciscas figur . Den havde altid været i besiddelse af en vis pragtfuld modenhed , men livet og hofterne under den snævre , løst nedhængende kjole , syntes nu fyldigere , og hun førte hovedet og skuldrene mere tilbage , når hun gik . På én gang blev den unge pige blodrød og rejste sig heftigt . Sainte-croix som altid — hvem han end talte med — havde halvdelen af sin opmærksomhed rettet på hende , følte sig urolig og så’ hurtigt efter hende . 
Doña Ysabel gik hen til vinduet og blev stående med armene i vindueskarmen . Det lod ikke til , at nogen lagde mærke til hende , og samtalen henne ved bordet fortsattes ganske som før . Hun , som var født og opdraget ude på 

landet , hvor den slags naturlige fænomener bestandig havde mødt hende lige fra hendes første barndom , og som stadig overfor dem følte en ung piges hele undrende interesse , hun — hvis fantasi for øjeblikket oven i købet var mere end sædvanlig ophidset — havde pludselig , da hun genså stedmoderen så forandret , fået en ny ide : hun skal have et barn  .  .  . Du store gud , hun får et barn  .  .  . 
Hendes første følelse var indignation , rasende harme og skam — bitter skam . Og alligevel — det var ikke blot på den letsindige Doña Franciscas vegne hun rødmede , da hun så hurtigt rejste sig og vendte sit ansigt bort — det var  .  .  . ja , hun vidste ikke rigtig , hvorfor det var . Thi samtidig med at denne tanke for gennem hende hjerne , glemte hun i samme nu hertugen af elchingens elskerinde og tænkte kun på Sainte-croix . Havde han ikke været til stede , siddet ved hendes side , da hun gjorde denne opdagelse , havde hun sikkert følt det alt sammen på en hel anden måde . Men nu  .  .  . Blodet for som ild gennem hendes årer , det pressede sig sammen i halsen og hamrede i tindingerne . Hun rystede og havde lige som en tåge for øjnene , da hun — som for et undfly — gik bort fra dem hen til vinduet . 
Alene i den anden ende af værelset , med ryggen til de andre og panden mod den kølige rude , medens blikket ikke så’ andet end havens virvar af grønt , tænkte hun atter på Doña Francisca . Hun harmedes og bluedes atter — i hendes erindring dukkede halvt glemte skældsord fra det laveste folkesprog op , hun som barn , da man ikke generede sig for hende , havde hørt tjenestefolkene bruge i sådanne tilfælde , rå , alvorlige , ubarmhjærtige og ligefremme ; kirkens hårdhændede fordømmelsesord , som 

nu kun har virkeligt liv på bøndernes læber . Og samtidig med at hele hendes romansk stærke , med kristelige dogmer og verdslige traditioner nærede sociale instinkt rejste sig i fordømmelse af Dofia Franciscas fejltrin , følte hun sig dog — nu da hun i hende anede moderen — mægtigt , nysgerrigt , længselsfuldt dragen til stedmoderen , således som hun aldrig havde følt det før . Det var , som om et nyt hemmelighedsfuldt bånd — et bånd hun ikke ville anerkende og dog halvt følte sig stolt over — nu knyttede hende til den anden . I belysning af Dofia Franciscas synd så’ hun for første gang sig selv som helt fuldvoksen kvinde , forstod og erkendte — uvilligt og uvilkårligt , men intensivt klart — de krav , den tvang , de konsekvenser , hendes egen unge kærlighed ville medføre for hendes liv . Med en lidenskabelig angst , en smerte , som inderst inde var salighed , følte hun , som var så ren og jomfruelig , sig som kvinde solidarisk med synderinden ved sin side , og uvilkårligt bøjede hun sig , ydmygt ventende og trodsigt fordrende , for naturens almægtige , uskrevne lov , for kærlighedens mystisk hellige evangelium . 
Dofia Francisca , der , samtidig med at hun ved at gøre husets gæst , den fine franske hertuginde , sin visit , hævdede sin stilling som Castilloblancos retmæssige herskerinde , var alt for stolt til at bede sin steddatter om gæstfrihed under sit eget tag og blev derfor ikke længe . Efter et slags måltid bestående af en let , stærkt safrankrydret ret , chokolade , azucarillas , likør og sukkervand , sagde hun allerede farvel . Hun havde lovet at tilbringe aftenen hos en veninde i valiadolid , forklarede hun meget omstændeligt for madame Junot , der taktfuldt afholdt sig fra at gøre nogen som helst kommentarer over , at hun havde rejst den lange 

vej fra Salamanca til Castilloblanco for en så kort visit . 
Hertuginden af Abrantes fulgte hende ud i vestibulen . Med en vis tilfredsstillelse opdagede hun , at man overalt i Spanien betragtede hende som en suveræn — så snart hun opholdt sig i et hus , var huset efter alle etikettens love  « hendes »  og de virkelige ejere blot en slags priviligerede gæster . Til trods for sin forudfattede uvilje og fordom mod Neys elskerinde havde madame Junot ikke i løbet af denne korte samtale kunnet værge sig mod det sympatetiske indtryk , Doria Francisca altid gjorde , når hun ville behage . Hun tog høfligt afsked med hende og komplimenterede hende med alle gængse fraser for hendes opmærksomhed . 
Dofia Ysabel fulgte stedmoderen helt ud på den brede overbyggede trappe . Der var noget i hendes øjne , som gjorde , at den erfarne og skarpsynede pater Felipe et øjeblik diskret trak sig tilbage . Sainte-croix stod som god kavaler allerede ved den åbne vogndør , rede til at hjælpe damen ind i ekvipagen . 
Doña Francisca havde også set udtrykket i steddatterens øjne . Hun standsede ubeslutsomt midt på trappen — afventende , og drog mekanisk kniplingssløret dybere ned over øjnene , idet hun , ligesom for at beskytte ansigtet , løftede sin vifte . Dofia Ysabel , med det gyldne bånd om panden — med sine store ædelstene lignede det en krone — og den snehvide Mantille skudt tilbage på hovedet , stod et trappetrin oven for hende . 
— er det sandt ? spurgte hun hurtigt , hårdt , hæst . Og da hun så’ udtrykket i den andens øjne , der langsomt , halvt bedende vendtes mod hende under det sorte slør , 

gentog hun , idet hun med en hurtig bevægelse foldede hænderne : 
— ja , det er sandt . Jeg forstod det straks . Å , jeg vidste det !  .  .  . Hvordan skal dette gå ?  .  .  . 
— der er langt til den tid , sagde Doña Francisca dæmpet uden at gøre noget forsøg på at undvige eller forsvare sig . Hele syv måneder  .  .  . 
Doña Ysabel gjorde en fortvivlet afværgende bevægelse med hænderne , hendes øjne , grusomme i deres udtryk af vrede og indignation , slap ikke stedmoderens ansigt . 
— og man kan jo dø , sagde Doña Francisca sagte og ydmygt , idet hun bøjede hovedet . 
Doña Ysabel sænkede langsomt blikket , men udtrykket om hendes læber var lige ubarmhjærtig hårdt . De tav begge et par sekunder . 
— beliquita , hviskedee Doña Francisca pludselig blidt — det navn , hvormed hun , straks da hun kom til Castilloblanco , havde plejet at kalde den lille pige — og hun lagde hånden let på hendes arm . Jeg ønsker , at Emilio aldrig skal få dette at vide  .  .  . 
Pater Felipe nærmede sig tøvende og hostede let . 
Doña Ysabel svarede ikke . Hun så’ op med sine store øjne , alvorlige og mørke — Doña Francisca kunne længe efter ikke glemme udtrykket i hendes blik . 

Xi . 
« on nous dit encore que : quand on connaît le caractère d’un homme , on a la clef de sa konduite ; c’est faux  .  .  . C’est que presque jamais l’homme n’agit par l’acte naturel de son caractère mais par une passion secrète du moment , réfugiée , cachée  . . . » 
Napoleon . 
Man var nu i den anden uge af April , og madame Junot opholdt sig endnu stadig på Castilloblanco . Gennem de dybe nischevinduer inde i salonen faldt solen i lange striber ind over det mørkerøde teglstensgulv , på hvilket Dona Ysabel nylig havde kastet sit safrangule langsjal , da hun skulle til at koifferes . Hun sad nu foran det lille ovale håndspejl , som en kammerpige stod og holdt , medens hertuginden af Abrantes bag ved hende forsøgte at sætte hendes hår efter den sidste , nylig ankomne modejournal — en coiffure à la voile med et gazeslør , som fra spidsen af frisuren gik ned bag om det ene øre og rundt om halsen for til sidst at falde tilbage over den anden skulder . Hertuginden af Abrantes sang , medens hun erfarent og behændigt lod kammen gå gennem det lange hår . 

døren til forstuen åbnedes udefra og hertugen af abranles , fulgt af general de Sainte-croix , trådte ind i værelset . 
Madame Junot drejede hovedet og nikkede let til sin mand , Doña Ysabel gjorde forvirret et svagt forsøg på at rejse sig . 
— nej , bliv dog siddende , lille ven ! råbte hertuginden forskrækket . Nu kommer just det vigtigste øjeblik — jeg skal til at binde frisuren op  .  .  . 
Hertugen af abranles bukkede sig og tog modejournalen op , der var faldet på gulvet . 
— er det moderne ? Han pegede på billedet . Ganske graciøst , må jeg sige — men i kommer til at ligne haremspigerne i Kairo  .  .  . 
— det er allerhøjeste mode , svarede hertuginden overlegent . Jeg véd , at dronning Hortense bærer den på sit sidste portræt . Og hun vedblev dybt interesseret kunstfærdigt at rulle det tykke hår op fra den bøjede hvide nakke . Sainte-croix var standset bag ved dem ; han var ikke rigtig sikker på , om madame des Charentes vidste , at han var til stede i værelset . 
Junot kastede modejournalen fra sig og satte sig i lænestolen ved vinduet . Ja — nu er det bestemt ! I overmorgen går det ad Astorga til . 
Hans hustru vendte sig om — hun var netop i færd med at fæste gazesløret op med juvelnålen . Allerede ? udbrød hun og slap det alt sammen , idet hun gik hen imod sin mand . 
Doña Ysabel vinkede til pigen , at hun kunne gå . Hun beholdt spejlet i sit skød og bøjede sig dybt ned imod det for at gøre frisuren færdig , men hendes hænder 

rystede , da hun snoede sløret om halsen . Sainte-croix gik hen til hende . 
— jeg tog mig den frihed at gøre generalen selskab , da jeg gerne ville sige dem farvel , madame , begyndte han høfligt og behersket . 
— de følger altså med til Astorga ? 
— ja , madame . Jeg har jo været med til at okkupere det én gang før for kejserens regning  .  .  . 
Doña Ysabel sad tavs i samme stilling med bøjet hoved . Sainte-croix bøjede sig dybt ned over hende , og deres øjne mødtes i spejlet i hendes skød . 
Sainte-croix’ hånd berørte skælvende sløret på hendes skulder . Hun vendte sig ikke om — bøjede sig kun dybere ned , og hendes ånde gjorde spejlglasset mat , så at de ikke længer kunne se hinanden . 
Så — pludselig — førte den unge pige sin smalle finger let hen over glasset . Han fulgte den med øjnene og læste — skrevet af hendes hånd , langsomt , usikkert , men ganske tydeligt — sit eget navn på spejlfladen . 
Sainte-croix’ hånd greb fastere om hendes skulder ; hun rejste sig heftigt — spejlet gled i det samme ned fra hendes skød og knustes mod gulvet . 
— å , gud , hvad har jeg dog gjort ! råbte Doña Ysabel fortvivlet , idet hun med hænderne for øjnene sank tilbage mod den unge mands skulder . Det betyder død  .  .  . En her i værelset må dø , og  .  .  . 
Han dristede sig til at lægge armen om hendes liv , og idet han bøjede sig ned over hende , hviskedee han dæmpet : 
— og det bar mit navn . 
Også hertuginden af Abrantes trykkede hænderne 

mod hjertet , og hendes blik søgte uvilkårligt hendes mands . 
Men Junot lo højt . Han lagde armen om sin hustrus skulder og tvang hende ned i lænestolen . 
— det er kun i Spanien , man endnu tror på sådanne ammestuehistorier , sagde han muntert . Kan det trøste dem , madame , så skal jeg fortælle dem , at dagen før slaget ved lonato kom jeg selv til at slå den usle stump spejl itu , som jeg barberede mig ved  .  .  . 
— men din bedste ven , muiron , faldt ! råbte Laure ligbleg . 
— ja , for fanden ! Men det var jo mig , der slog spejlet i stykker , svarede Junot utålmodigt , da han for sent mærkede , at han kun havde gjort ondt værre . 
Dona Ysabel lod sine hænder synke — hun så’ op på Junot med sine store mørke øjne . 
— og det var deres bedste ven , som faldt ?  .  .  . Den , de holdt mest af ? 
I sin forvirring og angst mærkede hun ikke , at hun blottede sig , at hun uhjælpeligt gav sin hemmelighed til pris — ikke blot over for Sainte-croix , men også over for de andre . Madame Junot syntes , det var synd for hende . Hun rejste sig , trykkede advarende sin mands hånd , inden hun drog sin ud af den , og gik hen til sin unge veninde . 
— å , Ysabel — kære Ysabel — de er dog et stort barn 1 når de blot vidste , hvor mange skødesløse kammerjomfruer , der daglig slår deres fruers spejle itu ! Tag dog deres fornuft fangen — hvad indflydelse skulle den stump glas vel kunne have på deres skæbne ? 
— alt har indflydelse på vor skæbne , siger pater 

Felipe , sagde Doña Ysabel sagte , med nedslagne øjne . Alt .  .  . 
Madame Junot tog hende i sine arme , som om hun var et barn , og kyssede hende på kinderne ; hun vidste ikke mere , hvad hun skulle sige . 
Hun gik tilbage til sin mand , og med hovederne bøjede sammen over den lille næsten ulæselige håndskrivelse , i hvilken kejseren i et par energiske , men dagligdags og ikke særlig velvalgte sætninger kort og godt befalede hertugen af Abrantes så snart som muligt at  « indtage Astorga »  , fordybede begge ægtefællerne sig i hvert ord , hvert skrifttræk , som den almægtige styrer af deres og hærens skæbne havde skrevet . 
Den unge pige stod endnu stille på samme sted , hvor hertuginden havde forladt hende , ganske nær ved Sainte-croix . Men da hun pludselig — ved en bevægelse , han gjorde — blev sig hans nærhed og sin egen uforsigtighed fra før bevidst , vendte hun sig hurtigt bort fra ham og gik ud af værelset , ud i solskinnet på terrassen . Han fulgte hende straks . 
Det var lige i middagstiden og brændende varmt . Men de to mærkede det ikke . Halvt mekanisk trak Doña Ysabel , i mangel af Mantille , sit gazeslør op over hovedet og panden . Sainte-croix gik barhovedet ved siden af hende i solen . 
— Doña Ysabel , begyndte han dæmpet . Som sædvanlig , når de vare alene , benyttede han sig ikke af hendes franske titel , uagtet de altid talte hans modersmål , og hun aldrig nogen sinde kaldte ham  « Don Carlos »  . Inden en time må jeg atter være på vej til Valladolid . Og siden  .  .  . Dofia Ysabel — vil de ikke sige mig farvel nu ? 

hun svarede ikke , gik kun videre ved siden af ham med bøjet hoved . Han blev utålmodig , næsten vred . 
— de forstår , hvad jeg mener . Å , nægt det ikke , Doña Ysabel — de forstår mig særdeles godt . Anser de mig ikke for værdig til et afskedsord ? 
De var nu nået til husets gavl , i skyggen af tårn-balkonen . Doña Ysabel standsede , og idet hun let slog sløret tilbage fra sin pande , lænede hun sig mod den  .ene af de to vinløvklædte piller , som bar altanen . 
— Sainte-croix , sagde hun sagte og løftede sine øjne op mod hans — for stolt til at hykle og for stolt til længere at undfly ham . De — de  .  .  . Hvorfor forfølger de mig , når de ser , at  .  .  . De vil tvinge mig , udbrød hun heftigt . 
— og hvorfor skulle jeg ikke tvinge dem , hviskedee han lidenskabeligt , når jeg kan . Og — hans blik fortabte sig i hendes , medens han talte , og han greb efter hendes hånd — jeg fordrer jo så lidet  .  .  . kun et farvel ! 
Kastiliens ubarmhjertige middagshede gjorde luften glødende under vinrankerne og de lave storbladede plataner , som voksede på begge sider af balkonen . Foran dem bredte der sig en tæt lund af blomstrende frugttræer , som herfra strakte sig lige ned til floden — jorden ved deres fødder var helt bedækket med hvide og blegrøde blomsterblade , som duftede sødt i varmen . 
Hun satte sig ned på stenbænken mellem balkonens to støttepiller . Han blev stående foran hende , fordrende og bestemt . 
— sig mig kun farvel , Doña Ysabel , og jeg går . 
— og når nu  .  .  . Men de véd det jo Sainte-croix ! råbte hun ude af sig selv , dreven til det yderste ved hans 

bydende holdning . Når det nu er det ord , jeg har aller-vanskeligst ved at sige dem . 
Derpå vedblev hun hurtigt — med en fortvivlet anstrengelse for ikke helt at bukke under for sin egen stemning , for øjeblikkets fortryllelse , for den hede bøn i hans øjne : 
— og de kommer jo igen . De kommer jo snart igen  .  .  . Jeg har mere end én gang hørt hertugen sige , at Astorga ikke bliver vanskelig at tage efter alle de forberedelser , der allerede er gjort . 
Men han syntes ikke om pludselig at se hende så tillidsfuld . Han sagde mørkt : 
— let ? Med spaniere kan man aldrig beregne chancerne . Husk Zaragoza 1 
hun gyste og så’ angstfuld op , men endnu overgav hun sig ikke . Der findes kun ét Zaragoza , sagde hun sagte . 
— men deres landsmænd , Dona Ysabel , er overalt de samme . I hvert vindue en kugle , bag hver dør en dolk ! Og desuden — selv om vi nu også med et rask kup tager Astorga , hvad jeg ikke tvivler om , så  .  .  . Gud véd , hvorhen kejseren så kan få i sinde at sende os ! 
Han havde sat sig ned på bænken ved siden af hende og bøjede sig nu frem med albuen på knæet , medens han med sin kårde mekanisk , ligeså bevæget som hun , tegnede figurer blandt blomsterbladene på jorden . 
Pludselig så’ han op . Hans stålblå øjne mødte hendes fast . 
— de tror måske ikke , at jeg har kæmpet mod denne fortvivlede kærlighed , Dona Ysabel ? udbrød han næsten brutalt . Å , mere end de — den er for mig en større ulykke end for dem ! Og jeg havde lovet — jeg 

havde svoret på  .  .  . Har de ikke set , hvor jeg har behersket mig i disse uger , hvor jeg næsten har undgået dem ?  .  .  . Men nu  .  .  . Jeg kan ikke mere . Han rejste sig heftigt . 
Dofia Ysabel lænede sig tilbage imod bænken ; hun følte i dette øjeblik ingen angst mere , ingen frygt — blot en dyb , inderlig tilfredsstillelse . Hun vidste ikke selv , hvor hun havde ventet på disse ord , hvor hans stolte , forsigtige tilbageholdenhed inderst inde havde pint , og ydmyget hende . Hun syntes , det var , som om hun længe havde lidt af en brændende tørst og endelig kom til at drikke . 
Da hun ikke svarede noget , men kun sad stille som før med sine øjne halvt lukkede under sløret , vedblev han bittert , skinsygt : 
— har de tænkt på , madame , at der snart er al mulig udsigt til , at Markis des Charentes kommer hertil ?  .  .  . Han så’ forskende på hende , og da hun endnu ikke gjorde mine til at tale , udbrød han atter aldeles ude af sig selv : 
— vil de have , at jeg skal stå uden for Astorga og tro  .  .  . De véd måske , at jeg allerede én gang har dræbt et menneske i duel ! Hører jeg et ord , som kan tyde på , at deres mand har fordret og fået sin ret , så  .  .  . 
Med sit brændende blik tvang han hende til at se op . Den voldsomme måde , hvorpå hans længe tilbageholdte og beherskede lidenskab nu endelig gav sig udtryk , skræmmede hende efterhånden op af den milde , berusende tilfredsstillelse , hun i første øjeblik havde følt . Aldeles instinktmæssigt , dreven af kvindelig selvopholdelsesdrift , rejste hun sig hurtigt for at gå . 
Men nu var det for sent . I samme sekund hun stod 

lige for ham , greb han heftigt hendes arme oven over albuerne og drog hende ind til sig . Deres øjne mødtes hastigt i det plettede , skælvende Sollys under platanernes kroner . 
Han sagde ikke et ord , men hans ansigtstræk ligesom forandrede sig , da han lukkede øjnene , og idet han bøjede sig ned , trykkede han sit ansigt mod hendes kølige , spinkle arm 
det var første gang han — ja , nogen mand i det hele taget — havde været hende så nær . Og pludselig — revet med af hans voldsomhed , gennemglødet af solen , beruset af den stærke blomsterduft og ensomheden omkring dem , som hun var — vågnede hos Dona Ysabel under dette hans første på én gang brutale og ubehjælpsomme kærtegn hele kastilianerindens lidenskabelige natur . Hun sagde ingenting , prøvede ikke på at svare ham , gjorde ikke en bevægelse — hverken for at gå eller for at nærme sig ham . Men om hendes halvt åbne læber dirrede dette dejlige , uvilkårlige smil , som han elskede , da hun med et dybt suk og lukkede øjne bøjede hovedet tilbage mod træ stammen . Endelig !  .  .  . Hun følte — følte gennem hele sit væsen hans varme læber mod sin hud , hans fugtige hår , som berørte hendes Hals . 
Da løftede han atter hovedet og så’ op . Der lå et spørgsmål i hans blik , så dristigt og så ømt , at hun ikke kunne misforstå det . 
— Sainte-croix , hviskedee hun halvt bedende . 
Med sit faste blik endnu befalende sænket i hendes , svarede han — allerede roligere og mere behersket , kun gennem visheden om , at hun var så nær , at hun ikke længere kunne undfly ham : 

— husk på , at jeg nu forlader dem , at landet omkring os er fuldt af fjender , af fejt forræderi og åbent had . I morgen måske , Dona Ysabel , ligger jeg allerede med en spansk kugle i hjertet på vejen til Astorga . 
Hun tænkte på alt det , hun havde set , da de engang kørte denne vej sammen — hun tænkte også på det knuste spejl . Og med et fortvivlet udråb af angst kastede hun sig voldsomt til hans bryst . Han trykkede hende fast ind til sig . 
— sværg mig til , Ysabel — lov mig , at du aldrig , hører du : aldrig —• det er det samme , om jeg lever eller dør — nogensinde vil tilhøre nogen anden mand end mig . 
Hun blegnede i hans arme , og han følte , hvor hun rystede , idet hun uvilkårligt trykkede sig endnu tættere ind til ham . 
— jeg har jo givet dette løfte én gang før — til en anden . For gud og hans kirkes præster  .  .  . mumlede hun angst . 
— men hvad jeg fordrer , hviskedee han sagte , alvorligt og heftigt , er , at du aldrig , ikke med kniven på din strube , holder dette løfte . 
Hans egoistiske lidenskabelighed , selve hans urimelige , hidsige skinsyge berusede hende , som en anden mands måske varmere og ømmere tilbedelse aldrig ville have gjort det . Men et vist kvindeligt instinkt , som lod hende ane hans inderste , hemmeligste natur , advarede hende mod at give efter . Hun havde en ureflekteret , men aldeles bestemt følelse af , at for denne mand havde det , han frygtede for at miste , altid mest værd . Hun sagde sagte : 
— jeg kan ikke sværge , ikke love  .  .  . Men  .  .  . 
Hun fuldendte ikke sætningen — hun turde ikke , da 

hun mødte hans øjne , og hun glemte det . Men dette ene lille søde , tøvende  « men »  ophævede — det følte han , og det følte også hun — uden nogen højtidelig ed alle de løfter , hun før i sit liv havde givet . Med dette ene ord gav hun — i det mindste i dette øjeblik — efter for ham . Hun lukkede øjnene , og med en hensynsløs ømhed , der gjorde hende ligesom helt ny for ham — hun , som ellers var så stolt og så omhyggelig for sin værdighed — rakte hun ham uopfordret ydmygt sine læber . 
Da hørtes pludselig general Junots stemme fra terrassen bag ved frugttræerne : 
— Sainte-croix ! Men for Pokker , Sainte-croix  .  .  . Hestene står jo og venter . Hvor bliver du af ? 
Men med læberne fast trykkede mod Dona Ysabels skælvende mund brød Sainte-croix sig ikke i de første sekunder om at høre . Først da det utålmodige råb endnu en gang og nærmere ved gentoges , rev han sig heftigt løs fra hende . 
Således var den afsked , hvortil den kloge og forsigtige general Sainte-croix tvang den fromme og dydige markise des Charentes , inden han i spidsen for sine dragoner fulgte sin chef til Astorga . 

Xii . 
C'était donc tout ce que notre siècle avait pu produire d’aimable , de lettré , de brillant ; c’était un des premiers salons de Paris transporté au milieu d’espagne  .  .  . et plus encore qu'une société , c’était une femme , dont le caractère égalait le mérite  ,  .  . 
Mém . du général de thiébault ( sur la osse d’âbrantès ) . 
I kejser Karl v’s palads i Valladolid , hvorover trikoloren nu vajede , og uden for hvilket franske soldater stod vagt , var man nu — en af de allersidste dage i April — i færd med at gøre forberedelser til at modtage hertugen af Abrantes , som atter ventedes dertil , efter at han i følge kejserens lakoniske bud lykkelig og vel havde  « indtaget Astorga »  . Hertuginden havde allerede straks efter generalens afrejse taget imod general Kellermans fornyede ærbødige indbydelse og og tillige med sin unge veninde , markise des Charentes , slået sig ned i paladset , som også guvernøren selv beboede . 

i anledning af underretningen om Astorgas kapitulation og endnu mere i anledning af den øverstkommanderendes hustrus , madame Junots , nærværelse beredte man sig i Valladolid til at give de tilbagevendende franske tropper en højst festlig modtagelse , som guvernøren havde i sinde at sætte kronen på ved et stort bal i paladset . Det manglede ikke på fint selskab dér på egnen — hele den  « velsindede »  og mere forsigtige del af den i Kastilien bosatte adel havde nemlig , efterhånden som krigen fortsattes , og det menige folks raseri voksede , samlet sig enten i Valladolid , hvor Junot havde sit hovedkvarter og Kellermann kommanderede , eller i Salamanca , hvor marskal Ney lå med sjette korps . 
Hele dagen havde man ventet Junot med følge , men da time efter time gik , og aftenen endelig faldt på , uden at man havde hørt noget til dem , begyndte alle — ikke mindst den unge markise des Charentes og madame Junot selv — at blive urolige og nervøse . Kellermann , som sammen med et par andre officerer var indbudne til at supere med hertuginden , trøstede hende ganske roligt med , at rytterne var blevne overraskede af den usædvanligt mørke nat og naturligvis var tagne ind et eller andet sted på vejen , og efterhånden slog damerne sig til tåls med denne forklaring . 
Selskabet havde lige rejst sig fra bordet og samlede sig nu inde i det gemak , som hertuginden af Abrantes straks havde døbt sin :  « lille salon »  . Den lille salon var en enorm sal , næsten uforandret siden kong Filip iv’s tid , behængt med prægtige , om end noget lasede flanderske tapeter og møblerede med store møbler i barokstil . Men nu var salens dimensioner formindskede ved en mængde 

malede og forgyldte skærme , og de få nye møbler , der var komne til , var til trods for deres fåtallighed tilstrækkelige til at give hele interiøret en lettere og mere moderne karakter . Henne ved balkondøren stod således i hjørnet en harpe og et indlagt klaver , omgivne af en halvkreds magelige indiske bambusstole ; det store runde bord midt i værelset var — således som man brugte det i Paris — bedækket med pragtværker og aviser og altid forsynet med papir , sortkridt og vandfarver for dem , der havde det talent at kunne more selskabet med portrættegning eller karikaturer . Hertuginden af Abrantes havde kun ved sin nærværelse , sit gode hoved , sin ligegyldighed for , hvad alting kostede , sit overlegne arrangementstalent og fine smag virkelig forstået her midt i dette triste og fjendtlige Spanien at skabe en rigtig Parisisk oase — brede en stemning af hjem og hjemmets hygge over dette dystre gamle palads , hvis mure endogså ellers syntes at true de dristige usurpatorer . Her samledes også i reglen de højere officerer næsten hver aften , diskuterede de ankomne poster , hærens bevægelser og den politiske situation — thi her , så langt fra Napoléon , var franskmændene igen begyndt at politisere — og hørte på musik og deklamation eller talte sammen om dagens små spørgsmål . Hertuginden af Abrantes var altid sjælen i disse sammenkomster : hendes skønhed , hendes strålende brune øjne , hendes smagfuldt udsøgte toiletter kastede altid en glans af luksus , raffinement og høj kultur over den kreds , hun samlede om sig ; hendes — efter den tids fordringer — meget alsidige dannelse , hendes altid vågne videbegærlighed , esprit og glimrende konversationstalent fik timerne til at gå hurtigt i hendes selskab . 

aftenen var varm og usædvanlig stille ; skønt begge de store døre stod vidt åbne ud til altanen , bevægede ikke et vindpust de mange lys , som brændte klart i den lidt tunge , let parfumerede luft . Madame Junot havde — som hun altid gjorde på disse smukke aftener — slået sig ned i en lille sofa i nærheden af den ene døråbning . Med det olivengrønne draperi bag ved sig som baggrund tog hun sig bedårende ud i sit blegrøde toilette . 
Markise des Charentes var gået ud på den lange balkon , som løb langs med hele façaden . Hun stod med armen om en af pillerne og så’ ned på den øde plaza de San . Pablo og klostret lige overfor , hvis stærkt ornamenterede façade og mange statuetter kun svagt skimtedes i lyset fra et par af hovedkvarterets lanterner . Ved siden af hende stod general Kellermann , greven af valmy , og hviskedee sentimentalt , med dæmpet røst mange vel turnerede komplimenter , som hun ikke brød sig om at høre på . 
Thi hun kunne ikke så let som hertuginden af Abrantes finde sig i , at de så sikkert ventede sejrherrer fra Astorga på denne måde udeblev . I de fjorten dage , Sainte-croix havde været borte , havde hun , til trods for flytningen til Valladolid , Kellermanns og de andre officerers galanterier og beundring , ikke et øjeblik haft ham ude af sine tanker . Og dog havde hun , skønt hertuginden så ofte havde fået brev fra Astorga , ikke direkte hørt det mindste fra ham . Dette bebrejdede hun ham imidlertid ikke — hun var selv en så uøvet korrespondent , at det snarere ville have forekommet hende at være en ulidelig tvang end nogen tilfredsstillelse at passe sine dybeste følelser og ømmeste tanker ind i den gængse skruede brevform , hun hidtil havde anvendt i de få breve , hun havde skrevet . Men 

at han ikke , så snart han kunne , skyndte sig tilbage til hende — det bebrejdede hun ham . Tusind gange havde hun , uvilkårligt — thi hun vidste jo , at det var en stor synd — tænkt sig deres gensyn , således som hans ømme og farlige afsked i Castilloblancos have havde lovet det , men så  .  .  . Nej , hun turde ikke og ville ikke gøre sig selv klart , hvad der ville ske , når han kom igen . I disse dage og nætter , da hun bestandig havde skælvet for hans liv , havde hun i sin fortvivlelse mere end én gang lovet guds hellige moder hele sit unge skyldfri liv , blot hans kunne spares . Og så , i næste øjeblik — da hun ved sin allerede i tankerne fuldbyrdede opofrelse følte sig tryg og bønhørt — svimlende af kærlighed , vanvittig af længsel , havde hun skinsygt og fordringsfuldt bemægtiget sig dette liv , som hun , nys i fantasien , på bekostning af sin egen lykke , havde frelst fra døden . Og hun havde følt — mere end én gang havde hun klart og tydeligt og angst følt , at om hun end aldrig så oprigtigt og aldrig så helligt lovede at forsage hans kærlighed , så stod det ikke længer i hendes magt . Hvor kunne hun det ?  .  .  . Nu , da hun tænkte tilbage på det , forstod hun ikke , at hun havde kunnet lade ham rejse den vinteraften i Astorga . At hun ikke havde kastet sig ned på tærsklen og ladet ham trampe på sig , hellere end at lade ham gå  .  .  . Dofia Ysabel vidste ikke , at hun den gang , for et år siden , havde været en anden , end hun nu var — så ulig sit nuværende jeg , som et kuet barn , der i frygt aner livet , er uligt den voksne kvinde , som kender sit eget væsen og sin egen magt og jublende længes efter at bruge den . 
Inde i salonen gik samtalen livligt . Trods al sin beundring blev Kellermann endelig ked af madame des charentes’ 

drømmende fåmælthed og sluttede sig umærkeligt til gruppen omkring kausøsen , hvor hertuginden af Abrantes med nogle af de yngste herrer ivrigt debatterede det planlagte bal . Netop som de alle var i færd med at diskutere listen over de spanske damer , som burde indbydes , åbnede en lakaj døren og mældte med høj røst : 
— hr . Markis des Charentes . 
Og ind trådte — til gæsternes og ikke mindst værtinden forfærdelse — smudsig , ubarberet , med sønderreven uniform og håret i uorden , den smukke des Charentes , som hun sidst havde set i den alt for famøse husartrøje bag ved prinsessens stol i elysée . Han hilste straks på madame Junot ved forpustet at kaste sig på knæ for hende og for guds barmhjærtigheds skyld bede hende om en smule mad . 
— men min kære Markis — hun rejste sig op , idet hun i første øjeblik aldeles glemte Dona Ysabel , som jo heller ikke sås inde i værelset — er det virkelig dem . 
— desværre er det mig , svarede han i den samme påtagne tragiske tone , han fra begyndelsen havde anslået . Jeg ønsker oprigtigt , at det var en anden stakkels djævel . 
Hele selskabet flokkedes om ham , medens han slapt rejste sig og tungt kastede sig i en af bambusstolene ved bordet . Der sad han og stønnede og rullede med øjnene . 
— se her — han pegede veltalende på sine benklæder og støvler — har de nogensinde set et menneske , som er redet fra karruselpladsen til valiadolid på knapt en uge og det på usle postheste . 
Kellermann , der i dette øjeblik fuldstændig havde glemt sin dame ude på balkonen , greb ham pludseligt i skulderen og ruskede i ham . 

— hvad er der da på færde ? råbte han utålmodigt . Er der sket noget i Paris ? er der hændt kejseren noget ? 
— ikke det mindste , svarede hr. des Charentes melankolsk . Nej , men mig ! Jeg har nogle stakkels depescher til dem og genera] Junot , som enhver idiot til staldkarl kunne have redet herned med lige så godt som jeg . 
Han rejste sig besværligt op med hænderne mod knæene og tog krigsministeriets forseglede pakke frem under skjorten . 
— dér , general . Han rakte yderst nonchalant greven af valmy dokumenterne . Gud ske lov , at jeg bliver af med det der ! Fanden til elendige heste , de har her i landet — han følte sig på lårene — og alligevel praler de sataner af dem . 
Hr . des Charentes havde i det bedste parisiske selskab og forkælet af en kejserlig højhed lagt sig en tone til , som ville have chokeret madame Junot , i fald hun ikke havde vidst , at dette var højeste modefor år 1810 og uadskilleligt fra den mest fejrede balkavaller i tuilerierne . Hun sagde leende halvt medlidende , thi til trods for al hans letsindighed syntes hun — som alle kvinder — ganske godt om dette pragteksemplar af en af  « berthiers egne smukke drenge »  , kejserens forhadte  « blondin’er » ' . 
— men kæreste ven det var da vel heller ikke meningen , at de skulle ride dem helt fordærvet ! 
— var det ikke meningen ? råbte des Charentes og så’ op med sine prægtige sorte øjne . Når hun sidder i Paris og tæller dagene til jeg kommer igen ! 
— hun — hvem ? var der en , der var uforsigtig nok til at spørge . 

— des Charentes sukkede , så at han , som hertuginden senere sagde :  « var lige ved at puste lysene ud »  . 
Så hørte man en anden lige så uforsigtig stemme sige diskret fra den anden side af bordet : 
— Paulette ! 
1 samme nu løftede madame Junot forskrækket advarende hånden og vekslede et fortvivlet blik med Kellermann , som bed sig i læben . Der blev et sekund ganske stille i værelset . Doña Ysabel trådte roligt ind gennem balkondøren , en smule nysgerrig , endelig lokket til af larmen . 
De kunne have sparet sig deres forskrækkelse — hun havde slet ikke hørt noget . Lidt tøvende blev hun stående midt i døråbningen med den lette Mantille over begge skuldre og viften slået sammen mod den ene hånd , idet hun forbavset , halvt usikkert så’ på den nysankomne . Han rettede sig pludselig , rejste sig og bukkede for den fremmede dame . 
Madame Junot indså , at dersom situationen blot nogenlunde skulle reddes , måtte det ske ved et dristigt kup . Hun udbrød leende : 
— men , kære venner ! Jeg tror virkelig , at de ikke kender hinanden igen  .  .  . Kære markise — hun tog hende spøgefuldt ceremonielt ved hånden — tillad mig at præsentere dem for hr . Markis des Charentes ! 
Den unge Markis blev mørkerød i ansigtet . Han så’ usikkert på sin hustru , som også rødmede dybt , højlig genert af dette optrin i så mange fremmede menneskers nærværelse . Men hun var kvinde , og hun havde mange generationer hofdamers blod i årerne — hun følte , at alles blikke hvilede på hende , og idet hun gik et skridt 

frem imod sin mand , sagde hun smilende , med stor sikkerhed , henvendt til madame Junot : 
— kære ven — hvor kan de dog forlange , at vi to skal kende hinanden igen ? Det er næsten fem år siden , jeg har set Markien — han gik ikke med itureven uniform på den tid  .  .  . Og hvad mig angår — denne sætning vandt hende for bestandig madame Junots beundring , eftersom hun aldrig havde tiltroet hende en sådan slagfærdighed — så håber jeg , at jeg i det mindste har forandret .mig ! 
Den ridderlige general Clausel , der ligesom Kellermann ikke gjorde nogen hemmelighed af sin beundring for Dona Ysabel , hviskedee til sin nabo , at dersom des Charentes ikke straks glemte  « Paulette »  , så var han en usling og et asen . 
Markien gjorde på sin side også sin opdragelse ære . Han havde , i samme øjeblik han så’ sin hustru , fuldstændig forandret sit væsen . Når man så’ bort fra påklædningen og det uordentlige udseende , kunne ingen længer mærke på ham , at han havde redet sig halvt ihjel og var lige ved at styrte af træthed . Han greb ærbødigt markisens hånd og kyssede den . 
— min bedste Ysabel , jeg er henrykt over så snart af få den fornøjelse at gense dem . Jeg havde ellers ikke anset det for muligt før i morgen . Thi pligten — kejserens tjeneste går jo frem for alt — han hentydede med et beklagende skuldertræk til den forseglede pakke , som Kellermann endnu holdt i hånden . Efter de sidste meddelelser jeg havde fået , var jeg virkelig aldeles overbevist om , at de endnu opholdt dem på Castilloblanco . 
— det viste sig desværre , at Castilloblanco ikke var et ganske sikkert opholdssted for markisen , kunne madame 

Junot ikke lade være med at sige , idet hun lidt hvast skosede Doña Ysabels lovlige beskytter . Han forstod det meget godt , men nøjedes med , forbindtligt og yderst ærbødigt at takke for den beskyttelse , som hertuginden under disse forhold havde ofret hans unge hustru . 
Doña Ysabel var stille sunket ned på kausøsen ved siden af sin veninde . Nu , da det værste var overstået , følte hun , at hun trods al selvbeherskelse rystede over hele kroppen . Overraskelsen havde været stor — også skuffelsen ! Hun havde , da hun hørte den usædvanlige støj i salonen og så’ den fremmede , et øjeblik indbildt sig , at det var et bud fra Junot , som forklarede hans og hans ledsageres udeblivelse . Det var en usigelig lettelse for hende , da det omsider meldtes , at der var serveret , og Markien sammen med adskillige yngre officerer , der brændte af længsel efter at høre nyt fra Paris , begav sig ind i spisesalen . 
Doña Ysabel blev siddende stille , foroverbøjet , med albuerne på knæerne og slog åndsfraværende sin vifte op og i . Hertuginden af Abrantes , der fandt det mest taktfuldt at lade hende sidde i fred , satte sig hen til klaveret og spillede . Hun var i det hele taget glad over Markiens ankomst ; det tog et stort ansvar fra hendes skuldre og — hvorledes end de to kontrahenters følelser måtte være — anså hun det for en fordel for den unge dame at komme under sin mands beskyttelse og endelig en gang , som hun udtrykte sig , at blive  « ordentlig gift . »  de kunne måske — det skulle hun nok tale med Junot om — den første tid , så længe hovedkvarteret var forlagt til Valladolid , bo på Castilloblanco  .  .  . 
Den unge markise selv lagde imidlertid ingen som helst fremtidsplaner . Hun blev ubevægelig siddende på samme 

plads og hørte adspredt på musiken og den diskrete støj fra skakbordet henne ved kaminen , hvor to ældre herrer i al stilhed spillede et parti . Et øjeblik fik hun lyst til at rejse sig og atter gå ud på balkonen , men turde pludselig ikke — hun ville ikke være alene , hun ville ikke gøre sig rede for sine tanker , hun frygtede alt for meget for den opgørelse , hun så ville få med sig selv . 
Hvad hun nu følte , var nærmest en dyb forundring , en slags from taknemmelighed over , at dette møde med manden , som hun i den sidste tid så ofte havde ængstedes for , nu lykkeligt og vel var overstået . Hun sad og tænkte adspredt på hans udseende — om han egentlig så’ ud ligesom før , og at han havde kysset hende på hånden  .  .  . ganske som den gang de skiltes efter bryllupet  .  .  . Hun tænkte også på , at de vel måtte tale med Dona Francisca angående arven og godsets forvaltning i disse vanskelige tider . Der lå en vis tryghed i alle disse det virkelige livs detailler og bekymringer , som hun med velbehag fordybede sig i . Og hele tiden vidste hun dog meget godt , at denne underlige døsighed , hun nu følte efter den stærke spænding , blot var som et minuts vindstille før stormen . Hun vidste , at foran hende — måske ikke længere borte end i morgen — lå kampen , valget , afgørelsen , som skulle bestemme hele hendes liv og fremtid . 
Trods sin vidt og bredt omtalte sult og tørst var Markien sober i mad og drikke som en ægte sydlænding . Han blev snart færdig med de serverede anretninger , medens han — ikke længer fuldt så åbenhjertigt — underholdt kammeraterne med afskedens sorg og rejsens ubehageligheder . 

han nævnede ikke med et ord sin hustru , men mere end én gang tænkte han på hende , medens han besvarede utålmodige spørgsmål angående Paris og visse navngivne Pariserinder . Naturligvis havde han hele tiden anet , at det var hans majestæts mening definitivt at blive af med ham , og efter at han i fortrolighed havde vekslet et par ord med Clausel , som mente at vide , at Junot havde fået ordre til at optage ham i sin stab , indså han godt , at det ikke var værd at tænke på at få den ære at bringe svar tilbage på de depescher , han havde bragt . Det var selvfølgelig kedeligt , thi han havde så sikkert lovet en vis kejserlig og kongelig prinsesse at komme igen inden fjorten dage ; nu havde han kun den tilfredsstillelse at kunne underrette hende om , at han for så vidt havde holdt sit ord , som han havde gjort turen til valiadolid på syv . — for tilbagerejsen rådede desværre en højere magt end han ! 
I det hele taget fandt han sig imidlertid ret filosofisk i sin skæbne . En uges forceret og farligt ridt havde allerede en smule afkølet hans længsel efter Paris , og han begyndte nu resigneret at sige sig selv , at han jo altid havde vidst , at kom han til Spanien , måtte han forberede sig på at blive dér . En hustru er en klods om benet , som et mandfolk ikke gør sig fri for , selv om han er aldrig så almægtig hos andre kvinder . Imidlertid — når man som han var bleven gift så godt som uden selv at have et ord med i laget , kunne man prise sin lykke , når den kvinde , der delte ens navn , ikke var værre end Dona Ysabel . Han begyndte allerede , da han hørte de unge mænd rundt om sig prise hendes skønhed , at føle en slags legitim stolthed over denne unge markise des Charentes , der for en time siden 

havde været ham omtrent lige så meget værd som en perle på havbunden . 
Madame Junot rejste sig fra klaveret og trådte hen i døråbningen . Med sjalet om skuldrene stod hun og så’ ud i den mørke nat . I dette øjeblik var Dona Ysabel , som hun dog virkelig holdt af , og som — optagen af sine egne tanker og bekymringer — sad kun en halv alen fra hende , så langt borte fra hendes tanker og hende så ligegyldig , som om hun aldrig havde set hende for- sine øjne . Hun trådte et par skridt frem på balkonen : 
— hvor det er mørkt i aften  .  .  . Hun strakte hånden ud . 
— ja , svarede madame des Charentes stadig lige adspredt . 
— det havde ikke været godt for dem at ride i nat , sagde hertuginden af Abrantes og vendte sig atter ind mod salonen . 
1 det samme kom Markien og de andre herrer leende og passiarende igen ind fra spisesalen , og man beredte sig til at sige damerne godnat . Dona Ysabel havde rejst sig og stod stiv med knejsende hoved — i dette øjeblik , da hendes mand atter nærmede sig hende , følte hun , hvorledes enhver i værelset , skønt de alle trak sig diskret en smule tilbage , iagttog ham og hende . Madame Junot begyndte at tage afsked med sine gæster . 
Markien tog sin hustru ved hånden og førte hende med sig ud på balkonen . 
— god nat — ærbødigt , næsten forsigtigt førte han hendes fingerspidser op mod sine læber . Han havde gjort det samme , da han kom , men dette Kys var allerede mere 

end en blot og bar høflighed . Det blik , hvormed han betragtede hende , var imidlertid kun en øm Broders , og syntes ikke at pukke på nogen ret , mindede hende om intet . Thi denne mand , som fra den dag af han først blev voksen , havde været det andet køns erklærede yndling , havde en født erobrers hele subtile og intuitive forståelse af hver kvindes særlige naturel , med hvem han kom i berøring . Han havde i øjeblikket ingen som helst lyst til at bemægtige sig sin hustru , som jo lovlig tilhørte ham og som en dag inden kort tid , lige så naturligt og uomtvisteligt ville tilfalde ham som hans arv og renter og øvrige verdslige ejendom . Men just derfor viste han hende , hvad han kaldte  « en vis høflighed »  . For resten var det ham komplet umuligt at gå forbi en smuk kvinde uden i det mindste at lade hende vide , at han fandt hende smuk . Ysabel rødmede , men hun følte i dette øjeblik hverken frygt eller ubehag . 
— i morgen , madame — han beholdt endnu hendes hånd i sin — må vi have en længere samtale med hinanden . Og — han sænkede diskret stemmen , blidt , sympatisk , halvt beklagende — jeg må også opsøge min kusine françoise i Salamanca . 
Den unge pige forstod straks , hvorfor han måtte tale med stedmoderen : det var naturligvis om forretninger . 
For første gang — skønt hun selv nylig havde tænkt på denne sag — følte hun en vis skræk for ham ; det var , som om loven , alle hans juridiske og af kirken stadfæstede rettigheder over hendes person og gods pludselig rykkede hende nærmere ind på livet . Hun sagde blot — en smule køligere , end da hun før talte til ham : 

— vi står naturligvis alle til deres tjeneste , monsieur . 
Hun nejede og ville atter gå ind i salonen . Han holdt hende tilbage — der kom ligesom en skygge af mistanke , af forbavselse og misfornøjelse i hans sorte øjne , som nu atter løftedes mod hende . 
— hvorfor taler de i denne tone til mig , madame ? sagde han bebrejdende , virkelig pikeret , thi han var ikke vant til , at kvinder viste ham kulde . Ikke med så meget som et ord har de endnu budt mig velkommen til deres fædreland ! 
Hans hustru kneb læberne sammen og så’ ned . Men hun følte en vis interesse for situationen — omtrent som hun ville have gjort det ved en teaterforestilling — og han skræmmede hende ikke med sine store sorte øjne . Hun havde ikke for intet i over en måned daglig været sammen med hertuginden af Abrantes — hun sagde smilende , meget overlegent : 
— hr . Markis — tillad mig at vente lige så længe med at ønske dem velkommen til Kastilien , som de har ventet med at komme her . Så bliver vi kvit ! 
Madame Junot vendte sig mod balkonen og hørte repliken . Hun fik mere og mere agtelse for den lille markise . 
— kære Ysabel , kom hun hende nu til hjælp — klokken er tolv . Hr . des Charentes må være færdig at synke i jorden af træthed ! 
Markien lo og rettede sig i vejret i hele sin længde . Hans sorte øjne funklede . 
— å , hvad det angår  .  .  . sagde han overlegent . 

men madames hårdhed — han sukkede ostentativt og lagde hånden på hjertet — forskaffer mig en søvnløs nat ! 
— tak de gud , når det kun bliver én ! kunne hertuginden af Abrantes ikke lade være med at sige . Oprigtig talt fortjener de flere . 

Xiii . 
« et croyez-vons done , madame , que nos prisoniers soient mieux traités å bord des pontons de cadix ?  . . . » 
« oh ! »  dis-je alors en levant les mains au ciel —  « tous malheureux , nous le sømmes tous également , » 
Mém . de Mme la dsse d’abrantés . 
Ved totiden om natten vågnede Dona Ysabel ved stærk hestetrampen og støj på gaden . Det var imidlertid noget så sædvadligt her i Valladolid , da byen stadig gennem-strejfedes af franske militærpatrouiller , at hun , halvsøvnig og træt , i begyndelsen ikke tog nogen videre notits deraf , indtil hun pludselig hørte døren ind til hertugindens sovekammer gå op , og hun af det ukunstlede glædesråb , som fulgte på , forstod , at Junot var kommen hjem . Så blev der liv i huset : råb på vin og mad , raslen af sporer og våben på trapperne , lygteskin i borggården , latterudbrud og lykønskninger . Med bankende hjerte — al hendes angst vendte pludselig tilbage — stod hun op , kastede et sjal over den lange natkjole og åbnede forsigtigt døren ud til det store galeri , som var hendes og 

hertugindens fælles antichambre . Hun veg imidlertid straks et skridt tilbage og blev stående stille bag dørsprækken — midt på gulvet stod allerede kommandanten , general Kellermann , i fuld uniform med hatten under armen , og lykønskede officielt , på hærens vegne , hertugen af Abrantes , som støvet , smudsig , med uordnet hår og den ene kravestøvle halvt flåt fra benet stod foran ham lænet til bordet . 
— det er gået udmærket , hørte hun Junot sige . Brillant ! En smuk affære , forsikrer jeg dig , og den har ikke kostet os noget videre  .  .  . 
— ikke så meget som sædvanligt ? spurgte greven af valmy roligt . 
— nej — knapt nok . Lagrave mente , at de døde og sårede beløb sig til  .  .  . Ja , du kan selv få rapporten at læse . 
Doña Ysabel pressede hånden mod hjertet , der pludselig syntes hende at stå stille . Hun turde ikke høre mere , og dog blev hun stående som fastnaglet til gulvet og lyttede . 
Kellermann tog imod papiret , og Junot sank træt ned på en af stolene ved bordet . 
— nå ja — sagde Kellermann og gennemløb flygtigt rapporten , inden han stak den til sig . Nu er du vel træt , og din hustru venter dig , kan jeg tænke mig . Jeg skal ikke opholde dig længer . Du har vel heller ikke fået mad endnu  .  .  . 
— ja , gud skal vide , at jeg er træt ! Det er Pokkers så dårlige veje , de holder her  .  .  . Og sådant et satans mørke ! Han gik et par skridt og vendte sig så om : 
— a propos ! Sainte-croix — sørg frem for alting for , at Sainte-croix får det lidt godt og en dygtig læge . 

han er forfærdelig medtagen . Et stygt sabelhug tværs over panden  .  .  . Jeg foreslog , at han skulle blive i Astorga , men han er så stædig som en tyr og ville med  .  .  . 
Madame des Charentes gik et skridt tilbage og trak lydløst døren til . Nu vidste hun i det mindste , at han ikke var død . Denne gang havde varslet med spejlet løjet ! 
Inde i værelset ved siden af hørte hun længe den utydelige larm af samtale og klirren af porcelæn og glas , medens Junot hurtigt ved sin hustrus seng indtog nogle forfriskninger , inden han gik til ro . Hun hørte generalens stemme , den unge hertugindes dæmpede udråb , hendes smukke , lykkelige latter  .  .  . Dofia Ysabel kunne ikke sove længer . Da morgenen gryede , og der atter begyndte at blive roligt i huset , sad hun allerede ved vinduet fuldt påklædt med sit sjal over skuldrene træt og mismodig og så’ bedrøvet med mørke skygger om øjnene ud over valiadolid , hvis mange kirker nu farvedes røde i den stille solopgang . 
Da hun op på formiddagen traf madame Junot , var denne i strålende humør . Hun talte naturligvis om sainte-croix' sår : min gud , det er ingenting — ingenting at tale om ! Der er ikke noget , der klæder en mand bedre end et ar , der er godt placeret . 
— men — men  .  .  . Hertugen sagde dog selv , at det var et  « stygt sabelhug »  , indvendte Dofia Ysabel ængsteligt . 
Madame Junot gjorde store øjne : 
— har de da allerede talt med ham ? 
— nej , men jeg  .  .  . jeg hørte tilfældigvis gennem døren i nat , da han ude i galeriet talte med greven af valmy , måtte den unge dame lidt forlegen tilstå . 

hr . des Charentes havde allerede tidligt om morgenen præsenteret sig hos den øverstkommanderende og var bleven vel modtagen — lidt ironisk medlidende i betragtning af grunden til hans ankomst . Ingen vidste bedre end Junot , hvad det ville sige at blive forvist for en prinsesses skyld i samtidig havde han inde i hertugindens salon hilst på sin hustru , som i de få øjeblikke , de havde lejlighed til at tale med hinanden , viste sig yderst åndsfraværende og betydelig køligere end den foregående aften . 
Siden kørte begge damerne ud , eskorterede af Junot selv , Kellermann og mange andre officerer i galauniformer . Det var deres mening at lade fangerne , fra Astorga defilere forbi . Hertuginden af Abrantes smilede til sin mand , som glædede sig til den rapport , han i eftermiddag skulle skrive til kejseren . Hvor inderligt undte hun ham ikke denne sejr ! Hver våbendåd i Spanien , som  « lykkedes »  var jo en stjerne på hans himmel , en ny fortjeneste i kejserens øjne , men  .  .  . Men desuagtet følte hun bittert med hver nerve og fiber , med hele sin følsomme stolthed , sin oprørske uafhængighedstrang de tunge lænker , som år for år mere og mere trykkede deres tilværelse . Kejserens vilkårlighed , kejserens gunst , kejserens bifald eller mishag . Hun vidste , at hendes mands sjæl var som et spejlglas , modtagelig for hver lysrefleks , hver skygge fra tuilerierne . Men hun var modig , og hun troede sig stærk . Så ung hun også var , havde hun dog opdaget , at livet er nuet : at hvad det gælder om , er at tage dagen , som den er — ikke at sørge over det forbigangne , ikke at bekymre sig om dagen i morgen , ikke at savne og ikke at håbe , kun at tage imod øjeblikkets glæde og sorg — intet mere . Og i dag var den mand , hun elskede , glad ; 

så var hun også glad . Hvorledes det havde sig med den sag , for hvilken han kæmpede , tænkte hun ikke videre på : herskeren havde befalet , han havde adlydt , og den lunefulde lykke havde denne gang belønnet hans nidkærhed , hans mod og styrke . Hun havde endnu en gang holdt ham i sine arme : frisk og sund og som sejrherre — det var hende nok . Livet blev jo kun så fortvivlet indviklet , når man begyndte at gruble over det . 
Og hertuginden af Abrantes grublede ikke — i det mindste ikke i dag . I sin modificerede spanske dragt med mantillens lette skygge over de strålende øjne og den rosenrøde silketrøje åben i halsen , lænede hun sig tilbage mod vognens puder , smilende i solskinnet , mod hvilket hun forgæves søgte at beskytte sig med den sorte vifte . Ved siden af hende sad den unge markise des Charentes , stille , alvorlig og så underlig fordybet i sig selv , også hun smilede , men mekanisk — ligesom uden øjne og øren for det , som gik for sig omkring hende . 
Junot og Kellermann hilste flygtigt og red bort fra vognen , medens hertuginden smilende nikkede et *au revoir »  . Omgiven af staben og korpsets højeste officerer indtog de deres forud bestemte plads på en høj ved vejen for at se de afvæbnede spanske soldater drage forbi . 
Da hørtes pludseligt et par geværsalver . De lav .e , solbeskinnede bakker i horisonten kastede tydeligt ekkoet tilbage- 
— hvem skyder ? spurgte madame Junot , idet hun nysgerrigt , lidt nervøst vendte sig til en af hertugens adjudanter , som med husarkepien i hånden holdt ved siden af damernes vogn . Han så’ lidt forlegen til siden og svarede ikke straks . Dona Ysabels opmærksomhed var nu også bleven vakt . 

atter hørtes et skud — denne gang nærmere . 
— men gud , hvad kan det dog være ? Hvem skyder — her , i nærheden af Valladolid — og i dag ? Hun vendte sig utålmodigt til den unge officer . 
En nylig ankommen bataillonschef red i galop hen til ekvipagen for at gøre damerne sin opvartning . Han hørte spørgsmålet og svarede nonchalant , medens han smilende bukkede : 
— jeg håber ikke , Fru hertuginden bliver forskrækket . Det er ikke noget . Det er kun nogle af de slyngler , som påstår , at de har ondt i fødderne og ikke kan gå længere . Så gør man kort proces ! 
— du store gud ! udbrød madame Junot med et blik på Dona Ysabel , som bleg , med vidtopspærrede øjne vendte sig mod den høfligt bukkende rytter . De mener da vel ikke  .  .  .  ? 
— der er givet ordre til , at enhver , som nægter at gå , straks skal skydes ned uden parDon , svarede han koldt . Sakker de først bag ud uden bevogtning , løber de snart alle sammen tilbage til Don Julian , og så skal vi begynde forfra med dem . 
Madame Junot vendte sig bort med et udtryk af uvilje . Hun turde ikke se på sin ledsagerske , da hun ganske kort gav kusken ordre til at vende og køre hjem . 
Dona Ysabel havde ikke sagt et ord under hele denne scene . Ikke heller nu talte hun . Med en bevægelse , som om hun lukkede sig inde , trak hun kniplingssløret for ansigtet og sad stille , stiv , med halvt bortvendt hoved . Madame Junot forstod , at den største tjeneste , hun nu kunne vise hende , var ikke at tale til hende . 

da vognen standsede i paladsets gård , skiltes hun , mere køligt end hun plejede , fra sin veninde . 
Nede i et Kammer i slottets nederste etage lå imidlertid den stakkels Sainte-croix og kæmpede med sår-feberen , som på grund af overanstrengelsen i går nu var lige ved at overmande ham . Han havde allerede hørt tale om des charentes’ ankomst , og den detaillerede dramatiske beskrivelse af denne scene havde just ikke bidraget til at bedre hans tilstand . Han havde nu kun én tanke : så snart som muligt at komme til at se Ysabel , at tale med hende og af hendes egen mund at modtage de forsikringer og løfter , som han nu mere end nogensinde fordrede . Han havde ladet oppasseren pynte op så godt som muligt , vaske blodet bort og brede det smukkeste silketæppe , som var at finde , over sengen . Thi han var sikker på , at Doña Ysabel — dersom hun da brød sig det mindste om ham — sammen med madame Junot ville komme og aflægge ham en visit . 
Endelig , da det allerede var langt ud på eftermiddagen , og hans febrilske utålmodighed havde nået sit højdepunkt , kom virkelig hertuginden af Abrantes — men kun ledsaget af sin mand . Junot talte lidt om defileringen , om kammeraterne og modtagelsen i Valladolid — alt det , som han allerede havde hørt gennem andre ; hertuginden var kærlig og venlig , men hun syntes ligesom forlegen og adspredt , og hun nævnede kun Doña Ysabels navn én eneste gang i forbindelse med Markiens ankomst . I lægens og generalens nærværelse turde han ikke direkte spørge til hende , men Laure burde have forstået det stumme , bedende spørgsmål i hans blik . Måske forstod hun det også og var netop derfor så tavs . Langt fra at berolige ham gjorde 

besøget i sin helhed ham kun mere urolig , og feberen tog til . Til slutning gav doktoren general og madame Junot ved tegn til kende , at de gjorde bedst i at gå . 
— stakkels Sainte-croix , sukkede hertuginden , da hun sammen med sin mand gik op ad trappen til deres bolig . At han nu også skulle forelske sig netop i hende . 
— ja , jeg synes jo nok , at han hele tiden var lidt underlig , da vi lå udenfor Astorga , sagde Junot eftertænksomt . Men — tror du alligevel , at det virkelig hænger sådan sammen ? 
— om jeg tror ! svarede madame Junot , næsten fornærmet . 
— nå —- ja — mumlede han filosofisk ; når man alligevel skal forelske sig , så er det lige galt , i hvem det så bliver . 
— men Junot !  .  .  . Og det siger du til mig ! udbrød hun bebrejdende . Nej — hun sukkede igen og standsede på afsatsen , lænet mod gelænderet , med sjalet hængende løst over armene og et næsten tragisk udtryk i øjnene . — det er bedrøveligt , så bedrøveligt , som det kan være . Gud ske lov , at des Charentes nu i det mindste er her , og at jeg kan vaske mine hænder ! 
Nu blev Junot indigneret på sin brigadegenerals vegne . Han sagde bebrejdende . 
— kære Laurette — du må sige , hvad du vil , men dersom Dona Ysabel i sit hjerte foretrækker sådan en sortsmudset , skvadronerende trubadur som des Charentes for Sainte-croix , så  .  .  . Ja , så giver jeg ikke en falsk real for hendes forstand ! 
Hertuginden havde allerede løftet kjolen op for at gå 

videre op ad trappen — hun vendte sig om og så’ på sin mand . 
— hun er gift med ham , Junot , sagde hun højtideligt . 
— elskede Laure  .  .  . Han greb smilende hendes hånd og kyssede den . Imellem os kan du vel svare mig oprigtigt ! Hvem ville du foretrække , dersom du skulle vælge mellem de to ? 
— hun har intet valg , den stakkel ! Madame Junot sukkede . Men hendes venner må håbe til gud , at hun har principer , tilføjede hun fromt . 
— gud véd , om hendes ven Sainte-croix håber det samme ! sagde Junot frivolt , idet de atter gik videre . 
Dona Ysabel havde ikke vist sig hele dagen . For at slippe for festmiddagen foregav hun hovedpine og holdt sig hele dagen indelukket på sit værelse . Hun kunne i den sindsforfatning , hvori hun nu befandt sig , ikke udholde at se sin mand og kunne ikke tåle at høre tale om Sainte-croix . Der havde været et øjeblik den dag , hvor de begge — kun fordi de var franskmænd — havde været hende lige forhadte . Hun kunne i sine tanker ikke komme bort fra episoden i formiddags — ekkoet fra de fjerne skud og den unge bataillonchefs brutale og nonchalante svar lød bestandig i hendes øren . Blot hun lukkede øjnene , så’ hun atter scenen for sig : det nøgne , afsvedne kastilianske landskab — så kært og hende så fortroligt — den strålende stab på bakken , hun selv midt iblandt fjenderne , bærende fransk navn og titel , opvartet og komplimenteret af dem alle . Og så pludselig — midt under sejrsglæden og i solskinnet — den dystre lyd af de vilkårlige , brutalt tyranniske skud , og ved vejens omdrejning bag ved løven med kasti liens våben den første fangekonvoj : hendes egne 

besejrede , våbenløse landsmænd , udmygede , udmagrede , pjaltede under slængkapperne . Å , hun anede , hvorledes de i afmægtigt raseri knyttede de senestærke , tomme hænder , hvorledes de i deres hjerte forbandede de fremmede , som overmodigt , med list og vold , havde trængt sig ind i deres fædreland , skændede deres kirker , brændte deres hjem , forførte deres kvinder og sendte deres brødre i fangenskab , dræbte , slog og plyndrede . Og hun — datteren af en slægt , som bar Kastiliens ædleste navn , og af en fader , som var falden for en fransk kugle — hun sad nu som en forræderske her blandt franskmændene , der jublede over Spaniens fornedrelse . Hun foragtede sig selv , som en Judith , fangen blandt fjender , måtte have foragtet sig selv , og hun græd af fortvivlelse over , at hun ikke blot officielt ved lov og kirke var skilt fra fædrelandet , men endnu mere , fordi hun vidste , at hendes hjerte , hendes tanker , alt i hende , som var værd at vinde og eje , ikke længer tilhørte hende selv , men en fremmed — en , som var hendes lands og hendes folks fjende , som på sit legeme bar sår slagne af spaniere , og som med selve den hånd , hun længtes efter at kysse , havde dræbt hendes landsmænd . 
Thi til trods for hendes ydmygelse , hendes bitterhed , hendes selvforagt og hendes sorg over det hærgede og mishandlede fædreland rasede inderst inde i hende , ligesom ægget af alle disse følelser , hendes lidenskabelige længsel efter Sainte-croix . Dona Ysabel var stolt og behersket , men hendes spanske blod var hedt , når det engang var kommet i bevægelse , og hun var hverken ubevidst eller uerfaren . De jævne patriarkalske forhold , den store familiaritet mellem tjenestefolk og herskab , som den gang var så almindelig i alle huse på halvøen og tilmed i de fornemmeste ; 

den utroligt sædelige fordærvelse , som under fredsfyrstens regimente bredte sig over hele landet og forgiftede alle samtaler , alle fortællinger mand og mand imellem , alle anekdoter ; bevidstheden om og kampen mod stedmoderens passion for Ney ; hendes egen sidste samtale med Sainte-croix ; hans brutale skinsyge lige over for hendes mand og til slutning den i den sidste tid stadige omgang med hertuginden af Abrantes , der , stolt over sin værdighed som legitim hustru i dette af krigen opløste og depraverede samfund , ofte en smule insolent paraderede med sin mands kærlighed — alt dette havde indvirket på den unge piges udvikling . Derfor var nu , selv under hendes samvittighedsnag og sorg , hendes længsel efter den elskede , som hun vidste lå dérnede og vred sig i sårfeber , så lidenskabelig bevidst , derfor led hun nu dobbelt , da hun , halvt liggende på sofaen med knyttede hænder og hovedet boret ned i silkepuden , fortvivlet sagde til sig selv , at hun måtte — måtte søge at bekæmpe sin kærlighed til denne franskmand , som det af mere end én grund var så stor en synd at elske , og aldrig unde hverken ham eller sig selv den lykke at give efter for hans ømhed . 
Hun bad til den uplettede Maria , sin høje skytspatron , og til alle de helgener , hun kendte — bad brændende om hjælp og bistand og gjorde i sin vånde alle mulige løfter , som hun troede kunne bestikke de hellige . Til slutning blev hun også roligere , hendes bekymringer antog mindre dimensioner , og hendes sjælsoprør gav lidt efter lidt plads for en vis slaphed , en træt resignation , som hun i sin overspændte alvor tog for bønhørelse og sejr over sig selv . Hun havde villet spæge sit kød , straffe og fornægte sit legeme og havde derfor ikke spist det mindste 

lige siden morgen ; da hun nu omsider rejste sig op fra sin knælende stilling efter længe at have ligget hensunken i bøn , var hun også aldeles udmattet af sult og tørst . 
Men hun havde vundet sejr over sit oprørske hjerte — det troede hun i det mindste selv ! — og hun takkede guds moder . 
På sin mand havde hun ikke tænkt videre . Vel foruroligede det hende lidt , at hun for fremtiden vidste ham i sin nærhed , men hun havde nu i så mange år været vant til at betragte ham som en slags nødvendig biperson i sit liv , at hun — ikke engang nu , da forholdene trængte ham frem i første række — ofrede ham nogen virkelig opmærksomhed . I den sindsstemning , hvori hun denne aften befandt sig , følte hun tværtimod med en slags bitter tilfredsstillelse nærmest hans nærværelse som en slags beskyttelse , en hindring for den synd , hun allerede i sit hjerte havde begået , men som hun mere end én gang helligt havde lovet sig selv aldrig at begå i virkeligheden . Thi hun vidste , at når hun atter traf saint-croix , ville han ikke spare hende ; med al den magt han ejede over hende — og som han nu vidste , at han ejede — ville han endnu en gang gøre fordring på hende som sin og tvinge hendes villie ind under sin . Hun rystede af angst , når hun forestillede sig dette møde , og jo mere hendes angst voksede under kampen , des oftere udmalede hun sig det — og hver gang mere detailleret . 
Det bankede sagte , tøvende på døren fra madame Junots lejlighed , og uden at vente på svar trådte den unge frue ind . 
Det var nu så sent på aftenen , at det var ganske mørkt — kun gennem døren , som hertuginden havde ladet 

stå på klem , gled en smal lysstribe ind i det store værelse . Doña Ysabel , der et øjeblik havde rejst sig , var atter træt sunket ned på sofaen . Laure gik hen til hende . 
— kære Ysabel , sagde hun med en vis frygtsom venlighed , som ikke rigtig lignede hende , idet hun ømt greb venindens hånd og satte sig ved siden af hende . Når de dog vidste , hvor urolig de har gjort os alle — ikke mindst deres mand . 
Madame des Charentes svarede mat , at det gjorde hende ondt . Hertuginden af Abrantes hørte på stemmen , at hun virkelig måtte lide af et fysisk ildebefindende og begyndte at føle sig roligere . 
Der var så mørkt i værelset , at de ikke kunne se hinandens ansigter — ellers havde Doña Ysabel sikkert ikke turdet spørge ; nu sagde hun sagte : 
— jeg håber , at general de Sainte-croix har det bedre ? 
Madame Junot rystede på hovedet og svarede bekymret : 
— jeg har været nede hos ham . Desværre  .  .  . hun ledte efter ord . Det er et stygt sår i hovedet — lægen er bange for feberen . 
1 næste øjeblik angrede hun bittert sin uforsigtighed . Doña Ysabel , som pludselig , i et sekund tabte al sin møjsommeligt tilkæmpede selvbeherskelse , kastede sig fortvivlet ned med hovedet i hendes skød og råbte lidenskabeligt , ude af sig selv af angst : 
— han dør  .  .  . han dør  .  .  . Gud straffer mig ! Han under mig ikke engang hans liv  .  .  . 
Madame Junot , som visselig holdt både på dyd og moral 

og frem for alt på ægteskabets ukrænkelighed , var alligevel altid , når det gjaldt noget , først og fremmest en kvinde , som elskede , og som bedre end de fleste forstod kærlighedens væsen . Hun løftede sin stakkels lille veninde op i sine arme , og idet hun rigelig blandede sine tårer med hendes , forsikrede hun hende gang på gang , at gud , som er barmhjertig og god , umuligt kunne nænne at tage Charles de sainte-croix’ liv — nu . 
Dona Ysabel lå og vuggede frem og tilbage med overkroppen . Blot utydeligt , som i en drøm , hørte hun de ømme , beroligende ord , men de trøstede hende i alt fald , og da veninden gik efter at have skaffet lys , efter at have nødet hende til at drikke et glas vin og fået noget mad bragt ind , hvormed hun selv ømt madede hende , følte hun sig til sidst lidt bedre til mode . Og da hun — efter gentagne gange at have måttet love at være fornuftig og ikke give efter for sine egne mørke fantasier — omsider dødtræt lagde hovedet ned på hovedpuden , havde hun vel ikke glemt , men i øjeblikket glemt alle eftermiddagens sorger . Kun én stor bekymring blev tilbage og tyngede på hendes sjæl : såret i general de sainte-croix’ tinding . 

Xiv . 
On raconte que la cour de Rome , scandalisée qu'un pays , renommé pour la pureté de sa foi , n’eût pas proscrit depuis longtemps cette danse profane , résolut d’en prononcer la condamnation solemnelle  . .  . On fait paraître devant elle un couple espagnol qui au son des instruments déploie toutes les grâces du fandango , la sévérité des juges ne tient pas à cette épreuve ; peu à peu leurs faces austères s'épanouissent ; ils se lèvent , leurs genoux et leurs bras retrouvent leur ancienne souplesse . La salle du consistoire est transformée en salle de danse et le fandango est absous . 
Bourgoing . 
Da Dona Ysabel , noget tung i hovedet , stod op næste morgen og lod kammerjomfruen klæde sig på , havde hun taget sin beslutning : hun ville bede hr . des Charentes om tilladelse til for nogen tid at måtte trække sig tilbage til Castilloblanco — alene . 
De mødtes om formiddagen . Inde i det lange galeri uden for madame Junots  « lille salon »  — det var i al hast bleven møbleret med nogle få klodsede , opforgyldte møbler — gik hun frem og tilbage og ventede på ham . Hun havde med velberåd hu valgt dette galeri , som der næsten 

altid gik nogen igennem , for at deres tête-à-tête ikke skulle få en alt for fortrolig karakter . 
Dørene stod åbne  : hun så’ ham , da han med hånden på gelænderet gik op ad trappen — det første husarregiments strålende uniform i guld og blåt , den høje hue af hvidt pelsværk , som klædte hans broncefarvede teint og kulsorte øjne så udmærket . I det samme fik han også øje på hende , og idet han trådte ind i galeriet , blottede han hovedet . 
Nu — i en ny dags solskin — var Dona Ysabels mange sorger og bekymringer fra i går blevne noget formindskede . Ganske vist havde hun endnu stadig , hver gang hun tænkte på de ominøse skud , den samme følelse af lede , og følte den samme bitre patriotiske harme og ydmygelse ; men hun begyndte dog at finde , at det hele ikke angik hende selv personligt så meget , og at hun i første øjeblik havde dømt sig selv for strengt . Mange andre spanske damer havde jo fra deres vogne overværet defileringen , og de havde ikke engang den undskyldning at være bundne med så stærke bånd til Frankrig som hun . Naturligvis vidste hun meget godt , at det forslag , hun i dag agtede at gøre sin mand , kun var en tom demonstration , som måske i øjeblikket ville tilfredsstille hendes stolthed , men som ikke kunne få den mindste indflydelse på hendes selvstændighed og handlefrihed i fremtiden , og dog ville hun gøre dette offer . Thi det var et offer at tage til castiiloblanco netop nu — en slags bod og pøni-tense og samtidig , det forstod hun meget godt , en slags klogskabsforanstaltning , som ville skille hende fra Sainte-croix . 1 det yderst indviklede debet og kredit , hun i den 

sidste tid førte med helgenerne , håbede hun , at de nådigt ville regne hende denne selvovervindelse til gode . 
Da hr . des Charentes hørte , hvad det drejede sig om , svarede han straks meget bestemt nej . Han fandt det aldeles fantastisk af sin gode veninde just nu at begrave sig på Castilloblanco . 
De sad lige over for hinanden på begge sider af en lille marmorkonsol . Det var så tidligt på dagen , at skodder og jalousier endnu ikke lukkede solen ude . Hun sad tilbagelænet i sin stol med nedslagne øjne , bleg efter den foregående dags sindsbevægelse og angst . 
— min kære Ysabel — han bøjede sig frem og lagde let sin hånd over hendes , som slapt hvilede i hendes skød . Vil de virkelig tilføje deres mand den ydmygelse , at man i hele hæren skal sige , at det er for mig , de på den måde flygter ? 
Hun tav og så’ ned — for stolt og for ærlig til nu at give et undvigende svar . 
— desuden — vedblev han , irriteret af hendes tavshed — det er alt andet end konvenabelt . Da de ikke vil tillade mig at ledsage dem , har de jo ingen beskytter  .  .  . 
— pater Felipe er på Castilloblanco . Han og tjenerne var mine beskyttere , da Doña Francisca forlod mig , og de , hr . Markis , ikke lod høre fra dem , svarede hun bittert . 
— madame , de fornærmer mig , sagde han krænket og så’ ned . De véd , at for en soldat går hans majestæts tjeneste frem for alt . 
Doña Ysabel havde ikke hørt det veltalende navn  « Paulette »  , med hvilket man hilste Markien velkommen til Valladolid , og havde hun hørt det , havde hun rimeligvis 

ikke forstået det . Men hun kunne slutte sig til , at der ikke havde været synderlig brug for hans tapperhed i en fredelig by som Paris : hun svarede derfor ret køligt : 
— ja , jeg véd naturligvis ikke , hvilket ophøjet og vigtigt hverv , kejseren havde tildelt dem i Paris , men jeg antager — hun så trodsigt på ham — at en officer , som ønskede at forsættes til Spanien , ikke ville have stødt på uovervindelige vanskeligheder . 
Den smukke Markis betragtede hende et øjeblik forbavset . Derpå sukkede han og slog ud med hånden : 
— de er hård imod mig , madame — de vil ikke forstå mig ! Og idet han behændigt forandrede taktik , tilføjede han langsomt , forskende : 
— man skulle virkelig tro , at de havde den dybeste afsky for mig  .  .  . 
Det havde Doña Ysabel imidlertid aldeles ikke — tværtimod . Og hvis ban havde været bedre inde i forholdene , ville dette måske have været ham den allerstørste ydmygelse at vide . Men da han ytrede disse ord , tænkte hun — og det var sandsynligvis også den eneste rigtige fortolkning af hans frase — at han sigtede til , at der måske fandtes en anden , som hun satte højere end ham . Hun var så uforberedt på dette angreb , at hun straks slog øjnene ned og rødmede dybt . 
Han så’ ihærdigt på hende et par sekunder , derpå rejste han sig . 
— jeg véd naturligvis ikke , hvem det er , som under min fraværelse har taget min plads , sagde han brutalt — men jeg lover dem , at det ikke skal vare længe , før jeg opdager det . Og så — han lagde betydningsfuldt hånden på kårdefæstet . 

Doña Ysabel havde nu ægget af hans udfordring , genvundet hele sin selvbeherskelse . Hun så’ op — lige ind i hans truende øjne : 
— de har ingen ret til at tale således til mig , sagde hun koldt . De kender mig jo aldeles ikke . 
Des Charentes indså , at han var gået for vidt . Han sagde mere spagt : 
— deres ord alene er naturligvis bevis nok for , at jeg — i min let forståelige sorg over at være dem så fuldstændig ligegyldig — har taget fejl . Tilgiv mig , frue . 
På den underligt melodramatiske måde , som karakteriserede alt , hvad han foretog sig , greb han hendes hånd og kyssede den angergivent . Men mistanken var vakt i hans sjæl og forlod ham ikke . Hvorledes skulle han vel ellers forklare sig hendes mærkværdige og exempelløse kulde ? Han , der ved sit udseende alene var vant til at vinde alle kvinder for sig ! 
Ysabel smilede forsonet — let om hjertet over , at han straks opgav sit truende forhør . Hun syntes ganske godt om hr . des Charentes ; han var i hendes øjne som i de fleste damers — et udmærket smukt og stateligt menneske , der desuden for hende specielt havde den umiskendelig interessante egenskab , at han i alt fald var hendes mand . Hun sammenlignede ham aldrig med Sainte-croix , det faldt hende ikke et øjeblik ind : Sainte-croix stod uden for og over alle mænd — thi han var den mand , hun elskede . 
Trods sin momentane sejr over Markien , kunne Doña Ysabel imidlertid ikke kuldkaste hans vægring mod at lade hende tage til Castilloblanco . Han anførte en mængde grunde for hende , og for hver af dem måtte hun indrømme , 

at han havde ret . Og da hun endelig , efter i en lang halv time villigt at have ladet sig overbevise og overtale af ham , skiltes fra ham , var det med en uendelig lettelse , en hemmelig tilfredsstillelse og glæde , hun knapt vovede at tilstå for sig selv . En anden havde taget ansvaret fra hendes skuldre , det var for at rette sig efter sin mands bestemte villie — kun derfor — at hun blev i Valladolid . Det var ikke længer hendes egen skyld — havde hun ikke gjort alt for at undgå det ? — at hun stadig blev i sainte-croix’ nærhed og boede under samme tag som han . Men hun lovede sig selv , at når ban blev rask  .  .  . dersom han blev rask  .  .  . her lukkede hun øjnene og foldede hænderne hårdt — skulle intet i verden få hende til at træffe ham alene . Nu havde hun jo også — trods alle gode forsætter drog hun sig dette med et vist ubehag til minde — dersom hendes egen styrke skulle vise sig utilstrækkelig , en årvågen forbundsfælle i hertuginden af Abrantes , thi det var jo umuligt , at denne ikke den foregående aften havde gjort adskillige opdagelser . 
Da Dona Ysabel sluttelig — efter at have opgivet alle sine planer — med frelst samvittighed og krigsæren hævdet vendte tilbage fra sin samtale med manden , syntes hun selv , ligesom han , at hun havde haft den største uret i at ville flytte alene til Castilloblanco . For hende var der i øjeblikket — det kunne hun indse — ikke andet at gøre end roligt at blive i Karl v’s palads , se tiden an og trods alle patriotiske anfægtelser vedblivende dele skæbne med det ottende hærkorps . 
Og dette hærkorps’ skæbne var i øjeblikket alt andet end bedrøvelig . Efter at have indtaget Astorga og ved at adsplitte Don Julian sanches’ guerillaer have bragt ro til veje i 

kongeriget Leon , slog den øverstkommanderende sig til ro i valiadolid , afventende fjendtlighedernes definitive begyndelse og nye ordre fra tuilerierne . Dem , man fik fra Madrid , brød man sig nemlig ikke om ; Ney og Junot havde indbyrdes grundigt diskuteret denne sag og var overmodigt komne til det resultat , at den eneste autoritet , de i egenskab af kejserens stedfortrædere i Kastilien havde i sinde at bøje sig for , var kejseren selv , at de eneste ordrer , de havde i sinde at lyde , var dem , som berthier ekspederede fra Paris . De to , tillige med reynier , som lå med sit korps ved tajofloden , var i virkeligheden — så vidt fransk myndighed strakte sig — herrer over hele det nordvestlige Spanien , og hverken kong Joseph eller marskal Soult havde det mindste at sige på deres militærområde . Misfornøjelsen i Madrid var også stor i denne anledning , og man gik dér i sit raseri så vidt , at man vovede at kalde Michel Ney en  « rebel »  . 
I valiadolid brød man sig imidlertid som sagt kun lidt om , hvad man sagde i Madrid . Guvernøren traf endelig forberedelser til det store bal , han allerede længe havde haft i sinde at gøre for byens ærede gæst , hertuginden af Abrantes , der , som den eneste franske dame af betydning inden for hæren , næsten betragtedes som en lille suveræn og — ærgerrig , stolt og pragtsyg som hun var — uden vanskelighed forstod at gøre sig gældende i denne stilling , ja , heller end gerne gik ind på at holde Hof i Kastiliens ældgamle Palacio real . 
Sainte-croix var nu så nogenlunde restitueret . Han var bleven betydeligt magrere og gik endnu med et interessant sort bind over tindingen , men nogen videre men af sit alvorlige sår havde han ellers ikke haft . Madame des Dona Ysabel . 1 2 

Charentes havde han endnu ikke talt med ; hun havde rent ud nægtet ham det , da han den første dag , lægen gav ham lov til at gå ud , anmodede om at måtte gøre hende sin opvartning . Han havde taget sig det meget nær — spekuleret frem og tilbage over hendes mærkelige opførsel , der så lidt stemmede overens med deres afsked for nylig i frugthaven på Castilloblanco . Des Charentes’ nærværelse gav ham også noget at tænke over og gjorde ham ofte urolig . Imidlertid mente han efter alt , hvad han havde hørt om denne sag , at kunne være temmelig sikker på , at Doña Ysabels forhold til hendes mand stod på fuldstændig det samme punkt , som det altid havde gjort . Markiens efter sigende voldsomme passion for prinsesse Pauline bidrog også til at berolige ham . 
Han havde , efter at hun en gang havde nægtet at tage imod ham , ikke gjort noget yderligere forsøg på at træffe hende , men holdt sig stille på sit værelse , hvor han modtog besøg af sine kammerater og af damerne i Valladolid , der ikke havde så mange skrupler som Doña Ysabel og gjorde deres bedste for at forkæle ham . Samtidig forbavsede han lægen ved sin blinde lydighed over for hans forskrifter . Doktoren anede jo ikke , at hans patient havde hastværk med at blive rask , kun for at kunne komme til guvernørens bal og gense madame des Charentes — dér skulle hun ikke kunne undgå ham . 
I de store prægtige gemakker , hvor én gang kejser Karl v som konge af Spanien havde gjort les honneurs , samledes nu , alt eftersom aftenen led , den franske guvernørs gæster . Greven af valmy havde — af galanteri mod de forlystelsessyge spanske damer , der nu alle , selv de , der bar sorg , 

kunne være med — haft den udmærkede idé at gøre sit bal til en maskerade . Madame Junot var ivrigt gået ind på dette indfald , der gjorde det hele arrangement så meget livligere og borttog det højtidelige officielle præg , det ellers rimeligvis havde fået . Af galanteri mod spanierne , som desværre ikke særligt forstod at vurdere det , havde  .hun klædt sig som Doña Marina , Fernando cortes’ mejikanske elskerinde , og bar et yderst kostbart , yderst fantastisk — alt andet end naturtro — eksotisk toilet . 
Doña Ysabel forestillede sin navne , la Reyna católica . Den tunge brocadesdragt , overbroderet med Kastiliens våben , heftet op på siden under den løst nedhængende juvelbesatte lomme , så at de lange bløde spidse sko sås , og på hovedet det femtende århundredes lette  « chaperon »  , fæstet under det spidse diadem — denne dragt , en temmelig tro kopi af et maleri på slottet , klædte Doña Ysabel ypperligt og havde desuden den fordel , at den på en vis naiv måde tilfredsstillede hendes patriotiske stolthed . 
Gæsterne stod allerede opstillede til den anden kontre-dans , da genera ! Sainte-croix — der , fordi han absolut ville overvære festen , havde haft en hård kamp at bestå med sin læge — forklædt som korsridder med en slags fantastisk hjælm for at skjule bindet trådte ind i salen . Det var nu så længe siden , han havde været med til så stor en fest , at han til en begyndelse blev helt blændet deraf . 
Alt , hvad man i hele Valladolid havde kunnet få opdrevet af lysekroner og lampetter , oplyste fra loft og vægge de store sale , der var fyldt til trængsel af herrer og damer i de mest brogede og ejendommelige maskeradedragten , han nogensinde havde set . Her fandtes' franske officerer klædte som det sekstende århundredes grander og virkelige 

spanske grander kostymerede som franske operettebønder eller traditionelle engelske sømænd . Damerne havde dog i ulige højere grad givet deres pragtlyst og fantasi frie tøjler : den mængde odalisker , sfmxer , tyrolske bønderpiger , græske hetærer og italienske kolumbiner , som her kæmpede med hverandre om skønhedsprisen , forvirrede ham ganske . Ballet var allerede i fuld gang : overalt latter , passiaren , spøg og kurtiseren i alle hjørner og kanter . På grund af de mange kavalerer dominerede det franske sprog fuldstændig det spanske — havde Sainte-croix ikke været fuldkommen sikker på , at han stod i det kongelige slot i valiadolid , ville han virkelig denne aften have troet , at han befandt sig i élysée eller tuilerierne . 
Han fik næsten straks øje på Dona Ysabel . Tilfældigvis stod hun i nærheden af den dør , han trådte ind ad , og det var just hendes tur at danse ud . Til trods for kostymet genkendte han hende øjeblikkelig — blot på hendes holdning og profil , som i hans øjne var enestående i verden . 
Hun drejede hovedet let om , da han trængte sig frem til pillen , umiddelbart bag ved hende . Hjælmen gjorde ham højere , end han i virkeligheden var , og hun genkendte ham derfor ikke . Naturligvis havde hun — trods alle Laure Junots forsikringer om det modsatte — mere end én gang tænkt sig muligheden af at møde ham her i aften , men turde , da det kom til stykket , hverken frygte eller håbe , at det kunne ske . I sin sjæls inderste var hun imidlertid fuldstændig sikker på , at han til trods for lægens forbud ville forsøge på at komme , og denne hemmelige vished forlenede hendes ellers så beherskede og køligt værdige måde at føre sig på med noget ejendommeligt nervøst , skælvende ujævnt og kapriciøst , som hvert øjeblik brød frem 

under den påtagne dronningeværdighed og gav hende en vis disharmonisk charme , der gjorde hende aldeles bedårende . Sainte-croix’ gode ven , general Clausel , som i øjeblikket var hendes kavaler , var også op over ørene forelsket i sin dame ; der var ingen ende på alle de sentimentale komplimenter og på den muntre og fint turnerede smiger , han mellem turene tilhviskedee hende . Og hun tog imod det med stor ynde som en skyldig tribut til sin unge skønhed . 
Vis-à-vis Dona Ysabel dansede des Charentes — i baskisk nationaldragt af sort fløjl med  . rødt skærf om livet under den korte trøje ; på hovedet bar han den kække boina og på fødderne de lette espadrillas . Sainte-croix vidste straks , at det var ham ; den , som kun én gang havde haft den fornøjelse at se Markiens verdensberømte sorte øjne , kunne umuligt tage fejl af dem . Han lod ikke til at være synderlig optagen af sin egen dame ; hele hans opmærksomhed var , så længe dansen varede , næsten udelukkende henvendt på hans hustru . Sainte-croix kunne ikke lade være med at lægge mærke til den ridderlige varme , han forstod at lægge i sin adfærd over for hende , den ømme underdanighed , hvormed han nærmede sig hende , den tydeligt akcentuerede skinsyge , hvormed han , hver gang de mødtes i dansen , bebrejdede hende Clausels opmærksomhed . Og han så’ det halvt undertrykte smil , hvormed den unge markise bøjede sig frem mod sin mand for under musiken og baltumlen at kunne opfatte hans hurtige ord , han så’ , hvorledes hun — ikke et gran bedre end andre kvinder ! — nød sin sejr , bevidstheden om sin skønhed , triumfen over at se denne berømte Don Juan , hvis hyldest hver kvinde i salen misundte hende , mere , end de misundte 

hende hans navn , kun have øje for hende . Sainte-croix så’ og opfattede alt dette , og det første , han følte , da han nu atter efter så lang tids forløb stod ansigt til ansigt med Dona Ysabel , var en heftig skinsyge . 
Spanierne , der i disse bedrøvelige tider så sjældent morede sig , forlangte , da kvadrillen var til ende , pludselig en fandango — denne elskede nationaldans , uden hvilken man ikke kunne tænke sig et bal . Den dansedes altid som et slags solonummer , eller rettere sagt pantomime , kun af to , medens de andre trak sig tilbage langs væggene for at se til . 
Markise des Charentes , som ved denne sin første egenlige optræden i selskabslivet havde vakt en enorm opsigt , blev nu fra alle sider af sine henrykte landsmænd bestormet med anmodninger om at overtage damens parti . Spanierne var stolte af hende , de ønskede , at hun skulle vise udlændingene , hvor spansk i temperament og opdragelse hun trods sit franske navn var — vise , at hun endnu stadig var en af deres . Og opildnet af Dansens for hende så usædvanlige nydelse , af den smiger og de overdrevne komplimenter , som alle vegne fra strømmede ind over hende , af alle kvinders hemmelige ønske om en gang i sit liv at  « vise sig »  — lod hun sig , efter en ringe , næppe alvorlig ment modstand , overtale dertil . Hun vidste med sig selv , at ingen kunne udføre denne Dans bedre end hun — tusind gange havde hun lige fra sin barndom af sammen med sin unge Broder eller en eller anden kavaler , som i øjeblikket var til stede , om aftenerne Danset fandango på den flisebelagte gård hjemme på Castilloblanco , medens Antonio klimprede melodien på sin guitar . Den unge Greve af valloria tilbød at være hendes kavaler , og hun var allerede 

i begreb med at lægge sin hånd i hans , da Markis des Charentes pludselig præsenterede sig . 
— madame , sagde han med en myndighed , for hvilken enhver i salen straks bøjede sig — dersom de virkelig ønsker at Danse denne Dans , har jeg intet derimod . Men jeg sætter som en betingelse , at de kun Danser den med mig . 
Valloria , som ikke gerne ville vige pladsen , svarede høfligt : 
— undskyld , hr . Markis , men man må være spanier for at kunne danse fandango . 
— jeg er ikke spanier — han løftede stolt , lidt insolent sit hoved — men min moder var , som de uden tvivl véd , fra córdoba . Og jeg tror ikke — han greb uden videre sin hustrus hånd — at madame skal få grund til at skamme sig over sin kavaler . 
Der blev ganske stille i salen , da Doña Ysabel efter dette intermezzo , som havde skaffet Markien flere fjender , end han selv anede , gjorde sine første pas . Bly og værdig , en smule kølig undgik hun i begyndelsen stolt sin lidenskabelige kavaler . Spanierne , men dog særlig de franske herrer , der havde hørt så meget om denne berømte Dans , følte sig straks skuffede — på den måde Dansede man vist ikke fandango . 
Men ingen tog sine øjne fra hende — mændene bøjede sig frem , skulder ved skulder , kvinderne rejste sig på tå for at se . Den æggende musik , kavalerens forfølgelse — han kom alligevel aldrig så nær , at hans hånd kunne røre ved hendes — og måske også en anden følelse opildnede efterhånden den unge kvinde ; den kølige blyhed svandt , uden at hun dog et øjeblik mistede herredømmet over sig selv , sin stolte , rolige overlegenhed . Dansen blev 

— udført af disse to — en roman , en dristig og spændende fægtning med alle kytheres skønneste våben , en prægtig revy over alle kærlighedens følelser og situationer , i hvilke mandens bevidste , ildfulde attrå og kvindens halvt uskyldige , halvt kokette modstand vexelvis dominerede . Sainte-croix bøjede sig frem ; han stod i første række i den kompakte kreds , der havde dannet sig om de dansende . For hver bevægelse , de begge gjorde , for hvert blik , de vekslede , voksede hans afmægtige skinsyge . Var dette den Ysabel , hvis hånd han en gang havde kysset på trappen i Astorga ? — den blege pige , der havde modtaget ham så koldt og værdigt , da han for kun nogle uger siden var kommen til Castilloblanco ? Hvilken forandring var der ikke foregået med hende i den korte tid , han ikke havde set hende ! Hvor i alverden havde hun lært at bruge en vifte , et slør så raffineret behændigt ? Hvem havde vel lært hende dette blik over skulderen — på én gang så fristende og så afvisende ?  .  .  . Og hvilken lidenskabelig vellystig abandon i den måde , hvorpå hun med armene løftede over hovedet og nakken bagover pludselig kastede sig tilbage for at undgå mandens truende favntag ! Han begyndte at ane , hvilken farlig skole fandangoen måtte være for den spanske pige , når den blev danset på den måde  .  .  . 
Dansen sluttede brat . Med flammende øjne og udstrakte arme , skælvende og varm — men stadig på afstand — knælede Markien halvt for sin fortryllende dame , som skælmsk , pludselig overmodig , næsten hånlig gjorde en dyb kompliment , idet hun under begejstrede bifaldsråb trak sig tilbage . 
Hertuginden af Abrantes havde med stor opmærksom 

hed og en kenders eminente interesse fulgt denne mærkelige Dans . Hun gjorde ingen som helst bemærkning , men da musiken tav , vendte hun sig til Kellermann , som lænede sig til stolen bag ved hende , og citerede stilfærdig madame de tollards bekendte ord om philippe-égalité’s moder : 
— enfn — on a tronvé le moyen de rendre le mariage indécent ! 
Men de spanske damer havde fået blod på tanden — der var ikke en af dem , som ikke af hele sit hjerte misundte Dona Ysabel hendes triumf . Markisen af arabacca forlangte øjeblikkelig seguidillaen — en slags kontredans , i hvilken fandango-motivet stadig går igen . Man plyndrede de forgyldte kurve med kastagnetter , som tjenerne allerede havde båret ind til kotillonen , og i næste øjeblik , medens kvadrillerne ordnede sig , var den store balsal et eneste jublende Kaos , hvor de franske officerers spøgende beklagelser over ikke at kunne danse som des Charentes og de spanske damers leende forsikringer om bistand i turene overdøvedes af benkastagnetternes hidsende , utålmodige smæld . Hertuginden af Abrantes , som dog både under republiken og kejserdømmet havde set ganske løsslupne fester , begyndte , lidt skandaliseret , at synes , at dette her var noget af det livligste , hun nogensinde havde været med til . 
Dona Ysabel nægtede standhaftigt at modtage noget engagement til denne Dans . Hun stod og forsvarede sig smilende , men yderst hårdnakket mod greven af valloria , som bestormede hende med anmodninger og med sædvanlig spansk overdrivelse lidenskabeligt svor på , at han ville give halvdelen af sit liv for en Dans med hende . 1 samme øjeblik , han efter et sidste definitivt afslag omsider modløs 

trak sig tilbage , lykkedes det endelig Sainte-croix at trænge sig frem til den feterede unge dame . 
Han turde ikke tiltale hende i så manges nærværelse , da han var bange for ikke at være herre over sin stemme , og stod derfor i begyndelsen kun stille ved siden af hende . Des Charentes var for et øjeblik siden mod sin villie , men på en måde , der ikke tillod en galant kavaler at sige nej , bleven engageret af den foretagsomme og emanciperede markise af arabacca , og madame Junot , der også gerne havde villet tale et par ord med Dona Ysabel , var allerede leende , under forgæves protester , bleven bortført af en nevø af hertug del parque- hun forsikrede gentagne gange , at hun ikke kunne , men lod sig dog til sidst , fornøjet , nysgerrig og i tillid til sin anerkendte overlegne dansekunst , slæbe ned til seguidillaen , da musiken spillede op . 
Dona Ysabel var nu så godt som alene i salonen . Træt , forvirret og nervøs gik hun , uden at tage nogen notits af den ukendte maske , hen til det dybe nischevindue i gavlen og satte sig i den lille sofa bag ved gardinerne . Korsridderen fulgte hende resolut , og da han nu vidste sig alene med hende , vendte han sit ansigt lige imod hende og slog visiret på hjælmen op . Hun så’ op . 
— Sainte-croix  .  .  . sagde hun dæmpet og trykkede hænderne mod hjertet , idet hun forsøgte at rejse sig . 
Han bøjede sig frem imod hende , forbitret , rasende skinsyg med hånden på sofaens ryg , bleg under det sorte bind , med sine store blå øje i hendes . 
Og så pludselig — ingen af dem kunne forklare det ! var det af svaghed efter såret , eller var det som svar på det blik , hun sendte ham ? — lå han på knæ ved hendes fødder med hovedet i hendes skød . 

— Sainte-croix , hviskedee hun angst og trykkede hårdt uden at vide det den hånd , som havde grebet hendes . Min gud — de er jo syg endnu  .  .  . 
— de ville ikke se mig , hviskedee han næsten uhørligt — ikke tale med mig . Hvad skulle jeg tro !  .  .  . Han så’ op : Dona Ysabel — hvad skal jeg tro ? 
Hun lagde begge hænder på hans skuldre og bøjede sig ned mod ham — hendes øjne hvilede fast i hans . 
— ingenting , sagde hun og smilede fraværende , idet hun rystede let på hovedet . Ingenting . Å , min ven , lad mig se på dem  .  .  . lad mig dog se på dem  .  .  . 
Hun lukkede øjnene og bøjede sig endnu dybere frem . Dette uventede møde straks efter den lidenskabelige Dans , som på mere end én måde havde bragt hendes unge blod i oprør , havde fuldstændig berøvet hende al selvbeherskelse ; hun huskede i dette øjeblik ikke et eneste af de løfter , hun så ofte havde givet sig selv , de forsigtighedsregler , hun havde foreskrevet sig selv — i lidenskabelig lykke huskede hun kun ét : at hun atter var den mand nær , som hun tilbad . 
— men du elsker mig jo , hviskedee han langsomt , betagen , næsten forbavset . Thi i den time han havde set hende sammen med des Charentes , havde han mere end én gang bittert tvivlet om hendes kærlighed . 
Hun smilede med lukkede øjne , mildt og lyst . I hendes sænkede ansigt under diademet skælvede omkring de tynde næsefløje og den fine mund dette udtryk af barnlig , ubevidst grusomhed , som straks i sainte-croix’ øjne havde udmærket hende frem for alle andre kvinder , og som altid havde betaget ham så stærkt . 
Larmen af dansen , den skærende , hidsende , lokkende 

lyd fra de hundreder af kastagnetter trængte ind fra den store balsal . Dona Ysabel brast pludselig i heftig gråd med panden mod sainte-croix’ skulder . 
— men Ysabel .  .  . Han rejste sig , og idet han pludselig mindedes , hvor de var , trak han hurtig det tunge draperi for vinduesåbningen . Derpå satte han sig ved siden af hende i kanapéen — hun græd stadig ubehersket med begge hænder for ansigtet . 
De følte sig i dette øjeblik så alene med hinanden , som om der ikke fandtes andre mennesker på jorden . Gennem det tunge gardin trængte ikke en lysstråle fra salen ind til dem , men gennem vinduet faldt måneskinnet stærkt og klart ind i den hvælvede , hvidkalkede nische . 
— Ysabel — han drog med magt hænderne fra hendes ansigt . Er der hændt noget , som  .  .  . Hvorfor græder du ? hviskedee han dæmpet . Tør du ikke mere se mig ind i øjnene ? 
— der er ikke hændt noget . Hun rystede på hovedet . Hvad skulle der være hændt ?  .  .  . Men — å , ingen véd , hvor ulykkelig jeg er . 
Han tav og så’ mørkt frem for sig . 
— det bliver ikke bedre hverken for dig eller mig , så længe du ikke vil tage nogen beslutning , sagde han kort . Og han tilføjede hensynsløst , udfordrende : 
— det ender med , at des Charentes og jeg ved første lejlighed søger anledning til trætte og uden videre stikker hinanden ihjel . Du kan nok forstå , at efter det , jeg har set i aften , kan vi to ikke godt forliges om at indånde den samme luft . 
Og i det samme han sagde dette , slog det ham , at dette jo i virkeligheden var det allersimpleste — den eneste 

mulige løsning på konflikten : duellere med des Charentes og dræbe ham . 
Hun rystede let som af kulde , men svarede ingenting . Den knitrende , smældende , hårde lyd af kastagnetterne trængte sig stadig æggende — nu mere dæmpet af draperiet — gennem musiken og larmen . Han drog hende pludselig brutalt ind til sig og , idet han lidenskabeligt trykkede sine læber mod hendes , brændte hans blik sig spørgende og fordrende ind i hendes . Kun et øjeblik lod hun sig rive med af hans lidenskab , hvorpå hun — i det samme musiken sluttede derinde med et langt skærende strøg på alle violinerne — rejste sig heftigt . 
— jeg vil ikke , sagde hun fortvivlet med opbydelse af al sin villiekraft og rev draperiet til side , som atter tungt faldt i efter hende . 
Sainte-croix blev længe siddende stille i måneskinnet , mørk med bøjet hoved . Ved sin ære som mand svor han at tvinge hende , thi sådan som livet nu var , kunne han ikke bære det . 

Xv . 
Sainte-croix avait trop d’esprit et de tenue pour abuser de la faveur dont il jouissait auprés de l’empereur  ,  .  . 
Mém . du g^n . Marbot . 
« e’enfant chéri de la victoire ! » 
Napoléon ( de Masséna ) 
dagen efter ballet blev hertuginden af Abrantes længe liggende i sengen . Hun lå og grundede på , hvad hun havde set i går — des Charentes’ Dans med sin hustru og Doña Ysabels blik , da denne efter seguidillaen trådte ud bag draperiet foran nichevinduet . Lidt efter havde hun genkendt og hilst på Sainte-croix , og på hendes spørgsmål , om han havde set madame des Charentes , havde han hurtigt svaret , at han virkelig allerede havde haft den fornøjelse . 
Alt dette lå Laure Junot nu og grundede på . Og hun tænkte på sin barndomsven charles’ brillante karriere og glimrende udsigter , på kejserens usædvanlige omsorg for hans fremtid , på hans moder , som hun lige siden sin barndom satte stor pris på og holdt af , på den unge 

belgiske dame , som man allerede — takket være hans majestæts påbudte indiskretioner ! — overalt i Paris nævnede som den vordende grevinde d’escorches de Sainte-croix  .  .  . Alt dette lå hun og tænkte frem og tilbage på , indtil hun til sidst resolut rejste sig op og bad sin kammerjomfru lade general de Sainte-croix vide , at hertuginden af Abrantes gerne ønskede at tale med ham , hvis han havde tid til at holde hende med selskab , medens hun drak sin chokolade . 
Lever’ernes tid var endnu langtfra forbi , og det var den naturligste ting af verden , at en dame — særlig efter et bal — modtog sine intimere venner , inden hun stod op om morgenen . Da Sainte-croix kom ind , kyssede han galant den hånd , hun rakte ham , og slog sig straks ugenert ned i lænestolen ved siden af den enorme seng , som var så gammel , at madame Junot med en indre gysen altid mistænkte den for at være blevet benyttet af den stakkels Elisabeth af Valois eller af hendes afskyelige mand . Den gamle Joséphine , som havde påklædt og friseret sin frue , lige siden denne var en lille pige på ti år , og som i sit gråsprængte hoved ubrødelig tavs gemte alle de mere eller mindre vigtige hemmeligheder , hun i disse seksten år ikke havde kunnet undgå at høre , ordnede stille chokoladeserveringen på bordet ved hovedgærdet . 
Hertuginden rejste sig op på albuen , og idet hun støttede hovedet mod hånden , fæstede hun sine store brune øjne på barndomsvennen . 
— kære Sainte-croix , jeg har ligget og tænkt på dem hele morgenen  .  .  . 
Generalen blev urolig ; han vidste , hvor skarpsynet hun var , og huskede pludselig hendes prøvende , underligt spørgende 

blik den foregående aften , da hun havde nævnet Dona Ysabel . 
— hvordan tror de egentlig , dette ender ? vedblev Laure ubevægelig . Hvad er deres mening ? De — hun så’ bekymret bebrejdende på ham — de véd jo lige så godt som jeg , at markisen af Charentes aldrig kan blive deres hustru . Hvad tænker de på , siden de bliver ved med stadig at søge hende på denne måde ? 
— skilsmisse ! sagde Sainte-croix lakonisk og så’ hertuginden lige ind i ansigtet med sine klare blå øjne . Hun satte sig heftigt op i sengen og mødte skarpt hans blik . 
— skilsmisse ! gentog hun indigneret , næsten forfærdet . Og det taler de om — deres moders søn — en Sainte-croix ! 
— en Sainte-croix , svarede han koldt , har vel ikke større forpligtelser over for kirken og sakramentet end en caulaincourt . For ikke at tale om hans majestæt kejseren selv  .  .  . 
— kejseren ! — kære Charles , jeg troede ikke , de var så naiv . Kan de ikke forstå , at just af den grund . . . Å , det véd de jo lige så godt som jeg ! Kejseren har sine egne love ; de gælder kun for ham . De , der kender ham , de véd , hvor konservativ han er , når det gælder andre . 
— jeg véd det alt sammen , jeg har netop tænkt på det samme , og det mere end én gang . Men — det , Lasalle og caulaincourt har opnået , kan jeg vel også opnå . Han lænede sig tilbage i stolen og gyngede let med foden . Min gode veninde : på lobau og ved wagram forstod ikke blot kejseren , men også jeg selv , at jeg  .  .  . han standsede lidt , ledte ligesom efter ordene , og madame Junot så’ det 

•stolte , selvbevidste smil om hans fine mund — at jeg er en af dem , der har ret til at stille fordringer . 
Laurette sukkede . Trods alle illustre eksempler fandt hun skilsmisse  « vulgært »  , og af aristokratisk vane — måske også på trods — var hun god katolik . Hun greb til sin sidste og vigtigste indvending : 
— og Dona Ysabel selv ! Tror de da , at hun — en kastilianerinde — går ind på det ? Ak , min ven !  .  .  . 
Sainte-croix gjorde en stolt og utålmodig bevægelse med hånden . 
—’ madame , jeg beder dem , der kender kvinderne , svare mig ærligt : tror de virkelig ikke , at Dona Ysabel i dette vil , hvad jeg alvorligt vil ? 
— jo , svarede madame Junot uvilligt , men ærligt og så' alvorligt op . Nu . Men  .  .  . å , Sainte-croix , jeg kender hende — jeg kender hende bedre end de ! Når de har kuet hendes villie , bundet og tvunget hende med deres hensynsløse kærlighed , så vil hun rejse sig mod dem . Og hver dråbe blod i hendes årer er spansk . De skulle blot have set hende den dag , da fangerne fra Astorga blev skudt . Hun tilgiver dem aldrig deres nationalitet — det , at de er landsmand med Ney og hendes mand , deres deltagelse i og deres tjeneste under dette felttog . Når denne passion er gået over , vil hun græmme sig ihjel . 
— men den går ikke over , svarede Sainte-croix blidt , sagtmodigt og så’ smilende ned på hende med hovedet en smule tilbage og øjnene halvt lukkede . 
Madame Junot rystede let på hovedet uden at vende blikket bort . 
— min ven — når de første gang begynder at 

sammenligne en anden kvinde med hende , så  .  .  . så  .  .  . begynder hun at reflektere . 
— men jeg begynder aldrig på at sammenligne nogen anden med hende , indvendte Sainte-croix på samme sagtmodige og overlegne måde . • . 
— min kære Charles , hun lagde pludselig frimodigt , kammeratligt sin hånd på hans — de er en mand — kun en mand ! 
Sainte-croix tav og strøg sagte sin hånd hen over hestehårsdusken på sin hjælm . Men han smilede , sikker på sig selv og endnu mere sikker på , at der ikke i hele den vide verden fandtes en kvinde , som blot tilnærmelsesvis kunne komme til at eje den magt over ham som Dona Ysabel . 
Hertuginden af Abrantes sukkede utålmodigt og slap hans hånd . 
— du gode gud , Sainte-croix ! Jeg vil jo kun deres bedste — det vil både Junot og jeg , det véd de jo . Luk dog øjnene op og sig dem selv , at dette ikke kan gå . Og — hun standsede lidt og betragtede ham forskende , thi hun vidste , at hun nu berørte et farligt æmne — hvad tror de egentlig , hr . des Charentes vil sige ? Siden i går indser de da vist , at de også må regne med ham . 
Sainte-croix kunne særdeles godt beherske sig , når han ville . Men der var en skarp , fin rynke på hans pande mellem øjnene , da han uden at møde hendes blik langsomt svarede : 
— der findes altid én udvej til at komme overens med hr . des Charentes . 
Hertuginden af Abrantes slog hænderne sammen og løftede dem med en fortvivlet gestus : 

— å , Charles !  .  .  . Og de , som allerede én gang har sat deres karriere på spil i en duel ! 
Han angrede allerede , at han så uforsigtigt på denne måde havde ladet hende gætte sine inderste tanker , og sagde nu leende : 
— derfor er jeg jo også bleven advaret !  .  .  . Det var heller ikke det , jeg tænkte på . Men lad os nu først tage Lissabon , og lad os så tale med hans majestæt . For den , der vinder sejr og har ham på sin side , er alt muligt ! 
Madame Junot svarede ikke straks ; hun stak sine små ringbesatte hænder ind under den hvide natkappe og lå og så’ ud for sig . 
— ja , for den , der vinder sejr  .  .  . sagde hun bare . 
Og da Sainte-croix , der jo kendte Spanien kun alt for godt , ikke svarede , tilføjede hun sukkende : 
— men vi må vel håbe det bedste ! 
Sainte-croix havde rejst sig . Han stod og legede med sit kårdefæste . 
— er det ikke muligt , begyndte han sagte , tøvende — jeg vil ikke tale med Junot om det , men tror de ikke , det var muligt at bestemme kejseren til selv at komme herned endnu en gang ? 
Madame Junot slog utålmodigt ud med hånden . 
— hvor kan de dog tro det !  .  .  . Nu , lige efter den nye kejserindes indtog ! Laurette sagde altid den  « nye »  kejserinde om Marie-louise . Ak , nej , min ven ! 
Sainte-croix vidste , at hertuginden af Abrantes stod i stadig brevveksling med stormarskal Duroc , som var hendes særlig intime ven , og altså , når det drejede sig om tuilerierne , var en af de bedst underrettede i hele hæren . 

men han , ligesom napoiéons andre generaler på halvøen , havde en tid sikkert håbet , at kejseren efter formælingen ville beslutte sig til endnu en gang personlig at tilsé sine spanske anliggender — det var for dem alle en bitter skuffelse , at det ikke skete . 
— og desuden , fortsatte den smukke politiker i sengen , som pludselig lod til at have glemt alt det hovedbrud , sainte-croix’ kærlighedshistorie voldte hende — om han også måske kan erobre Spanien , så véd jo både de og jeg og vi alle sammen , som ser det på nært hold , at han aldrig i verden kan tvinge det til underkastelse  .  .  . Men gå nu , kæreste ven — hun rejste sig halvt op og vinkede utålmodigt med hånden —- det er naturligvis grumme interessant at ligge her og tale om politik og kærlighed , men gå nu alligevel •  .  . 
Om aftenen var Sainte-croix som sædvanlig hos Junots sammen med den øvrige kreds af officerer . Han havde ventet i det mindste et øjeblik at træffe Dona Ysabel , men fik at vide , at hun ikke havde ladet sig se hele dagen . 
— den fandango var også lidt anstrengende , sagde Clausel , som meddelte ham dette faktum , idet han smilede lidt impertinent . Hun skal yderst rigoristisk have nægtet vor ven des Charentes en samtale , som han hele dagen meget ivrigt har ansøgt om  .  .  . 
— jeg vidste ikke , kære Clausel , udbrød Sainte-croix hånligt , at du i den sidste tid var bleven chef for spionkorpset . 
— bare i paladset og som amatør ! svarede den anden koldt . Jeg er for resten , som du måske véd , en af 

madames ivrigste tilbedere , og hendes ekstraordinære forhold til manden interesserer mig . 
— mig også , sagde Sainte-croix tørt og vendte sig kort om . 
Det var den dejligste aften i begyndelsen af maj — mild , en smule fugtig og ikke alt for varm . Som sædvanlig stod dørene i den lille salon åbne , og ude på balkonen var der på grund af det stærke måneskin næsten lige så lyst som inde i værelset . Madame Junot var den eneste dame i selskabet , uagtet dette i aften var en hel del større end ellers . General reynier havde nemlig for en dags tid forladt sit hovedkvarter ved tajo , og marskal Ney var taget hele den lange vej fra Salamanca for at gøre hertuginden af Abrantes sin opvartning . 
Marskalen var først kommen for et kvarter siden og sad i øjeblikket ved siden af værtinden i hendes lille sofa lige ved den ene balkondør . Konversationen mellem dem var ikke særlig livlig . Laurette havde , som hun selv sagde ,  « aldrig været indtaget i ham »  , og det venskab , hun nærede såvel for hans hustru som for hans elskerindes forurettede steddatter , gjorde i øjeblikket hendes forhold til hertugen af elchingen temmelig tvungent . Samtalen gik kun trægt og drejede sig om gårsdagens bal , som han meget beklagede , at han ikke havde kunnet tage del i — madame Junot blev naturligvis straks overtydet om , at Dona Francisca med forsæt havde hindret ham deri — om kejserens formæling , om modtagelsen og festerne i Paris o . s . v . , o . s . v . Ney forsøgte høfligt at gøre sig interessant for den pragtelskende og ødsle hertuginde af Abrantes ved udførligt at fortælle hende om nogle sjældne mauriske smykker , han havde fundet hos en jøde i Salamanca , men han havde 

ikke held med at beskrive dem og havde øjensynlig hele tiden sine tanker andetsteds henne . 
Junot , som spillede whist med reynier og et par andre herrer , var for et øjeblik siden kaldt ud for at modtage en stafet fra Paris . Han kom nu ind igen — endnu med depescherne i hånden — og vendte sig straks med et ejendommeligt tvungent , besk smil til Ney . 
— kære Ney — han talte med flid så højt , at alle i værelset nødvendigvis måtte høre det ; og uden at tage hensyn til sine medspillere , som endnu sad og ventede med kortene i hånden , gik han lige hen til sin hustru og hertugen af elchingen . Kære Ney — jeg har fået en efterretning , som også angår dig og for resten os alle sammen — han vendte sig halvt mod reynier . Hvad siger du til , at kejseren med det allerførste sender den portugisiske hær en øverstkommanderende ? 
Det var altså det , budskabet fra Paris drejede sig om ! Madame Junot forstod nu udtrykket i sin mands ansigt . Hun blinkede uroligt advarende til ham og rejste sig halvt op fra sin plads . 1 dette øjeblik lykønskede hun sig til , at i det mindste ingen spanier var til stede . 
Ney var pludselig bleven mørkerød i ansigtet — han gik et skridt hen imod Junot . Ja så — sagde han kun . Hans majestæt tror altså ikke , at du og jeg selv kan føre vore tropper ! Hvem satan er det ?  .— han forglemte nu ganske sig selv , i den grad følte han sig krænket . Bessiéres eller davoust måske ? 
— nej , så  .  .  . Junot havde også et par skarpe ord på tungen , men mødte i det samme sin hustrus blik og tilføjede roligere , med næsten officielt anstrøg , som om han læste det op af  « monitøren »  : 

— det er marskal Masséna . 
Der var efterhånden blevet ganske stille i værelset . Officererne , som et øjeblik i forvejen i spredte grupper havde talt livligt med hverandre , havde nu alle som én samlet sig om de to generaler , urolige og nysgerrige efter at se ,  « hvorledes de tog det »  . Da Junot nævnede prinsen af esslingens navn , var der mere end en blandt kammeraterne , som drog et lettelsens suk . Madame Junot mødte sainte-croix’ øjne og , næsten uden at vide af det , nikkede hun langsomt , meget sigende . 
— vi kommer til at rømme det halve palads , begyndte Kellermann roligt , taktfuldt ledende samtalen bort fra dette æmne . Det er kedeligt , madame — han vendte sig til hertuginden — for mig , for jeg kommer vel ikke længer til at nyde godt af naboskabet med dem . 
— å , indskød Junot uforsigtigt , lad os bare alle sammen blive , hvor vi er ! Den gamle må så tage ind et andet sted . 
Hertuginden af Abrantes lod , som om hun ikke hørte sin mand . Hun vendte sig smilende til Kellermann : 
— naturligvis er det kedeligt . Men de véd ikke , hvor gode venner Masséna og jeg er . Jeg véd ikke , hvor mange gange han har svoret på , at han tilbeder mig  .  .  . 
— jeg tror heller ikke , at de véd , hvor mange gange han har været dem utro , afbrød Kellermann leende . 
— han er virkelig , når man tager hans alder og de strabadser , han har gennemgået i betragtning , en rask og rørig gammel herre , bekræftede Clausel anerkendende . 
— mine herrer — madame Junot holdt spøgefuldt begge hænderne for ørerne , glad ved at kunne aflede opmærksomheden fra sin mand — de må endelig skåne mine 

følelser ! De har jo nylig alle hørt , at jeg sværmer for Masséna  .  .  . 
— som  « genuas gamle soldat »  — Kellermann parodierede uærbødigt den hæderstitel , hæren havde givet Masséna — eller  .  .  . 
— som  « eller »  , nikkede hertuginden af Abrantes højtideligt . 
Men det hjalp ikke , at madame Junot og den kloge Greve af valmy ved skæmt søgte at fordrive den forbitrede stemning , som meddelelsen om Massénas udnævnelse havde vakt . Junot , hvem hans hustru havde advaret og passede på , lagde ganske vist i øjeblikket bånd på sig og talte i aftenens løb vidt og bredt om , hvilket fortræffeligt valg hans majestæt havde gjort , da han til denne post valgte just Masséna , der i alder og erfaring var så langt forud for dem , at enhver , selv hærens allerførste officerer uden ydmygelse kunne tjene under ham . Men de , som kendte ham — f . Eks . Sainte-croix og Kellermann — så’ tydeligt , hvor dybt denne handling af hans afgud kejseren sårede ham ; og hvad Ney angik , gjorde han knap et forsøg på at lægge bånd på sin harme over  « formynderskabet »  . Han , som aldrig havde bøjet sig for nogen anden autoritet end Napoléon selv ; som mere end én gang åbent havde sat sig ud over kong Josephs og marskal Jourdans befalinger ; som man ikke havde vovet at lade komme i nærheden af Soult , den gang kejseren , uvidende om forholdene , fra schbnbrunn havde lagt hans hærkorps under hertugen af dalmatiens — han skulle nu rette sig efter en  « øverstkommanderende »  ! Kellermann , der siden ude på balkonen vekslede et par ord med hertuginden af Abrantes , 

sagde rent ud , at han virkelig ikke kunne begribe , hvad kejseren  « havde tænkt på »  . At lade Junot , der selv engang havde været chef for den portugisiske hær , havde erobret Portugal og hersket som en konge i Lissabon , være afhængig af en anden — selv om denne anden også var en Masséna — var allerede noget vovet . Men det kunne dog måske gå an , thi til trods for sit forfærdelige , opbrusende naturel og sin ømfindtlige stolthed var han både intelligent , smidig og ikke uimodtagelig for grunde . Men Ney ! — Ney med sin urokkelige stædighed , sit hensynsløse hovmod , sin mistillid til alle andre end kejseren selv ! Det var komplet umuligt , at det kunne gå godt — særlig her , under disse lovløse spanske forhold . 
Allerede denne aften blev det også aldeles øjensynligt for de mere skarpsindige , at hverken Junot eller Ney — for reynier ville det naturligvis blive mindre vanskeligt at læmpe sig efter omstændighederne — i hvad der angik ledelsen af deres respektive korps , havde i sinde at vige en håndsbred fra de planer , de en gang havde lagt , og de meninger , de en gang havde akcepteret . Hver gang deres øjne i aftenens løb mødtes , lå der altid i blikket en tavs aftale om at holde sammen lige over for den ukaldede formynder , som kejserens villie satte over dem . 
Først den aften blev Sainte-croix og hr . des Charentes officielt præsenterede for hinanden . Den unge general havde jo efter det sår , han havde fået uden for Astorga , næsten hele tiden måttet holde sig på sit værelse , og på ballet i går havde de selvfølgelig ikke truffet sammen . 

det var clausei , som præsenterede dem for hinanden . De hilste og udvekslede høfligt et par fraser om tjenesten , kammeraterne , udsigterne for den kommende kampagne o . s . v . — alt sammen ret køligt , men meget forbindtligt . 
Markien var ikke i godt humør i aften . Han var — rasende over Doña Ysabels bestemte vægring ved at tage imod ham — nu kommen herhen ene og alene for at træffe hende og tale med hende ; det var for ham såvel som for Sainte-croix en skuffelse ikke at træffe hende i selskabet hos madame Junot . Da han nu stod ansigt til ansigt med den unge , i hele hæren allerede berømte general , voksede hans irritabilitet . Efter at han var begyndt at interessere sig for sin hustru , havde han naturligvis også fået at høre , at Sainte-croix , i den tid hertuginden havde opholdt sig på Castilloblanco , havde været næsten daglig gæst i huset og i almindelighed ansås for en af hendes og Fru des charentes’ intimeste venner . Mere havde man ikke sagt , og kunne man heller ikke sige . Doña Ysabels ligegyldighed ved ikke at besøge Sainte-croix hele den tid , han havde ligget syg i Valladolid , havde bevirket , at de , der muligvis havde næret nogen mistanke angående forholdet mellem hende og den unge mand — man vidste jo også , at han i sin tid havde ledsaget hende til Astorga — øjeblikkelig havde ladet den fare . Ellers havde jo de spanske damer ikke det bedste rygte  inden for hæren : de fleste var næppe komne ud af børnestuen , påstodes der , før de holdt sig en  « cortejo »  . 
Men bortset fra alt andet var de to mænds store ulighed med hinanden , deres himmelvidt forskellige livs 

opfattelse og temperament , deres respektive egenskab af nord- og sydfranskmænd allerede fuldkommen tilstrækkeligt til , at den ene straks måtte komme til at afsky den anden . Og desuden : når et menneske af hele sin sjæl hader en anden , er det da muligt , at denne anden , selv om han bliver aldrig så høfligt behandlet , kan være ganske uvidende derom ? Med den udviklede , nervøst skarpe sporsans , der ofte er særegen for bjærgboere , og som i alle livets forhold i yderste grad udmærkede des Charentes , anede han instinktmæssigt — i samme sekund han mødte sainte-croix’ hårde , gråblå øjne — at han i ham havde mødt sin fjende . 
Ingen af dem nævnede markisens navn , og dette bidrog også til at forøge des charentes’ svage , mistænksomme uvilje mod en mand , som han vidste kendte hende så godt . Ellers var der ikke en eneste af de herrer , han havde talt med i dag , som ikke i de mest smigrende vendinger havde komplimenteret ham angående hans hustru . Sainte-croix besvarede kun Markiens spørgsmål , om han havde deltaget i festen , med et kort ja , men hentydede ikke med en stavelse til gårsdagens begivenheder eller til ballets erklærede dronning . Efter et par minuters tilsyneladende aldeles indholdsløse konversation skiltes de høfligt ad . 
Hr . des Charentes stod et øjeblik stille og så’ efter den unge general , som med sit sorte bind om det blonde hoved var let kendelig blandt de øvrige gæster . Derpå vendte han sig eftertænksomt spørgende til Clausel : 
— jeg syntes ikke , jeg så’ deres celebre ven på ballet i går . Hvad havde han på ? 

— Sainte-croix ? — jeg tror , han var i en slags korsridderdragt med hjælm . 
— ja , så , svarede blot des Charentes ligegyldigt . Men han huskede i samme øjeblik meget tydeligt , at han ofte i aftenens løb havde lagt mærke til sådan en maske , og at denne altid var dukket op i nærheden af dronning Ysabel . 

Xvi . 
« que son celos ? pregUnta Un hombre sabio , y Un rustico le dice :  « ama , y sabraslo . » 
Sø . Ordsprog . 
« le général Clausel comprend le monde komme il est  .  .  .* 
Mme la dsse d’abrantes 
næste aften — heller ikke den dag havde hun forladt sine værelser og ikke modtaget nogen anden end hertuginden af Abrantes — besøgte Dona Ysabel karmeliter-nonnerne ved Campo grande . Hun gav de fromme søstre alle de penge , hun i øjeblikket var i besiddelse af , og hun tiggede ydmygt enhver af dem om at ville bede for hende hos guds hellige moder . De troede , at hun som god kastilianerinde og kirkens lydige datter var ulykkelig over , at hun ved sit giftermål var bleven lænket til en franskmand , et djævelens barn og kejser Napoléons soldat ; derfor lovede de alt , hvad hun bad om , roste og trøstede hende med mange smukke og højtidelige ord . 

de forrige afteners herlige måneskin holdt sig endnu og var den aften tilmed klarere end før . Fuldmånen stod rund og strålende over det højeste og nærmeste af Campo grandes tretten kirketårne , da Dona Ysabel fulgt af sin kammerjomfru trådte ud af den buede klosterport . Hun standsede uvilkårlig et øjeblik udenfor og så’ sig beundrende om , inden hun atter drog mantillen ned over panden . 
Hun sad allerede i sin åbne vogn og kusken skulle til at køre , da hr . des Charentes , som havde stået skjult i portalens skygge , pludselig trådte hen til ekvipagen . 
— kære Ysabel — roligt , med en ægtemands uomtvistelige ret åbnede han uden videre vogndøren og steg hurtig ind til hende — da det er sent , håber jeg , at de ikke kan have noget imod , at jeg følger dem hjem . 
Dona Ysabel knyttede den hånd , hvormed hun holdt mantillen sammen over barmen , fastere til . Hun var meget bleg , da hun svarede : 
— min kammerjomfru ledsager mig , som de ser — hun gjorde med hovedet en bevægelse i retning af denne person , der sad på bagsædet og nu , krænket og værdig , nejede for Markien . 
— jeg foreslår , at mademoiselle flytter op til kusken , svarede des Charentes lige så roligt og tog plads ved siden af sin hustru . 
— du bliver , Catalina , udbrød markisen heftigt . Jeg forbyder dig at forlade din plads . 
— som de vil — dersom de absolut ønsker vidner til vor samtale , så  .  .  . Han trak på skuldrene . Jeg kan jo også undgå at besvære dem her , da jeg håber , at det står i min magt at forlænge vort samvær til så sent på aftenen , som jeg vil . 

Dona Ysabel vendte trodsigt ansigtet imod ham , men blikket fra hans dristige øjne jog i næste sekund blodet op i hendes kinder . 
De kørte tavse hen ad den brede allé — vekslede ikke et ord mere på hele vejen til paladset . 
Da vognen standsede i den indre borggård , stod der inden for de hvælvede arkader en slank ung officer med hvid dragonkappe over skuldrene og talte med nogle kammerater . Det var Sainte-croix . Da han så’ Markis og Markise des Charentes , hilste han tavst ligesom de andre , men ingen gjorde noget forsøg på at nærme sig dem . 
Markien sprang rask ud og hjalp selv sin hustru ud af vognen . 
— de tillader vel nok , at jeg ledsager dem til deres værelser , madame ? sagde han højt , mere som en befaling end som et spørgsmål . Sainte-croix så’ op , men han gjorde ikke en bevægelse . 
Dona Ysabel svarede ikke . Hun gik hurtig foran sin mand op ad trappen . Da hun kom ind i sin egen salon , standsede hun ikke dér , men gik lige gennem værelset ud på den brede balkon , som vendte ud imod haven og uden afbrydelse strakte sig langs hele husets façade med døre ind til de forskellige værelser . 
— du bliver her , Catalina , sagde hun på spansk med dæmpet , men tydelig og aldeles ikke hemmelighedsfuld stemme , idet hun med hånden bydende anviste kammerjomfruen plads inde i salonen . 
Markien trådte også ud på balkonen . Han stillede sig ved siden af Dona Ysabel , som straks , uden at tage den mindste notits af ham , havde sat sig helt fremme ved balustraden . 

markisen lod stadig , som om hun ikke mærkede sin mand . Hun støttede begge arme mod stenbalustraden , vendte ryggen til værelset og så’ ud over haven , som lå badet i måneskinnet , ganske hvid med korte , sorte skygger under træerne . Han holdt sig bag ved hende med den ene hånd støttet mod stolens ryg . 
— Ysabel ! udbrød han pludselig , med lavere , mere naturlig stemme , end han før havde anvendt , og bøjede sig ned over hende . Hvad vil de dog have , jeg skal gøre ? De tvinger mig jo selv til at bære mig ad , som jeg gør ! 1 hele to dage har de hårdnakket nægtet at se mig , at høre et ord fra min mund . 
Han bøjede sig endnu dybere ned over hende og forsøgte bønfaldende at gribe hendes hånd . Hun rørte sig ikke ud af stedet , vendte ikke engang hovedet om . 
— jeg elsker dig , hviskedee han pludselig ubehersket med læberne mod hendes nakke . Jeg elsker dig til raseri — og du véd det ! 
— ti — å , ti dog !  .  .  . Hun vendte sig heftigt om og trykkede sig forskrækket længere ind mod balustraden . 
— jeg lader mig ikke bringe til tavshed afen kvinde , hviskedee han brutalt , idet han så’ hende lige ind i øjnene , og jeg finder mig ikke i længere at være til latter for hele hæren . Jeg elsker dig . Du véd det — det er derfor , du nægter at se mig . Du er bange for mig , fordi du véd , at jeg har ret til at tvinge dig  .  .  . Å , min lille due — hvor længe troede du egentlig , at du kunne holde mig for nar ? 
I sin hvide dragonkappe løst hængende over skuldrene og med en cigaret mellem læberne spadserede Sainte-croix langsomt —- nu ganske alene — frem mellem havens buske . 

han så’ ikke op til balkonen , men lige neden for den satte han sig på fontænens høje stenkant , og idet han lænede sig mod den klodsede nereide , som prydede den , slog han det ene ben over det andet . 
— det lader til , sagde Markien efter en pause , under hvilke han nøje betragtede ham , at general de Sainte-croix véd meget god besked om deres sædvaner , madame . Plejer de måske at underrette ham om , hvor de kan træffes på denne tid  ? 
Hans hustru lænede sig tilbage i stolen og lagde armene over kors på brystet . Visheden om , at Sainte-croix var i nærheden , gav hende nyt mod . Bleg , næsten hvid i måneskinnet under den sorte Mantille , som hun nu slog tilbage fra den juvelprydede pande , så’ hun stolt op på sin mand . 
— det er anden gang , de taler til mig på den måde , hr . Markis . Jeg forbyder dem det . Jeg indrømmer , at jeg har gjort alt og vedblivende agter at gøre alt , for at forholdet mellem os altid skal vedblive at være , som det hidtil har været ; men deres navn bærer jeg med lige så stor ære som de selv . 
— de elsker altså ikke hr . de Sainte-croix ? 
Hun tav . Hun sad ubevægelig i samme stilling med nedslagne øjne — overlegen , trodsig og hånlig . 
— de foretrækker måske , madame , at jeg stiller ham dette spørgsmål ? 
Nu så’ hun op — stolt , foragteligt : 
— jeg beder dem mindes , hr . Markis , at general de Sainte-croix allerede har dræbt én mand i duel . 
— Ysabel ! — de tror altså , at jeg er fej ? Hans sorte øjne borede sig truende ind i hendes . Hvor tør de 

fornærme mig på denne måde ? Har jeg nogensinde givet dem eller nogen anden ret dertil ? 
Han talte nu med en værdighed , en rolig bevidsthed om sin egen styrke , som næsten afvæbnede Dona Ysabel . Hun bøjede hovedet og sagde med ikke fuldt så stor sikkerhed : 
— jeg ønsker ingen duel mellem dem og ham . Jeg tillader det ikke . Og jeg giver dem mit ord på — hun talte hurtigt , dæmpet , men så’ frimodigt op — at der ikke er nogen grund dertil . 
— ikke endnu altså ? svarede Markien lakonisk . 
Markisen værdigede ham ikke et svar . Hun vendte sig atter mod haven og lagde armene på balustraden ligesom før . Sainte-croix så’ ikke derop , lod ikke til at lægge mærke til dem . Men Dona Ysabel vidste meget godt — så sikkert , som om han havde sagt hende det — at om hun fjernede sig fra balkonen , ville han i næste minut stå uden for hendes dør og sprænge den , hvis det var nødvendigt . 
— kom , Ysabel , sagde pludselig des Charentes efter en pause og i en helt anden tone — fortroligt , indsmigrende og lidt utålmodigt fordrende . Dette er jo den rene galskab . Når du ikke bryder dig om nogen anden , så  .  .  . Han lagde indsmigrende armen om hendes liv og bøjede sig ind mod hendes øre . 
— hun er jo dum , den lille — en dum , uerfaren lille pige , som ikke véd , hvad det vil sige at elske  .  .  . Og i det samme følte hun hans hede læber mod sin Hals under øret . 
Den unge kvinde blev rød som blod under mantillen , og hjertet bankede stærkt mod stenbalustraden . Men 

hun turde ikke skrige , knapt gøre en bevægelse af frygt for Sainte-croix . 
— Ysabel , hviskedee han igen , endnu ømmere og mere overtalende end før . Tror du ikke , at jeg vil kunne lære dig , hvad det er — at elske  .  .  . 
Hun mærkede , hvorledes hans arme sluttede sig fastere om hendes liv , hvor varm hans ånde var , og hvor hurtigt han trak vejret . Hun kunne ikke mere , hun turde ikke mere være alene med ham — det måtte briste eller bære , men hun måtte gøre en ende på denne scene . 
— Catalina ! råbte hun pludselig gennemtrængende og skærende . Kammerjomfruen styrtede ud på balkonen . 
— å — hun mødte forvirret , skamfuld kammerjomfruens spørgende , meget sigende blik . Å , jeg befinder mig ikke vel , sagde hun svagt , og det var hende i dette øjeblik , som om hun skulle besvime , i den grad var hun medtagen af de foregående dages kamp , af sindsbevægelser , harme , ydmygelser og angst . Med halvt tillukkede øjne sank hun tungt tilbage mod stolens ryg . 
Sainte-croix , der , i samme øjeblik hun råbte , havde kastet den for længst slukkede cigaret og lynsnart rejst sig , blev stående stille , da han så’ kammerjomfruen komme ud fra salonen . Hvor forpint og skinsyg han endogså følte sig denne aften , mistede han dog endnu ikke sin selvbeherskelse . Kun i yderste nødsfald , når han ikke så' anden udvej , ville han trænge ind i huset . Thi han ville — så længe det blot var muligt — undgå åbenlys skandale , det havde han lovet sig selv . 
Des Charentes , som kendte kvinder tilstrækkeligt til at kunne se , at hun i dette øjeblik ikke spillede komedie , 

men virkelig var overanstrengt og utilpas , gjorde dog et sidste forsøg på at kue hendes villie . 
— lad mig følge dig ind , min ven — han gjorde en bevægelse som for at løfte hende op fra stolen . Natteluften eller det stærke måneskin angriber dig  .  .  . Kom  .  .  . Vi taler bedre med hinanden dérinde . Og da hun hårdnakket blev siddende stille uden engang at lade , som om hun hørte ham , hviskedee han — smilende , som om han talte til et barn : 
— sådan en lille tåbe ! Du er da vel ikke bange for mig , elskede ? Jeg er jo din mand — og jeg tilbeder dig . Se så , Ysabel — jeg lover dig , at dersom du virkelig vil være af med mig , og du befaler mig det , så skal jeg gå , uden så meget som at kysse din hånd , hvis du ikke selv giver mig lov til det . Lad mig blot følge dig ind , du lille  .  .  . 
Dona Ysabel så’ op og med begge hænder trykkede hun sig næsten krampagtigt ind til stenbalustradens kant . 
— jeg rører mig ikke ud af pletten , så længe de er i huset , sagde hun med dæmpet , men fast stemme . Hvis de ikke går nu , bliver jeg herude hele natten . Og idet han forbitret , rasende over denne seje , fortvivlede modstand , som han ikke havde ventet , og som han var alt andet end vant til , truende gik et skridt frem imod hende , tilføjede hun hurtigt , endnu mere dæmpet : 
— bruger de vold , så skriger jeg . 
Han indså , at han for denne gang måtte opgive kampen . 
— jeg tvivler ikke om , madame , at general de Sainte-croix nok kan høre dem . Jeg tvivler heller ikke 

om , at han allerede kender vejen så godt , at han straks véd , hvordan han skal komme herop . Men da jeg ønsker at undgå slagsmål i min hustrus sovekammer , går jeg nu . Det skal være mig en fornøjelse at lade deres ven , hr . de Sainte-croix høre nærmere fra mig . 
— jeg gentager endnu en gang , sagde hun energisk med opbydelse af sine sidste kræfter , og jeg sværger ved min ære : de har ingen grund til at søge trætte med general de Sainte-croix . 
— jeg foretrækker nu selv at afgøre den sag , svarede han koldt . I alt fald kan de være sikker på , at jeg ligeså lidt taber ham af sigte , som det lader til han mig . 
Da Markien et øjeblik efter gik gennem salonen og hårdt slog døren i efter sig , gav den unge piges nerver omsider fuldstændig efter , og hun brast i en heftig krampegråd . Neden for balkonen kunne Sainte-croix i nattens stilhed tydeligt høre hendes fortvivlede hulken . 
Den tolvte maj ventede man i Valladolid Masséna . Marskal Ney , der ligesom Junot havde fået næsten faderlige ordrer fra den betænksomme prins af Neuchâtel , havde i fuld Gala , fulgt af sin stab , begivet sig fra Salamanca for at være med til den øverstkommanderendes modtagelse . Ud fra San pablopladsen og gennem Calle de San Gregorio red nu for at møde ham den prægtige kortege på to hundrede ryttere , med hertugerne af Abrantes og elchingen , greven af valmy og general reynier i spidsen . Vejret var så strålende , som det kan være i Spanien i maj , og alt syntes at forene sig om at gøre den berømte gamle 

krigers indtog i Karl v’s hovedstad så festligt og pragtfuldt som muligt . 
En god halv mil uden for valiadolid mødte man endelig prinsen af esslingen med følge . Han var ikke til hest , men sad i en bekvem ekvipage  .sammen med en ganske ung dragonofficer , smukt uniformeret og til trods for sin store ungdom behængt med ordener . Overgeneralerne og de højeste stabsofficerer red straks hen på begge sider af vognen og komplimenterede den øverstkommanderende . Masséna bukkede til alle sider med den trekantede hat i hånden — underlig generet og højrød i ansigtet . 
— min kære marskal , sagde hertugen af Abrantes kordialt , med en hæderlig bestræbelse for at være rigtig elskværdig , min hustru sender igennem mig sin allerbedste hilsen , og — her lod Junot , som om han fuldstændig havde glemt de tydelige vink , som en af Massénas taktfulde adjudanter allerede havde givet ham om , at dette af visse grunde ikke gik an — hun glæder sig til under sit ophold i Karl v’s palads at få den ære at dele det med Masséna . 
— hvad siger du ? råbte marskalen forskrækket , og om muligt endnu rødere i hovedet : den lille dragonofficer ved siden af ham , som ikke var bleven præsenteret , blev også rød og sad og så’ ned for sig . Kære Junot , jeg anede ikke , at hertuginden var fulgt med dig lige til valiadolid . Jeg  .  .  . Han så’ sig forvirret om og udbrød pludselig , meget energisk : 
— det går aldrig an ! 
— hvad mener de , hr . Marskal ? Junot spilede sine store øjne op , og hans røst var ikke længer så venlig . De ønsker da vel ikke , at min hustru skal rømme paladset ? 

men bag Massénas ryg vekslede han , skælmsk som en skoledreng , et smilende blik med Kellermann , som også havde al optænkelig møje med at undertrykke sin lyst til at le . Ney , på den anden side af vognen , bed sig i læberne og holdt blikket ubarmhjertigt stift fæstet på den ulykkelige Masséna . 
Junot fik endelig medlidenhed med den stakkels øverstkommanderende . Han havde været Husar alle sine dage , og rent privat var han alt andet end rigorøs , når det gjaldt en soldats moral . Han sagde godmodigt , nonchalant , ligesom opmuntrende : 
— der er for resten god plads til os alle sammen i det gamle rottehul . De  .  .  . han var lige ved at sige : skal ikke genere dem ; men han huskede i tide på hærens værdighed og tog sig i det . 
Bag ved ham hviskedee imidlertid general Clausel til sin ven Sainte-croix : 
— skal vi vædde noget om , at den kønne dragon dér ikke bliver præsenteret hverken for hertuginden eller madame des Charentes ? Skal vi ? 
— nej , jeg vædder ikke en døjt , lo Sainte-croix . Jeg er nemlig ganske af samme mening som du . Og han , som for næppe et år siden havde været marskalens adjudant og ved esslingen , lobau og wagram havde delt så mange farer med sin chef , tilføjede derpå langsomt og med uvilje : 
— hvem skulle for resten tro det om sådan en mand som Masséna ! 
— nu er du uretfærdig og alt for streng mod ham , sagde Clausel . ' de havde begge vendt deres heste , og ekvipagen med den berømte marskal og den ukendte spinkle 

dragon nåde i rask trav Valladolid , eskorteret af den portugisiske hærs højeste officerer . Hvorfor skulle dog ikke han , der har døjet mere ondt end nogen anden i hele hæren , der har sultet som en tigger i genua og alle vegne kæmpet som en panter , som er bleven gammel og grå før tiden af sorger , ansvar , kampagner og anstrengelser , som hver dag vover sit liv som den simpleste soldat — hvorfor skulle vi nu ikke kunne unde ham alle de livets glæder og små tillokkelser , han muligvis endnu kan have nogen tilfredsstillelse af ? 
Sainte-croix smilede ironisk af kammeratens velvilligt filosofiske opfattelse af skandalen og svarede kun med et skuldertræk . Clausel så’ lige ud for sig og sukkede så , ostentativt beklagende : 
— stakkels Masséna ! 
— hvorfor  « stakkels »  ? spurgte Sainte-croix tørt . Han står højere — ja , jeg mener nu ikke blot i rent ydre henseende — end nogen af os andre nogensinde når . 
— stakkels gamle Masséna , siger jeg — som for resten ikke er så forfærdelig gammel , som han ser ud til at være ! Hvad glæde har han nu af genua og rivoli , esslingen og wagram , hærens taknemmelighed og kejserens nåde , når han dog , trods alt er reduceret til at søge lykken , den smule lykke , han endnu kan nyde , hos en købt kurtisane , han i den grad skammer sig over , at han lader hende klæde sig ud som dragonofficer ! 
— jeg synes , du begynder at blive fælt sentimental , kære Clausel , bebrejdede Sainte-croix ham alvorligt , og så har du oven i købet uret ! Lykken , og mindst en Massénas lykke — han så’ lige ud for sig uden at møde kamme 

ratens blik — findes ikke hos en kvinde , hverken som køb eller gave . 
General Clausel holdt pludselig sin hest an og gjorde front imod vennen . 
— se mig ind i øjnene , Sainte-croix ! Tør du sige dette — nu ? 
Sainte-croix blev blodrød helt op under hjælmen . Han sagde skarpt , bestemt afværgende : 
— vi taler ikke her om mig . Og — han målte den anden fra isse til fod — hvem har for resten bedt dig om at blande dig i mine affærer . 
— nå , nå , Sainte-croix — godt ord igen ! Jeg mener dig det godt , og det gør vi alle . Var det et sædvanligt eventyr , ville naturligvis ingen tale til dig om det . Men dette her er en alvorlig sag ; det gælder enten dit liv eller din karriere . 
— ud med sproget ! råbte Sainte-croix rasende . Hvad véd du ? og hvad taler du egentlig om ? 
— du er da ikke så naiv , at du tror , at din riddervagt ved fontænen i går ikke blev observeret ? 
Sainte-croix tav . 
— vil du virkelig gøre dine kammerater den uret at tro , at de er dummere end alle andre mennesker i verden ? vedblev Clausel uforfærdet med blid stemme . 
— nå , hvad er det da , i har lavet sammen i jer store visdom ? spurgte Sainte-croix fortørnet hånende , næsten foragteligt . Ud med sproget , siger jeg endnu en gang ! 
— jeg vil kun som din bedste ven lade dig vide , svarede Clausel alvorligt , at du med sådanne påfund ikke gavner en moders sjæl , men blot opnår at ødelægge en dames 

rygte , der — det antager jeg — er dig ligeså dyrebart som hende selv . 
Sainte-croix svarede ikke straks . Da han den foregående nat sad ved fontænen uden for hendes vindue , vidste han hele tiden meget godt , at man fra alle paladsets vinduer tydeligt kunne se ham , og at hans lange ophold dér nødvendigvis måtte vække opsigt . Men han havde under sådanne omstændigheder ikke haft andet valg , sagde han fortvivlet til sig selv . 
— jeg véd ikke , hvordan det skulle kunne skade Dofia Ysabels rygte , at jeg en smuk sommeraften ryger en cigarrillo uden for hendes vinduer , ytrede han endelig dæmpet . 
— jeg heller ikke . Men at du en hel nat — eller næsten en hel nat i det mindste — ikke viger ud af pletten , ikke vil eller ikke tør slippe hendes balkon af syne  .  .  . Husk på — vi havde alle set hende komme hjem sammen med des Charentes . Alle markisens beundrere véd , at man fra fontænen kan se lige op på hendes balkon . Og din nervøsitet — for at bruge et mildt udtryk  .  .  . 
— jeg tåler ikke at høre mere , afbrød Sainte-croix ude af sig selv . Ikke engang af dig . Lad des Charentes udfordre mig , dersom han vil . Hvad har i andre med den sag at gøre ? 
— hvad vi har med den sag at gøre ? Vi vil naturligvis hindre jer i at slås . Junot har svoret på , at det ikke skal ske , så længe i begge gør tjeneste ved hans korps . Og nu , da Masséna er kommen , og den store kampagne endelig står for døren ! Hvad tror du , kejseren vil sige ? 
— kejseren véd meget godt , at der gives de omstæn 

digheder , for hvilke alle andre hensyn må vige , svarede Sainte-croix bestemt . 
— nej — det er netop det , kejseren ikke véd . For det kunne ganske simpelt ikke falde ham selv ind at sætte liv og fremtid på spil for en kvindes skyld . Og oprigtig talt , tilføjede han langsomt , næst efter ham er du den sidste , jeg ville tiltro en sådan dårskab . 
— du taler om det , du ikke forstår , kære Clausel , afbrød Sainte-croix ham kort . 
— jeg forstår så meget , at jeg ædelmodigt tilgiver dig dine mindre velvalgte udtryk ! Nå , imidlertid : nu har jeg sagt , hvad jeg ville . 
— er det efter højere ordre ? spurgte Sainte-croix ironisk . 
— næsten . Jeg ville kunne sige dig lidt mere , men 
det tør jeg ikke med bestemthed , for nu har vi jo også 
Masséna at regne med . Alligevel råder jeg dig til at holde 
dig rede til inden kort tid at forlade Valladolid . 
— og des Charentes ? spurgte Sainte-croix med samme tonefald som før . 
— gud véd , om det ikke også befmdes nødvendigt , for Spaniens fremtid og hærens æres skyld , at han får en mission i lige modsat retning . 
Sainte-croix gav sig pludselig til at le højt . Clausel sagde alvorligt : 
— man må indrømme , at Junot er en hædersmand .  « fair play ! »  som englænderne sagde ved vimeiro . Han kan ikke bære det over sit hjerte , så du kan være ganske rolig — men fra et kristeligt og moralsk synspunkt burde han nu lade manden blive og derved gøre en ende på historien . 

— det kan han ikke , svarede Sainte-croix lakonisk , for han véd meget godt , at så fik han heller ikke mig ud af stedet . Og hvis det er for at konstatere dette , du har udviklet din behændighed som diplomat , kan du være fuldkommen tilfreds med resultatet . 

Xvii . 
La nature l'avait créé général ; son courage et sa ténacité firent le reste  .  .  . Il avait le coup d’oeil juste , la décision prompte et ne se laissait jamais abattre par les revers  .  .  . Sous sa rude écorce , Masséna était un rusé courtisan  .  .  . 
Mém . du gén . Marbot . 
Det var ikke med sin gode villie , at prinsen af ess-lingen havde modtaget overkommandoen i Spanien . For at formå ham dertil havde Napoléon måttet anvende hele sin på én gang indsmigrende og befalende overtalelses-ævne og overvælde ham med al den fine smiger , al den forførende ligefremme fortrolighed , han , når det gjaldt , så godt forstod at anvende . Men det holdt hårdt ! Ligesom Napoléons andre generaler frygtede Masséna Spanien — frygtede mere end døden for dér at tilsætte sit under tyve Års krige dyrt erhvervede feltherrery . 
Men når han nu engang havde påtaget sig at beklæde denne ansvarsfulde post , ville han også som sædvanlig gøre sin skyldighed til det yderste . Og næppe havde han sat 

foden i sit hovedkvarter i Valladolid , før han straks resolut begyndte på det arbejde at organisere og sammensmælte denne af tre forskellige afdelinger bestående hær , der alle så uvilligt anerkendte ham som chef . Men han opdagede snart , at dette var en opgave , som endogså oversteg hans prøvede kæmpekræfter . Neys , Junots og reyniers korpser ville ikke sammensmeltes ; de var allerede for vante til at operere på egen hånd , og cheferne anså sig selv , hver for sig , for næsten lige så gode som den gamle Masséna — om ikke bedre . For at få et overblik måtte han altså begynde med at reorganisere hele styrken . Der fandtes , således som forholdene nu var , egentlig hverken generalstab , militærintendantur eller artilleripark ; heller ikke var man i besiddelse af tilstrækkelige midler til troppernes transport lige så lidt som af noget lasaret for de sårede . Under den lange uvirksomhed i Kastilien og den med hver dag voksende vanskelighed ved at opdrive det nødvendigste , var tilstanden i hæren efterhånden blevet næsten anarkisk . Med undtagelse af de byer og faste pladser , hvor fransk militær lå garnisoneret , domineredes hele landet af utallige , næsten usynlige , overalt slåede og overalt på ny opdukkende guerillaskarer , hvis frækhed og fortvivlede modstand voksede med hver dag , i samme målestok som de utålmodige , snart til det yderste drevne usurpatorers voldsomhed og hårdhed tiltog . Napoléon sendte af princip ingen penge til Spanien : han ville tvinge kong Joseph , generalerne og guvernørerne i de respektive provinser til at opkræve de forlangte skatter . Da nu dette , således som forholdene efterhånden udviklede sig , viste sig fuldstændig umuligt , tog soldaterne , drevne af nøden , efter eget godtbefindende kvæg og sæd fra bønderne og indsmuglede selv på den ulovligste måde alle mulige 

kolonialvarer ; nogle tog endogså for at opholde livet stikpenge af deres spanske fanger og hjalp dem med at undkomme . Cheferne var fortvivlede , men i den stilling , de befandt sig : uden tilstrækkelige midler til troppernes underhold og — på grund af guerillaskarerne , der regelmæssigt overfaldt alle transportkonvojer fra Frankrig , passenes ufarbarhed og vejenes skrækkelige tilstand — næsten uden forbindelse med fædrelandet , havde de efterhånden måttet vænne sig til at se gennem fingre med alle disse misgreb og stiltiende akceptere tilstanden , som den nu engang var . 
Foruden al denne elendighed , som kejseren på sin sædvanlige imperatoriske måde gjorde' regning på , at den øverstkommanderende ville  « finde midler »  til at afhjælpe , viste det sig også næsten umuligt for den stakkels Masséna at få et nogenlunde endrægtigt samarbejde i stand med sine generaler . Junot og Ney lod både ham og alle andre hvert øjeblik forstå , at de på grund af deres personlige betydning inden for hæren og deres nære forbindelse med kejseren i virkeligheden aldeles ikke kunne betragtes som almindelige underordnede generaler ; de tilkendegav tydeligt nok , at prinsen af esslingen , hvis han kun havde spor af takt , burde indskrænke sig til at lede operationerne i deres helhed og for resten overlade dem den øverste ledelse af deres respektive korps . Når det kom til stykket , sagde de så omtrent rent ud , at de ikke agtede at akceptere nogen anden kommando end kejserens egen . Og hvor uenige og misundelige de ellers kunne være på hinanden , i ét var de nu fuldkommen enige : så meget som muligt at kritisere Massénas dispositioner . Kejseren , som ellers var så uforlignelig en taktiker , og som med så stor snuhed forstod at regne med enhvers individuelle svagheder , 

respekterede — trods al sin tale derom — aldrig tilstrækkeligt franskmændenes enorme forfængelighed . Han opfattede den mere som ærgerrighed — positiv , solid ærgerrighed — og handlede derefter , straffede og belønnede . Derfor tog han sig ikke altid i agt for at trampe på skyggen . 
Og desuden — det gentoges ofte indtil overdrivelse inden for staben , både i valiadolid og Salamanca : Masséna var ikke mere , hvad han engang havde været ? Man fortalte skadefro løjerlige historier om hans senile passion for den forklædte kurtisane — der for resten taktfuldt skjultes , så snart hun kom til at bo under tag med hertuginden af Abrantes — om hans senile ærgerrighed og vankelmodighed o . s . v . , o . s . v . Kejserdømmets guldskrammererede og ordensbehængte marskal , hertugen af rivoli , prinsen af esslingen , var ikke mere den samme som genuas stolte  « gamle soldat »  , sejrherren fra Schweiz og Italien . Og det var ikke blot de højeste officerer , som f . Eks . Ney og Junot , der syntes , at Masséna nu , mæt af år og berømmelse , burde vise sine yngre kammerater den tjeneste , ligesom den ældre Kellermann , hertugen af valmy , at trække sig tilbage fra aktiv tjeneste og endelig vige pladsen for andre . 
Masséna var fortvivlet . Han havde selv ikke nogen engels tålmodighed , men dog betydeligt mere herredømme over sig selv end både Junot og Ney . Han var barsk og temmelig usleben i sit væsen , men klog og i besiddelse af stor naturlig takt . Til trods for sin noget påtagne bondske , ligefremme soldatermanér manøvrerede han udmærket , ofte listigt , ikke blot på slagmarken , men også i krigsrådet og opnåede på grund af sin store ihærdighed i reglen , hvad han ville . Men her var han stadig alene imod to , der oven i købet irriterede ham ved uophørligt at 

betone , at de betydeligt bedre end han , som aldrig før havde ført krig på halvøen , kendte til forholdene både i Spanien og Portugal , og som altid , når han kom med et projekt , havde et modforslag fiks og færdigt . Når nu dertil kom , at Kellermann irriterede ham ved ostentativt at kurtisere hans mætresse , som på sin side koketterede med Clausel , og at hans egne adjudanter , hver gang der var lejlighed dertil , respektfuldt holdt opbyggelige prækener om stabens ære og om , hvad han som øverstkommanderende var sig selv og hæren skyldig , kan man ikke undres over , at han begyndte at finde opholdet i Spanien mindre behageligt . Den eneste , med hvem han nogenlunde kunne komme til rette , var hertuginden af Abrantes . Hun havde , som hun selv sagde ,  « altid syntes godt om Masséna »  , og skønt hun havde hørt om den forklædte dame — hvis eksistens hun for resten naturligvis fornemt ignorerede — var hun ikke bange for at vise ham sit venskab . 
En eftermiddag — det var en af de første dage , efter at han var kommen til Valladolid — da han som sædvanlig efter frokosten sad inde i hendes salon og galant hjalp hende at holde en dukke silke , medens hun vandt , begyndte han , efter længe vidt og bredt at have beklaget sig over  « denne Michel Ney »  , som han altid kaldte hertugen af elchingen , pludselig at tale om Sainte-croix . 
— hvad Pokker er der egentlig i vejen med Sainte-croix ? spurgte han hurtigt uden al indledning . Han ligner jo ikke sig selv , siden han er kommen til dette forbandede land ! 
— å  .  .  . sagde madame Junot . Med sin juvel-strålende hånd forsøgte hun på at rede en kurre ud på silken . Jeg véd virkelig ikke rigtig  .  .  . 

— naturligvis fruentimmer ! brummede Masséna , som gerne så’ skæven i andres øjne . 
Madame Junot bøjede sig endnu dybere ned over sit nøgle . Hun var bange for ikke rigtigt at kunne beherske udtrykket i sit ansigt . 
Masséna så’ forskende på hende , og det gik pludselig op for ham , at han havde blottet sig . Han vedblev med stor værdighed : 
— Junot talte med mig om , at vi burde sende ham med avantgarden til Salamanca . Det ville måske også være det bedste  .  .  . 
— ja , jeg tror også , det ville være det bedste , svarede madame Junot ganske ligefrem . 
Masséna tav lidt ; derpå udbrød han pludselig irritabel , på den noget vulgære og højst banale måde , hvorpå han altid udtrykte sig , når han var ganske naturlig og ikke behøvede at lægge bånd på sig : 
— det er også satans til post , man har fået ! Ikke alene skal man sørge for alt muligt , lige fra flæsk og skind-buxer til kanoner , men så skal man oven i købet agere mama for hele hæren og diplomatisk , uden at træde de sukkerprinser på tæerne , tage sig af alle de fyres private anliggender . Nu hører jeg , at det er umuligt at have des Charentes og Sainte-croix ved samme korps . Jeg véd , fanden tage mig , snart ikke , hvad jeg skal gøre  .  .  . 
— jeg troede , man var bleven enig om at sende dem bort , hver i sin retning !  .  . . Madame Junot så' spørgende op . 
— jah  .  .  . Masséna trak lidt på det . Derpå tilføjede han ærligt : 
— men sagen er den , at jeg helst vil have Sainte-croix her i nærheden . Han er , når det gælder om at 

lægge en plan , det bedste hoved i hæren og har en Pokkers fin næse . Desuden véd jeg jo , tilføjede han eftertænksomt , at kejseren ønsker , at han skal få lejlighed til at udmærke sig  .  .  . 
— men des Charentes da ? Send i det mindste ham bort . 
— madame Junot ! sagde Masséna alvorligt , mildt bebrejdende . Generalstaben kan ikke favorisere elskeren på mandens bekostning . Vi må også tænke på moralen . 
Denne gang tænkte hertuginden af Abrantes ikke på at le . Hun svarede med stor overbevisning : 
— ja , de har ret  .  .  . naturligvis ! Men kejseren bliver misfornøjet , hvis han ser , at Sainte-croix udsætter sig for en eklatant og skandaløs duel til  .  .  . 
— jeg skal tale med fyren , afbrød Masséna hende afgørende . Man har da været hans gamle chef , og han har vel endnu en smule respekt for en . — skønt gud skal vide , at med den ting er det skidt bevendt hos ens gamle adjudanter  .  .  . 
Madame Junot lod , som om hun slet ikke hørte det . Dette var naturligvis en skose til Junot , som også i sin første ungdom havde tjent under Masséna . 
Tidlig næste morgen lod Sainte-croix sig melde , ligesom hertuginden af Abrantes var bleven færdig med sit toilet og stod i begreb med at foretage sin sædvanlige køretur sammen med madame des Charentes , som nu kun i hendes selskab viste sig på gaden . 
Dona Ysabel , der stod ved siden af hende , allerede påklædt til udflugten , rødmede dybt , da hun hørte hans navn , og gik uvilkårligt et skridt tilbage hen imod døren . 

hun havde ikke truffet Sainte-croix siden den nat , da han ved fontænen holdt vagt over hende — havde næppe nok set ham . I det hele taget havde hun for ikke at irritere sin mand og stille sagen på spidsen levet indestængt som en nonne i disse fire , fem dage , indtaget sine måltider på sit værelse og kun vist sig ude sammen med hertuginden af Abrantes . Man troede i paladset , at hun var syg . 
— ja , sagde madame Junot lidt nervøst , thi også hun begyndte at finde sin stilling over for hr . des Charentes lidt prekær , det er måske bedst , de går et øjeblik , kære Ysabel . 
Markisen gik ; men hun kunne ikke beslutte sig til at lukke døren rigtig efter sig , men lod den umærkelig stå lidt på klem . Hun sagde til sig selv , at hun i det mindste ville høre hans stemme . 
Sainte-croix trådte ind . Han havde i de sidste dage siden Massénas ankomst været overlæsset med arbejde for generalstaben . Varmen begyndte nu også at blive trykkende , og han så’ noget forvåget og overanstrengt ud . 
Madame Junot anede , hvad visiten drejede sig om , og følte sig højst ilde til mode . Med en hurtig håndbevægelse anviste hun ham plads og satte sig selv lige overfor . 
— ja , de véd naturligvis , at jeg kommer for at tage afsked , begyndte Sainte-croix uden nogen som helst indledning . 
— det bliver vist ikke nogen lang afsked , sagde hertuginden , idet hun gjorde et forsøg på at spøge . Hele hovedkvarteret bliver jo om kort tid forlagt til Salamanca . 
Det lod ikke til , at han hørte på hende . Gennem jalousierne faldt dagslyset dæmpet ind på hans smukke , ung 

dommelige ansigt , fint og aristokratisk , nordisk blondt , hvert træk kraftigt mejslet og nobelt behersket . 
— ja , det véd jeg ikke , svarede Sainte-croix let henkastet . Men i så fald er jeg sandsynligvis endnu en dagsrejse længere borte . 
Madame Junot , som ellers altid var så sikker på sig selv , sad med nedslagne øjne og legede med sine mange ringe . Hun anede ikke , hvad han nu havde i sinde at tale om . 
— jeg vil kun sige dem , min veninde , for — ikke sandt ? — han rejste sig og gik pludselig hen til hende : Laure Junot kan ikke høre op med at være min gode veninde 1 jeg ville blot sige dem , at når jeg rejser , betror jeg min tilkommende hustru til dem . 
— men gud , Charles , udbrød hertuginden af Abrantes , halvt rørt , halvt chokeret og yderst fortvivlet , hvad er det , de siger ? Der er jo ikke sund fornuft i det . Hvor kan de forlange , at jeg mod kirke og lov skal kunne beskytte en gift kone mod hendes mand ? Det er indecent ! Hun rejste sig og gjorde med begge hænder en energisk afværgende bevægelse . Jeg vil ikke have noget med dette at gøre . 
— de er altså ikke længer min forbundsfælle ? 
— ikke længer ! gentog hun indigneret . Sainte-croix , hvor kan de tro , at jeg nogensinde har været det i dette tilfælde ? Jeg har fra begyndelsen af sagt dem , at denne passion'var galskab ; jeg siger det endnu , om det så skulle være det sidste ord , jeg taler til dem . 
— altså — dersom des Charentes kom og sagde til dem : anvend deres indflydelse hos min hustru i min interesse , ville de da gøre det ? 

madame Junot betænkte sig lidt . Hun var ærlig og loyal , og hun havde en kvindes svaghed for en stor og altbeherskende lidenskab — tilmed da denne lidenskab ikke gjaldt hende selv . Ti ! Slutning så’ hun op på ham med sine udtryksfulde brune øjne : 
— nej . Jeg ville sige det samme til ham , som jeg siger til dem : jeg vil ikke have noget som helst med den sag at gøre . 
Han tav lidt . 
— følger Doña Ysabel dem til Salamanca ? spurgte han . 
— det véd jeg ikke . Jeg antager , at markise des Charentes følger sin mand . 
— des Charentes bliver sendt med depescher til marskal suchet i lérida . Han rejser allerede i dag . 
Madame Junot slog hænderne sammen — halvt lettet , halvt indigneret . 
— å , gud , de mænd ! udbrød hun . Som de holder sammen ! Masséna og Junot nænner ikke — de nænner bogstavelig ikke — at give des Charentes nogle chancer forud for dem ! Og hun tilføjede alvorligere , med dyb , harmfuld overbevisning : det er oprørende ! 
— for dem er det nu ganske godt , sagde Sainte-croix smilende . Indrøm de kun , at de i mere end en uge har været uhyggeligt nervøs på vore vegne ! Lad mig se — han strøg drilsk fortroligt sin finger ned over hendes kinder — jeg tror sandelig , at de ligefrem er bleven mager  .  .  . 
— og de da ! Hun værgede leende for sig med begge hænder . Og deres ulykkelige kammerater !  .  .  . Clausel fortæller mig hver dag , hvordan han i denne tid uddanner sig til fuldendt spionchef , og i hvilket væv af intriger han 

allerede har indspundet dem og des Charentes , for at hindre denne ulykkelige duel , som vi alle ryster for . 
— det er overmåde venligt af dem — alt for venligt . Sainte-croix bukkede ironisk taknemmelig . Han havde atter pludselig mistet sit gode humør . 
Han tog sit ur frem og så flygtigt på det . 
— er det muligt , at jeg kan komme til at tale et øjeblik med Doña Ysabel ? spurgte han uforskammet roligt . 
Madame Junot havde allerede et bestemt nej på læberne , da madame des Charentes til hendes ubeskrivelige forfærdelse stille og værdigt trådte ind ad kabinetsdøren , endnu påklædt til køreturen med den lette sorte Mantille over skulder og Hals , langt ned over ærmerne på sin safrangule kjole , og med viften sammenslået i hånden . 
Madame Junot lovede sig selv , at intet i verden skulle formå hende til at forlade værelset . Hun satte sig fornærmet i sin lille kausøse lige inden for balkondørene og lagde resolut armene over kors på brystet , idet hun ufravendt — halvt ironisk , halvt bekymret — betragtede dem . 
Sainte-croix havde så godt som ikke set det mindste til Doña Ysabel siden den aften på balkonen og ikke siden den tid vekslet et ord med hende . Da hun nu så uventet trådte ind i værelset , blev han stående aldeles stille , betaget , med hjælmen ærbødigt sænket og hovedet let bøjet — i en stilling så naturlig respektfuld og veltalende beundrende , at madame Junot mod sin villie måtte indrømme , at hun aldrig nogensinde havde set en mand hilse mere ridderligt på den kvinde , han elskede , end Sainte-croix nu på denne jævne , ligefremme måde gjorde det . 
Doña Ysabel gik stille hen over gulvet . Hun havde i høj grad spanierindernes sjældent smukke , lette og svæ 

vende gang . Langtfra at forvirre hende , lod det til , at madame Junots nærværelse kun forøgede hendes sikkerhed . Ingen af dem kunne i første øjeblik sige noget . Men i det varme , gullige lys , som faldt gennem de sammen-trukne draperier blev de stående lige over for hinanden , og uden at se op følte de intensivt hinandens nærhed . Han greb hendes fremstrakte hånd og kyssede den . 
— farvel , Doña Ysabel . Jeg rejser i aften til Salamanca . 
Hun var alt for stolt til at forstille sig og gjorde derfor ikke nogen bevægelse , der røbede overraskelse . Hun sagde ingenting . Hun havde jo intet at sige , og hun var ikke sikker på sin stemme . 
Sainte-croix så’ op . Han havde et sjældent smukt blik , og hans øjne ejede denne ejendommelig dybe , mørke skygge under øjenhvælvingen , som hos en mand — i særdeleshed når han er blond — - altid virker så højst indtagende . 
— kan jeg være sikker på , at de vil huske mig ? spurgte han sagte . 
— ja , svarede hun klart og tydeligt , fuldkomment behersket . 
Madame Junot vidste ikke , hvad hun skulle gøre . Foreløbig havde han ikke stødt an mod formen , ikke sagt et ord , som ikke enhver kavaler kan sige en dame , og dog havde hun hele tiden en stærk følelse af , at hun her var vidne til den ømmeste , mest lidenskabelig fortrolige kærlighedsscene , at der i disse ligefremme ord gaves og toges de dyreste løfter af en mand og en kvinde , hvem alle guddommelige og verdslige love adskilte . Hun skammede sig i dette øjeblik ved at blive : det være også så 

galt , som det være ville , men Sainte-croix havde ret til nu at føle sig alene med den , han elskede !  .  .  . Og dog vidste hun , at hun i sin stilling umuligt kunne fjerne sig . Hun sukkede , og idet hun støttede kinden mod hånden , sænkede hun alvorligt blikket . 
Sainte-croix greb begge Doña Ysabels hænder ; han så’ hende fast , lidenskabeligt ind i øjnene . 
— men hvis nu des Charentes kommer tilbage før jeg ? sagde han dæmpet . 
Hun smilede — å , det vidunderligt skælvende , sørgmodige smil , som han elskede ! — og mødte hans blik . 
— de kan være fuldkommen rolig . Og hun tilføjede ligefrem , som om hun talte om den naturligste ting af verden : 
— jeg skal for fremtiden altid bære våben hos mig . 
Han vidste , hvad hun mente : hellere end at føje sig efter den mands villie , hvem loven gav ret til hendes kærlighed , ville hun dræbe sig . Han forstod det , og i lidenskabelig taknemmelighed bøjede han sig ned og trykkede sit ansigt mod hendes hænder . 
Madame Junot rejste sig . Hun sukkede dybt med nedslagne øjne . 
Sainte-croix forstod , at dette var tegn til , at han burde gå . Han så’ endnu en gang op på Doña Ysabel , som , hvis han havde fordret det , i dette øjeblik havde lagt sin hånd i hans og fulgt ham til verdens ende . Deres øjne hvilede fast i hverandre — hun lukkede sine som i smerte , og han følte , hvorledes hendes små negle trykkede sig ind i hans hænder , da han drog dem ud af hendes . 
— min elskede , hviskedee han så sagte , at kun hun 

og knapt hun kunne høre det . For guds skyld gør mig ikke så svag nu ! 
Madame Junot sukkede endnu en gang — mere tydeligt . Hun følte sig som i en skærsild . 
Sainte-croix bukkede hurtigt for hende uden at se op og forlod værelset . 
Dona Ysabel blev stående stille midt på gulvet med slapt nedhængende arme og bøjet hoved . Madame Junot vendte sig om og så’ på hende over skulderen . Med sin takt som kvinde forstod hun , at den unge pige nu måtte være alene , og hun gik uden at sige et ord ud af stuen . 
Hen på eftermiddagen den samme dag forestod der Dona Ysabel endnu en afsked . Efter hr . des charentes’ dristige overrumpling af hendes vogn på Campo grande og den derpå følgende stormende scene mellem dem , havde hun nægtet blot så meget som at se ham . Nu da han højtideligt bad om tilladelse til at måtte sige hende farvel inden afrejsen til lerida , forstod hun , at hun umuligt kunne sige nej , og gik nødtvungent ind på at tage imod ham et par øjeblikke alene . 
Han kom ind , som sædvanligt overmodigt smilende , men trods alt ikke fuldt så sikker på sig selv . Det mærkede hun instinktmæssigt , og det gav hende straks overtaget . Han kyssede galant hendes hånd og blev stående foran hende . 
— madame — han beholdt et par sekunder hendes hånd i sin og så’ på hende , idet han sørgmodig og tvivlrådig rystede på hovedet . Om jeg kunne begribe !  .  .  . Hvorfor i alverden afskyr de mig ? 

hun drog sagte sin hånd til sig og bød ham med en gestus tage plads . 
— jeg afskyr dem virkelig ikke , sagde hun dæmpet , en smule forvirret . Og derpå tilføjede hun næsten naivt oprigtigt , da han endnu uden at forandre stilling eller udtryk blev stående stille foran hende : 
— de tror det måske ikke nu , men i begyndelsen syntes jeg rigtig godt om dem . Naturligvis — hun så’ ned og slog nervøst viften op og i — ikke ganske , som de havde tænkt dem det  .  .  . 
I samme øjeblik angrede hun , hvad hun havde sagt , og vedblev køligere , halvt udfordrende : 
— det er ene og alene deres skyld , at vi ikke er venner . 
Han bøjede sig ned over hende og sagde bebrejdende : 
— andre kvinder — min Ysabel — har ikke været så hårde som du  .  .  . 
Hun bøjede nakken lidt tilbage , og idet hun med et rask tag slog hele viften ud , så elfenbenet raslede , så’ hun over dens rand hånligt på ham , da hun svarede : 
— vejen til mit hjerte , hr . Markis , går ikke gennem andre kvinders gunst ! 
Når hun var således som nu , fandt han hende altid mere end sædvanlig henrivende . Han udbrød fyrigt : 
— vis mig blot , hvor vejen går , kæreste , og jeg skal vide at nå frem til dit hjerte ! 
Dona Ysabel vendte sig om uden at svare , og med ryggen til ham stillede hun sig henne ved vinduet . Denne evindelige købslåen om hendes følelser pinte hende i dette øjeblik ubeskriveligt , nervøs som hun var efter den samtale , hun om formiddagen havde haft med Sainte-croix . 

han så’ , hvilket indtryk han gjorde på hende , og det irriterede ham : 
— det behager dem ikke at svare mig ! Nuvel , min Fru gemalinde — så skal jeg nok selv vide at bane mig vej til deres yndest , om det også skal ske gennem en blodpøl . 
— altid samme trusel ! råbte hun hidsigt og vendte sig utålmodigt om . Jeg har jo allerede mere end én gang svoret på , at de i denne sag har uret . 
Han så’ hende lige ind i øjnene . 
— en spanierinde i deres alder , madame , kan ikke leve uden en elsker , svarede han kynisk . 
Med flammende øjne , ude af sig selv af vrede og skamfuldhed , gik hun et skridt hen imod ham . I næste øjeblik slog hun ham med sin vifte i ansigtet , så det fint udskårne elfenben splintredes , og blodet sprang frem under øjet . 
Hr . des Charentes blev ligbleg og løftede et sekund sin knyttede hånd . Derpå lod han den atter straks synke og sagde langsomt med en kulde , som skræmmede hende mere end det vildeste vredesudbrud : 
— dette slag , det sværger jeg dem til , skal en dag komme til at koste et liv — hans eller mit . 

Xviii . 
Moi seule , je connaissais la manière de répondre à sa parole souffrante et je savais des mots pour endormir ses chagrins  .  ,  . 
Mém . de la dsse d'ashantès . 
I begyndelsen af juni brød det ottende korps op fra 
Valladolid for at tage til Salamanca , hvortil den øverstkommanderende allerede havde forlagt sit hovedkvarter . Kejseren havde befalet , at man skulle anvende de hedeste sommermåneder til en  « metodisk »  belejring af alle de faste pladser , som endnu var i spaniernes besiddelse , og først om efteråret , når hæren måtte anses for at være akklimatiseret , definitivt angribe englænderne i Portugal . Junot havde allerede i April indtaget Astorga , og Ney havde omtrent samtidig gjort et svagt forsøg mod ciudad-rodrigo , men af mangel på tilstrækkeligt materiale snart opgivet det . Den øverstkommanderende lod nu det sjette og ottende korps i forening atter begynde belejringen af denne vigtige grænsefæstning . Sammen med de respektive 

hærafdelingers to chefer agtede han selv personlig at lede operationerne . 
Forholdet mellem de tre øverstkommanderende var under rådslagningen angående denne belejring og koncentrationen af tropperne mellem Ledesma , Salamanca og Rodrigo ikke bleven bedre . Ney og Junot , der brændte af utålmodighed efter endelig en gang at få lejlighed til at møde fjenden i åben mark og ved en eklatant sejr forjage englænderne fra halvøen , gjorde hidsigt påstand på straks at komme til at marschere mod Wellington , som med en underlegen styrke stod ved viseu , kun et par dagsmarscher fra grænsen . På deres gentagne forestillinger havde Masséna ikke andet svar end kejserens bestemte instruktioner , der forbød at gå offensivt til værks , førend man havde indtaget ciudad-Rodrigo og Almeida . Undertiden begik prinsen af esslingen , irriteret af deres stadige modstand og forglemmende den klogskab , han ellers altid plejede at lægge for dagen under vanskelige forhold , adskillige vilkårligheder og egenmægtige handlinger med hensyn til troppernes fordeling og kanton-nering , som atter og atter bragte de to andre i harnisk . 
Markise des Charentes havde ikke fulgt madame Junot lige til Salamanca . Dels ønskede hun at undgå at møde sin stedmoder , dels frygtede hun for at give sin mands mistanke næring ved at opholde sig i samme by som Sainte-croix . Thi hans sidste rasende trusel havde skræmmet hende , og hun skælvede for den elskedes liv . Derfor blev hun indtil videre i et nonnekloster i Ledesma — abbedisen var en slægtning af hendes afdøde moder — og her , næsten uden for Salamancas porte , kunne hun indtil videre i fred og ro afvente begivenhedernes gang . Hertuginden af Abrantes holdt umådelig meget af Doña 

Ysabel , men hun tilstod åbent og ærligt for alle , som ville høre det , at hun betragtede det som en stor lettelse  .ikke mere at huse den unge dame under sit tag . 
Sin gode ven , Sainte-croix , havde hertuginden truffet igen i Salamanca , frisk og sund . De stod på ligeså fortrolig fod med hinanden som nogensinde før , men ved en slags stiltiende overenskomst undgik de begge at tale om deres sidste møde i valiadolid . Den unge general lod for øvrigt til at være i den grad optagen af arbejdet med belejringsoperationerne og med at mægle mellem cheferne , i hvis intimeste rådslagninger han altid deltog , at madame Junot ofte næsten tvivlede på , at han virkelig havde tid til overs til at beskæftige sig med sine ulykkelige hjerteanliggender . 
Masséna havde en dag — det var midt i juni , medens forberedelserne til belejringen var i fuld gang — meget egenmægtigt og uden engang i forvejen at underrette hertugen af Abrantes derom , befalet , at en . Afdeling artilleri , der hørte ind under ottende korps , skulle bryde op fra sit kantonnement og straks marschere mod ciudad-rodrigo . Junot fik det først at vide gennem sin stabschef , general Boyer , og blev — hvad han efter alles mening havde god grund til — ude af sig selv af raseri . 
Sainte-croix , som tilfældigvis var til stede , da denne opdagelse blev gjort , følte sig ligeså krænket på det ottende korps’ vegne , men , altid behersket i sådanne tilfælde , forsøgte han , så godt han formåede , at berolige sin koleriske chef . 
— ti , dreng ! skreg Junot , aldeles ude af sig selv , medens han som en vanvittig for med stormskridt fra den ene ende af sit arbejdsværelse til den anden . Hvad tror 

du vel , al din snak nytter ? Masséna skal , hvor gammel og hvor meget øverstkommanderende han så end er — her knyttede hertugen af Abrantes hånden og slog den i sit skrivebord , så papirerne hoppede op derfra — tvinges til at give mig satisfaktion . Jeg fordrer det med sablen i hånd . Han stirrede med sine store , nu blodsprængte øjne på Sainte-croix og gik ham et par skridt nærmere ind på livet . I modsat fald sender jeg kejseren min demission — og det endnu i dag ! 
Sainte-croix vekslede et fortvivlet blik med den forstandige Boyer , som i mange år havde tjent under guvernøren af Paris . Disse anfald af næsten vanvittigt raseri var i de sidste år — efter at det var blevet en fiks idé hos ham , at kejseren ikke holdt så meget af ham som før —• mere og mere almindelige hos Junot . De , der stod ham nærmest i tjenesten , vidste , at under sådanne forhold kunne ingen andre end hans hustru tale ham til rette . 
— bliv her og pas på , at han ikke straks styrter afsted til Masséna , hviskedee Sainte-croix hurtigt til Boyer , medens hertugen af Abrantes med ryggen til dem rev alle papirerne op af sin pult for at finde et stemplet ark , på hvilket han straks kunne skrive til kejseren . Jeg går øjeblikkelig til hertuginden . 
Madame Junot stod foran spejlet i sin salon — ikke så prægtig som den , hun havde haft i Karl v’s palads — og prøvede en løs trøje af tyndt musselin . Hun havde for nogen tid siden opdaget , at hun igen skulle have en lille , og skønt det nu var sjette gang hun befandt sig i de omstændigheder og altså burde være vant til det , ængstede det hende ikke så lidt endda under disse forhold . Varmen begyndte naturligvis også at genere hende meget . 

da Sainte-croix , uden at lade sig melde , heftigt åbnede døren , gav det et sæt i hende , og hun vendte sig om imod ham , nervøs og lidt forlegen . 
— å , Charles — hvor de dog gjorde mig forskrækket  ! Og hun greb efter lugtedåsen , som i form af et røgelsekar hang i guldkæden om hendes Hals . 
— tilgiv mig , madame ; han greb hendes hånd og så’ hende alvorligt ind i øjnene . Jeg ville ikke tage mig en sådan frihed , dersom det ikke var nødvendigt . Deres mand — han ledte efter ord — ja , vi véd jo alle , at ingen har indflydelse på Junot uden de  .  .  . 
Hertuginden blev meget bleg . Hun støttede sig til spejlets konsol og så’ uroligt spørgende op på Sainte-croix , men hun sagde ikke et ord . Han vedblev hastigt — ligesom bange for ikke at få sagt det hurtigt nok : 
— der er kommet en ny kurre på tråden mellem ham og prinsen af esslingen . De — han gjorde en fortvivlet bevægelse med hånden — kender jo ligeså godt som jeg til alle disse sørgelige kævlerier , som uundgåeligt styrter os alle i ulykke . Junot er nu rasende og fast bestemt på at udfordre Masséna . 
Hun tav endnu , bleg og stille , med den ene hånd trykket mod øjnene . Sainte-croix gik et skridt nærmere hen mod hende og sagde sagte , næsten bønfaldende : 
— frels ham , madame — tal med ham . Frels ham fra at begå noget , som kejseren i højeste grad vil misbillige , og hans fjender ganske sikkert  .  .  . juble over . 
Den unge hertuginde af Abrantes lod hånden synke og så’ på Sainte-croix . Han glemte aldrig dette blik fra de store , prægtige øjne — så tragisk i sin stolte fortvivlelse og sin rørende stumme bøn om skånsel . Og 

han forstod , hvad den kvinde , der elsker en mand som Junot —  « stormen »  , den uberegnelige , manden uden ligevægt og uden frygt — måtte lide . 
— jeg skal straks gå til min mand , sagde hun kun . 
Han sad endnu ivrigt skrivende ved sit arbejdsbord , da hun kom ind . Boyer hilste tavst på hende og trak sig straks diskret tilbage til værelset ved siden af . 
— er det dig  ? udbrød hertugen af Abrantes forbavset og så’ op . 
— ja , min ven  .  .  . Hun gik hen og stillede sig bag ved ham med hånden på stoleryggen . 
Han bøjede nakken tilbage , og deres øjne mødtes . Så tog hun pludselig hans hoved mellem begge sine hænder og lagde det ind til sit bryst — heftigt , lidenskabeligt , med en elskerindes ømhed og en moders fortvivlede inderlighed . Han følte hendes hede tårer på sin pande . 
— stakkels ven , sagde hun sagte . Stakkels , stakkels ven  .  .  . 
— Laurette , han tog hende med begge hænder om livet og forsøgte på at skyde hende fra sig . Hvad mener du ? Hvor kan du gætte ?  .  .  . Har nogen sagt dig ?  .  .  . 
Hun nikkede og satte sig endnu grædende på hans knæ . Hendes stærke sindsbevægelse virkede beroligende på ham . 
— se så  .  .  . Elskede  .  .  . Han kyssede hende og strøg hende ømt over det kortklippede lokkede hår . Du véd jo , at du ikke har godt af det  .  .  . Se så  .  .  . 
— å , Junot , hviskedee hun fortvivlet — for min skyld , for barnets skyld — læg bånd på dig over for Masséna . Hun trykkede sig uvilkårligt tættere ind til ham , da hun nævnede navnet , thi hun vidste , at dette virkede 

på ham som ild i et krudtkammer , og frygtede for , at han straks skulle fare op . Du tager ikke hensyn nok til dine fjender — stadig giver du dem nye våben i hænde mod dig . Du véd jo , at Savary har spioner i hele hæren , at han evig og altid søger at skade dig hos Napoléon . * du har undertiden kaldt mig din skytsengel — lad mig nu få lov til at beskytte dig mod dig selv ! 
Hendes så usædvanlig patetiske væsen , hendes foldede hænder og hendes lidende blik greb den let bevægelige Junot stærkt . Hans i den sidste tid så overanstrengte nerver gav pludselig fuldstændig efter , og med hovedet mod hendes skulder gav han sig til at hulke voldsomt . 
Hun vidste , hvilken uheldig indflydelse den stærke sommervarme i syden altid havde på de farlige sår i hovedet , som han havde fået under sin første kampagne i Italien , og som aldrig rigtig kunne læges . Nu blev hun ængstelig for , at hendes mellemkomst kun havde forøget hans ophidselse . 
— å , Laurette , hviskedee han fortvivlet — jeg er ikke mig selv mere ! Der er de øjeblikke , hvor jeg rent ud sagt tror , at jeg bliver gal . Dette forbandede Spanien ! Han knyttede afsindig hænderne . Og så at vide , at det kun er , fordi han ikke kan tåle mig i Paris , at han sender mig til dette helvede ! 
— Junot , du er uretfærdig .  .  . forsøgte hun ømt at berolige ham . Alle sine dygtige generaler har jo kejseren sendt herned : Ney og Soult , suchet , Victor og saint-cyr — og nu for nylig bessierés og Masséna . 
— Masséna — han så’ truende op . Taler du nu også til mig om Masséna ?  .  .  . Han kommer herned og tror , at han kan spille herre over mig , han tager mit 

artilleri uden at spørge mig om forlov  .  .  . Men jeg skal — øjnene var nu atter blodsprængte , og han skød hende heftigt til side , utålmodig efter at rejse sig og komme ud . 
Men hans hustru klyngede sig til ham og holdt ham næsten med magt nede i stolen . Prinsen af esslingen boede ikke halvtredsindstyve skridt derfra , og hun kendte Masséna tilstrækkeligt til at vide , at han efter en udfordring af Junot øjeblikkelig ville kaste frakken og gribe til sin kårde . 
— men Junot !  .  .  . Hvis du ikke vil tænke på mig , så tænk dog på Napoléon ! Hvad tror du , han vil sige ? 
— Napoléon , gentog Junot hårdt og underlig tonløst . Napoléon — det har jeg jo sagt dig —- bryder sig ikke mere om mig . 
— så bryder du dig heller ikke om ham , sagde hun bestemt . Gør dig fri ! 
— fri ! — han rystede på hovedet , og der kom noget så håbløst fortvivlet og tungsindigt i hans blik , at det gjorde hende ganske bange . Fri — det siger du altid , Laurette . Hvorfor skulle jeg være stærkere end de andre ?  .  .  . Véd du ikke , at da lannes døde , han , som dog aldrig har stået ham så nær som jeg , så klyngede han sig endnu i døden ind til ham som til sit eneste værn , glemte hustru og børn for ham ! Desaix , véd jeg , faldt med hans navn på sine læber , og har han ikke gjort Duroc til sin villieløse skygge — en stakkel , som på et ord af ham opgiver og forlader den kvinde , han elsker ! og berthier — tør han tænke en tanke , skrive en linie , han ikke i forvejen har læst i kejserens blik ? Ak , nej , min stakkels Laure , han smilede pludselig , bittert og ironisk , næsten med selvforagt , fra ham gør man sig ikke fri ! 

særlig ikke — han sænkede stemmen som med en slags undseelse , således som mænd ofte gør , når de taler om deres stærkeste følelser — særlig ikke , når man elsker ham som jeg . 
Madame Junot sukkede . Hun vidste , at på dette : den blinde , lidenskabelige hengivenhed for Napoléons person strandede al sund fornuft , al overtalelse . 
— du tror mig ikke , Laurette — han så’ hende ind i øjnene . Du tror ikke , at nogen kan elske en anden mand , sådan som jeg elsker ham . Har jeg da ikke sultet for hans skyld i Paris — har jeg ikke duelleret for ham i Ægypten , som man kun duellerer for en elskerinde ? Har jeg ikke , fra den første stund vi mødtes , troet på ham sådan som en anden kun tror på gud selv ? Laurette , min egen ven — han blev , jo længere han talte , mere og mere eksalteret , og hans store fyrige og inderlige øjne søgte hendes : du véd , hvor jeg tilbeder dig , min hustru , min elskede veninde . Men i hans blik , som endnu ufravendt hvilede i hendes , kom der et glimt af stærk , hemmelighedsfuld angst , næsten fortvivlelse — du må tro mig , når jeg siger , at jeg sætter Napoléon over dig . Han er min herre , forstår du . Jeg er — det nytter jo ikke at søge at nægte det længer ! — jeg er hans slave — kun hans slave  .  .  . 
Hans hoved sank atter ned mod hendes skuldre . Hun vidste slet ikke mere , hvad hun skulle gøre — så overspændt og ophidset som i dag havde hun aldrig nogensinde set ham . 
— Junot , begyndte hun roligt og alvorligt — du må beherske dig . Det går ikke an , at du på denne måde giver efter for dine stemninger . Tænk på , at du nu står 

ved begyndelsen af et vigtigt felttog , at hele den store hær har sine øjne rettet på jer , at det gælder sejr over England , freden til søs , som hele verden længes efter  .  .  . 
Han lo — hårdt , næsten hånligt . Og du tror , at vi opnår dette i Portugal ! Husk vimeiro ! Husk cintra1 husk oporto ! 
— men Junot — du er ikke dig selv længere ! råbte 
hun højt og myndigt . Det var , som om hun med sin 
stemme ville skræmme ham bort fra en afgrund . Selv 
om to hære er komne til kort , kan den tredje jo godt 
have held med sig  .  . • 
— tror du ? sagde han kun , ironisk . Jeg tror det ikke . Du behøver ikke at sige det til nogen , men jeg tror det ikke . Og med en fortvivlelse , som han ikke længer formåede at lægge bånd på , som ikke længer tog noget hensyn , begyndte han , kun for at lette sit hjerte , at fortælle hende vidt og bredt om , hvor ringe udsigterne til fremgang var i hans øjne , hvor usselt sagerne i virkeligheden stod , hvor elendig tilstanden blandt de store franske hære på den pyrenæiske halvø for øjeblikket var . Hensynsløst , uden at veje sine ord , sikker på hendes trofaste , ubrydelige tavshed , når det gjaldt ham , gav han endelig efter for sin sydlandske , nu næsten sygelige lyst til at tale , til at meddele sig ; og beruset af sine egne ord og på grund af den foregående sindsbevægelse ikke sig selv fuldstændig mægtig , gik han langt videre , end han egentlig havde haft i sinde eller havde villet . 
Han talte om de ulykkelige soldaters lidelser , om den overalt følelige mangel på levnedsmidler , klæder og krigsmateriel , det uhyggelige klima , som udmattede tropperne . Han skildrede hende disse sydens forfærdelige 

valpladser , brændende hede , blodige og lydløst stille , hvor solen sløver mennesker og dyr , og hvor ikke en gang den sårede længer formår at tigge om den stakkels vand-dråbe , som dog ikke kan opdrives . Han fortalte om de unge , næppe fuldvoksne rekruter , som kejseren i tusindvis sendte over Pyrenæerne , og som under overgangen så godt som regelmæssigt overraskedes af guerillaer , ubarmhjertigt nedsabledes på stedet og grusomt forblødte sig i passerne eller i heldigste tilfælde , af mangel på alt , ynkeligt omkom i de usle klosterlasaretter . Han mindede — hvad hun allerede så godt kendte til — om de store generalers magtsyge og indbyrdes misundelse , som lammede alt samarbejde mellem hærens forskellige afdelinger ; om de oprindelig fortræffelige soldaters demoralisation ved den barbariske måde at føre krig på , de plyndringer , man gav tilladelse til , og den fortvivlede mangel på mådehold , hvormed de — med døden for øje — nød de øjeblikkets glæder , der bødes dem : vin og kvinder , løsagtige spanske kvinder , som i deres forræderiske favntag skænkede dem som en uhyggelig gave den modbydelige sygdom , ved hvilken Amerika i sin tid hævnede sig på Spanien . Han rev de tilsyneladende sejres gyldne spindelvæv fra det stygge kræftsår , som under navn af  « det spanske spørgsmål »  først havde åbnet sig ved den med list og vold fremtvungne traktat i bayonne og nu bredte sig ud over hele kejserdømmets organisme . Han viste — næsten med hån — til hvilket resultat Spaniens erobring allerede havde ført Frankrig : fortvivlede finansoperationer , uorden i forvaltningen , ulovlig udskrivning af mange årgange af værnepligtige , fortvivlelse — fortvivlelse i millioner af hjem og millioner af hjerter  .  .  . Han fremdrog detailler : Soults 

optræden i oporto , hans forsøg på bag kejserens ryg at tilrane sig en krone ; kaptajn argentons forræderiske underhandling med englænderne i coimbra ; Neys fortvivlede opsætsighed mod kabinettet i Madrid ; kong Josephs ynkelige afhængighed af sin Broder ; provinsguvernørernes og generalernes egenmægtighed og egennytte ; og til sidst — hvad der vardet værste af det hele — hærens hemmelige , bitre kritiseren af den chef , som den forgudede og nu i femten år havde fulgt fra den ene ende af Europa til den anden . Når han var hos dem — når de hørte hans klare , stærke stemme , og hver eneste soldat i hæren følte hans jærnblå øjne hvile netop på sig , når — som så ofte før — deres  « lille korporal »  varmede sig ved samme vagtild som sin garde , når han , midt iblandt dem , sørgmodig og rolig under kugleregnen , løftede på sin hat med den gamle kokarde for de sårede og faldne , da  .  .  . Ja , da var der ingen nød ! Den tilstedeværende kejser turde ingen , ville ingen , kunne ingen kritisere , men — han var nu over tusind mil borte ! Og pludselig brød Junot i sin fortvivlelse ud i dette råb , som alle de ulykkelige , til undergang viede franske hære havde på læben : 
— å , gud — blot kejseren — blot kejseren selv ville beslutte sig til endnu en gang at komme til os ! 
Hertuginden af Abrantes sad stille , tavs , med sænket hoved under denne ordstrøm , som hun ikke søgte at standse ; hun så’ , at det lettede ham at tale ud , at det befriede hans hjerne fra det ulidelige tryk . Til sidst rejste han sig op , skød sagte sin hustru fra sig og begyndte at gå langsomt frem og tilbage i værelset med tommelfingrene i vestelommerne . Aftenen nærmede sig , og det begyndte at blive mørkt . 

de tav begge nogle minuter , hver fordybet i sine egne tanker . Derpå så' hun op og — som det sidste led i en lang tankerække , som han i samme nu kunne følge lige fra dens begyndelse — sagde hun langsomt : 
— er det da muligt , at én eneste fejl — eller rettere : blot den fristelse at begå en fejl — virkelig kan drage sådanne følger efter sig ? 
Han standsede foran hende , smilende , endnu med fingrene i vestelommerne — anfaldet var nu forbi for denne gang , og han var atter sig selv . 
— å , ja  .  .  . Selv en så overlegen matematiker som kejseren kan ikke altid beregne konsekvenserne . Det kunne Vorherre sandsynligvis heller ikke , da ban i sin tid skabte jorden . 
Hun svarede ikke ; hun var træt og havde ikke lyst til at tale mere . Hvad hans mellemværende med Masséna angik , var hun nu ikke ængstelig mere : hun vidste , at når det blot var lykkedes Junot at blive herre over sin første heftige opbrusning , behøvede hun aldrig at frygte for , at han skulle forløbe sig . Hun vogtede sig alligevel for igen at berøre dette æmne ; men han kom selv tilbage til det : 
— det er bedst , du går , min ven — han salte sig atter ned ved skrivebordet . Når du ikke vil have , at jeg skal køle min sabel i prinsen af esslingens fyrstelige blod — han smilede ironisk — så  . . . Nu har jeg i hvert fald i sinde at skrive til ham og fordre en forklaring . Vi har også en hel del andet udestående med hinanden  .  .  . 
— Pas blot på , hvordan du udtrykker dig ! Hun bøjede sig over ham og løftede advarende pegefingeren , 

medens han tændte lysene . Husk på , at hvad der står skrevet , det står skrevet ! 
Han trak overmodigt på skuldrene : 
— vær kun rolig , du min mentor ! Når man har den ære at føre hans majestaéts armeer , véd man , hvad man skylder sig selv og hans andre generaler . 
Madame Junot kunne have svaret en hel del på dette , men hun nøjedes med lidt ironisk at gentage : 
—  « kejserens armeer , kejserens generaler »  — kejserens — altid kejserens ! Det er mærkeligt , så sproget efterhånden har forandret sig : man hører aldrig nogen tale om Frankrig nu . 
— å , Laurette ! udbrød han utålmodigt og vendte sig misfornøjet om mod hende . Han har sandelig ret , når han siger , at du er en af  « frondens hertuginder »   .  .  . 
— han har ikke ret , afbrød hertuginden af Abrantes ham skarpt . Og heller ikke i noget som helst andet . Han har stor uret i alting nu for tiden . Du ser det jo ligeså godt som jeg — i ser det alle sammen . Og ingen tør sige ham det ! 
— tør du ? spurgte Junot sarkastisk . 
- nej . 
Han skød sin skrivebordsskuffe så heftigt ind , at nøglerne klirrende faldt på gulvet . 
— å , bare han ville befale , så man kunne adlyde ! sagde han . 

Xix . 
Naturelle — elle l’était dans sa marche , dans ses mouvemens , dans ses gestes , dans ses pensées , dans ses expressions , dans son style , et ce naturel avait en même temps quelque chose d'élégant , de noble , de doux , d’animé  .  .  . 
Éloge d’ « éuza » 
( a la mørt de Mlle . de lespinasse 
1776 ) . 
Lige siden hertuginden af abranles var kommen til Salamanca , havde det stået meget klart for hende , at det — hvorledes hun end vendte og drejede sagen — yar hendes uafviselige pligt at aflægge fruen til Castilloblanco et besøg . Doña Franciscas forhold til marskal Ney var ganske vist almindelig kendt inden for hæren , men det var langtfra  « officielt »  . Hun boede i sit eget hus og modtog besøg af hele det gode selskab i Salamanca . Ligeså meget for marskalens som for hendes skyld vogtede folk sig for at tale for højt om  « skandalen »  . 
Madame Junot havde hidtil som grund til , at hun ikke straks efter sin ankomst havde opsøgt hende , skudt skylden på sin helbredstilstand , der i denne tid , efter den anstrengende 

rejse fra Valladolid i stadigt regnvejr , virkelig havde været alt andet end tilfredsstillende . Imidlertid indså hin meget godt , at hun umuligt , når hun da ikke på en opsigtvækkende måde ville bryde med alle høflighedens simplere regler , kunne opsætte besøget længere , og da Dona Ysabel , urolig for sin venindes tilstand , i begyndelsen af juli kom fra Ledesma til Salamanca , foreslog hun , at de i forening skulle besøge Dona Francisca . Madame Junot , der som ægte fransk dame naturligt og blindt underkastede sig formen , foresti'lede livligt markisen , at  « det ikke ville se godt ud »  , dersom hun ikke gjorde sin stedmoder en formel visit — det ville såre Ney , der så let blev stødt , og frem for a't hr . des Charentes , der i Dona Francisca altid respekterede sin egen slægts blod . Om ikke for andet , så burde hun i det mindste gøre det for sin unge Broders skyld . Og efter megen snakken frem og tilbage , indvendinger og tårer gav Dona Ysabel , hvem livet måske allerede havde berøvet en del af den første ungdommens strænghed , efter for venindens overtalelser og lovede at følge med hende . 
Det var om eftermiddagen den tolvte juli og uhyggeligt varmt . På vejen til Dofia Franciscas  « palads »  — som det temmelig fordringsløse hus på høflig spansk vis benævnedes — sad madame Junot hele tiden og tænkte på sin gode veninde , hertuginden af elchingen , den glade og milde eglée auguier . Hun havde den dårligste samvittighed af verden ved på denne måde af konventionelle forhold at lade sig tvinge til — som hun sagde — at  « forråde en husti u »  , thi idet hun forsvarede marskalinde Neys sag , forsvarede hun jo også sin egen . Lidt ironisk bittert trøstede hun sig imidlertid med , at når hun i årevis i 

al venskabelighed havde kunnet omgås Caroline Murat , kunne hun vel også nu finde sig i at aflægge fruen til Castilloblanco et besøg . Når alt kom til alt , stod Ney hende vel i alt fald ikke nærmere end Junot ! 
Doña Francisca modtog hertuginden af Abrantes meget høfligt , men ikke hjerteligt . Det havde såret hende dybt , at denne den franske hærs betydeligste dame , som oven i købet havde nydt så stor gæstfrihed på Castilloblanco , havde opholdt sig en hel måned i Salamanca uden at gøre noget forsøg på at nærme sig hende . Hun havde været for stolt til at beklage sig over for sin elsker , som hun desuden frygtede for i hendes klage skulle føle en bebrejdelse mod sig selv , men Ney havde ligeså vel som hun opfattet fornærmelsen . Og skønt han i sit stille sind loyalt indrømmede , at hans egen hustru , hvis hun havde stået over for hertugen af Abrantes , sandsynligvis under lignende forhold ville have handlet ganske på samme måde , følte han , der var pirrelig i alt , alligevel bittert den smerte og den hån , som derigennem tilføjedes den kvinde , han elskede . 
Doña Francisca hilste derimod kærligt på sin steddatter . Hun havde selv , særlig i den sidste tid , en meget klar opfattelse af den forurettelse , hun havde tilføjet sine nærmeste , og nærede intet nag til Ysabel — snarere en vis ydmyg ærbødighed . 
Samtalen gik til en begyndelse lidt trægt mellem de tre damer og vedligeholdtes mest ved fraser . Madame Junot følte sig aldeles ikke i sit es ; de fleste samtaleæmner , som det havde været naturligt at berøre , var forbudne ; madame des Charentes var sørgmodig og adspredt , og konversationens 

byrde kom næsten helt og holdent til at hvile på værtinden . 
Dofia Francisca var ikke særlig begavet eller original , hendes åndelige kapacitet gik ikke synderlig videre , end de fleste damers inden for hendes stand ; men hun var i højeste grad i besiddelse af den højbårne romanske kvindes naturlige forfinelse og sikre takt , som gennem århundreder var nedarvet fra forfædre , der hver for sig alle havde været delagtige i sin tids , i det mindste i ydre henseende , højeste kultur . Thi den romanske dame er den vesterlandske civilisations ældste datter , og i sin måde at tale og føre sig på stemples hun bestandigt af sin races adelsmærke . Dofia Francisca kunne forse sig mod alle kirkens forskrifter og alle kongens love — personlig stødte hun aldrig nogen , og når man var i værelse sammen med hende , fandt man hende næsten altid udadlelig . 
Ikke heller hertuginden af Abrantes kunne længe modstå den varmt kvindelige og frimodige ynde , som så uimodståeligt udstrålede fra hele hendes person , og begyndte efterhånden at tø op , trods alle sine fordomme mod Neys elskerinde . Dofia Francisca viste sig næsten aldrig ude i sommer , spaserede blot i sin have og levede for resten inden for paladsets tillukkede skodder i dette evige halvmørke , som sydens klima gør nødvendig . På denne måde havde det hidtil været hende muligt over for fremmede at skjule sin tilstand . Hun rystede nemlig af angst for , at nogen skulle underrette hendes halvvoksne søn derom og skyede ikke nogen opofrelse for at kunne bevare sin hemmelighed selv den trods sin nærsynethed ret skarpsynede madame Junot kunne — som hun senere sagde —  « ikke se noget mærkeligt på hende »  . Selv da 

hun et par gange i samtalens løb kom til at hentyde til sit eget svangerskab , holdt Dona Francisca modigt kontenancen . Men hun undgik i alt fald så meget som muligt dette æmne . Derimod nærede hun , der — naturligt nok under disse forhold — ikke havde haft mindste lejlighed til at følge med begivenhederne i Valladolid , og hvis kreds jo var en hel anden end den , som omgav hertuginden af Abrantes , umådelig megen interesse for sin fætter , Markis des Charentes , og spurgte stadig til ham . Hans ankomst havde i høj grad glædet hende og ligesom taget en byrde fra hendes samvittighed , da hun gennem den forudså en ende på den pinlige situation , hvori hendes egen hurtige og pludselige flytning til Salamanca , havde bragt steddatteren . 
Således kom konversationen til at føres udelukkende mellem de to jævnaldrende damer , medens Dona Ysabel , træt og sørgmodig , pint og plaget af sin evige frygt for des charentes’ trusler mod den mand , hun elskede — en frygt , som livet i klostret og stadige ulykkespående varsler daglig gjorde større — ikke lod til længere at høre på , hvad der taltes om . Hun havde denne gang ikke , følt nogen som helst sindsbevægelse ved at gense sin stedmoder . Hendes egne bekymringer , hendes egen lidenskab , længsel , samvittighedsnag og angst optog hende nu fuldstændig , så at alle andre sager , der før havde beskæftiget hende , forekom hende ligegyldige og komplet interesseløse . 
Madame Junot havde rejst sig op for at gå — visiten havde efter hendes mening varet længe nok — da hun pludselig forbavset standsede midt i sin omstændelige afskedstagen ved at se pater Felipe træde ind . 
— er de her , min fader ? udbrød hun glad , thi siden 

de spanske timer på Castilloblanco nærede hun stor forkærlighed for den belevne , kloge og galante jesuit . Og jeg , som troede , at de sad og vogtede Dofia Franciscas får ved pisuerga ! 
Pateren nærmede sig og hilste med overstrømmende hjertelighed på damerne . 
— min datter , Dofia Francisca , trængie til mig , sagde han myndigt forklarende . Hun véd , at hun kun behøver at kalde på sin gamle ven , og han kommer . 
Madame Junot smilede uden i mindste måde at føle sig skandaliseret over paterens tolerans . Hun havde for længe siden opdaget hans store forkærlighed for den indtagende unge dame . 
Der blev et øjebliks forventningsfuld pause . Alle havde en følelse af , at pater Felipe , da han så hurtigt trådte ind , havde en eller anden sag af vigtighed at meddele Dofia Francisca . Han mærkede , hvilket indtryk han havde gjort , og heller end at lade som ingenting , hvad der ikke ville tage sig naturligt ud , besluttede han straks uden alle omsvøb at udføre sit hverv . 
— se her , min datter — han tog et papir op af lommen og rakte Dofia Francisca det roligt — det er et brev til dem fra ciudad-rodrigo . Sandsynligvis fra vor gode ven , marskalen  .  .  . Han gned sig med beundringsværdig aplomb i hænderne , og idet han med en stor nyhed dækkede over sin dristige manøvre , vendte han sig smilende til madame Junot : 
— jeg mødte tilfældigvis kureren uden for porten — han meddeler , at ciudad-rodrigo endelig er faldet . 
Dofia Francisca , der først var bleven bleg og så rød , havde med en hastig undskyldning straks åbnet sit brev , 

idet hun gik hen til vinduet . Madame Junot vidste ikke , hvis holdning hun mest skulle beundre — hendes eller paterens . 
— ja , ciudad-rodrigo er faldet , bekræftede Doña Francisca , idet hun glad så' op og omhyggeligt , uden at skynde sig for påfaldende , gemte brevet på sig . Hertugen af elchingen har været så venlig at skrive et par ord om det  .  .  . 
Doña Ysabel havde skiftet farve , da hun hørte ciudad-rodrigo nævne . Hun kæmpede et øjeblik med sig selv og gik derpå nølende et par skridt hen imod sin stedmoder : 
— og der står ellers ikke noget i dit brev , Doña paquita ?  .  .  . Ingen detailler ?  .  .  . Jeg mener  .  .  . Hun stammede , ængstlig , forvirret og turde ikke fortsætte . 
— nej , svarede Doña Francisca med ukunstlet og stor forbavselse . Det lignede hendes steddatter så lidt , på denne måde at forhøre sig om , hvad marskalens brev muligvis kunne indeholde , at hun knapt kunne tro sine egne øren . Kun , at han er rask  .  .  . at de alle , mener jeg , er raske og uskadte . Hun blev selv pludselig ligeså forvirret som madame des Charentes . Det vil sige , vor ven Sainte-croix  .  .  . 
Hertuginden af abranles løb til og greb Doña Ysabels arm . Havde hun ikke gjort det , var den unge pige faldet om på gulvet . 
— gud , madame — madame Junot vendte sig heftig indigneret til Doña Francisca , som forskrækket , med store øjne blev stående foran steddatteren . Hvor kan de dog være så uforsigtig ? 
— jeg ?  .  .  . Men hvor kan jeg vide ?  .  .  . sagde Doña Francisca uskyldigt . Og hun tilføjede undskyldende , på 

en måde , der viste , at hun med sydlandsk hurtig opfattelse af den slags sager , øjeblikkelig havde forstået , at det drejede sig om en kærlighedshistorie : 
— jeg anede ingenting . Hvor kunne jeg dog tro ! Da jeg så’ dem sammen , var hun et rent barn . Desuden , tilføjede hun med en vis strænghed — er hun jo gift . 
Hertuginden af Abrantes vendte et par flammende brune øjne mod Neys elskerinde : 
— madame ! sagde hun kun . 
Men Doña Francisca havde forstået . Hun bøjede hovedet . 
Den unge pige kom atter langsomt til sig selv efter det lette anfald af svimmelhed , som sindsbevægelsen og angsten i forbindelse med den trykkende varme så pludselig havde fremkaldt . Doña Francisca bøjede sig over hende og sagde trøstende med en forstående ømhed , som i dette øjeblik hverken ydmygede eller sårede hendes steddatter : 
— han er kun såret , min egen beliquita . Han lever  .  .  . 
— å , gud , jeg takker dig ! hviskedee Ysabel lidenskabeligt og ydmygt . 
Bistået af pater Felipe erklærede Doña Francisca bestemt , at hendes steddatter endnu var alt for angreben til atter at kunne begive sig ud i den ulidelige eftermiddagshede , og bad om at få lov til at beholde hende hos sig indtil videre . Til madame Junots forundring gjorde den unge pige ingen modstand . Det lod endogså til , at hun , om hun end ikke sagde det rent ud , havde mest lyst til at blive , hvor hun var . 
Lidt stødt , thi hun havde virkelig gjort mere regning på Ysabels hengivenhed , tog hertuginden af Abrantes af 

sked , fulgt lige til vognen af Doña Francisca og pater Felipe . Inde på den brede sofa i salonen blev Doña Ysabel liggende . 
Hun søgte ikke at gøre sig selv klart , hvorfor hun så bestemt og uvilkårligt — straks da det blev foreslået — havde foretrukket heller at blive hos sin stedmoder , under hvis tag hun så ofte , harmfuld og krænket , havde lovet aldrig mere at sætte sin fod , end at følge sin ædelmodige og elskværdige veninde . Hun tænkte ikke nærmere over , at hun nu , da hun var stedt i vånde , over for stedmoderen , der engang havde været hende i moders sted , og med hvem hun allerede havde delt så mange sorger , havde en hel anden følelse af hjemlig tryghed og fortrolighed , end hun nogensinde kunne finde gennem fremmedes sympati . Alt det , som i det sidste år var kommet hende og Doña Francisca imellem og brutalt havde skilt dem ad , syntes hende nu så småt og betydningsløst . 1 sin egen altbeherskende angst og smerte , i sit utålmodige had til de grusomme bånd , som i samfundets og kirkens navn ubarmhjertigt bandt hende til en anden mand end den , hun af hele sin sjæl elskede , vendte hun sig nu i nødens og smertens stund instinktmæssigt fra den stolte , lovlig viede og pletfri hustru til den stakkels , halvt forstødte , usikkert og tvetydigt stillede synderinde , som , i samme øjeblik hun satte det barn i verden , hun nu i angst og skam bar under sit hjerte , for stedse — da hun ikke havde nogen mand til at beskytte sig — uhjælpeligt havde mistet sin plads i den verden , hun i følge sin sociale stilling tilhørte . 
Da nu Doña Ysabel , træt efter den voldsomme krise , hun havde gennemgået , lå dér så stille som et sygt barn på sin sofa , og stedmoderen ligeså stille , bøjet frem i 

lænestolen med albuen mod knæet og hovedet støttet i hånden , sad ved siden af hende , kunne den unge pige i sine tanker ikke længer føle harme mod sin faders enke eller fordømme hende . Det eneste , hun følte over for hende , var kun den gamle , beundrende ømhed for den kvinde , som hun i sine tidligste pigeår havde syntes , var den herligste og mest overlegne af alle , og så en inderlig , halvt medlidende , halvt misundelig sympati . Doña Francisca havde , da kærlighedens store gud endelig kom og bankede på hendes hjertes dør , haft mod til straks at åbne den på vid gab og ydmygt , stolt og uden frygt tage mod sin dom af hans hænder . Hun havde elsket  .  .  . Hun havde elsket — levet i virkeligheden livets store drøm , varmet sin sjæl ved lidenskabens stærke og klare flamme . Hun havde elsket , og hun havde tilhørt den mand , hun elskede . Dersom han faldt , dersom døden rev ham bort , så kunne han dog aldrig dø for hende , thi i sit eget liv bar hun i sit barn minde om ham  .  .  . 
Ysabel rejste sig . Hun trykkede hænderne mod sit hjerte og vuggede langsomt frem og tilbage med kroppen som under en heftig fysisk smerte . I dette øjeblik følte hun ikke andet end en forfærdelig angst for , at Sainte-croix skulle dø , før hun havde fået tid til at give sig hen til ham . Med hele sin voldsomme og lidenskabelige naturs intensitet følte hun , at hendes liv ville være forspildt , fortabt og værdiløst , dersom hun ikke fik i op til at ofre det til ham , som hun elskede . 
— Doña paquita — moder — hun bøjede sig frem mod hende , og med armen om hendes Hals lagde hun sin kind mod hendes . Jeg kan ikke leve uden Sainte-croix . 

Doña Francisca havde — som vel de fleste — hørt disse ord siges af mange mennesker , både af mænd og af kvinder , men aldrig før så bedrøvet alvorligt , så tillidsfuldt oprigtigt , så lidenskabeligt fordrende . Hun fik selv øjnene fulde af tårer , da hun omfavnede Doña Ysabel . 
— å , beliquita — jeg er ikke din moder mere  .  .  . Jeg har ingen ret til at indvirke på dit liv . Hvor kan jeg vide , hvad der bliver til din lykke ? 
Men den unge pige hørte hende ikke . Hun sagde utålmodigt : 
— allerede i aften må jeg til Rodrigo — jeg kan ikke længer udholde denne forfærdelige uvished . Ingen kan nægte mig i det mindste at se ham  .  .  .  « farligt såret »  , skriver marskalen  .  .  . Hun lukkede øjnene , og trækkene i hendes ansigt stivnede , thi pludselig — aldeles tydeligt — huskede hun , at det var de ord , man havde benyttet for at underrette dem om , at hendes fader var falden . Moder — gode moder — hun kastede sig fortvivlet ind til Doña Francisca , og uden selv at vide det gav hun hende atter uvilkårligt det navn , hun for længe siden havde vænnet sig af med at bruge . Følg mig ! 
— Ysabel , sagde Doña Francisca dæmpet og rødmede dybt . Jeg kan ikke . Du bør jo selv kunne forstå  .  .  . Og desuden , tilføjede hun hurtigt , på forhånd sikker på sin elskers misbilligelse — han vil ikke synes om det  .  .  . 
— så bed i det mindste pater Felipe om at følge mig , tiggede Doña Ysabel , glemmende al stolthed , bøjet til jorden under sin smerte . Han gør altid , hvad du beder ham om . Vil ingen følge med mig , rejser jeg alene . Hun satte heftigt fødderne mod gulvet og rejste sig pludselig 

op . Hvis du ikke hjælper mig , går jeg på mine fødder til ciudad-rodrigo eller beder Don Julian , som i hvert fald er min landsmand , føre mig derhen  .  .  . 
— å , min beliquita — Dofia Francisca havde også rejst sig og lagde beroligende armen om hendes skuldre . Vær nu fornuftig . Jeg troede , du var vokset fra din heftighed  .  .  . Tal med hertuginden . Hun har ganske sikkert nu fået brev fra sin mand — måske vil hun selv tage til Rodrigo  .  .  . 
— jeg har ikke tid til at vente , ikke tid til at tale med nogen , sagde Ysabel , medens hendes blik på ny formørkedes af angst . 
— men din tante i Ledesma — alle søstrene i klostret — hvad vil de tro ? 
— og det taler du om ? Dofia Ysabel vendte sig stolt , næsten hånligt om mod sin stedmoder . Tror du , at jeg bryder mig om , hvad noget menneske i verden siger om mig , når jeg véd , at hans liv er i fare ! 
Dofia Francisca forstod endelig sin steddatter . Hun tog hendes hånd og lagde den mod sit hjerte . 
— jeg skal tale med pater Felipe , sagde hun sagte , næsten højtideligt . Jeg vil søge at formå ham til alt , hvad du vil . 
Og da Dofia Ysabel kun nikkede adspredt uden at vise tegn på taknemmelighed , som om hun kun fandt det i sin orden , at stedmoderen straks hjalp hende , tilføjede Dofia Francisca bekymret og dog halvt smilende — thi således var nu engang hendes sydfranske natur : 
— gud hjælpe mig til at bære det ansvar , jeg nu påtager mig , min beliquita ! Thi hvordan vil jeg vel nogensinde over for min egen slægt kunne forsvare , at jeg nu sende 

en markise des Charentes til  .  .  . til  .  .  . Ciudad-rodrigo . Derpå tilføjede hun moderligt formanende : 
— vi kvinder er så svage , Ysabel . Du lover mig nok  .  .  . 
Doña Ysabel var ikke i humør til at le . Men hun rødmede og lagde hurtigt sin hånd over stedmoderens læber . 
— hvad skulle jeg vel love ? hviskedee hun tvungent . Han er jo såret og syg . Og hun sukkede dybt , atter på nippet til at briste i gråd . 

Xx . 
« a quoi bon parter à un insensé dans le fort de la fièvre chaude ? Ce sont des remèdes qu’il lui faut , de grandes mesures et non des arguments . Mentor quand il veut garantir télémaque , le précipite dans la mere  .  .  .• 
Napoléon . 
En sending levnedsmidler , konvoieret af soldater , ' skulle samme nat afgå til ciudad-rodrigo . På den afsvedne , øde og forladte slette omkring fæstningen var der nemlig ikke så meget som et får eller et brød at opdrive — alt måtte føres derhen af franskmændene selv . Doña Ysabel og pater Felipe fik på den måde en velfornøden eskorte , uden hvilken det næppe havde været rådeligt at vove sig ud på en vej , hvor man endnu mere end noget andet sted i Kastilien risikerede at blive overfaldet af Don Julians skarer . 
Hertuginden af Abrantes havde allerede gennem en billet fra Dofia Francisca erfaret , at madame des Charentes ville rejse til ciudad-rodrigo og ikke på nogen som helst måde kunne overtales til at afstå fra sin plan . Da der 

for Dona Ysabel lige inden afrejsen i al hast kørte hen for at sige farvel til sin veninde , tog denne imod hende med en yderst alvorlig mine . 
Hertuginden sad ved sit skrivebord og rejste sig op med det løst sammenlagte brev i hånden . 
— min kære Ysabel , sagde hun lidt tvungent og trykkede uden at se på hende sit segl mod den fugtede oblat . Jeg kan ikke råde dem — jeg kan ikke blande mig mere i denne sag , end jeg allerede har gjort , jeg vil ikke  .  .  . Men indser de ikke selv , at det , som de nu gør , vil få uberegnelige følger for hele deres liv ? 
Dona Ysabel stod endnu ved døren med sjal over skuldrene og Mantille på hovedet . I hånden med den gennembrudte halvhandske holdt hun sin lille broderede taske . Hun så’ i dette øjeblik så ung , næsten barnlig ud . 
— ja , det gør det vel , sagde hun stille . 
Madame Junot gik hen til hende og greb hendes hænder . 
— Sainte-croix , begyndte hun tøvende , har sandsynligvis talt til dem som til mig om skilsmisse . Det kan naturligvis lade sig gøre , men jeg er bange for  .  .  . Ja , Ysabel , det er jo bedst , jeg siger det ærligt ! — jeg er bange for , at det vil ødelægge hele hans fremtid , hans forhold til kejseren , alting  .  .  . For ikke at tale om , at det er stor synd at bryde sakramentet  .  .  . 
— ja , jeg véd  .  .  . svarede den unge pige på samme måde — så underlig køligt og uinteresseret . Hun længtes blot efter at komme bort ; alt andet var hende i dette øjeblik ligegyldigt . 
Madame Junot blev utålmodig . Hun havde ment det 

godt og var ikke vant til , at man lagde så lidt vægt på hendes ord . 
— og hvad tror de , at hele lejren vil tænke ! udbrød hun pludselig skarpt , næsten hårdt . 
Dona Ysabel smilede uden at løfte øjnene . I dette næppe synlige , trodsige smil lå hele hendes nations utæmmelige , stolte stivsindethed . 
— ville de tage hensyn til andre , hvis det nu var hertugen af Abrantes , som lå farligt såret i en elendig barak i det nedskudte , solstegte Rodrigo ? spurgte hun næsten fjendtligt . 
— han er min mand , svarede hertuginden sagte , thi hun forudså instinktmæssigt den andens næste ord . 
— han er den mand , de elsker , sagde Ysabel roligt . Hvorfor ville de vel ellers have fulgt ham helt hertil  ? 
Madame Junot tav . Hun omfavnede ømt sin unge veninde , sukkede og rystede på hovedet med tårer i øjnene . 
— se her , sagde hun pludselig med sin sædvanlige stemme — her er et brev til Junot . Eller vil de måske heller have , at jeg skal betro det til pater Felipe ? Ysabel rystede på hovedet og lagde det skødesløst ned i tasken , medens madame Junot ængstelig fulgte hende med øjnene . De kan være sikker på , at han søger at gøre alt , hvad han kan , for Sainte-croix •— også for dem , naturligvis . Og her — hun tog en stor pakke , der lå i en kurv , som stod midt på bordet — her er lidt fransk konfekt , som Joséphine lige har lavet til mig . Det  . . . det er sådan som vi plejede at få , da vi var små , og det vil måske smage stakkels Charles  .  .  . 
Ysabel fik pludselig tårer i øjnene — denne ømme , 

næsten barnlige opmærksomhed rørte hende dybt . Hun bøjede sig ned og kyssede hånden , som endnu holdt kurven . 
Joséphine åbnede hurtigt døren og meldte , at vognen holdt udenfor og ventede på Fru markisen . 
—- sig Junot — hertuginden fulgte sin gæst  .lige ud på trappen — at jeg har fået hans brev , at jeg takker gud , at ciudad-rodrigo er indtaget , og at  .  .  . Ja , alt det andet står i brevet  .  .  . 
Det var en mørk nat med stjerner på himlen ; husene på den anden side af den smalle gade lignede fæstninger — så store , utilgængelige og dystre stod de dér med deres lukkede skodder , tomme balkoner og mira-dorer . 1 det usikre skin fra lygterne omkring vognen tog det i sten hugne våbenskjold over porten lige for dem sig næsten spøgelseagtigt truende og stort ud , som om det ville til at falde ned over de rejsende . 
Den officer , som skulle anføre konvojen , holdt ved siden af vognen . Han red nu hen til trappen og hilste høfligt på hertuginden af Abrantes . 
— de kan være ganske rolig for markise des Charentes , madame , sagde han opmuntrende . Nu , da Rodrigo er faldet , er Don Julian nok bleven skræmmet fra at gøre flere spilopper 1 
— det bliver ikke let at . finde vognen i nat , sagde madame Junot og så’ lidt ængsteligt op på himlen . 
— lige efter midnat står månen op , og allerede i overmorgen er vi måske i Rodrigo . Han gjorde smilende honnør for hertuginden og indtog atter sin plads ved vogndøren . 
Postillonen gav et gennemtrængende skrig fra sig , og 

mulæslerne satte sig i bevægelse . Pater Felipe strakte endnu engang sin hånd ud gennem vinduet og vinkede . 
Madame Junot , som holdt sin musselinstrøje sammen over barmen , stod endnu et par sekunder på trappen og så’ efter dem . En fransk patfouille trampede med klirrende sporer og sabler over den ujævne stenbro ude på gaden . 
Det var hen ad morgengry den tredje dag . Månen var allerede ved at blegne hen i morgenrøden , og i den prægtigt frembrydende julidag så’ de rejsende allerede klippen ved ciudad-rodrigo , Aguedas klare vand og de sønderskudte huse i forstaden San Francisco . Dona Ysabel rejste sig op i vognen og så’ ud over de mange mulæsler , som møjsommeligt slæbte sig frem på den besværlige vej . 
— se , min fader , sagde hun og pegede ud for sig med hånden — dér er Rodrigo ! 
Hun sagde det venligt og opmuntrende , skønt hjertet , nu da de nærmede sig målet , og hun snart skulle få vished om den elskedes skæbne , bankede af angst i hendes bryst . Thi pater Felipe havde ikke været i godt humør på rejsen . Han var en gammel mand , som havde været med til meget i sine dage og nu syntes , at hans kære datter Ysabel havde gjort bedre i at blive i den gode by Salamanca end på denne måde at give sig til at farte omkring på usikre landeveje . Han havde oven i købet et par gange , da vognen blev siddende fast i de dybe huller i vejen , medens eskorten kun fod for fod , med pistolen i hånd , vovede sig frem gennem skovene ved matilla , ikke generet sig for at sige det . 

— å , fader — bebrejdede Dona Ysabel ham da — de véd jo , at det gælder livet . 
— livet ? gentog den gamle italiener næsten hånligt . Og han vedblev , bittert filosoferende : 
— som om livet havde noget værd , når man først har opdaget døden ! Ak nej , min datter  .  .  . Han tog en pris og vedblev uden medlidenhed med det angstfulde blik i hendes unge øjne : 
— jeg skal sige dem en ting , min kære datter — bevidstheden om døden , om , at den før eller senere må træffe os , gør efterhånden livet meningsløst oguden værd ; det lammer hele vor energi og omskaber verden til et ligegyldigt Kaos , et underligt skuespil uden begyndelse og uden ende — han smilede vemodigt , kynisk — i hvilket man ikke længer formår at tage sin egen rolle alvorligt . 
— fader ! Fader ! hviskedee Dona Ysabel fortvivlet og indigneret . Er det al den trøst , de har at give en ulykkelig  ? 
— kære barn , de trænger jo endnu ikke til nogen trøst . Lad os håbe , at det varer længe , inden de opdager døden . Naturligvis —- vedblev han på samme ubarmhjertige måde og strakte de stivnede ben så langt ud fra sig i vognen , som han kunne — naturligvis : siden de var barn , har de vidst , at døden var til — omtrent som deres forfædre før kolumbus anede , at der på den anden side af det store hav fandtes en anden strand — men  .  .  . Hvem tænker vel på det ? Ak , nej !  .  .  . Ikke før døden rammer den , vi elsker højest , som for os er det mest levende , mest virkelige i livet , ikke før da véd vi , hvad død vil sige , om vi så har været med til aldrig så mange begravelser og set aldrig så mange lig . 

Doña Ysabel sad og stirrede ud for sig . Hun sagde ikke præsten imod , thi hun troede , hun følte med sig selv , at han havde ret . 
Men da morgenen gryede , blev pater Felipe stadig mere livlig ; han var en gammel mand uden meget blod i årerne , og varmen generede ham ikke . Derfor blev hans rejsekammerat glad , da hun så’ solen bryde frem . 
Pater Felipe anbragte en stor saxformet lorgnet for øjnene og så’ ud i den retning , i hvilken Dofia Ysabel havde peget . 
— ja , sagde han fornøjet og svøbte sin vide kappe tættere om sig for at beskytte sig mod den øjeblikkelige , skarpe kulde , som altid går umiddelbart forud for solopgangen . Det må være ciudad-rodrigo . Det er nok ilde tilredt , om jeg kender de herrer ret , men en kop varm kaffe kan man dog vel få i det gamle hul ! 
Den unge kaptajn , som førte konvoien , red nu hen til vognen og rådede diskret Dofia Ysabel til at lade kaleschen slå op . Dels for solen , sagde han delikat og så' op mod himlen for at slippe for at se på hende , og dels  .  .  . Ja , jeg behøver vel ikke at sige dem , madame , at en ung dame , og en dame af deres rang , vil vække en umådelig opsigt i Rodrigo . 
Dofia Ysabel rødmede ydmyget , men fulgte rådet . 
Efter en del besvær og mange forespørgsler fik de at vide , hvor hertugen af Abrantes havde opslået sit kvarter . Klokken var næsten syv om morgenen , da vognen kørte op for hans dør . 
Kaptajnen var atter , med hatten i hånd , tjenstvillig ved vogndøren . 
— ønsker de , at jeg skal melde dem , madame ? spurgte han på ny på samme galant diskrete måde . 

— nej , tak ! svarede Doña Ysabel hurtigt og nervøst . Hun havde ikke i forvejen — optagen af andre tanker — gjort sig det klart , hvilken opsigt hendes ankomst ville fremkalde i fæstningen . Jeg har brev med mig fra hertuginden til hendes mand — pludselig håbede hun , at dette brev skulle forklare Junot alt , så at hun selv slap for at sige det . Hvis de uden at nævne mit navn blot vil være så venlig at sige , at en dame fra Salamanca ønsker at tale med hans excellence . 
— Fru markisen burde trække mantillen ned over ansigtet , rådede hendes kammerjomFru på bagsædet hende til med den samme medlidende , diskret ærbødige venlighed , som ydmygede den unge kvindes stolthed så usigeligt . Men hun indså , at det var rigtigt , og idet hun harmfuldt bed sig i læben , trak hun lydigt mantillen ned , så at den dannede et tæt slør for ansigtet . 
Pater Felipe gav hende hånden , kaptajnen gik i forvejen , de passerede skildvagterne og gik ind i huset , der var meget medtaget af bomberne og så’ næsten faldefærdigt ud med store dynger grus og murbrokker inde i gården . 
— en dame fra Salamanca , hørte hun Junot sige yderst forbavset , i det samme hun lige i hælene på kaptajnen trådte ind i et slags provisorisk arbejdsværelse . Solen faldt gennem det buede , fængselsagtige vindue skarpt og skråt ned på et med et stort kort bedækket bord , fra hvilket hertugen af Abrantes og hans stabschef , general Boyer , nu rejste sig . En dame fra Salamanca ? Hvem Pokker  .  .  . 
Ikke før hun hørte hans stemme og stod blandt alle de fremmede mennesker inde i det tomme værelse — hun 

syntes , at hun aldrig havde set noget på én gang så hverdagsagtigt nøgternt og så fantastisk — forstod Ysabel rigtig tydeligt , hvor uhørt dumdristig hendes rejse hertil måtte forekomme alle andre . Hun drog resolut , trodsigt mantillen fra sit ansigt . 
— det er markise des Charentes ! udbrød Boyer ganske højt , ude af sig selv af forbavselse . 
Kaptajnen lukkede diskret døren . 
— er det dem , madame ? sagde hertugen af Abrantes og gik et skridt hen mod hende . Inde i forholdene som han var , begyndte det nu at gå op for ham , hvorledes det hele hang sammen . Og med en åndsnærværelse , som virkelig gjorde ham ære , og for hvilken den unge dame hele sit liv igennem var ham taknemmelig , tilføjede han : 
— de er rimeligvis på gennemrejse — ikke , madame ? 
Dona Ysabel bøjede hovedet lidt uden at svare . Der fandtes ikke nogen som helst grund for en fransk undersåt til under disse forhold at rejse gennem ciudad-rodrigo , eftersom man ikke kunne komme på den anden side Agueda uden straks at støde på englændere eller portugisere , men hun var så ydmyget af deres uforstilte forbavselse , at hun straks ved sin taushed bekræftede denne ¿eventyrlige formodning . 
— det er sandsynligvis for eskortens skyld , de er taget denne vej ? Junot blev , stolt over sin opfmdelsesævne , ved med at digte videre . Det er ganske klogt , madame — men jeg er bange for , at de foreløbig ikke kan komme længere end hertil . 
Pater Felipe havde virkelig fået agtelse for de franske generaler . Han sagde med stor alvor : 
— Fru markisen forlanger sandelig ikke bedre end at komme til at rådføre sig med dem angående sin rejse . 

efter min mening , tilføjede han med præstelig myndighed , bør hun blive et par dage i ciudad-rodrigo og under hærens beskyttelse hvile ud efter rejsens anstrengelser . 
Doña Ysabel så’ ned ; hun havde øjnene fulde af tårer . Som et villieløst bytte for disse mænds vilkånlige og barmhjertige medlidenhed syntes hun , at hun sank dybt i sin egen agtelse . 
Junot , der , takket være sin hustru — og takket være også andre damer ! — forstod sig ret godt på kvinder , begyndte endelig at fatte , at denne samtale pinte hende . Han sagde galant : 
— de har naturligvis en kammerjomFru med dem ? Vi skal straks se at få arrangeret  .  .  . ja , de ser jo — han gjorde en stor , beklagende håndbevægelse — at vi ikke har meget at byde på ! Men vi skal nu få bragt et par værelser i orden til dem og pater Felipe hos en af de spanske familier , som er blevne her i byen . De vil sikkert anse det for en stor ære at modtage dem , Fru markise  . . . 
Doña Ysabel fremstammede en slags tak og leverede Junot brevet fra hans hustru , som han straks brød , medens general Boyer høfligt konverserede madame des Charentes angående hendes rejse og tilstanden i Rodrigo . Det værste var , at soldaterne nu i varmen var begyndt at lide af dyssenteri og en epidemisk , næsten sygelig hjemve  .  .  . 
Den unge kaptajn , som på hele rejsen havde tænkt sig at skulle komme til at overvære et interessant drama , spillet af hærens fornemste personer , følte sig meget skuffet under denne uromantiske konversation . 
Lidt længere op på dagen , da man turde antage , at Doña Ysabel havde spist frokost og hvilet sig noget ud 

efter rejsen — gud skal vide , at hun ikke havde hvilet ! — modtog hun besøg af general Junot i de værelser , man havde anvist hende . 
Hun havde efter den modtagelse , hun havde fået , ikke vidst , til hvem hun skulle henvende sig for at spørge efter Sainte-croix . Nu , da hun stod ved målet for sin rejse , var hun , som før havde været så hensynsløs modig , på én gang bleven fej og lyssky . Hun turde ikke gøre et spørgsmål af frygt for , hvad svaret ville blive ; derfor foretrak hun minut efter minut uvishedens angst . 
Catalina førte hertugen af Abrantes ind . Han kom i fuld uniform — høflig og konventionel , som om han skulle gøre opvartning ved hove . Doña Ysabel vendte sig bleg om fra vinduet , hvor hun trods det nu brændende solskin havde stået og stirret ud på gaden . Han blev forskrækket over hendes medtagne udseende og forbarmede sig endelig nu , da de var alene , over den pinlige angst , han læste i hendes blik . 
— madame , sagde han med denne åbne , soldatermæssige ligefremhed , der klædte ham så godt og altid uvilkårligt vakte tillid . Deres stilling her er en sådan , at jeg efter min hustrus fremstilling af sagen — han så’ hende lige ind i øjnene , frimodigt , men med ærbødighed — umuligt længere kan lade , som om jeg er uvidende om den grund , der har ført dem herhen . Sainte-croix har det — gud være lovet og takket ! — bedre . 
Junot var ikke religiøs , men når han talte om sår — og ingen havde en bedre erfaring end han i de dele — udtalte han sig altid med stor andagt . 
Ysabel trykkede begge hænder , som hun i sin spæn 

ding , da han begyndte at tale , havde knuget hårdt sammen , mod sit hjerte . Hun stod og kæmpede med gråden . 
— nu da lægen har fået kuglen ud af skulderen , vedblev Junot , som fintfølende lod , som om han ikke mærkede hendes voldsomme sindsbevægelse , er der ingen grund til at ængstes . Men havde man måttet amputere armen , som vi først troede , havde det naturligvis i denne forbistrede varme set noget kritisk ud . De har jo hørt — ban prøvede ligesom på at lede hendes tanker hen på noget andet — at det var på den måde , stakkels lannes døde i fjor sommer ? 
Doña Ysabel nikkede . Hun havde ikke hørt det , og hun brød sig ikke om at vide det . Hun ønskede kun at høre mere om Sainte-croix . Lannes , hans liv og død , alle kejserdømmets helte og marskaler til hobe , var hende i dette øjeblik så ligegyldige som stenene på gaden . 
— jeg har , madame — Junot sænkede diskret stemmen — taget mig den frihed at underrette vor stakkels ven om , at de er her . Det var jo deres mening , at han skulle have det at vide ? 
Atter bøjede Ysabel hovedet — taknemmeligt og stumt . 
— men de — han rejste sig — må ikke vente dem at finde ham som sædvanlig . Han  .  .  . han har naturligvis gennemgået alle helvedes kvaler , da lægerne ledte efter kuglen og endelig tog den ud . Varmen midt på dagen angriber også altid de sårede , og luften — han trak på skuldrene . Vi har jo endnu ikke fået tid til at begrave de faldne  .  .  . 
Doña Ysabel skælvede lidt . Hun blev endnu blegere , end hun før havde været . 
— kan jeg få ham at se ? spurgte hun sagte og kort . 

— dersom de ønsker det , svarede Junot tøvende . Han tav lidt og sagde derpå med en vis resoluthed : 
— tilgiv mig min dristighed , madame , men de har her i Rodrigo ingen bedre ven end mig , og jeg håber , at de tillader mig et øjeblik at erstatte min hustru  .  .  . 
Han så’ spørgende på hende , og med denne urbane sikkerhed , som ofte tillader en franskmand , uden at støde , at afhandle alle æmner , selv de mest intime , vedblev han : 
— jeg tror ikke , at det bliver deres venner muligt at skjule deres nærværelse i Rodrigo og heller ikke grunden dertil . De kender allerede forholdet mellem deres mand og Sainte-croix  .  .  . Har de betænkt det ?  .  .  . Jeg frygter for  .  .  . Han standsede tøvende . 
Den unge kvinde fik pludselig atter sin hensynsløse resoluthed tilbage . Hun sagde roligt , med en fasthed , næsten højhed , som imponerede Junot : 
— jeg har allerede i Salamanca hørt samme advarsel af min stedmoder og af hertuginden af Abrantes . Men som kvinder bøjede de sig begge for den grund , som alene har fået mig til at tage til ciudad-rodrigo  .  .  . Hun sænkede stemmen og ledte efter ordene , pludselig for bly til over for denne fremmede mand at sige : jeg elsker . Hun sagde det heller ikke , men sluttede mere ubestemt : 
— jeg måtte rejse — jeg kunne ikke lade være . 
Og hun tilføjede hurtigt med en ukunstlet ligefremhed , som var så lidet fransk , at den forbavsede Junot , og en slags naiv , egoistisk grusomhed : 
— jeg véd nok , at dersom hr . des Charentes får dette at vide , er en duel aldeles uundgåelig . Men  .  .  . han må da i alt fald først blive rask , og han — han fører jo en kårde  .ligeså godt som Markien . 

Junot så’ ned , da han svarede :  . 
— vi må gøre vort bedste — det er kun enhver kavalers pligt at skjule for des Charentes , at de har været i ciudad-rodrigo , til Sainte-croix bliver så rask , at han selv kan tage affære . 
— kan jeg få ham at se ? spurgte Doña Ysabel atter , mere bestemt end før — næsten fordrende . 
— ja . Men ikke før i aften . Nu i de hedeste timer på dagen må han have ro . 
— hvor kan han have ro , når han véd  .  .  . hviskedee hun og vendte sig bort uden at slutte sætningen . 
« hvor kan han have ro , , når han véd , at jeg er her , og at jeg længes til døden efter at se ham »  , var hendes tanke . 
Det var om aftenen efter solnedgang og allerede mørkt , da Doña Ysabel fulgt af pater Felipe fik lægens tilladelse til at besøge general de Sainte-croix . 
Han lå i et værelse til gården i det samme hus , hvor chefen for det ottende hærkorps havde sit hovedkvarter , i en stor gammeldags seng med himmel og forhæng . Bag ved ham på bordet stod en lygte med lys , og ved sengens fodende et halvt dusin røde búcaros , som , da vandet fordampede gennem det porøse ler , udbredte en fugtig kælderlugt i hele værelset — velgørende i juliheden . 
Doña Ysabel havde trukket mantillen for ansigtet ; hun standsede ved døren uden at turde gå længere ind i værelset . Doktor blancheton rejste sig fra sin plads ved den såredes hovedgærde — han havde fået instruktioner af hertugen af Abrantes — og bukkede galant for den fremmede . 

— hr . General — han bøjede sig opmuntrende ned over Sainte-croix — de får besøg af venner . Og han rettede lyset i lygten mod den unge dame , som i det samme slog sit slør til side . 
Pateren trak sig tilbage . Han indså , at nu da han havde ledsaget sin protegé herhen , var han indtil videre overflødig . Doktoren gik hen til ham , og de to herrer begyndte med dæmpet røst en høflig , ligegyldig samtale . 
Da Dona Ysabel nu endelig stod ved sainte-croix’ seng og bøjede sig over hans blege ansigt , som lygteskinnet nu klart belyste , glemte hun i sin sindsbevægelse og angst , at de ikke var alene . Hun faldt på knæ ved sengen og lagde sit ansigt mod hans hånd . 
— du ! hviskedee han kun — ikke forbavset , thi han var jo forberedt på hendes komme , og i dette øjeblik forekom det ligeså vej ham som hende fuldkomment naturligt og i sin orden , at hun var ham så nær . 
— ja , hviskedee hun ligeså kort . Og hun kyssede lidenskabeligt , ydmygt som en slavinde , hans hånd , der lå på tæppet . 
Deres blikke hvilede i hinanden — hendes tårefyldt , fortvivlet , henrykt , uimodståligt i sin angst og ømhed , hans uroligt og feberskinnende . 
— hr . General ! lød pludselig doktorens rolige , lidt drævende røst fra den mørke ende af værelset . Husk på , hvad jeg har sagt : ingen sindsbevægelse ! 
Sainte-croix smilede ; det var hans gamle muntre og ironiske smil- 
— jeg vidste , at det ville ske , hviskedee hun dæmpet uden engang at høre den fremmede stemme — jeg vidste det . Ligesom i foråret uden for Astorga  .  .  . Jeg vidste 

det , da spejlet den gang gik i tre stykker . Nu har gud sparet dig to gange — hun trykkede sig skælvende ind til sengekanten . 
— fordi jeg — ligesom flere andre af mine kammerater — lader til at have det ret almindelige uheld at få en lille rift i hver affære  .  .  . begyndte han svagt smilende som for at berolige hende . 
Det faldt ham ikke et øjeblik ind at takke hende , fordi hun var kommen til ham , for den uhørte måde , hvorpå hun havde opofret sig for ham . I deres kærlighed fandtes der allerede ikke længer plads for en sådan følelse som taknemmelighed . 
— hvad bryder jeg mig om andre ! Å , du kan ikke forstå  .  .  . Hun lukkede krampagtigt øjnene , medens et udtryk af næsten fysisk smerte veltalende gled over hendes blege ansigt . Sainte-croix lå stille på puden og så’ lige ud for sig . 
— denne gang troede jeg også først selv , at det var forbi , sagde han sagte , langsomt . 
Og da hun ikke svarede — kun så' på ham med et blik , som i sin intensive angst ligesom tiggede om hans liv , vedblev han , idet hans øjne nu hvilede dybt i hendes : 
— jeg troede , jeg skulle dø , uden at have ejet dig . 
— men nu har du mig , hviskedee hun ømt og lidenskabeligt , idet hun bøjede sig endnu dybere ned over hans ansigt . De talte begge så dæmpet , at de mere anede end hørte hinandens ord . 
Sainte-croix så’ op i hendes øjne — så mørke i skumringen under mantillen , men så udtryksfulde . Med sin raske arm drog han hende så tæt ind til sig , at 

hendes læber kom til at hvile mod hans . Derpå skøc han hende atter — næsten brutalt fra sig . 
— det er ikke nok , sagde han hårdt , bestemt og kort . 
Dona Ysabel svarede ikke og så’ ikke op . Sagte trak hun atter mantillen ned over sit ansigt , som nu ikke var blegt længere . 

Xxi . 
« depuis que je commande les armées , je n’ai pas rencontré d’officier plus kapable , qui comprit mieux mes pensées et les fît mieux exécuter ; il ( Sainte-croix ) me rappelle le maréchal lannes et le général desaix . Aussi , à moins que la foudre ne l’emporte , la France et l’europe seront étonnées du chemin que je lui ferai faire . » 
Napoléon 
( a ¡'envoyé de russie , monsieur de czernitgheff , 1809 ) . 
Efter at ciudad-rodrigo var faldet , koncentreredes det ' ottende korps atter om Ledesma . Junot hentede selv sin hustru i Salamanca , og Sainte-croix , som nu var næsten restitueret , førtes lige til korpsets hovedkvarter — på de værste stykker af vejen båren af sine trofaste dragoner på en overdækket båre . 
Doña Ysabel var samtidig uden at rådføre sig med nogen , uden så meget som engang at besøge sin stedmoder i Salamanca , atter draget tilbage til sit tidligere tilflugtssted i Ledesma . Det var et adeligt nonnekloster , som en gang havde haft stort ry for fromhed og hellighed , men som i de sidste år var blevet forladt og mere og mere havde 

mistet sin tidligere betydning . Nu var de fleste af dets patriotisk sindede beboere efter den franske okkupation flygtet enten til valiadolid eller til det nærliggende Salamanca . Begge disse byer var jo ganske vist af navn i fransk-mændenes besiddelse , men frembød dog en helt anden sikkerhed og helt andre hjælpekilder end det ensomme , forfaldne og kun af fattigfolk beboede Ledesma . Kun abbedisen , der allerede som ung Hofdame ved dronning Ysabel Farneses triste Hof havde vænnet sig til selvfornægtelse og for resten nu var så gammel , at hun næsten gik i barndom^ var bleven tilbage med nogle få af søstrene , som også var gamle og fattige og ikke havde andre steder at tage hen . De havde alle under denne opløsningstilstand , hvori klosteret under de nuværende forhold befandt sig , med åbne arme taget mod Dofia Ysabel , som de , på grund af hendes forbindelser i den franske hær , næsten betragtede som en slags beskytterinde . De stakkels gamle damer tilbragte deres dag med stupide , højst indviklede andagtsøvelser afvekslende med kortspil og skænderi , med at tage sig en siesta , som ofte varede den halve dag , eller med at smage på klostrets endnu rigelige forråd af knas og syltetøj . Betjeningen røgtedes af et par gamle knarvorne , udslidte søstre samt af Dofia Ysabels kammerjomfruer , som herskede næsten enevældigt i den gamle rede . 
Til trods for disse alt andet end respektindgydende forhold i klostret , var dog alle den unge dames venner enige om , at et  « kloster »  i alt fald var det mest passende opholdssted , der kunne vælges , indtil  « tingene kom i orden »  — det vil sige , indtil des Charentes var kommen tilbage og på en eller anden måde definitivt havde grebet ind i sagernes gang . 

og her i Ledesmas brændende ørken , hvor de unge franske rekruter , vanvittige af febrilsk hjemve , fortvivlede og utrøstelige , med blikket vendt mod nord , redningsløst omkom lige for anførernes øjne , i de lange , hede og stille augustnætter , da den gennemglødede jord i mørket ligesom syntes at udånde al den varme , den om dagen havde suget i sig , mødtes Sainte-croix og Doña Ysabel . I klostrets gamle overgroede have , indhegnet af mandshøje hvide mure , overskygget af viftepalmer og slanke cypresser , stod han hver aften , indsvøbt i sin kappe , endnu med armen i bind , og ventede på hende , når hun , så snart det var blevet stille inde i huset , trådte ud gennem den smalle buede dør , som fra de værelser , hun selv havde valgt sig , direkte førte ud i det fri . Og ikke et minut i den nat , som fulgte , lige til dagen atter gryede , og solen , forfærdelig i sin brændende glød , på ny stod op over Kastiliens golde højslette , veg de fra hinanden . De mødtes altid i fri luft — blev undertiden hele nætter ude , uden at kunne beslutte sig til at gøre det gamle affældige kloster , som dog i sit forfald var så let tilgængeligt , til bolig for deres frie , stolte og lovløse kærlighed . Men her i den ældgamle klosterhave , som nonnernes kyndige hænder havde beplantet og røgtet i århundreder , til den var bleven som en oase på den afsvedne slette , under den mørke himmel , på den hede , sommertørre jord , her mellem rosenbuskadser og palmer — her følte de , at de havde fundet et fristed , næsten et hjem . Og her , i ekstatisk lidenskab — thi hun anede altid overtroisk , at hendes favntag ville blive døden for den mand , hun elskede — gav Doña Ysabel sig hen til Sainte-croix . 

der fandtes ikke et menneske i hele Ledesma , som længer tvivlede om , at madame des Charentes var den unge dragongenerals elskerinde . Men man talte ikke højt derom . Ingen , ikke engang hærens letsindigste officerer følte trang til at spøge eller komme med et tvetydigt ord , når Doña Ysabel — bleg i den glødende varme , med dyb skygge under de sælsomme , mørke øjne , altid i hvidt , med hvid Mantille , som en tilsløret brud — alvorlig og stille , ligesom større , myndigere og fornemmere end før , om morgenen gik forbi dem til messe . Og når hun undertiden efter solnedgang , når alle for at trække en smule frisk luft spadserede langs de gamle mauriske og romerske fæstningsværker omkring Ledesma , red op på volden på sin fine sorte hoppe ved siden af Sainte-croix , var der over hele hendes holdning udbredt en så bevidst højhed , en så overmodig og udfordrende stolthed , at mændene , når hun red forbi , ofte uvilkårligt blottede hovedet , som om hun havde været selve dette fortvivlede hærgede lands , selve lidenskabens og smertens tilbedte dronning . 
— jeg véd ikke , sagde en gang general Clausel i et fortroligt øjeblik til madame Junot — man undgik ellers nu i den nærmeste kreds at tale om Sainte-croix og markisen , thi alle , der stod dem nær , ventede hvert øjeblik med spænding Markiens tilbagekomst og den nu aldeles uundgåelige katastrofe — jeg véd ikke , men Doña Ysabel næsten skræmmer mig . Hun minder mig , han smilede , men smilet var tvungent , om en genopstanden romersk kejserinde , når hun om aftenen rider omkring voldene på sin sorte cizaña . Og da madame Junot ikke svarede , tilføjede han drømmende : 

— sådan må den placidia have været , som elskede ataulf . 
— for guds skyld , Clausel , udbrød hertuginden af Abrantes forfærdet — begynd nu ikke også de at drømme om hende ! 
Den smukke general lo og rystede på hovedet , men han så’ ikke på hertuginden , da han svarede : 
— det ville være det mest håbløse her i verden . . . Jeg véd ikke , men det falder vist ingen ind . Hun har jo tydeligt nok , så længe vi har kendt hende , kun haft øje for én i verden . Og han tilføjede spøgende , i en lettere tone , men halvt bittert : 
— gud véd , hvad Sainte-croix egentlig har gjort mere end nogen anden for at fortjene en så enestående lykke ! 
— kalder de virkelig det lykke ? sagde madame Junot skeptisk og sørgmodig . 
— ja , sagde Clausel med overbevisningens varme . Ingen mand — det sværger jeg dem til — ville i dette øjeblik betænke sig på at bytte skæbne med Sainte-croix , selv om hans liv — som nu — hang på des charentes’ kårdespids . 
— å , ja , svarede madame Junot træt og stoisk , jeg kan nok forstå , hvordan de tænker : dø skal man jo alligevel en gang ! Og i det blik , hun nu betragtede ham med , læste Clausel pludselig med forfærdelse den samme grusomme , fortærende længsel efter hjemmet , efter Frankrigs kølige luft — denne hemmelighedsfuldt fortærende hjemve , som så ubarmhjærtigt dræbte de unge soldater omkring dem . 
Det var netop på den tid , solen gik ned over Sletten ; og for at indånde køligheden fra den svage aftenbrise , spadserede de nu frem og tilbage i den lange allé , 

som på den ene side begrænsede Junots bolig , mellem to rækker underlige buskvæxter med krogede og forvredne stammer og blegt løv , sort forneden , som de franske kun uvilligt fandt sig i at give navn af  « træer »  . For at lede hendes tanker hen på noget andet , vedblev Clausel i halvt filosoferende tone , uden at ville tage hensyn til hendes sidste ord : 
— de véd ikke — de kan umuligt vide , madame , for det kan ingen af deres køn , hvor vi mænd i tider som disse tørster efter kvinders selskab og ømhed . Så erstatter i os alt — hjem , civilisation , menneskelighed og barmhjertighed . Hvorfor tror de vel , at den gamle Masséna har slæbt et købt fruentimmer fra Paris helt herned ? Hvorfor tror de , at general Junot tillader dem — sine børns moder — at følge sig helt ud på slagmarken ? Hvorfor tror de , at den stolte og barske Ney har sluttet sig så heftigt til Dona Francisca ?  .  .  . Det skal jeg sige dem — det er , fordi de , ansigt til ansigt med krigens mange uhyggelige rædsler , tyngede af chefernes grænseløse ansvar , tvungne til blodsudgydelse , ofte til grusomhed , ikke kan undvære en kvindes kærtegn , hendes ømme ord , hendes smil og latter .  . I er os naturligvis altid dyrebare , han smilede til hende ; nu , madame , erstatter i os alt . 
— ja , sagde den unge , allerede så verdenserfarne hertuginde af Abrantes — hendes hånd hvilede på kavalerens arm , og de vendte langsomt tilbage , medens mørket , efter at solen var gået ned , næsten på én gang blev tæt omkring dem . I huset , hvis døre og vinduer pludselig åbnedes på vid gab , hørte de Junot nynne en langtrukken og sentimental serenade til et svagt akkompagnement på guitaren . 

— ja , sagde hun , jeg har altid haft ligesom en slags forståelse af det , de dér siger , og derfor  .  .  . hun ledte efter ord , bange for at lade en fremmed mand alt for tydeligt læse sine tanker — derfor tror jeg .  .  . Jeg mener , at det er vist håbløst for kvinder , som bliver tilbage hjemme , at gøre regning på mænds troskab under en krig . 
— bare alle vore damer var så kloge som de , madame ! Clausel lagde med dybtfølt beundring hånden på hjertet . 
— å , hun smilede og rystede oprigtigt på hovedet . Sig ikke , at jeg er klog ! Det er kun , når jeg går sådan her og taler med fornuftige mennesker , og intet i øjeblikket irriterer eller piner mig , at jeg undertiden kan se tingene fra et overlegent synspunkt og selv blive  « fornuftig »   .  .  . 
Clausel gik ikke videre ind på æmnet ; han vidste meget godt , hvad hertuginden mente , og han undgik fintfølende at tvinge hende til at udtrykke sig tydeligere . De gik begge tavse et par sekunder ; lyden af sangen hørtes nærmere og nærmere . 
— det er imidlertid mærkværdigt , sagde generalen , idet han pludselig genoptog sine mere og mere filosofiske betragtninger , at vi her ude i ørkenen , hvor vi ellers har kastet næsten alting over bord — snart også håbet om at komme herfra ! — i alt , hvad vi tager os for , skal forfølges til det yderste af samfundets konventionelle fordringer . Man synes , at det måtte være den første ballast , man frigjorde sig for , og så er det den allersidste . Vi franskmænd i det mindste — vi ofrer heller vor sidste blodsdråbe , end vi beslutter os til at bedrage Cæsar for det , som tilkommer Cæsar . Derfor , nærmest derfor , skræmmer Dona Ysabel os 

nu med sin lidenskabelige resoluthed , sit hensynsløse mod til at udfordre og sætte sig ud over alles dom . 
— hør , Clausel , sagde hertuginden af Abrantes uroligt — de stod nu uden for husets trappe , og lysskæret strømmede i den stille nat klart ud gennem de vidtåbne døre . De taler da vel aldrig så højt med nogen anden om  .  .  . om dette  .  .  . ? 
— vor herre bevares ! udbrød generalen indigneret . Til trods for min bitre misundelse , som jeg desværre ikke kan skjule , ville jeg dog med mit eget liv beskytte sainte-croix’ , dersom jeg kunne . 
Junot kom ud på trappen — endnu med guitaren i hånden . 
— nå , der er du , Laurette — han tog hende glad i sine arme og bar hende , som om det kunne have været en dukke , ind i værelset . Jeg begyndte virkelig at tro , at enten Clausel eller Don Julian havde bortført dig ! 
Man vidste i hæren , at Don Julian sánchez , den frygtede guerillahøvding , Leons og Kastiliens hemmelige , men næsten almægtige hersker , havde svoret på at bemægtige sig hertuginden af Abrantes , for — som han sagde — gennem hende at tvinge kejseren til at udveksle sine fornemste spanske fanger , og denne trusel gav altid anledning til lige så megen spøg som virkelig angst . Han havde også en gang uden for selve Salamancas porte gjort et dristigt forsøg på at tage hende til fange i hendes egen ekvipage . Og skønt hertuginden ironisk trak på skuldrene ad spaniernes naivetet , der lod dem basere deres plan på hans majestæts ridderlighed , havde dette attentat dog — i den tilstand , hvori hun nu befandt sig — trods alt hendes uforfærdede mod , gjort hende meget forskrækket . 

hun forlod nu aldrig husets nærmeste omgivelser uden militæreskorte . 
— nej , i aften har Don Julian heldigvis slået sig 
på andre eventyr ! Madame Junot viftede sig mat - og 
nippede til det glas limonade , som hendes mand omsorgsfuldt rakte hende . Men — afbrød hun pludselig sig selv og strakte sig frem efter et åbent brev på bordet — 
du har haft kurér i aften ?  .  .  . Fra Masséna ?  .  .  . 
— nej , det er fra des Charentes — hertuginden gjorde en forfærdet bevægelse og spærrede sine store øjne op — han er i Salamanca og skriver til mig angående ordrer , da Masséna har været klog nok til at nægte ham at indfinde sig personlig i Ledesma . 
— gud ske lov og tak ! sagde madame Junot fromt , idet hun alligevel i næste øjeblik , da den første skræk var overstået , ironisk tilføjede : 
— så er du da for en gangs skyld enig med Masséna ! 
— naturligvis , svarede hertugen af Abrantes værdigt . Men det er i alt fald fuldkomment korrekt af des Charentes , straks efter at han er kommen tilbage , at henvende sig til mig . Som min ordonnans står han kun under min kommando , og prinsen af esslingen , selv om han er nok så meget prins , har ikke det mindste at sige over mine folk . 
Madame Junot begyndte næsten at frygte for , at hendes mand , kun for at vise sin suveræne uafhængighed af den øverstkommanderende , kunne få i sinde at beordre des Charentes til sit hovedkvarter . Hun sagde undvigende : 
— naturligvis  .  .  . Han har ikke for intet tjent under berthier og véd , hvad han er sin chef skyldig . Men kunne 
Dona Ysabel . 

du ikke under et eller andet påskud få ham til at blive i Salamanca ? 
Det var selvfølgelig aldrig med en tanke faldet Junot ind at kalde Markien til Ledesma . Men han sagde overlegent uden at indlade sig på videre diskussion : 
— det følger af sig selv , at jeg viser prinsen af esslingen den høflighed at lade hans ordre stå ved magt . For resten antager jeg , at Masséna for at blive af med ham straks sender ham til Almeida . 
— for at skaffe ham af vejen ! udbrød hertuginden indigneret . Min gud — det kunne jo næsten se ud som mord ! 
— du forstår dig ikke på , hvad du taler om , udbrød Junot kort og heftig . I krig er det en ære at blive anvendt , og ved Almeida , tilføjede han lidt bittert , får han jo lejlighed til at udmærke sig . 
Hertugen af Abrantes kunne ikke tilgive Masséna , at denne havde overladt belejringen af Almeida til sjette korps og ikke til hans folk . 
—-jeg begynder næsten at tage des charentes’ parti , sagde madame Junot pludselig oprørsk . I rotter jer sammen mod ham —- alle . Egentlig tror jeg — hun så’ trodsigt op — at i alle sammen har en vis tilfredsstillelse af at se Sainte-croix så hensynsløst benytte sig af hans fraværelse . 
Junot gik et skridt tilbage og gjorde en håndbevægelse , som om han ville tage himlen til vidne på , at han nu fuldstændig opgav al diskussion . 
— forstår du kvinderne , Clausel ?  .  .  . Han vendte sig til den anden . Hvem er det , som fra begyndelsen af har taget Sainte-croix under sin beskyttelse , som 

stadig har beklaget ham og grædt mange tårer for hans skyld  ? 
— jeg syntes naturligvis , at det var synd for ham , da det så’ så håbløst ud , forsvarede madame Junot sig værdigt . 
— min kære Laurette — Junot greb pludselig hendes hænder og så’ hende med et drilsk smil ind i øjnene — indrøm , at det var kun , medens hans kærlighed var  « ulykkelig »  , at du havde så megen sympati for ham ! Nu  .  .  . 
Madame Junot trak heftigt sine hænder tilbage . 
— du kan da egentlig ikke vide , hvor  « lykkelig »  den nu er , sagde hun kort . Thi jeg håber da i det mindste , at han er så diskret og hensynsfuld , at han tier  .  .  . 
— nej — naturligvis véd jeg ingenting , svarede Junot tamt og så’ ned i gulvet . 
Men i klostrets have oppe på den brede forfaldne marmortrappe , som en gang havde udgjort en del af terrassen , sad Dona Ysabel og hendes elsker . 
Sainte-croix var nu helt restitueret . Hans konstitution var hærdet og stærk som stål , hvilen her i Ledesma og den fuldstændige besiddelse af den kvinde , han så længe og lidenskabelig havde attrået , havde nu atter ganske gengivet ham hans kræfter . 
Over marmoret havde han udbredt sin kappe — en af disse sædvanlige kastaniebrune kastilianske slængkapper , som han plejede at anvende om aftenen som en slags fordringsløs forklædning i stedet for den alt for iøjnefaldende hvide dragonkappe — og de sad begge på denne improviserede måtte , han et trappetrin længere nede end hun med begge arme om hendes liv . Det var lige efter midnat , 

og den sene måne var ved at bryde gennem aftenens dybe mørke . Inden de begge for alvor søgte hvile , ville Sainte-croix , som han en gang i sværmerisk overmod smilende havde sagt :  « føle sig som naturens og paradisets herre »  , indånde Slettens og ensomhedens rene luft og under guds frie himmel i nattens usikre og mystiske lys beskue og tilbede den kvindes skønhed , som han elskede med en så umættelig lidenskab . Det sjal , han på grund af varmen på spansk vis havde båret over hovedet ned over halsen , havde han lagt ved siden af sig ; hun sad med hænderne foldede om hans nakke , og hendes dejlige ansigt , hvidt som perlemor , med dyb skygge over de brede , fast og fint hvælvede øjenhuler , var lige over hans . 
De havde længe ikke talt — glemt , at der gaves ord , kun for at betragte hinanden . I dette øjeblik , som fulgte på aftenens ømme og hensynsløst fortrolige samtale , som gik forud for nattens herlige og uforstyrrede ro , følte de begge dette anelsesfulde , angstfulde vemod , som på én gang skærper og forbitrer al fyrig attrået og endelig vunden lykke . Hun , som nu så resolut og lidenskabeligt hengav sig til en følelse , hun så længe havde kæmpet imod og endnu bestandig anså for en dødelig synd , troede altid i sin sjæls inderste — ligeså urokkeligt som hun troede på gud og hans hellige katolske kirke — at han i sin vrede ville hævne sig på hende , fordi hun så trodsigt havde sat sig op mod hans lov og villie . Og denne hendes evige , tragisk overtroiske frygt for , at hendes elsker skulle dø — thi hvilken anden straf var vel hård nok for hendes synd ! — havde efterhånden , her i Ledesmas glødende , melankolske ørken , også smittet Sainte-croix . Og skønt han alt for længe siden var på det rene med 

sig selv om , at intet , som han kunne ofre , var for høj en pris for hendes kærligheds uvurderlige gave , så følte han dog — han , som for kun et år siden i sommernætterne ved donau , varme og indholdsrige som disse , af kejseren selv var funden værdig til , sammen med ham , alene med ham , i sidste instans at våge over den næsten indesluttede franske hærs sikkerhed — han følte , at døden er bitter for den ærgerrige og den stærke . Hidtil havde han altid , når han havde tænkt derover , dybest af alle beklaget dem , som , inden de havde nået til at nyde godt af livet , havde mistet det . Og liv var for ham virksomhed og magt , gradvis erobring af samtiden — samtiden , som frem for alt kun var et middel til at beherske efterverdenen ! Da kejseren så ofte , gang på gang , åbent og ærligt havde ladet ham forstå , at han , trods sin ungdom , blandt alle hans generaler var den , der bedst havde evne til at fatte og udføre hans mægtige planer , havde han , stolt og sikker på sig selv , svoret , at navnet Sainte-croix engang skulle blive nævnt ved siden af Napoléons . Thi udødelighed — således som han opfattede dette begreb — var -først og fremmest at blive ihukommet i menneskenes tanker , endnu efter århundreders forløb ved sit blotte navn , at kunne herske over folkenes fantasi , herske som en Cæsar endnu hersker  .  .  . 
Alt dette havde han nu i aften sagt sin elskerinde , talt med hende , som han endnu aldrig havde talt med nogen , fortalt hende mere om sit inderste jeg , end han nogensinde før havde vidst , at der fandtes at sige . Og han havde også sagt hende det , som han frem for alt ville , at hun skulle vide : at hvad der end hændtes ham , om det også skulle komme til at koste ham det , som i hans øjne var 

den højeste pris , han kunne betale — livet , så havde besiddelsen af hende tilfredsstillet den største og stærkeste attrå , han nogensinde havde følt . Hun alene blandt alle de kvinder , han havde mødt — kun hun , således som hun nu engang var — havde haft det i sin magt at krone hans ungdom med denne rige og enestående lykke , som han nu følte . 
Dofia Ysabel sad med hænderne foldede om hans nakke , hun så’ ham ind i øjnene , hun hørte hans stemme — dæmpet , brudt og bevæget — med hvert af sine åndedrag følte hun hans elskede nærhed . Og hun forstod dunkelt , også hun , at efter dette var livet dem intet mere skyldigt . 
De havde længe tiet . Endnu var alt ligeså stille omkring dem — det var , som om alt liv var gået til hvile i den hede nat . Over de i måneskinnet blege roser , over terrassen og marmortrappen svandt cypressernes smalle sorte skygger ind , langsomt og krybende . Da brød Sainte-croix endelig tavsheden . 
Dofia Ysabel sukkede uvilkårligt — denne stunds veltalende , ekstatisk salige fortryllelse var uigenkaldelig forbi . 
Men der var noget , som Sainte-croix var kommen til at tænke på , og som han syntes , at han — kun han — måtte sige hende . Han begyndte , tøvende , med et par intetsigende ligegyldige ord —- ligesom for at forberede hende ; derpå opgav han det og udbrød kort , idet han gik lige til sagen : 
— des Charentes er kommen tilbage . Han er i Salamanca  .  .  . 
Hun svarede ikke — kom ikke engang med et udbrud af forundring eller frygt . Men de store strålende øjne 

lukkede sig et øjeblik krampagtigt , og hænderne om hans nakke sluttedes fastere sammen . Han vedblev , idet han alvorligt så’ op i hendes ansigt : 
— naturligvis — du forstår nok — det er nu noget andet end i Valladolid . Som mand af ære kan jeg ikke mere gøre noget for at undgå hans udfordring . Hvis han nu overhovedet gør mig den ære , tilføjede han bittert — for egentlig kunne han vel næsten , efter alle retsindige menneskers dom , uden videre formaliteter dræbe mig når som helst her for dine fødder . 
— å , ti — hviskedee hun heftigt , skælvende og bevæget . 
— men , Ysabel — du , som ellers er så modig !  .  .  . sagde han bebrejdende , idet han halvt angrede sine ord . 
Hun gjorde en voldsom anstrengelse for at beherske sig og sagde derpå roligere : 
— jeg kan forstå , at du må duellere  .  .  . For hende , ætlingen af en krigersk og aristokratisk race , var denne løsning af et sådant spørgsmål egentlig den eneste mulige , og hun — såvel som alle andre — havde hele tiden klart forstået , at denne affære kun kunne trækkes ud , aldrig undgås . Men at han , som du siger , at han , dersom han fandt dig her hos mig  .  .  . Å , gud , afbrød hun sig selv i fortvivlelse , og kvinden i hende rejste sig i oprør mod et sådant barbari . Jeg véd jo — efter hvad du siger og efter alle andre mænds æresbegreb — at du under disse forhold er så godt som våbenløs lige over for hans hævn , og jeg véd jo — hun bøjede sit hoved ned mod hans , og stemmen sank til en hvisken — jeg véd jo , at snart . . . Hver nat du går fra mig , elskede , tænker jeg altid : det er sidste — sidste gang  .  .  . Gud under mig ikke en så 

dan lykke . For hvis der er nogen mening i hans sakrament , måtte han jo dræbe os  .  .  . 
Hendes voldsomme heftighed ængstede ham . Han havde i aften haft i sinde at tale rigtigt ud med hende om deres forhold til des Charentes og fornuftigt rådføre sig med hende om deres fremtid , som hun i fatalistisk angst aldrig vovede at tro på . 
— min Ysabel , sagde han fast og tvang med hånden atter hendes hoved opad . Din gud er ikke vor fjende , og han er ikke så hård , som du tror  .  .  . Å , mit stakkels , uskyldige barn — han smilede og trykkede hende ømt beroligende ind til sig — der aldrig har gjort andet ondt end at elske en mand , som ikke kunne give afkald på dig , som tvang dig og tiggede og plagede dig og aldrig lod dig være i fred  .  .  . Her gled et svagt smil over Dona Ysabels læber , og glad over dette tegn på , at hun ikke længer var så fortvivlet , vedblev han næsten overgivent : 
— nej , gud lader dig nok beholde din skat ! — for øjeblikket , da det ser så indviklet ud her i verden , har han minsandten andet at tænke på end på en stakkels djævel som mig  .  .  . Han kyssede smilende hendes hænder , som hun , forfærdet over hans gudsbespottelse , strakte ud imod ham . Den eneste , du har at frygte , er Markis des Charentes ; men han har , på min ære , også al god grund til at intervenere ! 
Hans overmodige smil , hans lidt frivole tone stødte hende et sekund . Hun kunne aldrig forsone sig med det , hun ubestemt plejede at kalde for det  « franske »  i hans væsen , og som hvert øjeblik — på én gang frastødende og tiltrækkende for hendes modsatte natur — kunne åbenbare sig i et ord , et blik , en bevægelse . 

hun trak sig lidt bort fra ham , bøjede hovedet dybt tilbage , og uden at se på ham sagde hun dvælende : 
— jeg ville ønske  .  .  . 
Hendes tanke var : jeg ville ønske , at Jean des Charentes var død ! — men pludselig kunne hun ikke bekvemme sig til at udtale disse ord . Thi hun hverken hadede eller afskyede ham — ingen kvinde , når hun er ganske ærlig mod sig selv , hader og afskyr en mand , som oprigtigt og fyrigt , om end aldrig så flygtigt , har elsket og attråer hende . 
Han hørte ordene og gættede hendes ikke udtalte ønske ; men selv om han havde tænkt over det , ville han dog aldrig i verden have anet , hvorfor hun holdt så pludselig inde . Han troede kun , at det var en kvindes naturlige uvilje mod at synes grusom , som nu standsede ordet på hendes tunge . Han rejste sig op på knæ for at komme hende nærmere , og gennem den lyse nats lette slør så’ han hendes ansigt bøjet tilbage , halsens rene og fyldige buelinie , den fine , lidt spidse hage , næseborene og den skælvende mund — og ædelmodig i bevidstheden om sin kongelige rigdom , sagde han dæmpet : 
— hvorfor misunde ham livet , min Ysabel ? Kunne vel snese af år erstatte nogen-en nat som denne ? 
Med armene om hendes liv , hvilende på sine knæ , bøjede han sig frem . Over den elskedes tilbagebøjede hoved så’ han Kastiliens øde højslette , bag hvilken man i det fjerne anede Leons bjerge , Ledesmas ældgamle romerske bastioner , ruinerne af arabernes mure og rundt omkring byen de lave barakker , i hvilke den franske hær sov , pyramidepalmerne ved siden af trappen og de lige cypresser , stive og ubevægelige pegende mod himlen , som vidt 

strakt hvælvede sig over denne jord , i hvilken så mange kæmpende folkeslag , så mange tapre mænd , så mange ildfulde og fagre kvinder allerede hvilede . Han var ung og sund , hans smidige og stærke legeme bar allerede mange ar fra ærefulde kampe , hans navn var , til trods for hans korte krigerbane , allerede kendt og hædret i hele den franske hær , han var den store kejsers håbefulde yndling , han havde her i sine arme den eneste kvinde i verden , han nogensinde af hele sin sjæl havde elsket  . . . Og i et eneste sekund , lidenskabeligt varmt og intensivt klart , følte Sainte-croix , at efter denne sommers hede , dejlige og stille nætter i Ledesmas klosterhave havde livet intet mere at byde ham . 

Xxii . 
Resuelto -vengo a morir y a matar .  « el texedor de Segovia . » 
.  .  . Y en Villafranca mató el fuego de una cañonera al general francés Sainte-croix . 
El Conde de toreno ( historia del levantamiento , Guerra y revolución de españa ) . 
Midt i september , efter at Almeida var faldet og generalstaben endelig var færdig med sine vidtløftige forberedende arbejder , brød den store portugisiske hær op . Neys gamle stolte veteraner , reyniers halvnøgne , hærdede rhinsoldater , j unots skægløse rekruter , sværtede og brændte af Spaniens sol — alle glade over , at den lange uvirksomhed foran fæstningerne endelig hørte op , og over udsigten til snart at kæmpe ansigt til ansigt med en rigtig fjende , og ikke som kammeraterne at måtte bukke under for guerillaer , tyfus og solstik — fulgte trofast deres chefer . Trygge i bevidstheden om , at kejserens årvågne tanke fulgte dem , at Masséna førte dem , modige ved mindet om 

de store sejre , hvis navne i gyldne bogstaver strålede fra de krudtsværtede silkefaner , bar de med musik i spidsen , regiment efter regiment , ørnene over Portugals grænse . Ved kysten ventede der dem de rige portugisiske byers overflod og forfinelse , skatte fra Brasilien , englændernes opsparede forråd , efterårets vin og frugter , sydens skønne og føjelige kvinder , oceanets rene , kølende og friske luft . Der fandtes folk , som havde kæmpet under Masséna i Italien og Schweiz , som havde stået ved  « den røde løves »  side , da han for kejserens øjne stormede Friedland og drev russerne over eylaus sletter , som havde fulgt Junot , da han ved nazareth atter vædede korsfarernes hellige jord med gallisk blod , eller da han , ubetvingelig tapper og overmodig dristig , med kun nogle få tusind franskmænd ved sin side , i spidsen for Portugals egen hær , drog fra Abrantes til Lissabon , styrtede huset bra-ganza og gjorde sig til herre i landet . Denne sidste våbendåd bidrog under de nærværende forhold i høj grad til at opildne soldaternes mod og styrke deres tillid til anførernes dygtighed og fjendens underlegenhed , og var nu mere end nogensinde før populær i hæren . I det hele taget var den letsindige , gavmilde , raske og uforfærdede Junot frem for alle andre den menige soldats yndling ; mange huskede ham jo endnu , da han som ung sergent for sytten år siden på sansculotte-batteriet i toulon , midt under englændernes morderiske ild , overstænket af grus og blod , havde grebet oberstløjtnant Bonapartes hånd og siden den tid altid stået ved Napoléons side . De var alle stolte over at anføres af chefer , der således som han , André Masséna og Michel Ney , fra simple soldater ligesom de selv , havde tjent sig op til verdens- 

berømte generaler , fyrsters jævninge og kejserdømmets støtter . 
Og længere og længere , korps efter korps , division efter division , Brigade efter Brigade , trængte den franske hær gennem de besværlige Pas , på de usle veje ind i Portugal . Overalt fandt de byerne forladte , magasinerne brændte , kvæget drevet bort — ingen mennesker , ingen dyr . Wellington havde under dødsstraf befalet Portugals folk selv at hærge og ødelægge deres land — heller end at overlade det til franskmændene . Men soldaterne spiste beskøjterne i deres tornystre , hvilede , indsvøbte i deres kapper , på den bare , stenede mark og trøstede sig overmodigt med , at når de blot var nåde ud til kysten , ville hævnen over englænderne — der var indesluttede mellem havet og franskmændene — være dem så meget des sikrere . 
Uden vejviser , næsten uden kort , besværligt orienterende sig så godt som på må og få og efter de erindringer , som Junot og hans ledsagere fra toget i 1807 endnu havde om terrænet , trængte hæren frem langs mondegofloden , lige til højderne ved busaco som en mur pludselig syntes at stænge vejen for dem . Thi dér , beherskende sierraen med deres store artilleri og solide linietropper , mødte englænderne deres fjender . 
Slaget ved busaco kostede blod , men det var langtfra noget afgørende nederlag . Og i spidsen for sine dragoner , fulgt af hele den øvrige hær , omgik Sainte-croix på en vej , han selv havde opdaget om natten , englændernes position . Ligesom på lobau , idet øjeblik da faren var mest overhængende , var den unge general ved sin koldblodige dristighed , sin åndsnærværelse , sin mærkelige tak 

tiske begavelse , atter blevet Massénas højre hånd og havde i kraft af dennes urokkelige tillid , fået det ansvarsfulde hverv at anføre hærens fortrop . Ved nattens frembrud opgav den franske hær sin stilling ved busaco og udmattet , belæmret med bagage og sårede , men frelst — frelst fra at skydes ned af englændernes kanoner , som fra højderne skånselsløst fejede de snævre Dale , marscherede den over trange bjergstier ud af denne fælde ned på den rige , lyse slette ved coimbra . 
Det var denne nat — natten mellem den 28 . og 29 . September — at des Charentes under det uordnede tilbagetog for første gang siden den aften på balkonen i valla-dolid atter traf Sainte-croix . 
Han havde i Salamanca hørt tale om Doña Ysabels hurtige og pludselige rejse til ciudad-rodrigo . Han vidste , at hun , i hele den måned det ottende korps havde ligget i Ledesma , havde opholdt sig dér . Derimod vidste han ikke med bestemthed — men med sin verdenserfaring anså han det for givet — om han efter dette havde mere grund til at anse sig selv for forurettet , end han havde haft det i Valladolid . 
Det var ud på morgenen , da dragonerne i zigzag drog ned ad den hulvej , som fra boialva fører ned til byen avelans de Camino , hvorfra passagen til coimbra nu lå åben . Sainte-croix i sin hvide kappe med den guld-strålende hjælm på hovedet holdt i solopgangen ubevægeligt stille vedsiden af vejen og så’sine folk drage forbi . 
Han følte sig denne morgen så stolt som en gud — stoltere , end da han med Napoléons arm i sin plejede at spasere omkring forskansningerne på lobau . Ved sin dristighed , sin rådsnarhed , sin ævne til at beregne og 

benytte sig af de midler , som stod til hans rådighed , var det lykkedes ham at frelse hæren ud af en yderst kritisk situation . Da han nu så’ op mod brinkerne , og hans blik mødte dette virvar af hoveder , heste og uniformer , følte han denne dybe , inderlige og stolte tilfredshed med sig selv , som en mand altid føler efter et vel udført arbejde , som han har vist sig voksen . Undertiden , når en eller anden , som han kendte godt , i forbifarten hilste ham ved at gøre honnør eller hurtigt skuldre med sin lange toledosabel , nikkede han smilende på denne graciøse , fornemme og velvilligt forbindtlige måde , som så tydeligt røbede den forhenværende højadelige diplomat og i hele hæren havde skaffet ham kælenavnet  « den lille prins »  . 
Pludselig trængte en høj Husar med sønderreven pelisse , og ansigt og uniform sværtede af krudtrøg igennem dragonernes række og red lige hen til chefen . 
— monsieur de Sainte-croix — hans store , sorte øjne mønstrede nærgående og skarpt den unge general , der uden med en bevægelse at vise , at han , i samme øjeblik den anden så uventet dukkede op , havde genkendt sin dødsfjende , med en nonchalant hilsen førte hånden op til hjælmen . 
Des Charentes blev ved denne koldblodighed bragt en smule ud af fatning . Han sagde høfligere , halvt spørgende : 
— jeg håber , at jeg har den ære at være kendt af dem ? 
— naturligvis , svarede Sainte-croix roligt — hr . Markis des Charentes . 
— forbavser det dem måske at se mig ? spurgte den anden med hånden mod hoften , mere udfordrende . 
— oprigtig talt , troede jeg virkelig ikke , at jeg skulle 

få dem at se her — Sainte-croix viste med en håndbevægelse på sin egen Brigade — heller ikke så snart . 
— fordi jeg ikke opsøgte dem i Ledesma , mener de ?  .  .  . Og med en tone , som i og for sig var en fornærmelse og drev blodet op i sainte-croix’ ansigt , vedblev han hånende : 
— man siger , at de efter lobau og wagram kan sno den gamle Masséna om deres lillefinger . Jeg véd ikke , om jeg kan takke deres indblanding for , at den øverstkommanderende i Salamanca gjorde , hvad han kunne for at spare mig vejen til Ledesma  .  .  . 
Sainte-croix knyttede hånden hårdere om tøjlerne men hans stemme lød ligesom før ganske rolig , da han svarede : 
— hr . Markis des Charentes — tillad mig at gøre dem opmærksom på , at med vulgære fornærmelser mod min ære som adelsmand og officer kommer de ingen vegne . Ikke en sjæl i hele hæren ville tro et ord af deres insinuation , som jeg ikke engang nedlader mig til at svare på . Det , vi har udestående med hinanden , afgør man ikke på en landevej med et par ørefigener . Er det muligt , at jeg skal behøve at minde dem om , hr . Markis , at det her ligeså vel gælder deres eget navns ære som en dames fremtid og rygte ? 
Jean des Charentes bukkede ironisk i sadlen , uden i første øjeblik at kunne finde på noget at svare , thi til trods for alt følte han sig både forvirret og ydmyget af sin modstanders stateligt urbane kulde og fuldkomne selvbeherskelse . Desuden havde han aldrig ventet , at denne så resolut ville berøre det delikate æmne . 
— lad mig gøre dem et forslag , hr . Markis , sagde 

3°5 
Sainte-croix , idet han dristigt og behændigt benyttede sig af den fordel , han allerede havde vundet . De ser , at marskal Masséna i samråd med general Junot , deres chef såvel som min , har betroet mig at anføre avantgarden og således hele hæren på denne ikke ganske ufarlige Marsch . Om ti , senest tolv dage , står vi — om alt går vel — uden for Lissabon . Jeg skal da — han bukkede overlegent for des Charentes , som på sin side ligeså koldt og formelt bøjede hovedet — når de ønsker det , være til deres disposition enten med en forklaring eller med våben i hånd . 
Des Charentes måtte mod sin villie imponeret indrømme , at Sainte-croix gjorde sin slægt ære . I århundreder havde Frankrigs konger benyttet hans forfædre som deres repræsentanter ved fremmede hoffer , han havde selv engang gået i talleyrands skole . Uden at give så meget som en fingersbred efter , uden at slå det mindste af på sin værdighed som mand og høj officer havde han for øjeblikket fuldstændig afvæbnet sin fjende og overlegent vist ham deres fælles pligt som kejserens og fædrelandets soldater . Da hr . des Charentes , trængt til side af de forbidragende eskadroner , trak sig tilbage og så’  « den lille prins »  i sin hvide kappe med purpursnorene og det fine , nu mørkt solbrændte ansigt ubevægeligt under den gyldne hjælms skygge , opmærksomt , agtpågivende , urokkelig tålmodig i den allerede brændende solhede — altid først og fremmest den ansvarshavende chef ! — følge og lede brigadens besværlige nedstigning fra bjergplateauet , følte han uvilkårlig mere agtelse for denne mand , som han hadede , end han før havde følt for nogen anden . 
Den første oktober drog hæren samlet ind i coimbra 

og den niende besatte en del af Junots korps under Clausel landsbyen sobral lige uden for Lissabon . 
Og først nu , da de efter uhørte anstrengelser endelig stod så nær ved målet , opdagede franskmændene skrækslagne og forfærdede , at hele landet mellem zizambro og tajofloden , som omfatter Cintras bjerge , var blevet forvandlet til én eneste kæmpefæstning . Her — med det underkuede Lissabon og den britiske flåde i ryggen , med det hærgede Portugal foran sig , med forråd af ammunition og levnets-midler , som var blevne ophobede i løbet af et helt langt år , med syv hundrede ladte kanoner , med en besætning på halvfjersindstyve tusind mand linietropper og hundred tusind fortvivlede portugisere , som fra deres ødelagte hjem var flygtede bag torres-vedras’ volde og redouter — ventede Wellington Masséna . 
Ingen i hele den franske hær , ikke engang kejseren i Paris , som ellers var så godt underrettet , havde haft anelse om dette enorme forskansningsarbejde , som det var lykkedes den kloge englænder med jærnenergi at gennemføre her i denne afspærrede krog af verden . I den stormende rådslagning mellem prinsen af esslingen og hans generaler , som nu fulgte efter , herskede der — efter at man nøje havde overvejet sagen — kun én mening : hæren , som hidtil så modigt havde besejret alle hindringer , opofret tusinder af liv på Spaniens stenede højsletter og i Portugals snævre passer , som måneder igennem havde trodset sult , tørst og sydens farlige sommer — hæren måtte trække sig tilbage ! Disse forskansninger var ikke halvtredsindstyve tusind franskmænd — de være så tapre , som de være ville , og anførte af de dueligste og modigste feltherrer — i stand til at gennembryde . Over for denne uigennemtrængelige mur 

af grus og sten , kanoner og soldater , stod selv den dristigste magtesløs . 
Wellington rørte sig ikke ; han gjorde intet udfald , intet forsøg på at komme i kamp med sine fjender . - men her på det vesterlandske kontinents yderste spids , bag torres-vedras’ uindtagelige tredobbelte linier , med den ene fod på landjorden og den anden i havet , besluttede England — det uforsonlige , utrættelige England ! — tålmodigt og stærkt , at vente på det øjeblik , da Napoléons stjerne endelig ville blegne , når Europas underkuede folkeslag , omsider bragt til det yderste , rejste sig under det tunge åg , hans villie havde lagt på dem . 
Dagen efter at hæren fra sobral havde gjort denne fortvivlede opdagelse , foretog Sainte-croix , som ikke , før han havde forsøgt alle midler , fuldstændig ville opgive håbet , sammen med general montbrun og sin ven Clausel en rekognoscering i retning af byen alhandra . 
At storme torres-vedras’ skanser var der  . naturligvis ikke tale om — det vidste han så godt som alle andre — men han tænkte sig muligheden af , at felttoget dog kunne få et heldigt resultat , dersom englænderne blot kunne lokkes til kamp i åben mark . Under sådanne forhold ville de krigsvante franske tropper nemlig altid være de overlegne . Han havde set det i 1808 , og han havde set det for nogle dage siden , da han selv med sine dragoner på marschen til coimbra ved Fornos sprængte og kastede hele den engelske arrieregarde tilbage . Efter denne affære og tilbagetoget fra busaco var Sainte-croix — som Massénas højt betroede , villiestærke rådgiver og den uerstattelige mægler mellem 

ham , Junot og Ney — hele den store hærs egentlige leder . 
Den fugtige oktobermorgen var allerede efterårsagtig kølig , tågen over havet lå tæt over tajofloden , da de unge officerer , indhyllede i brune kastilianske kapper for at undgå de engelske forposters opmærksomhed , i ivrig samtale nærmede sig Villafranca . De havde længe hørt hestetrampen bag ved sig , men ikke skænket det nogen videre opmærksomhed , da pludselig Markis des Charentes , fulgt af to andre unge husarofficerer , indhentede dem . 
Clausel var den første , der genkendte Markien — han var ikke et øjeblik i tvivl om , hvad dette fra dennes side tydeligt planlagte sammentræf betød . Han strakte armen ud og berørte advarende sainte-croix’ . Generalen vendte sig straks noget forbavset om fra sin samtale med montbrun . 
— monsieur des Charentes ! sagde Sainte-croix højt og holdt i samme sekund sin hest an , så han gjorde front mod de kommende . 
Markien holdt også stille . Hans to venner fulgte tæt efter ham . 
Tågen var i dette øjeblik meget tæt ; de hørte de små portugisiske kanonbåde stadig give ild mod de franske forposter , som af og til trægt svarede med bøsseskud . 
— general de Sainte-croix , sagde des Charentes højt og tydeligt , idet han standsede lige over for den unge general . Jeg genoptager her — efter deres forslag — den samtale , jeg for tolv dage siden begyndte på vejen til coimbra . Vi står nu uden for Lissabon . Jeg har ikke lyst til at vente længere — ikke en time . Er de rede til at stå mig til ansvar ? 
Sainte-croix bukkede koldt og løftede næsten befalende 

hånden mod Clausel , som allerede beredte sig til at lægge sig imellem . 
— længe nok har jeg nu været til latter for hele hæren , råbte des Charentes skummende af raseri , nu da han endelig gav sin med møje tilbageholdte vrede luft . Enhver af disse herrer véd , hvad sagen drejer sig om — diskretion ville i dette tilfælde kun være en tom form , et elendigt komediespil . Nu spørger jeg dem , general de Sainte-croix — han red så tæt hen til ham , at hestenes hoveder næsten rørte ved hinanden — jeg spørger dem ved deres ære som adelsmand , om jeg ikke er i min gode ret til at dræbe dem lige her på stedet ? 
Sainte-croix svarede ikke et ord . Han sad stille , ubevægelig , med fast tillukket mund og så’ langt ud for sig uden at møde des charentes’ blik . 
— forsvar dem ! råbte Markien aldeles ude af sig selv og trak sin pistol frem . Forsvar dem , for satan ! De , som hver nat i Ledesma har været Dona Ysabels elsker  .  .  . 
Sainte-croix tav og rørte sig ikke ud af stedet . Men hans mørke ansigt ligesom lysnede et sekund i et stolt , overmodigt og lykkeligt smil . Lyden af den elskedes navn var det sidste , han hørte , mindet om hende , om nætterne i Ledesma var hans sidste bevidste , klare tanke . 
Thi i næste øjeblik , så hurtigt , at ingen engang kunne gøre en bevægelse for at hindre ham deri , havde des Charentes , ophidset til det yderste af sin fjendes tavshed og af dette smil , som så veltalende bekræftede hans ord , affyret sin pistol . Kuglen traf Sainte-croix i hjertet ; med udstrakte arme , død på stedet , styrtede han i samme nu bag over hestens ryg . 

ingen hævnede hans død ; alle vidste jo , at Dona Ysabels mand havde været i sin ret til at handle , som han gjorde . I hæren gik det rygte , at general de Sainte-croix var faldet for en af de portugisiske kanonbådes kugler . Skuddet fra des charentes' pistol , var i tågen kun bleven hørt svagt mellem så mange andre . Thi forposterne på stranden blev stadig ved med at skyde . 


Dianas jagt . 
Arthur sad i den lille have uden for stedet , 
hvor han boede , og så’ dvælende med 
halvlukte øjenlåg ud i den lange lindealle , 
hvor de gule blade langsomt dalede . Det var 
sent i september , en søndag formiddag med 
klar , bleg himmel og kølig luft . Der mærkedes 
næppe et vift af vind i løvet , og fjerne lyd 
af en rullende vogn eller et barn , der skreg , 
nåede ham næsten overraskende tydelig . Men 
han havde samtidig en sikker følelse af , at 
de kom langt borte fra , så de bidrog mere 
til at lade ham mærke freden i det afsides 
villakvarter , end de forstyrrede ham . Han sad 
hvilende og vippede sagte med havestolen , 
nød sin cigar i små sug og nippede en gang 
imellem lidt kaffe af den tynde porcellænskop , 
der stod på bordet ved siden af ham . Stundum 

smilede han en smule som af velvære 
over at føle den lune solvarme gennem overfrakken , 
og imellem holdt han sin hvide , tynde 
hånd frem mod solen , for at mærke dens stråler 
udvendig , mens cigarens glød hedede dens 
hulning . 
Men det var for resten andre ting end 
dagens lys , der gjorde ham glad . Der var 
noget dulgt i hans smil og noget af en sejersæl 
medviden . Og hans tanker havde andetsteds 
ærende end i alleens gamle linde . De hastede 
et langt stykke ud ad landevejen og gik ind 
i en stor have ved et landsted , som han selv 
var gået derind for et par dage siden . Luften 
var da kølig og blånende bly som i dag . 
Han så’ atter de ranke popler , der stak nogle 
tykke , sorte , afbladede grene op gennem et 
mylr af grønne løv , som dirrede i vinden og 
tindrede i solen . Men det var dog mest de 
gamle kastaniealleer , han . kunne mindes , og 
deres store blades forgængelige herlighed . Det 
sarteste grønne , der var ved at gulnes , og 
det blegeste guld og stærke gyldne farver . 
Og i gangene lå de faldne blade tykt om 
foden , og der var brune muldne farver , og bladene 
var hullede og med sorte pletter . Han 

borede sin tanke fast i al denne øjenlyst , 
ikke fordi han ikke ville videre , men han 
ville gemme på sine bedste minder ; han ville 
foregøgle sig , at hun ikke kom , og nyde 
angesten derover , som blev sød , fordi han 
vidste , at hun var der . Men han ævnede det 
kun dårlig , hun sneg sig ind ad usynlige 
stier , og så opgav han på en gang forsøget 
og lod sin hu fare hende i møde med en 
magt og en jubel , der jog blodet gennem 
hans kinder op i panden . Var han før flygtet 
fra mindet , forfulgte han det nu , drog det 
frem , hvor det ville gemme sig , holdt det 
fast under de gulnede kastanier . 
Der var det , hun var kommen gående mod 
ham , rask og rank . Han gentog billedet for sig 
gang efter gang . Det stærke , spændige legeme 
i den sorte , glatte kjole . Hun havde ikke noget 
hvidt i halsen , men halsen var hvid og stor . 
Og hovedet var lille , og håret stod bag ud , 
ikke langt , men det var gult og tæt kruset . 
Han smilede over , at han en gang ikke havde 
kunnet lide hende , fordi hendes mund var for 
bred og trodsig og hendes skuldre for svære 
og hendes bryst ikke fyldigt nok . Der var 
dog ingen , der kunne gå som hun . Han 

kom næsten til at fryse af henrykkelse ved 
at genkalde sig lyden af kjolen , der sang og 
viftede om hende , og synet af de hastige lemmer , 
der tegnede sig så tydelig under det sorte 
tøj , som om de følte sig fangne af klæderne . 
Hvordan den eftermiddag egentlig var 
gået ? Han stred for at kalde frem hvert 
ord og hvert blik ; men det var kun brudte 
minder , der kom drivende til ham som vragstykker 
over søen . En lyd af latter og musik 
af sagte tale . Den sidste var i grunden den 
farligste — om der da ellers kunne være 
fare i noget så frisk . Underlig var hun , omskiftelig , 
man vidste aldrig , hvor man havde 
hende . Hun kunne smile så underfundig , 
når man krammede ud med al den fornuft , 
man ejede , så den slap helt bort for én , 
og man blev flov og æltede sig længere og 
længere ind i tåbeligheder . Så kunne hun 
pludselig forbarme sig , blev indsmigrende og 
hjælpende , fandt på de ord , man forgæves 
søgte , viste vejen , ens tanke famlede efter , 
var så mild og søsterlig . Og inden man vel 
vidste af noget , gjorde hun samtalen hedere , 
gemte anden mening under ordene og ild i øjne 
og adfærd , til ens hænder søgte hendes hånd 

og ens blik hendes bløde øjne . Men så på en 
gang blev hun helt kåd og barnagtig , ville 
brydes med ham og plukkede snebær og hyben 
og slog dem i hans ansigt , stormede ud af gangene 
og ind over den store græsplæne , så det 
faldne løv fløj efter hende , og gav sig til at 
lege med den store , gule hund . 
Han havde grundet på , om det kun var 
kådhed eller hvad det var , og havde følt sig 
sært betaget resten af dagen . Men hun var bleven 
underligere og vildere . I tusmørket var de komne 
ned ved granerne ; hun havde taget hans spanskrørsstok 
fra ham og havde drillet og ægget ham , 
og han var bleven ærgerlig og mismodig og 
stod ved gærdet og så’ ud over markerne vendt 
fra hende . 
Så blev hun helt stille , og en stund 
derpå kunne han ikke styre sig , han var nysgærrig 
efter at se hende . Hun stod og holdt 
hans stok løftet højere end sit hoved og 
bøjede den stærkt og stirrede stift på ham 
med store øjne . Men i det samme , han 
vendte sig , slyngede hun stokken langt bort . 
Og så var hun sprunget hen til ham , havde 
taget ham ind til sig , kysset ham og smilet 
med røde læber og dunkle øjne . Han havde 

aldrig anet , at kvindeøjne kunne være så gådefuldt 
trofaste . At der lå så megen hengivenhed 
under så urolig en selvrådighed . Hun 
havde hvisket til ham og strøget ham med 
sine hænder , men han mindedes ene , at 
hun havde sagt : lille kære , lille kære ! Han 
havde været fuldstændig fortumlet af lykke ; 
han huskede kun , at da han gik ind 
mod byen , var han som halvt beruset og løb 
mod træerne på vejen og smilede og mumlede 
op til månen , der begyndte at få glans og 
kaste skygge . 
Og nu sad han og vippede på stolen og 
levede det hele om igen . 
Han blev forstyrret i sine drømmerier ved 
at en høj og svær , skægget herre kom ind 
gennem lågen . 
Det var en lidt ældre ven af ham . Edmund 
hed han . Han havde været ude at gå og 
var kommen i nærheden . Trængte til at få 
sig en passiar . Havde ikke set et menneske 
hele dagen . 
» Og du sidder her og slikker solskin , 
sybarit . « 
O 
» A , det er da i al tarvelighed . Ubi sera 
rosa moretur eller hvad det er , din ven horats 

siger . Jeg sidder bare og ser lindebladene 
falde ude i alleen . De kommer sådan ganske 
langsomt og solbeskinnede og gule . Er det 
ikke nydeligt ? « 
» Som en regn af guld . Men der er ingen 
danaë . « 
» Du med din danaë . Det er netop det 
rare , at der ingen er . Jeg tror for resten 
nok , du kan få lidt kaffe og en cigar . « 
» Nej , tak . Jeg har fået . Din kaffe er 
mig også for stærk , om jeg mindes ret . Jeg 
skal have lidt kaffe , let kaffe og af de allerfriskeste 
bønner . Jeg nyder mere duften end 
smagen . Cigarer ligeså . Hvad er det for en 
helvedes-brand , du sidder med der ? En cigar 
skal være let og lys og sprød , så asken blæser 
bort i krusede flager . Jeg holder på de æteriske 
og lette nydelser . Det lette , det tynde , 
det fine — å ! Undtagen i én ting for resten . 
Kan du gætte ? « 
» Hvis det var en anden end dig , ville jeg 
ikke gætte på kvinder «  . 
» O vise yngling samt asket ! Du traf 
rigtig — mærkværdigt nok . For jeg må dog 
ellers sige , at jeg der har hyldet det samme 
princip . Jeg har sværmet for det spæde , det 

knoppende , det yndefulde , små bitte delikate 
fødder i bløde , højhælede sko og douce spindelvævsstrømper 
og smalle barnehænder med den 
allersarteste rosenlød og med tynde , tynde 
guldringe hvilende sig over en hvid , rislende 
silkekjole . Det svævende , det duftige , det 
luftige , alt det , der knytter kvinden til de 
skøreste og dejligste blomster , forstår du . — 
nej , men nu har jeg slået mig på aristoteles' 
mening . « 
» Som jeg selvfølgelig kender ! « 
» Nå ja — han siger , at kun de store 
kvinder er skønne ; de små , de kan være gratiøse , 
elegante , pikante , bedårende , æggende , 
sirlige — hvad pokker du vil . Men de har 
ikke skønhed — nej , skønhed har kun de 
store . Det mener jeg nu med . Og du ? « 
O 
» A , jeg véd ikke — . « 
» Nej , naturligvis , hvor skulle du vide det 
fra , tørvetriller . « 
» Nej , jeg mangler dine erfaringer . « 
» Ja vel — erfaring — å vissevas med 
erfaringer ! Det er i kraft af en , om jeg så 
må sige , intuitiv teoretisk erkendelse . « 
» Hm , hm ! « 
» Ja vist så , en åbenbaring , om du vil . 

en pludselig , spontan udvikling af mine æstetiske 
ævner . Lige meget . De små og smækre , 
dem er jeg ked af , der er ingenting så storartet 
som en , der er rank og spillende som 
en poppel , og stærk og stor og hærdet , så 
hun kan hugge en mand i gulvet eller tage 
vejret af ham i sine arme . — hvad ler 
du ad ? « 
O 
» A , det er bare dig , der bliver lyrisk . « 
» Ja , gu’ bliver jeg lyrisk . Det har jeg 
da grund til . « 
» Har du da set hende ? Hvor har du set 
hende ? « 
» Jeg ? — in my mind’s eye , -horatio . I mine 
vågne drømme . « 
» Nå — ikke andet . « 
» Forstå mig vel . Det er egentlig et filologisk 
sværmeri . Det er artemis , der jager 
frem over bjærgsletterne . Det er en personifikation 
af vinden mellem de græske fjælde . 
Jeg hører som et stormvejr af korte , hurtige 
vindstød ; det er den stumpede kjole , der 
bruser om de store , kraftige lemmer . Kan 
du ikke tænke dig hende ? Det brede jomfrubryst , 
der står spændt og spædt mod brystdugen , 
kinderne hede af løbet , den tykke , 

flagrende gyldenmanke bag det lille hoved , 
munden hård af jagtbegær og den hvide , svulmende 
hals . Og kan du så ikke se hende 
fare over det våde græs og gribe sine hunde 
ved halsbåndet og hidse dem ? Og så går 
det med hej , hop og hallo , til de bliver borte 
helt inde i den gule kastanielund . « 
» Hvad for noget ? « 
» Hvad behager ? « 
» Nå , jeg vidste ikke , der var kastanielunde 
på Grækenlands bjærge . « 
Edmund så’ hen på sin ven over brilleglassene , 
han blev lidt rød i kinderne og 
smilede under skæget . 
» Kastanielunde ? Jo , selvfølgelig er der 
kastanielunde . Kan du tænke dig artemis 
uden en kastanielund med tykt faldne blade , 
der rasler under hendes fødder ? « 
» Jeg havde snarere tænkt mig , det var 
egeskove . « 
» Nej , snak , artemis holder jagt under 
gule kastanier . Sic volo , sic jubeo ! « 
» Nå , skyder hun så bravt mange brølende 
løver ? « 
» Nej , hun jager hverken bjørn eller løve 
eller hjort eller hare . Hendes vildt , det er 

mænd . Hun lokker dem til sig med sagte 
fløjtelyd , med kæleord og kærtegn , hun stivner 
dem med sine hårde øjne , hun forfærder dem 
med sin kolde , klare latter . Hun leger med 
dem som kat med mus , og hun dræber 
dem alle . Så ligger de døde bag skovens 
buske , og de hvide bær falder ned på deres 
blege ansigter og de røde hyben i deres 
blodige vunder . « 
» Hm ! Det er måske de kugler , hun skyder 
dem med ? « 
» Nej , de falder af , når hun løber leende 
bort gennem buskene . « 
» Jeg synes , det er et noget farligt ideal , 
du har valgt dig . « 
» Farligt ? Å , ja . For de fleste . Men du 
véd nok , der er én , hun søger på latmos . « 
» Ah ! — endymion . Er du da endymion ? « 
» Ja , jeg er endymion . « 
» Du  ! « 
» Ja , naturlig ! Det er jo en fantasi , kære . 
Og i fantasien er man altid sejrherre . « 
» Javist . Men hvordan forløber så mødet 
på latmos i din fantasi ? « 
» Det går sådan til . Når jagten er endt 
og stjærnerne kommer frem på himlen , så 

skrider hun op på bjærget i lange , sorte 
klæder . « 
» 1 sorte klæder oven i købet . « 
» Ja , for så er hun hekate . « 
» Er hekate ikke en heks , en troldkvinde , 
en vampyr , en bedragerske ? « 
» Jo , for de mange , kære , for de mange . 
Det er en maske , hun tager på for at skræmme 
dem fra sig . Men selv stiger hun da strålende 
op i den lund , hvor endymion venter . « 
» Det er måske også en kastanielund ? « 
» Nej , — det er en pinjelund — pinjer , 
der er sorte ved aften med store , dunkle 
greneflader , og mellem dem ses kun en rød 
luen af solen , der slukkes . « 
» Jeg synes for den sags skyld gerne , du 
kunne lade det være graner ? « 
» Graner ? Hvorfor det ? Hvorfor netop 
graner ? « 
O 
» A , jeg mener blot , du kunne gerne 
holde dig til de hjemlige træer . Det gør 
altid billedet mere levende . « 
» Nå , ja , hvorfor ikke . Graner er ganske 
fine træer . Der er så stille og blødt at gå 
over nålene . Lad hende så liste undselig og 
bange ind mellem granerne og spejde efter 

ham , til han på en gang kommer farende 
hende i møde . « 
» Aha ! — så han går hende i møde ? « 
» Ja , du mente måske , han skulle ligge 
og sove , til hun kom ? Nej , sådant et flødeskæg 
er endymion ikke . Han er stærk , som 
hun er . Og over for ham bliver hun svag . 
Så forsvinder jægerindens hårdhed af blikket , 
det lyner ikke mere , det spotter ikke , det er 
bedende og blødt og inderligt og trofast . Hun , 
som dræber andre , kommer ydmyg til ham og 
ofrer ham sine røde læber , som ingen har 
rørt . Ham har hun ventet på , ham vil hun 
følge alle dage . « 
» Til der kommer en anden endymion ? « 
» Der kommer ingen anden endymion ! « 
» Er du sikker på det ? « 
» Det er jeg sikker på . « 
» Ja , i fantasien kan du jo sagtens , som 
du sagde før . Men tror du , du finder hende 
i virkeligheden ? « 
Edmund smilede atter over brillerne : 
» Nej , det gør jeg sagtens ikke . Tror du ? « 
» Nej , det tror jeg ganske og aldeles ikke «  . 
» Ja , ja , — så har jeg da haft fantasien . Og 
nu har jeg lettet mit hjerte for den . Farvel ! « 

» Farvel ! « 
Dermed gik Edmund ud gennem lågen . 
Arthur sad og så’ efter ham  ; hvor han svang sin 
stok , holdt hovedet højt og sang og lo . Pludselig 
rejste han sig og slog i bordet med knyttet hånd . 
Han gad græde af harme . Men da han havde 
stået en stund med rynkede bryn , gled skyggen 
af et smil over hans ansigt . Han satte sig 
ned , børstede cigarasken bort af sin frakke 
og tændte sig en frisk cigar . Så vippede han 
lidt på stolen . Egenlig talt morede det ham 
dog . Han tænkte atter over , hvad Edmund 
havde sagt , og fandt en fornøjelse i , at han 
vidste , hvad de begge vidste , men Edmund 
vidste ikke , hvad han vidste . Der var noget 
kildrende i det . Og så følte han en art stolthed 
over Edmunds lovsang . Den smigrede hans 
smag . Og der var noget befriende i at høre 
sine egne tanker i ord . Desuden var vejret dog 
alt for køligt og forfriskende , til at man kunne 
andet end føle sig vel til mode . Og han 
vippede videre med sin stol og så’ på de 
gyldne lindeblade , der dalede mod jorden ude 
i den lange allé . 

vindstille . 
Der var lige så megen luft , at den kunne 
ses på sejlene , men vandet bredte sig 
ganske blankt , det var som at glide over vinduesglas , 
og det blev en hel begivenhed , når 
båden løb mod de gamle propper og pinde , • 
der drev om i havnen . Et par skonnerter lå 
fortøjede og stirrede frem med dumme forbavsede 
klyds , der var rindende røde af rust . 
De stak sprydene langt ud efter smakkerne , 
men båden kunne lige klare sig , og så nåede 
den ud af havnen . 
Ned ad sundet friskede det en smule . 
Vinden var god , strømmen løb med , himlen 
var høj og bankerne lysende grønne . Morten 
kunne da sagtens være let til sinds , selv om 
han ikke havde andre grunde dertil . Det 
mente hans kone for øvrigt , han havde . Han 

var hed i hovedet og rød i kinderne , og det 
var vist ikke ene af glæde over at have været 
til sommermarked . Havde han måske stået 
og blæst i en lille bliktrompet med rød mundspids 
hele den lange tid , mens hun sad i 
båden og ventede ? Hun troede da nok snarere , 
at det var en glastrompet . 
Han lo og bandede på , at han havde ikke 
fået det bitterste ; hun kunne jo kysse ham på 
munden og selv smage . Så kyssede hun ham 
og sagde , at det smagte af rigtig ækel arrak . 
Men han protesterede , for det havde såmænd 
været en meget god kognak , og der havde 
været mange stjærner på flasken . 
Hun sagde , at det kunne slet ikke have 
nyttet ham at gøre sig hellig , for da han kom 
med den store pose sommerpærer , så vidste 
hun lige på timen , hvad klokken var slået . 
Det var til at stoppe munden på hende . Det 
var en lille rævekage til en lille gås , ikke ? 
Nå , hun skulle nu ikke tro , at det var 
kognaken , der havde gjort ham lystig . Men 
det gjorde godt at komme lidt til bys og se , 
hvordan andre mennesker tog sig ud i ansigtet . 
Det kunne da nok blive lovlig ensformigt sådan 
hver dag et og det samme — ud i bæltet 

med gamle Jens , så hen til kvaserne at losse 
fisken , så i land og putte sig lidt mad i 
kæberne og så i seng og så forfra igen . 
Men nu i dag havde han fået fingre i Mads 
strandgård , og de to og et par til var da 
kommen ind i en sjap . Der havde de fugtet 
sig med en lille genstand og snakket gammelt . 
Mads var nyssens kommen fra Vestindien med 
sit fartøj . Mads var et forfærdeligt livstykke . 
Han var nok en rigtig stor rod , havde 
hun hørt . 
Så—å ; ja han var måske en kende vidtløftig 
i land ; men ombord var han et rent 
jærn . Han var den værste vovehals til at 
sejle . På den sidste rejse havde de ikke 
kunnet få en trævl tøj tørret , mens de lå i 
søen , for der stod en hel støvregn fra foren 
til agter , sådan sejlede de til . — ja , det var 
alligevel ganske morsomt at komme på et langt 
dæk engang og have sejldug højt tilvejrs . Det 
var noget andet end at ligge og pjaske her i 
en damjolle . Men her var man da rigtignok 
fri for at rulle med hjulet de lange vagter . 
Og det var dog ganske rart at kunne gasse 
sig i dynerne hele natten igennem . 

o 
a , det var da synd at sige , at han fik for 
megen søvn , sådan som han altid krøb af 
køjen længe før det lysnede . 
Haha , hun kunne måske lide , han blev 
liggende noget længere , hvad ? 
O 
a , han var et fjantehovede , var han . 
Nej , men alligevel : der var noget forlokkende 
i sådan at fare fra det ene land til det 
andet og hænge i , når det kneb , og lade fem 
være lige , når man var i havn ! Stadig nye 
steder og nye mennesker , som man var sammen 
med , så længe som de viste det bløde 
skind og ikke længer . Og som tiden fløj , der 
var slet ikke stunder til at blive gammel . 
Men Mads var næsten for gal ; det endte nok 
med , han en gang gik nedenom og hjem . 
Hun mente , at ukrud forgår ikke så let . 
Nej , vist var det , at han havde et rent 
svineheld . Nu forleden var han løbet på 
elefantgrunden . Men så slap han af ved et 
gudsensheld . Og véd du så , hvad han skrev 
til rederne , den gale knægt ? 
Nå ? 
Jo , så skrev han , at han aldrig havde 
troet , han skulle komme så fint på strå og 
blive ridder af elefanten . — jo , Mads var en 

vittig hund , og han kunne sagtens . Nå , men 
det var ligegodt ikke værd at bytte , for det 
var dog meget bedre , sådan som de to havde 
det sammen , ikke ? 
Hun smilede til ham , han smilede igen 
og kneb hende lidt i kinden . 
De var efterhånden komne ud i den 
brede sø og drev sagte duvende hen over den 
dovne dønning . Den smule vind , der var 
bleven trykket sammen mellem sundets banker , 
løjede af herude , og det hjalp ikke synderlig , 
at Morten fløjtede og fløjtede for at kalde den 
til sig . Men det kunne da også være det 
samme . De nåede det nok ; en lille luftning 
var der dog endnu , og så havde de altid 
strømmen til at hjælpe sig . Og de kedede 
sig aldeles ikke . Morten var kommen i snakkehjørnet ; 
han fortalte historier om Mads og om 
markedet , så sang han lidt , og så fløjtede han 
atter efter vinden . Han havde ikke åbnet 
munden så meget i et helt år som her i en 
time , sagde hans kone , og så var han tilmed 
kåd og utoven og havde lyst til at nappe 
hende bag i armen . 
Imidlertid sygnede vinden helt bort . Sejlene 
hang ganske flade og drev fra den ene 

side til den anden efter dønningen , og skøderne 
ville slet ikke sidde , før de blev sat 
fast med et par stik . Vandet flød døsig i 
lange bølger som anløbet tin . Det var hedt , 
men solen brændte ikke ; nede i vandet drog 
dens skær sig som blege lysflader frem og 
tilbage , under hinanden , langt ned . Det 
blændede lidt i luften . Man havde en fornemmelse 
af , at usynlige skyfnug samlede sig 
ganske tyst og lagde et tyndt slør over himlen . 
Mod . skovene langt inde lå soldisens blånende 
røg , men rugmarkerne stod som i brand . Der 
var så vidt og fjernt og ensomt . Helt ovre 
under det andet land synedes et tysk fiskerfartøj 
med højt brunet storsejl og en lille hvid 
smakke bagi . Morten skældte ud på de forbandede 
tyveknægte , der gik og skrabede al 
fisken af søen , men han ville forresten nok 
ønske , han havde sig sådan en galiot at fiske 
i , så skulle hun bare se ham sejle vandet 
tyndt . Nede mod syd drev en lang sort røgstribe 
over bæltet , men damperen selv var 
ikke mere at se . Engang kom en måge hen over 
dem med lange træge vingeslag . 
» Du har det nok træls «  , råbte Morten til 
den , —  » så , nu dukker den da også herunter 
for at få sveden af sig . « 

han lagde for skams skyld en åre ud og 
skoddede en stund med små slag , mens han 
holdt den ene hånd bag sig om rorpinden . 
Lidt efter gad han ikke mere ; hun mente 
også , det var sært , han ville . Det skulle gå 
mærkelig til , sagde han , om det ikke luftede 
op inden aften , og så kunne de ligeså gerne 
drive afsted for strømmen i ro og mag . Det 
syntes hun med ; de havde jo ingen børn , der 
lå hjemme og skreg efter at få sig en tår . 
Han satte sig tilrette med hånden under 
kinden og stirrede ned i søen . De var langt 
ude , men båden flød hen over en banke , og 
vandet var så grønt og klart , at han sagtens 
kunne se tilbunds . Det svalede ligefrem at 
lade øjnene hvile dernede i de køle skygger , 
hvor der var så rislende rent og dybt og sort 
og stille . Den grønne tang strakte sig så lang 
den var for strømmen , og dens smalle bændler 
bugtede sig ganske lindt ligesom i lokkende 
velvære . Man kunne få lyst til at drage 
klæderne af sig og springe derned og lade 
sig glide hen over tangen , så den strøg én om 
bugen . 
Morten kom til at tænke på , hvordan de 
som børn roede ud tidlig om morgenen , når 

hanerne galede inde på land . Så sprang de 
ud fra jollen som frøer og svømmede langs 
med bunden . Der var grumme morsomt dernede , 
de brune søkløver tog sig så store og 
fremmede ud , og det var helt sært at røre ved 
deres blærede hårde blade . Og foran sig havde 
de altid det grønne dybe dunkle , der flød og 
lurede , til de blev helt bange og satte fra 
bunden med benene og bares op mod den 
spillende søflade for at trække vejret og se 
solen . Og så havde de ligesom regnbuefarver 
for øjnene , mens de lå der og pustede og 
holdt sig fast i jollen . Men det lokkede dem 
ned igen , og sådan blev de ved , lige til deres 
fingre var helt blå og skrumpede som en 
vaskerkones . 
Han kunne ikke regne ud , hvordan han 
netop nu faldt på det . Men bedst som han 
kiggede ned i vandet , var det ligesom han 
kunne se en lang grøn mark . Han kendte 
den godt , for den lå ind i skoven etsteds derhjemme . 
Han kunne huske den ganske tydelig , 
solstrålerne sivede ud mellem træerne , 
græsset var så kønt og fuldt i farven og de 
gule lænkeblomster stod tæt og skinnede . De 
var så rare , de store blomster , han var vis 

på , ingen guldsmed kunne gøre dem finere . 
Han havde altid godt kunnet lide dem ; han 
nænnede næsten ikke at rive dem af , som de 
andre gjorde , for at lave kæder af de hule 
stængler med den hvide mælk i . Men hvorfor 
han nu kom i tanker om dem — ! 
Og på engang følte han ligesom et ubehag . 
Han fejlede ingenting , ikke spor , men han sad 
ikke længer så rart som tidligere , og der var en 
lille gysen i hans krop . Han mærkede den 
egenlig ikke ; han vidste blot , den var der . 
Solen havde heller ikke så meget lys som før , 
men luften var mere lummer . Og hans mund 
løb i vand , og så brændte det lidt i brystet . 
Se , nu kom de gule blomster igen dukkende 
op af den grønne tang . Det greb ham 
pludselig med en syg forlængsel efter at ligge i 
det høje græs og ånde frit og let som i gamle 
dage . Hvor luften dengang var ren og liflig inde 
under skoven . Han kunne holde sig til der i 
timevis , selv om han var ganske alene , ligetil 
græsset blev vådt af dugg og hans sult drev 
ham hjem . Gennem de lange strå kiggede 
han ud over vandet , hvor damperne løb med 
pumpende maskinslag , og de store skonnerter 
lå med gule sejl i aftensolen . Han kunne 

ikke bare sig for at le , da han kom til at 
huske alle de historier , han havde ligget og 
hittet på og hedet sit hovede med . Hvordan 
var det nu ? Jo , han ville have sig en vældig 
tremaster og sejle langt ud i verden til de 
varme lande , hvor de sorte negere og de gule 
kinesere boede og skovene var af palmer med 
en dusk i toppen . Og han ville have en rød 
uniform og en trekantet hat med guldtresser , 
og udenfor hans kahyt skulle der stå to mand 
og blæse trompet , når han gik på dækket . Så 
ville han sejle langt hen , hvor ingen anden 
havde været ; der var ikke det skib på søen , som 
skulle sejle voveligere end hans . Og alle de 
ting , han ville bringe med hjem , guldklumper 
som kampesten og græskar , der var meget sødere 
end appelsiner , og abekatte og røde silkekjoler . 
Dem skulle prinsessen have . For han 
havde sig også en prinsesse , eller måske 
var hun baronesse ; hun sad hjemme og ventede 
ham . Hun var en høj spæd én , hvid og 
fin i ansigtet og ganske tynd om livet . Hendes 
hår skulle være lyst og løst og meget blødere 
end fløjel , og hendes klæder skulle dufte som 
røde roser . Han tænkte sig , hun så’ ud som 
klørdame på kortene hjemme , men bare meget 

mere dejlig . Når han så kom tilbage fra sine 
rejser , bar han silkekjolerne og abekattene og 
alt det andet ind i hendes stue og tog hendes 
små bløde hænder i sine , der var bleven hårde 
og brune som hans faders . Så sagde han , at 
det var hendes alt sammen . Og så kyssede 
hun ham . 
Jovist , nu lå han her og drev i sin damjolle . 
Det var én anden "sejlads . Og prinsessen 
med det hvide ansigt og de lyse hår ! 
Han skævede til siden og så’ sin kones ansigt 
spejle sig i vandet , underlig fordrejet , mest 
som røde og sorte farver , der flød ud og ind 
og lavede nogle urolige og forstyrrede træk , 
ingen mennesker nogensinde havde båret . 
Hun lå på knæ i båden med armene på 
lønningen og spiste pærer . Posen havde hun 
stillet ved siden af sig , så hun nemt kunne 
nå’ den , og hvert øjeblik jog hun hånden ned 
og fiskede én op . Det gik i en svær fart , 
engang imellem måtte hun standse lidt for at 
få vejret , men huggede straks i sig igen , til 
vandet stod hende i øjnene , slugte frugten i store 
mundfulde og spyttede kærnehuset ned i vandet . 
Morten sagde ingenting , men han led det 
ikke . Han syntes , hun åd tigere en gris end 

et menneske . Og så var hun så bovnende 
rund og rød og brun at se på , næsten for meget 
af det gode . Hun var en rigtig rar og 
rask kone , det var synd at sige andet , men 
lige for tiden brød han sig slet ikke om at 
røre hende . Det var sært ; før var han lige 
ved at være gal efter hende . Nu var det ham 
næsten ækelt at vende sine øjne mod hende , 
men samtidig havde han endda en ond lyst 
til rigtig at se hende efter for at finde fejl . 
Det var , ligesom  . hun var bleven en hel 
anden fra før . 
Han sad og så’ til hende i smug . Hun 
begyndte at ældes , syntes han . Der var 
kommet nogle rynker i øjenkrogene , og kinderne 
posede forneden . Og brysterne begyndte 
at hænge , og hun var bleven svært bred og 
fed over ryggen . Om nogle år var hun nok 
en lasket og svedig kælling . Og han blev 
først tre og tredive til fastelavn . Han syntes 
ligefrem , det var synd og skam for ham selv , 
det . Hans tanke skød sig ind i fremtiden og 
han så’ sig stadig leve sammen med hende , 
smedet til hende , og jo ældre hun blev , des 
hidsigere hængte hun ved ham . 
Det var lige til at tage vejret fra én  ; han stod 

på grund og sandede til og rådnede op , kom ikke 
ud , blev en stiv stakkel med en klods om benet 
som en gammel gase . Og imens kilede andre 
verden rundt og stod aldrig stille . Nu var 
det også tiden ; det var pinende galt at blive 
liggende hjemme ; nu var han ung og forlig ; 
nu kunne han bryde af og tage hyre til de 
store have og fremmede lande , hvor der var 
noget at tjene . Om et par år , så var det for 
sent . Nu skulle han tage lejligheden ved 
hårene og gøre alvor af det . Hvad kunne han 
drive det til ved at pjatte med en jolle i denne 
her rendesten ? Sælge et par snese rødspætter 
i ny og næ til en kielerkvase ! 
Hæ , — vind og vås ! Han havde jo klodsen 
om benet , og selv om snoren blev ligeså lang 
som herfra og til Kalifornien , så ville han 
altid mærke , at den var der og holdt igen . 
Ville man engang vove noget og lade stå til , 
så lå det altid bag i hovedet og lurede , at 
man skulle jo tage sig ivare og være forsigtig 
for kone og børn — nåja , børn havde han 
gudskelov ingen af . Det manglede bare ! Så 
havde han da først været rigtig i vinden . 
Eller måske var det just dem , han trængte 
til . Men så fik han ingen . Det duede hun 

ikke til engang . — så , nu troede han sågu 
hun var ved at falde isøvn . Ja , sov du kuns , 
min tøs ; pas på du ikke vækker dig selv , når 
du snorker . 
Hun sov imidlertid ikke ; hun grundede 
over et eller andet og missede med øjnene . 
» Du «  , sagde hun omsider ,  » er det sandt , 
hvad de fortæller om Mads strandgård , at han 
og et par andre skippere ovre i newcastle 
havde fået nogle fruentimmer ombord og ladet 
dem danse nøgne for sig ? « 
Han blev rød i hovedet . Det var ikke 
andet end som noget sludder og vrøvl , sagde 
han mut . Forresten kunne det godt ligne 
Mads , tænkte han . Mads havde været med til 
meget i sine dage , og han var ikke bange for 
at lade pengene stryge . Igrunden kunne det 
også være ganske rart at prøve lidt af alt . 
Egenlig talt var det hestedumt at gå hen og 
gifte sig så tidlig . Det kunne være tidsnok , 
når man begyndte at blive slatten i knæene 
og grå i skægget . Mens man var ung , skulle 
man tage den fornøjelse , man kunne få . Det 
sure fik man nok af i livet . Og når først 
alderen lod sig mærke , så brød pigerne sig 
pokker om én . I de unge år behøvede man 

bare at brede armene ud , så kom de farende 
af sig selv . Da han for på fremmede lande , 
var han et skikkeligt fjols , som ikke vidste , 
hvad der var hvad . Nu skulle han bare 
komme til og få en lejlighed , så vilde- han 
ikke sådan lade den gå fra sig . Så ville han 
tage alle dem , han kunne få fingre i , både 
de hvide og de brune og de gule og de sorte , 
for de sorte var de allerlystigste , sagde Mads . 
Og stadig nye , stadig på en frisk . Dette her 
blev bare til sej og lummer vane  . . . 
Men se sådannoget sad hun og spekulerede 
på , det kunne hun lide ; det kildrede hende at få 
•den slags historier at rende med . De sagde , at 
hendes rigtige bedstefader var en af spaniolerne , 
der havde været heroppe ; og han troede nok , 
der var noget i det , for han syntes også , hun 
havde lidt af det spanske i sig . Og det kunne 
jo være ganske godt til sine tider , men til 
stadighed blev man dog ked af det , især nu , 
hun begyndte at blive ældre . Men det morede 
hende også at snakke om andre , havde han 
mærket ; hun havde en hvas tunge ; det kunne 
sommetider være ganske grinagtigt , men den 
plejer at blive skarpere med årene . — det var 
også det djævelens ved at leve . Alt det , der var 

rart , gik sin vej , men det , der var ondt , blev bare 
meget værre . Det var da også til at blive ked 
af . Fanden han inderlig annamme det hele ! 
Han sad igen en stund og så’ ned i vandet 
her var dybere end før og mørkere , men han 
kunne endnu lige skælne tangens bølgen . Den 
var uroligere nu , den vred sig i det ; den 
ville måske også gerne være fri . Søen , den 
var fri ; den kunne fare , hvorhen den lystede , 
ingen ville falde på at give den klods om 
benet . Selv nu , da den lod så rolig , pilede 
den afsted efter det åbne hav . Han syntes , 
vandet hånede ham , fordi han blev siddende 
fast som en østers i det lille hvide hus oppe 
ad kysten . Se , hvor det snurrede og ilkede 
og rakte tunge ad ham dernede fra ! 
» Det er noget underlig noget at se ned 
i «  , sagde hans kone i det samme .  » En bliver 
så løjerlig tung i sit hovede og får sådan lyst 
til at smutte derned og sove . « 
Han så’ hen til hende . Hun lænede sig 
stadig udenfor og hvilede begge sine arme på 
lønningen . 
Lige på engang fik han den tanke , at 
det i grunden var ganske nemt at stikke sine 
hænder ind under hendes fødder , som hun 

lå der , og løfte hende op , så hun slog en 
kolbøtte ud i vandet . Hun var ikke tungere , 
end at han godt kunne svinge hende rundt ; 
og så kunne han tage rorpinden og trykke 
hende ned med . 
Det var et rent tosseri ; han mente naturligvis 
ingenting med det , og var ligeved at 
hælde sig bagover bort fra det . Men da han 
engang havde fået tanken , fandt han en vis 
morskab i at gå den igennem . Han kunne 
navnlig ikke komme fra , at det var så grulig 
nemt at gøre . Der var ikke en kat , der kunne 
se , hvad de tog sig for her ; han kundesagtens 
vippe hende ud , og han kunne holde hende 
nede som slet ingenting , og så var det forbi 
som en snus . Og så var han så fri som en 
fisk og kunne stikke af ud i den vide verden . 
Så havde han sparket klodsen af benet . Det 
var så overordenlig let . Og ingen kunne ane 
noget ondt om ham . Der faldt så mange i 
vandet , og så et kvindemenneske , der ikke 
kunne svømme ; det hørtes da også tit , at 
nogen fik krampe og gik lige tilbunds med 
det samme , og strømmen førte dem væk . Og 
hvem ville have nogen som helst mistanke til 
ham ? De havde altid levet godt sammen . Og 

det var da rimeligt , at han så tog på langfart , 
når han var bleven ene . Og selv om de fik 
mistanke til ham , så skulle han nok holde 
sig stiv , for de kunne ikke bevise ham noget 
over . Det kunne gå så glat som fod i hose . 
Det kom bare an på at være gesvindt , så hun 
ikke fik fat i noget ; så var det jo ellers lige 
så nemt som at vende en pandekage . Og der 
sad da ingen søm der , som hendes kjole kunne 
få fat i ? Det kom ene og alene an på , at 
han var rolig og tog sine kræfter sammen ; 
så stak han sin hånd ind under benene på 
hende og så rundt med hende ! 
Det ville da sige  : han måtte have hånden ind 
ovenover knæene ; ellers kunne hun bøje benene 
og så skrænsede hånden af . Det kom bare an 
på et eneste øjeblik ; var hun først derude , 
kunne han gøre , hvad det skulle være . For 
så ville han være bange for at gå tilbage , 
men indtil det var så vidt , ville han være 
bange for at gå frem . Men det var netop det , 
han ikke måtte være ; det skulle gå med et 
o 
ryk ! A , forbandet vrøvl og sludder ! Men 
det var nu så rent rasende nemt , der kunne 
ikke være den mindste smule fare ved det ; 
det var ligeså nemt som at spytte i stranden ; 

bare hånden ind under knæet , så godt fodfæste , 
så op og vupti ! Og så hånden i håret 
og ned ! Det gjaldt blot om , at hun ikke 
anede ondt forinden , men det var nemt nok ; 
ganske langsomt op ad strømpen , hånden ind 
under knæet , så godt fodfæste og vupti ! — 
rent uden at vide det bøjede han sig 
frem og tog om hendes ankel og gav sig til 
at famle op ad hendes blå uldstrømpe . 
» Er du nu kåd igen , din tossede knægt ! « 
Sagde hun . 
Han trak hånden til sig så hastig , som 
om han havde rørt ved en hed kakkelovn . 
» Du må godt «  , mumlede hun lidt efter 
og vendte sig om og lo til ham . Hun havde 
mistet to af sine fortænder . Han syntes , det 
havde han aldrig før set . Hun var hed i 
kinden og panden , så’ han , læberne var dunkelrøde , 
øjenlågene sænkede sig og øjnene blev 
smalle og våde under de tykke bryn . Hendes 
hår løsnedes , da hun vendte sig mod ham , 
og faldt nedover ryggen . 
Han stirrede stift på hende . Et øjeblik 
drog der et pust af attrå igennem ham , men 
det druknede straks i en storm af væmmelse . 
Hvor var hun dog led og modbydelig , som 

hun lå der og lokkede ! Det ligefrem tog ham 
i nakken ; han stemmede sin højre hånd mod 
lønningen , stak den venstre ind under hendes 
ben og skubbede den op mod hendes knæ . 
Hun vendte'ansigtet bort og lo og løftede sig . 
Lidt i knæene , at han kunne komme frem . 
Han bed tænderne sammen og ledte med sin 
fod efter støtte . 
Der drev dunkle orme for hans syn ; han 
lagde mærke til , hvor hendes hår var sort og 
tykt og stridt som en hestehale . Og han fik 
en pludselig øde og udhulet fornemmelse ; han 
mindedes i et nu , at han havde haft lignende 
følelser , når han som barn havde gjort noget 
galt og han kun kunne klare sig ved en standhaftig 
løgn . Der var ikke andet for end at 
trodse det igennem ! Men han var hel tom i . 
Hovedet og rystede på hænderne-------- 
idetsamme gled han ud ; sejlene smældede 
over hans hoved og båden krængede , så vandet 
stod ind over dens side . Hans kone skreg 
og kastede sig bagover ; han selv tumlede ned 
i bunden af jollen og stak den højre arm ud 
i vandet til albuen . Det susede over hamr 
han følte det koldt om kinderne ; smakkerne 
stod bak ; der kom blæst . Han smed sig over 

35 
i den anden side og slog storskødet los , 
famlede hastig ved fokkeskødet , til han fik 
firet af og krøb op på agterpligten dybt åndende . 
De to ægtefolk sad et øjeblik og så’ 
forvirrede på hinanden ; så strøg han sig over 
ansigtet , som om han nys var vågnet . 
Nu mindedes han godt , at han for lidt 
siden havde hørt det klukke udenbords , men 
den gang var han ikke bleven sig det bevidst . 
Han havde heller ikke lagt mærke til , at det 
dæmrede og blev dunkelt i vejret . Han var 
ganske svedig i panden . Var han da bindegal 
før ? Det var ligesom han havde krænget et 
andet menneske af sig nu . Var det da selve 
den onde , der var faret i ham ? Han kendte 
sig ikke selv ! Men nu var det forbi . Han 
så’ sig om . 
Hen under himlen drog en vældig sky 
lavt frem over vandet . Bred og tyk og tottet 
som et sort uldent uhyre yderst og dunkelblå 
ét i ét langt ind over land . Skovene stod i 
grånende tåge , kornmarkerne lyste svovlgule 
og spejlede sig i vandet . Søen var ængstelig 
blank nærved ; det voldsomme vindstød var 
længst faret hen , men over søfladen strøg 
kulsorte kast i rasende kapløb , de bredte sig 

til vifter og hastede ud som skyens mørkere 
skygge . Men bag dem skinnede små hvide 
bråd i tusindvis . Den tyske fiskerskude havde 
bjærget sin lille smakke og lå svært over for 
et rebet storsejl . Over den blå sky bredtes 
et lyn og sluktes . 
I et nu var Morten på benene .  » Tag 
roret , min pige ! «  råbte han og løb hen til 
stormasten , mens hun sprang bagud som en 
boldt . Han rev sprydstagen af smakken og 
bælsede sejlet til sig . Inden han havde surret 
det sammen , krængede båden allerede for de 
første hårde kast , og forsejlet piskede med 
skødet langt ude i vandet . Han arbejdede 
sig ud ad tiet med hænderne og fik fat i det 
våde tov , men han nåede ikke at skære det 
i blokken , før vejret kom så voldsomt , at han 
måtte klamre sig til stormasten med det ene 
ben for at kunne holde igen . Han havde 
skødet fat med begge hænder , og det var 
næppe han ævnede at holde det .  » Lad falde ! 
Lad falde ! «  råbte han . Hun tog roret op og 
båden sprang som en jagthund i vandet for 
vinden . 
Rundt om dem åbnede søen på en gang 
sine hundrede gab , hvide frådebræmme stod 

ud fra stævnen , sloges med de toppede bråd 
og slugtes . Søerne løb med , over dem strøg 
sorte strittende ilinger , vinden rev bølgekammene 
itu , og vandet røg som aske . Men snart 
blev det så mørkt , at de kun kunne skimte 
de hvide brydninger , en sort nat lagde sig 
over dem splittet af brede lyn og sitrende 
ildstager , der lysnede ud over en fremmed 
verden af blege kogende flammer og hvirvlende 
sorte svælg . Fra den brandrøde himmel 
drønede den bragende torden , så den døvede 
bølgerne , der brølede bag dem og skred og 
skar tænder ved deres side . 
Vandet fløj ind over Morten og raslede 
som småsten på sejlet , og regnen piskede 
ned . Han ænsede det ikke . Han havde 
fået skødet snoet om sin ene hånd . Det 
sled sig ind i kødet , han følte det ikke . 
Han stemmede benet mod rælingen og brystet 
mod stormasten og stirrede bagud over sin 
skulder for at se sin kones ansigt i lyset af 
lynene . Hun bed tænderne sammen og så’ 
frem med store mørke øjne . Men hun holdt 
fast om roret , og hun smilede til ham . 
Omsider drev bygen over ; det blev ved 
at blæse frisk , og regnen faldt tæt , men dagen 

kom atter frem , og de kunne gå i vinden . 
Han fik sat reb i sejlene , øste det værste vand 
ud og tog selv styret . Hun satte sig på hug 
foran ham . Lynene lyste stadig for dem , 
og tordenen buldrede over dem og bølgerne 
brød . Men de styrede trøstig frem mod det 
lille hvide hus ved kysten , hvor de høje popler 
stod . Han klappede hendes ansigt med sin 
våde hånd , og hun strøg ham sagte over 
knæet . Ingen af dem sagde noget , men 
stundum så’ de hinanden ind i øjnene , og 
hun smilte . 
Da de var komne hjem og havde fået 
damjollen fortøjet , standsede de lidt oppe på 
skrænten , hvor poplerne svingede i vinden og 
rystede store tunge dråber ned på den våde vej . 
Morten vendte sig og så langt ud over 
havet . Han blev pludselig helt ræd og kom 
til at ryste . 
» Det gik endda bedre , end vi kunne vente , « 
Sagde han .  » Sikken den sorte sø råber efter 
os . Lad os gå væk , du ; jeg kan ikke lide at 
høre det . Jeg er bleven angst for det . « 
O 
» A , jeg er aldrig bange , når jeg sejler 
med dig , «  lo hun og rystede vandet af sine 
skørter . 

siesta . 
De var kendinger fra studentertiden , men 
havde ikke talt sammen i flere år , da de 
tilfældig mødtes på en kafé dagen før juleaften . 
Nyby plejede at søge der for at læse 
aviser , inden han gik på kontoret , sten var 
derimod en sjælden kafégæst . Det var også 
en ren skæbnens tilskikkelse , at han kom der nu , 
men hans svigermoder var ikke rask , og hun 
var jo en gammel kone , og så var hans hustru 
og børnene rejst over til hende for at blive 
der i julen . Han selv skulle egentlig også 
derover , men han havde travlt på sin tømmerplads , 
og han holdt nu engang ikke af , at 
andre skulle styre og ordne det derude . — 
de var komne i snak om gamle dage og 
fordums venner , og da de skiltes , indbød Nyby 
sten til at spise hos sig juleaften . — 

efter middagen gik de ind i Nybys studereværelse . 
Sten blev anbragt i en dyb , blød 
lænestol , Nyby bragte ham puder og skammel , 
for at han kunne hvile behageligere  ; husholdersken 
kom med kaffe og hentede cigarkasserne . 
Sten valgte sig en stærk cigar . 
Så dasede de og nød kaffen i små drag . Nyby 
vippede ganske lidt i gyngestolen og lod 
øjnene følge de blå ringe , han sendte til 
vejrs , sten røg stærkt og pustede store røgskyer 
fra sig . 
» De ryger lette cigarer ? «  spurgte han . 
» Ja , dem tåler jeg bedst . « 
» Jeg siger : helst en stærk . Især når jeg 
har spist godt .-------hun er rigtig flink til 
at lave mad , deres kvindemenneske derinde . « 
» Jeg er rigtig tilfreds med hende . Hun 
generer mig ikke . « 
» De brænder bøgebrænde , synes jeg . Ja , 
det lugter også rart . Men jeg synes altid , 
man har en fornemmelse af , at det bider én 
i øjnene . De har det for resten pokkers net 
her , Nyby . Alle disse gamle solide møbler 
med de lige linjer . De passer så godt til 
deres mange bøger og billeder . De har ingen 
rigtige malerier , synes jeg ? « 

» Nej , jeg holder mest af sort på hvidt . 
Farverne generer mig . De binder fantasien , 
forekommer det mig . « 
» Arbejder de ikke ved lampelys ? «  spurgte 
sten og lod sine små spillende øjne dvæle 
ved de to store broncestager med svære lys , 
som stod på skrivebordet og oplyste værelset . 
» Jo , men når jeg hviler mig , holder jeg 
mest af denne belysning . Der er noget eget 
fortryllende ved den . Mørket jages ikke bort , 
men det får et mystisk liv ; der er noget 
forjættende over sådant et halvlys , og når 
det træffer de forgyldte lister i loftet eller 
billedrammerne eller bogryggene , så gløder 
det så henrivende , som om forjættelsen skulle 
til at opfyldes . « 
» Ja , jeg foretrækker dog gas , til vi kan 
få elektrisk lys . Jeg synes såmænd , vi har 
halvmørke nok i disse grå decemberdage . 
Jeg vil helst have hver smule mørke pillet ud 
af hver eneste krog . « 
» Det forundrer mig ikke . Det er et rent 
tilfælde nu om stunder , hvis man opdager , 
hvor bedårende denne belysning er . Man 
må helst gå til gamle billeder for at finde 
det . « 

» Hvad går de i grunden og tager dem for 
her ude i denne afkrog af verden , Nyby ? Man 
ser dem aldrig i teatret eller nogen steder . 
Jeg tror ikke , de kommer til nogen , eller 
nogen til dem . Sidder de ganske muttersene 
her ude og kukkelurer ? « 
» Sådan omtrent . « 
» Men hvad tager de dem da for ? « 
» A , jeg læser i mine bøger og ser på 
mine billeder , og en gang imellem kommer 
der en . gammel filolog , som jeg taler om 
literatur med . « 
» Gud , sikken et leben ! hvor kan de holde 
det ud  ? « 
» Tror de , det er så slemt ? « 
» Ja , jeg er da glad , at det ikke er mig . 
Ser de , jeg lever på en helt anden måde . 
Jeg har en god forretning , fuldt op at passe 
hele dagen , spekulerer og handler , tjener 
mange penge og bruger mange penge , slider 
hårdt og morer mig , er glad , når jeg om 
morgenen går på pladsen og glad , når jeg 
skal hjem om aftenen , for jeg véd , der ligger 
et par små ansigter mod ruden og kigger 
efter mig . De kan tro , det er rart at have 
sin hyggelige rede , hvor der er bløde småhænder 

til at hilse én velkommen og muntre barnestemmer 
bag døren . Og jeg følger ganske 
godt med i tiden . Jeg læser den ny literatur , 
går tit til koncerter og i teatrene , ser mange 
folk hos mig og kommer meget ud mellem 
folk . Det er en fornøjelse , kan de tro , sådan 
at leve med . Det skulle de lægge dem efter , 
far min ! « 
Han strøg sig tilfreds ned ad det tynde , 
mørke skæg , der lå hen over brystet , og hans 
brede pande lyste gennem tobakstågen . 
Nyby sad og gyngede og så’ på ham . 
» Javist må det være en fornøjelse at være så 
virksom og optaget . Så har man ikke tid til 
den sorgens gærning at tænke . Så får man 
ikke fred til at høre ensomhedens stemme , 
der er så trøstesløs og så mægtig . Og stadig 
at optage nyt og have en hustru , der er ens 
andet jeg , som kan dele ens gærning og foregribe 
ens tanke — det må ganske vist være 
behageligt . « 
» Ja , min kone er flink — især i det 
i 
huslige . Hun opdrager sine børn brillant . 
Dejlige unger , kan de tro . Ja undskyld min 
faderstolthed . Men hun er noget gammeldags 
i sin smag . Hun følger ikke rigtig med tiden . 

vi har disputeret en hel del om det . Men 
det er forresten snart længe siden . Og hun 
har såmænd også så meget at tage sig til . 
Fem børn , ser de , det er ikke så lidt . « 
Nyby lod sin lange , hvide hånd glide over 
sit sorte , hængende overskæg og smilede svagt . 
» Jeg må tilstå , at jeg ligesom deres ærede 
frue er noget tilbage i tiden . Den interesserer 
mig ikke synderlig . Når jeg har passet mit 
kontor og læst et par aviser , så mener jeg , 
at jeg har givet tiden , hvad tidens er . Når 
jeg kommer hjem , lukker jeg min dør for 
den og dens aviser og skrig og skrål og søger 
tilbage til fortiden , hvor der er godt at være . « 
Sten trak på skuldrene . 
» Ja , hver har sin smag , «  blev Nyby ved , 
« men det er ikke uden glæde at dyrke de 
store digtere og filosofer og studere de svundne 
tiders historie . Det forfiner ens tanke , det 
giver videre syn og dybere forstand på livets 
gang . Jeg drager deres sødme eller deres 
styrke af dem , og finder fornøjelse selv ved 
mangen en tør gammel bog , fordi der er 
knyttet særlige skæbner til den . Der pibler 
måske røde dråber ud af den , eller den bærer 
en parfume af bål og brand . Der kan stå 

* 
en så liflig duft af menneskeblod ud af de 
gamle bøger . « 
» Jeg kunne forstå , om de gav dem af 
med vor egen tids historie . « 
» Nej tak . Den er jo ikke registreret . 
Man har jo ingen oversigt over den . Og den 
er så lidet lystelig , at den ville føre til 
fortvivlelse , om man virkelig for alvor afvejede 
dens udsigter . Nej , den lukker jeg min dør 
for allerførst . « 
» Jamen læser de da ikke de udmærkede 
moderne forfattere ? « 
» Jeg har ikke den fornøjelse at kende de 
udmærkede moderne forfattere . Der findes 
naturligvis nok nogle . De med deres jærnflid 
kan vel også få lejlighed til at skille guldet fra 
sandet . Men jeg er noget magelig af mig , 
skal jeg sige dem . Jeg holder mig heller til 
de gamle , der er sigtede . « 
» Jamen de moderne forfattere er da de 
eneste , vi virkelig kan forstå . De andre taler 
dog altid et fremmed og forældet sprog . « 
» Det er nu så sin egen sag med denne 
forældelse . Det går med bøger som med 
koraller . Når de dyr , der byggede dem , er 
borte , så står koralstokken tilbage med en ny og 

uforgængelig skønhed . Det er en metamorfose , 
der foregår . Og jeg må tilstå , jeg holder 
mere af det ny , der fremkommer , end af de 
bløddyr , der oprindelig bredte sig på stedet . 
De havde måske stærkere farver , men de forgik . 
Og jeg tror , at de fleste af disse bløddyr ikke 
efterlader sig koraller . « 
» Huha ! jeg kommer til at fryse , når jeg 
tænker på , hvor ene de har det . « 
» Sig mig : kender de hobbes ? « 
» Jeg har en lille erindring om at have 
hørt hans navn . Hvad er der med ham ? « 
* 
» Jo , ser de , da han var gammel , sad han 
den meste tid på sit værelse , spiste alene , 
og sad og blæste store tobaksskyer ud over 
sine papirer og tænkte . Han var ikke gift , 
han havde kun sin pibe og sin hjærne til 
omgang , og han var lykkelig . « 
» Jeg synes lige godt , det må have været 
forbandet kedeligt . « 
O 
» A , det er ikke så kedeligt at være 
sammen med verdens største ånder . « 
» De er jo døde . « 
» Tror de ?  .  .  . Ganske vist , jeg har ikke 
den nydelse at høre skuespiller Hansen deklamere 
stykker , der står på marken i dag og i 

morgen kastes i ovnen . Jeg har ikke den 
fornøjelse at høre general Pedersen holde saglige 
krigsvidenskabelige foredrag eller pastor 
Madsen filosofere over verdens nød og elendighed 
ved desserten . Men jeg tror , jeg kan 
undvære det . Jeg slår op i mine bøger , og 
af deres blade lyder platons klare kunstnertale 
og aiskylos’ ørnevers og thukydides’ bitre 
fynd . Og jeg spørger : hvor er det største liv ? 
I dhrr . Hansen , Pedersen og Madsens ord , 
som ikke en sjæl mindes den dag i morgen ? 
Eller i de gamle bøger , hvor fortidens ånder 
har nedlagt deres dybeste tanker , deres sjæls 
helligste længsel mod kundskab og lykke ? 
Og jeg tror , der er mest liv i de sidste . « 
» Jamen det er ikke det virkelige liv , det 
er et skyggeliv . « 
» Jo , det er netop det virkelige liv , ikke 
livets skal , men livets kærne . «  . 
» Men det er ikke levende hænder at tage ,  . 
Ikke varme kinder at føle !  .  .  . Er livets 
blomster ikke tusinde gange bedre end livets 
essens ? « 
» De visner så hurtig ! « 
» Men de dufter så sødt  ! « 
» Men ikke helt rent . Man må tage 

blad og stængel med og roden , der står i den 
smudsige jord . « 
» Véd de hvad , Nyby , de skulle have 
giftet dem , så var de nok kommen på andre 
tanker . « 
» Monstro . Jeg har dog haft lejlighed til 
at se adskillige ægteskaber , og jeg vil ikke 
sige , det lokkede . I førstningen , ja så er det 
jubel og glæde , men når bohavet begynder at 
slides , så er glæden bleven mat . Så ældes 
de unge legemer , bliver benede eller flyder ud 
i fedt , de særegenheder , der en gang var en 
ynde mere , bliver ulidelige karikaturer , og 
slidet i huset standser åndsudviklingen , de 
bliver forkrøblede sextenårs i viden og halvhundredårs 
af legem . Er det dog ikke et 
modbydeligt misforhold ? Og så lever de to 
sammen i sløv vane , kender hinanden til de 
urørligste detaljer , sidder ved siden af hinanden 
med døde sjæle . Og alle de skuffelser , 
når forelskelsens illuderende hede kølnes . 
Det , der syntes fordulgt vid , åbenbarer sig 
som behændig tomhed , og det , der drømtes 
om sjælenes samliv — for hvem har ikke , da 
han var ung , drømt om et liv med en kvinde , 
der kunne højne dem begge til finere følelser 

og tankens adel , hver dag et trin op til et 
rigere liv , hver dag en ruhed slebet af sjælen 
— og så vågner man op tom og træt , led i 
sin bedste sjæl , bundet af vane og alt , hvad 
der er lavt . Man havde bygget sig et bo for 
livet , men det var kun en løvhytte , og bladene 
visnede , og man sad på den bare mark . Er 
det ikke så rigtigt , at ægteskab og død gør 
livet goldt ? Er ægteskabet da ikke i sig selv 
en art død , men blot des forfærdeligere , fordi 
det skulle have bragt livet større fylde . « 
» Ja , man drømmer så meget , mens man 
er ung . « 
» Og når så drømmen ikke virkeliggøres ? « 
O 
» A , så slår man af på det , når man bliver 
ældre . « 
» Og føler man sig så tilfreds ? Er man 
lykkelig ? « 
» Ja — så tager man det mere praktisk , 
så bliver man nøjsom , ser de . « 
» Javel — kan man ikke flyve , så kryber 
man langs jorden . Men det er det , jeg ikke 
vil gøre . Jeg kan flyve mellem ånder , der 
har faret århundreder , men ikke ældes og ikke 
svækkes . Og kan jeg ikke flyve selvanden , 
så heller alene end at gå i åg på jorden . « 

» Og så er deres liv dog ikke nær så 
lykkeligt som vort . « 
» Ja , hvor kan de nu egentlig vide det ! « 
» Bedre end de kan dømme om ægtefolks 
liv , skulle jeg dog mene . « 
» Véd de da noget , der kan højne det ud 
over tid og ælde og vane ? « 
» Ja , jeg véd ! « 
Nyby rejste sig halvt op og vendte sit 
skarpe åsyn forskende mod sten . 
» Det var meget ! Hvad er det ? Det gad 
jeg vidst ! « 
» Jo — børnene . « 
.nyby satte sig atter ned og sugede på 
sin kolde cigar . 
» Å , børnene , de er jo helt udenfor . 
Børnene , sådan små unger med al deres 
ufærdige menneskelighed og halve dyriskhed . 
Sådan nogen , der ikke kan tænke , men blot 
har abens ævne til at efterligne . De med deres 
skrig og fedteri og barnestueodeur . « 
» Ja , de snakker som de har forstand til 
— undskyld ! Alt det er ingenting , forsikrer 
jeg dem . Se , jeg behøver blot at holde mig 
til mig selv . Selvfølgelig er der ubehageligheder 
ved små børn — men hvad så ? Når 

man så har den fornøjelse at se dem vokse og 
trives , hvordan de får magt over de kejtede 
lemmer og tungen på gled , så lærenemme de er . 
Det er et helt forår , man føler . Man synes , 
at det , der har kostet én selv år at lære , 
det får de ind i et øjeblik . Og så har man 
jo også sin egen erfaring , så man kan rydde vej 
for dem og gøre det jævnt , hvor man selv 
havde det knudret . De skulle vide , hvad 
det er at se sig selv komme frem igen i 
sådan små udgaver , men bare meget renere 
og meget bedre . Det er en lykke , så man 
næppe har rum til sit eget hjerte . Og så 
ansvarsfølelsen — at man véd , det for en 
stor del afhænger af én selv , om de skal vokse 
frem til at blive gode og dygtige . Og den 
tillid , de viser deres fader . Man bliver selv 
meget bedre menneske , når man véd , at sådan 
et lille væsen stoler fuldt og fast på én . 
Det er som en hel ny samvittighed , man får . 
Og så alt det , der bliver at spekulere på ; hvad 
der kan glæde dem , og hvad der kan gavne 
dem . Jo , det er en rigdom , det er en lykke , 
min far , ha ha ! Gennem mine børn ejer jeg 
hele fremtiden . De med deres store digtere 
og filosofer kommer dog aldrig videre , end 

de er . Men mine børn kan frembringe noget 
ganske nyt og noget meget større . De har 
så mange muligheder . « 
» Ja , men ikke så mange sandsynligheder . « 
» Det er også lige meget . Så har de selv 
så meget liv . De skulle se dem sidde og le 
med deres blanke øjne mod solens lys og klappe 
i de små hænder mod træernes grønne blade . 
De lever , og ikke bare med en træt klump langt 
inde i hjærnen , men med deres fingre og fødder 
og øjne og munde , og de vil med tiden frembringe 
andre til samme følelse af liv . Det er 
det evige liv for mig . Når de dør , så dør alle 
deres fine tanker . Men når jeg dør , så lever 
jeg igen i mine børn . « 
» Ja undskyld , men det er dog nærmest 
en frase . De lever nu i glæden over deres børn . 
Jeg lever i glæden over mine bøger . Når jeg 
dør , så er min glæde død , men bøgerne kan 
de være vis på lever , så længe slægten er til . 
Når de dør , så er også deres glæde død , 
deres efterkommere lever deres eget liv , og 
om nogle år er de glemt . « 
» Selv lige mod lige er min lykke højere 
end deres . Jeg har jo dog også læst bøger 
og haft fornøjelse af dem . Men de har aldrig 

følt , hvad det vil sige , at en lille én , der er 
mit eget kød og blod , kommer op på mit 
skød og lægger sine små , levende arme blødt 
om min hals . « 
» Jeg mener dog , der er dybere lykke i 
at stige op på åndens højeste tinder , hvor 
luften er renest og udsigten videst over liv 
og død . « 
» Det er dog bare en egoistisk . glæde . 
Det er ikke som at give sig hen for andre , 
at sætte livet helt ind for andre . Det er 
lykken  ! « 
» For andre ! for andre ! Det erden stadige 
undskyldning , når ens liv er standset i væksten . 
Så længe man har noget at leve for i sig selv , 
så lever man på det . For andre ! Det er bare 
en selvopholdelsesdriftens hallucination . Når 
man selv har spillet fallit , så handler man under 
sønnens firma . « 
» Ja , og så tjener man sig måske netop 
en formue . « 
» Som sønnen bruger ! « 
» Ja lad ham det ! Det er netop den 
bedste brug . « 
» Jamen hvorfor bruger man den ikke selv ? 
Har man ikke sit eget åndelige behov ? Hvorfor 

tager man brødet fra sig selv eller sin 
hustru og giver det til andre ? Hvorfor sletter 
man sig selv helt ud ? « 
» Kære de , det er den største glæde for 
en fader . De aner ikke , hvor forældrekærligheden 
er stærk . Den er meget dybere og 
varigere og renere end kærligheden mellem 
mand og kvinde . « 
» Jamen , det er jo netop det sørgelige 
ved det . « 
» Det tænker forældre ikke på . « 
» Mon ikke ? Se nu konen f . eks . , der har 
alt slidet med børnene , stadig har dem om sig 
t 
og ikke kan ånde , for de tager luften fra hende . 
Mon det ikke kunne tænkes , at der steg en j 
g 
kvælende fornemmelse op i hende , en følelse  ? 
Af , at hun forurettedes for sit eget personlige i 
liv ved dem ? «  * 
» Ja , man må jo tage den almindelige j 
tilstand . Der er nok dem , der kan have sådanne 
anfægtelser . Mismodige timer har vi alle . 
Det er bare træthed , har jeg mange gange 
sagt til min kone . Sov på det , så går det over , 
siger jeg til hende . « 
» Hm ! Går det så over ? « 
» Ja naturlig , det går altid over . Jeg tror 

ikke , jeg selv har kendt den slags fornemmelser . 
For mig er det en livsbetingelse at skrabe penge 
sammen , for at mine børn kan være sunde og 
velklædte og pæne og lydige børn . Nej , de 
har det meget rart her , og jeg kan nok sætte 
mig ind i , at de kan have megen fornøjelse af 
deres bøger og billeder . De kan nå’ en meget 
finere dannelse end jeg ; men jeg bytter dog ikke 
med dem . De skulle bare ane , hvad glæde det 
er for mig at sidde hjemme om eftermiddagen 
med ungerne . Så leger jeg med dem . Så har jeg 
hele denne kreds af gule purrhoveder om mig . 
Og som deres øjne lyser . Og så ler de så 
hjertelig , så lyst og lykkelig , dét er den dejligste 
musik , jeg kan høre . Ved aftensbordet glemmer 
jeg tit at spise for at se på de små begærlige 
munde og de buttede fingre , der holder om 
mælkekopperne . Og om aftenen , når vi er ene 
hjemme og jeg læser mine aviser eller bøgerne 
i tasken og min kone sidder og ser deres tøj 
efter , lister jeg mig tit ind i barnekamret for 
at høre dem drage ånde og se dem ligge varme 
og med halvåbne læber i de små senge . Og 
så synes jeg , at bogen eller avisen er bleven 
dobbelt så morsom , når jeg atter får den fat . 

de velsignede rollinger ! De skulle vide , hvor 
jeg længes efter at få dem hjem igen . — 
nå , men nu må jeg nok gå . Klokken 
er mange , og jeg skal have skrevet et par ord 
til at fornøje putterne med . Så skal de have 
tak for i dag . « 
Da Nyby havde fulgt sin gæst ud , lod han 
en lampe bringe ind og lukkede vinduerne op , 
for at tobaksrøgen kunne trække bort . Så gik 
han længe op og ned ad gulvet , rank og sirlig 
— han havde i sin ungdom været på et godskontor , 
og der var bleven hængende noget vist 
greveligt ved ham siden — og tænkte over , 
hvorfor han egentlig havde budt sten ud til sig . 
Var det et rent løst indfald , eller var det blot 
nysgærrighed , eller ville han føle sin overlegenhed ? 
Ville han betrygge sig selv ? Begyndte 
han at tvivle om sit liv og søgte trøst ved 
at se , hvor den anden stod lavere ? Og hvad 
havde han nået ? Hans medbejler flygtede 
ind i egne , hvor han ikke kunne følge . Men 
hun sad tilbage at hovere over , — hvis han gad . 
Ak , de klare , brune øjne , der var så forskende 
dybe og så begejstret alvorlige ! Nu blev de 
trætte over børnetøj . 

omsider brød han af , lukkede vinduerne 
og satte sig til at læse  » // principe «  , for at 
klare sine tanker . Noget efter lænede han 
sig tilbage i stolen , foldede armene over 
brystet og lukkede sine øjne .  » Den barnefader ! « 
Sagde han .  » Den skjoldlus !---------det 
burde have været anderledes ! Jeg tror , jeg 
kunne have nået videre ! Der lå måske lykken 
netop og ventede os begge , den fulde lykke 
for dig og mig . Og nu er det tabt og goldt 
o 
og forsent . A , hvor det er bittert at tænke på ! 
Mais tu l’as voulu , ma chere ? « 

kuling . 
Det hed sig på mønstringslisten , at Erik 
var jungmand , men meningen var nærmest , 
at han blot skulle prøve søen og helst 
blive ked af den . Skipperen var en ven af 
hans fader og havde lovet at gøre sit dertil . 
Det var dog synd at sige , at han gjorde sig 
umage for at vise drengen sømandslivet fra 
den værste side . Han tænkte , det gjordes 
ikke behov . Bare han fik det at føle , som 
det var til daglig , mente han , at Erik nok 
ville miste den lyst til sejlads , som han havde 
drukket ind af  » Peter simple «  og coopers 
» Lodsen «  , mens han gik i skole . Foreløbig 
lod det dog ikke til at virke . Det var 
nok et fælt sjoverarbejde , når de lossede og 
ladede , og det var ikke langtfra at være 
grumme kedeligt at stå til rors timevis i de 

lange nætter . Han havde tænkt sig , at det 
måtte være opløftende at stirre ud over det 
mørke hav og høre bølgerne suse , men 
man kunne få nok af det , og han havde da 
egenlig heller ingen tid . Han havde fuldt 
op at gøre med at holde øje med kompasset , 
der dinglede bag den lille rude i skylightet . 
Det gjaldt at passe på en lille sort trekant på 
skiven , at dens spids ikke løb for langt til 
den ene eller anden side af en lodret streg 
foran på kompassets indvendige side , og den 
trekant spillede ham mange puds . Sommetider 
kunne han falde i tanker og stirre op mod 
de sorte , utydelige sejl , til han blev skræmmet 
vågen af en hidsig blafren oppe fra vejret og 
et råb :  » fuld sejl ! «  og når han så skulle se på 
kompasset , var den sorte trekant løbet et langt 
stykke i læ , og han fik travlt med at snurre 
på hjulet . Det ærgrede ham . 
Men ellers var der ingen ting at klage over . 
Han var sluppet for søsyge , de havde haft jævn 
vind , godt vejr , og nætterne var ikke videre 
kolde . Og han havde forresten sine gode dage , 
spiste rigelig , så han allerede havde fået helt 
runde kinder , og sov sødelig i sin køje i 
kahytten , vugget i søvn af skibets gang og 

af vandet , der klukkede udenbords lige ved 
siden af ham . 
Det led imidlertid ind i september , og 
efteråret begyndte at lade sig mærke , først i 
klare , kolde nætter , og så en dag var det 
rusk og råt fra om morgenen , da han kom 
på dækket . Nå , der var da lejlighed til at 
trække i det ny blanke oljetøj og få det vådt 
engang , og nu kunne han så  ,med grund 
prøve søstøvlerne , om de var vandtætte . Han 
syntes , det var helt morsomt at høre det stive 
tøj skure , når han gik , og at føle sig varm og 
tør , uden lige i ansigtet , hvor støvregnen drev 
ham ned i mundvigerne . 
Men hen ad middag begyndte fornøjelsen at 
fortage sig , og han var ikke langt fra at blive 
noget trist til sinds over den store , døde sø , der 
kom skridende i tunge , grålige banker ud af 
regntykningen , evig og evig . De kom gyngende 
frem lige mod skibets side , stod højt og truende , 
og skuden lagde sig over imod dem , — så på 
engang slog den over i læ , det brusede om den , 
og han så’ søbanken strække sig ud og løbe 
bort ved den anden side . Stadig det samme , 
og stadig den samme døsige fløjten over hans 
hoved . Han var ganske glad ved at komme 

af med oljeklæderne , da han skulle have middag , 
og efter måltidet lod han dem ligge i 
kahytten og krøb ind i kabysen hos kokken . 
Tilmed begyndte det at blæse op , og søen 
vaskede ind over lønningen . Men hos kokken 
var der lunt og rart , ilden brændte , så det 
var en lyst , og kaffekedlen stod og smirrede . 
Og så kunne han få sig en passiar med kokken . 
Her inde var der ligefrem hyggeligt . 
Døren var lukket mod luv , og den mod læ 
stod åben . Erik sad inderst i krogen og 
gjorde sig det så magelig som muligt på den 
smalle bænkefjæl og søgte at få sine ben 
anbragte på den bekvemmeste måde mellem 
kokkens gryder . Engang imellem klaskede 
det mod kabysdøren udvendig , når en sø brød 
over . I begyndelsen skuttede han sig lidt ved 
det , men da han var vænnet til lyden , gjorde 
den kun varmen indendørs mere behagelig . 
Blæsten tog til , og skonnerten skød fart ; 
den slingrede ikke mere så ledeløst som om formiddagen , 
men brød over søerne i en stor og 
noget uregelmæssig takt . Vandet , der stod på 
dækket , skyllede og rislede fra den ene side 
til den anden . Når skibet lagde sig i læ , 
kunne han se det komme strimende og strømmende 

ud under kabysen , men lidt efter kom det 
styrtende tilbage og krøb atter frådende ind 
under kabysgulvet , mens skibet slingrede mod 
luv . Han havde sin morskab af at se , hvor klamperne 
under kabysen brød skyllen i skum og 
striber . Det så’ ud , som om hele hytten sejlede 
op i læsiden mod en hård strøm . Lidt efter var 
det der igen , og han sad og beregnede , om der 
ville komme en hel flod , så det rigtig kunne 
gurgle ud gennem spygattet , eller om det mest 
blev hvidt skum , så spygattet skrød efter mere . 
Udenfor var der ellers ikke stort at se 
efter , en smule skanseklædning , der var glinsende 
af væde , og vandet , der skød sig ud 
i brede strøg , med summende skumstriber 
langs siden og skum på tinden af de store 
søer , der sprang afsted bort fra skibet ind 
i den grå regnhimmel . Det brusede og skyllede 
derude , det tunge skrog savede vandet 
fra sig , og i rigningen fløjtede og sang blæsten . 
Men kaffekedlen snurrede stadig sin hyggelige 
vise , og Erik havde fået sin pibe frem . Nu 
mens skipperen og styrmanden var i kahytten 
for at gøre bestik , kunne han ryge den i ro 
og mag og uden forlegenhed . Og nu begyndte 
den at blive ordenlig tilrøget , så man ikke 

længer mærkede pletterne af sorte fingre på 
kridtet . Han havde desuden spist med den 
madlyst , søen giver , så han var vel til mode 
og nød sin skarpe shag med friske sanser , 
mens han sad og hørte på kokken . 
Kokken var en lang bondeknøs , der nu 
var på sin anden rejse og begyndte at finde 
sig nogenlunde tilrette på et skib . Det var 
ikke orlogsromaner , der havde lokket ham til 
søs . Det var lyst til at tjene penge . Det 
gav alle tider mere af sig end at gå og være 
karl hos en bonde eller daglejer på en herregård . 
For ellers skulle satan ligge og rakke 
på vandet og ikke kokken . Sådan at være 
mælk og fersk kød foruden , en hel måned ad 
gangen måske , det led han ikke . Og så at 
blive skældt ud fra kahytten og sparket i 
logåret , og så at skulle stå og glo ved det 
forbandede rat halve nætter i stedet for at 
ligge og snue i svinefjerene , nej , han sagde 
tak for sig . Erik kunne endda sagtens . Han 
hørte jo til ved vandet , han var noget i 
familie med det . Men kokken var bonde , og 
det var næsten , som de på skibene regnede 
bønder ikke for mennesker , men meget værre 
end kvæg . Han var bleven hundset for det , 

gud véd hvormange gange , og alle de extralussinger , 
han havde fået for det ! Og så var 
det skammeligt , som det vand var koldt . På 
det andet fartøj , han havde været med , var 
der en matros , der havde mistet tre fingre af 
koldbrand en vinter , han forliste . Og det var 
da heller ikke frøkenfingre , han selv havde fået 
ombord — han viste Erik sine store , sværtede 
labber med krumme fingre og røde sprækker 
i kulsværten , hvor det nøgne kød stak 
frem — når Erik fik rigtig fat i søvandet og 
kulden gik i det , så det sved som saltlage , 
så ville han nok få kærligheden at føle . Så 
ville han få noget andet at stille med hjemme 
end de hvide tøsehænder , han nu havde — 
deres hvidhed var for øvrigt på det tidspunkt 
noget omtvistelig . 
Nej , ptøj , og så at gå dagevis uden en tør 
trævl på kroppen og ligge i køjen i de våde 
klæder ! 
» Se ! «  sagde Erik ,  » der flyver en sort 
oljetrøje langt ude ! « 
» Javist så , «  lo kokken ,  » det er noget , 
man kan bilde bønder ind . Det er bare en 
sort springerfisk . « 
Så tog han fat igen på sit yndlingsæmne . 

hvis Erik havde været bonde som han , så 
ville de nok have fået ham til at tro , det 
var en oljetrøje , eller en anden stor løgn . 
Og han skulle da heller ikke tro , at han slap 
helt fri for sådannoget . Det ville ikke være 
så skeløjet endda at gå til søs , når man ikke 
skulle døje alt det vrøvl , de bilder én ind . 
Gudfaderbevares ! Da han var søsyg første 
gang og sad i kabysen og havde sin mas 
med at holde sig for ærterne , der stank , 
så var styrmanden kommen hen og havde 
sagt , at han måtte gøre noget for det , for 
han var helt grøn i ansigtet , men styrmanden 
havde en doktorbog , og deri stod , hvad der 
var godt for søsyge . Og så var kokken naturlig 
bleven så glad , han kunne blive , og derpå 
var styrmanden kommen med et stykke fedt 
flæsk , som han havde bundet fast i en tjæret 
sejlgarnstråd , og han sagde , at det skulle 
han bare sutte på , så ville søsygen nok gå 
over , men han skulle holde godt fast i snoren , 
for at det ikke skulle gå ned i halsen . 
» Suttede du så på det da ? « 
» Ja , for ærterne lugtede så væmmelig , 
ser du — ja gu’ gjorde jeg det — ptøj !  . . . 
Men de fik da heller ingen ærter den dag , 

hi hi ! «  og kokken lo så bredt , hans tykke , 
blå læber kunne trækkes . — jøsses , nej , det 
var dog så grumme , hvad de havde hittet på . 
En gang havde de fået gennet ham op i mærset 
for at kigge efter et fyr , der ikke var der , 
bare for at de i ro og mag kunne æde alt 
søndagssulet fra ham . Og så havde de bildt 
ham ind , at loglinen , der blev skudt op agter 
ude , var til at fiske makrel med , og at de bed 
sig fast i den lille træplade for enden , som 
hed  » flynderen «  , om Erik ikke vidste det , for 
det skulle han vide , og de havde taget sig et 
billigt grin ad ham , inden han opdagede , at 
de bare smed linen ud for at måle farten . 
» Håhov ! Det var en tyk én ! « 
De hørte en sø slå tungt og bragende 
ned mod dækket forude , og lidt efter kom 
vandet vældende agter ud i store , skummende 
strømme , det sprøjtede frem under kabysen 
og vaskede op gennem de sorte gulvfjæle , 
så Erik uvilkårlig trak fødderne til sig , 
skønt kokken trøstede ham med , at den skefuld 
tog såmænd ikke blanksværten af hans 
lakerede støvler . 
» Nu går’en ellers godt igen , «  sagde han 
videre og kiggede ud . Skibet huggede også 

kuling . ô7 
voldsommere i søen , og vandet i læ brød ud 
fra siden i stærkere flager og bredere skum . 
Og det klaskede hvert øjeblik mod den luv 
dør , som om nogen drev den ene spand vand 
efter den anden mod kabysen . 
» Det er rart , vi ikke har bramsejl på , « 
Sagde kokken ,  » så slipper vi da for at ride 
oppe på den svovlstik af en bramrå , men du 
skal se , den gamle nok vil ha’ overmærssejl 
ind før aften — halløj  ! stå fast på skankerne , 
Kristian ! « 
Det var letmatrosen , der gik forud , og 
kom til at rutsche ned ad det glatte dæk , til 
han fik tag i skanseklædningen . Det var en 
lille , bred fyr med opstoppernæse , et fedt , 
skægløst ansigt og små , grå griseøjne . Han 
havde høje søstøvler på og bukserne stukne 
ned i skafterne , en gammel uldtrøje tittede 
frem under oljetrøjen , sydvest på hovedet , et 
gloende rødt tørklæde om halsen , og et par 
store islandske vanter på hænderne . 
» Pas vel på vanterne , Kristian ! «  råbte 
kokken ,  » ellers kan det nok hænds , der vanker 
til dig af Dorte ! « 
» Kæft , kok ! «  svarede Kristian , men han 
lo helt godmodig ind til ham , så hans øjne 

kun var at se som et par streger . Erik 
spurgte , hvad der var med vanterne . 
Jo , der var meget ved dem . Havde Erik 
ikke set , at der var syet noget på dem ? Det 
var et hjerte og et anker , og det var syet med 
rødt uldgarn . Dem havde han fået af Dorte . 
Det røde halstørklæde med , forresten . Dorte , 
hun var et bitte pigebarn , som han havde fået 
sådan til kærest , sidst han var hjemme . De 
havde vist set hinanden et sted , hvor de 
dansede . Hun tjente nok derinde i byen . 
Kristian havde forresten altid været en 
slem knægt efter tøserne — nåda ! Men' 
hende her hængte han i med . Han skrev 
til hende mindst én gang i hver havn . Og 
derfor gik han nu også og pressede den 
med deherre vanter . De andre gjorde gruelig 
grin med ham , men han var helt vigtig af 
dem , sgu . Navnlig det hjerte og det anker , 
det syntes han nu var så kønt hittet på af 
hende , for hjertet det skulle sige , at hun 
holdt af ham , og ankeret det var ham , for 
han var jo sømand , og så skulle det også 
betyde sådannoget som trofasthed , fortalte 
Kristian . Og det syntes han nu var så grumme 
nydeligt hoho ! men nu kom det an på , hvor 

længe den trofasthed holdt ud , for søfolk er 
nu engang søfolk , og der er langt fra havn til 
havn . Vorherre bevares , han kunne såmænd 
ikke sige Kristian noget på , men det var jo også 
så nyt . Lad os se om et par år . For Kristian 
havde nu altid været slem efter tøserne . 
Forresten var det da også svært hedt dette 
her . Han havde købt en hel del sager med 
hjem til hende . Om Erik kunne huske , at den 
gamle havde syntes , at det var meget , Kristian 
tog op af sin hyre den sidste plads , de var på . 
Og så var Kristian bleven lige så rød i hovedet 
som en tyr . Det var bare for at købe hende 
stads . Han havde både sirts til en kjole og 
et sjal og et spejl og en smørbix og tallerkener 
og sådannoget med hjem , og hver dag , når 
han var kommen til køjs , lå han og snakkede 
om , hvordan han skulle smugle det ind derhjemme , 
om han skulle gemme det i sin køje , 
når toldvæsenet kom ombord , eller om han 
skulle se at få det op på mærset . Og så 
gjorde de sjov med ham 'og sagde , at han 
skulle da passe på , at der ikke blev for megen 
sø , så alle tallerkenerne kom spaserende ned 
i hovedet på smørstikkerne . 

o 
» A , ptøj for satan , hvor det er et 
grimme vejr ! « 
Skipperen og styrmanden kom op på dækket 
og gav sig til at gå langskibs i luv side . 
Når de gik forbi kabysen , kunne Erik gennem 
døren høre , hvad de talte om , ellers mægtede 
han kun lige at skælne deres stemmers lyd og 
støvlernes trampen mod dæksplankerne . De 
talte om vejret , og om det blev værre eller 
bedre , hvor langt de kunne komme inden aften , 
og om de skulle have lidt varmt til aftensmaden . 
Erik sad og gottede sig ved sin lune plads , halvt 
døsig af at lytte til vandet , der skyllede over 
dækket , og af heden derinde . Han hørte der 
blev råbt på Kristian , som lidt efter kom 
løbende forbi udenfor den lukkede dør , slæbende 
med de tunge støvler . Kokken stak 
hovedet ud og mældte til Erik , at nu skulle de 
nok til at tage det overmærssejl , skulle han se , 
for styrmanden havde taget roret i stedet for 
Jakob , matrosen , og Kristian og Jakob gik forud . 
Et øjeblik efter kom Kristian og stak sit 
hoved ind i kabysen :  » Kok , har du lidt kaffe 
i kedelen . Lad mig få en slurk . « 
Kokken skænkede sindig kaffe i et krus , 
der bar tydelige mærker af de hænder , han 

for lidt siden viste Erik , og spurgte :  » Nå , 
er det så overmærssejl , der skal tages ? « 
Men Kristian havde travlt :  » Rap dig nu 
en kende , dit sorte asen ! Nej , det er bare 
klyveren denne gang . «  og så satte han kruset 
for munden og slubrede kaffen ned . Erik sad 
og så’ på hans tykke kinder , der stak frem 
udenfor kruset , og de grove , røde uldgarnssting 
på vanterne , der dannede hjertet og ankeret . 
Han grundede på , hvordan vel Dorte kunne 
se ud , og dannede i sin drengetanke et billede 
af hende i lighed med en bondepige på et 
kobberstik i hans faders stue . 
» Nå , Kristian , «  kom skipperen og sagde , 
» skal vi se at få det sejl ned . « 
De to gik derpå forud . 
» Du skal nok se , at overmærssejl skal 
ned bagefter , «  sagde kokken . 
Erik var ganske glad over , at han ikke 
skulle være med der forude . Han hørte 
hvert øjeblik søen pøse ind over boven . Nu 
gav de sig til at synge åhøj derhenne , mens 
de halede sejlet ned , og han kunne høre sejldugen 
slå og dundre som en fjern torden . 
Han smilede af velvære som et sovende barn 
og sad og stirrede på det ildrøde hul i komfurlågen 

og det blanke skær , der gled over kokkens 
ansigt , mens han sad bøjet forover med 
hænderne under hagen og spyttede på lågen 
for at få den til at snærre .--- 
han for op . Forude bragede og brasede 
det , som et vandbjærg var faldet på dækket , — 
et skingrende skrig — trampende søstøvler 
hen over dækket , skipperen kom farende bleg 
som en død , viftede med hånden , bag ham 
skyllede og hvirvlede og kogte et helt hav . 
» Luf ! luf ! «  skreg han . Kokken og Erik var 
i et nu på dækket . De så’ skipperen stå helt 
henne agter og kaste loglinen ud , og styrmanden 
snurrede rathjulet til sig med fortvivlet 
hast , mens han vendte hovedet om og 
stirrede over hytten agter . 
» Mand overbord ! «  brølede kokken og slog 
ud med armene . Erik sank i knæene , det 
isnede ham i nakken , men han var i samme 
øjeblik oppe ved det luv storvant og så’ ud 
over vandet hen forbi skipperen , der holdt sig 
i lønningen med den ene hånd , mens den 
tynde logline pilede gennem den anden . 
Erik blev halvt blændet af de urolige 
bølger . Hver skygge , der steg , syntes ham 
et menneskehoved .  » Hvor ? hvor ? «  skreg han 

angst .  » Der ! der ! «  svarede én , og han så’ 
nu først kokken og Jakob stå ved lønningen 
agten for ham . Han havde ikke hørt dem . 
Og nu skælnede han også i en sø , der skød 
op langt borte , noget sort , der var mørkere 
end det andet sorte , det vippede og blev 
borte . A ! havde han fat i linen ? Havde 
han dog bare fat i linen ! Jo , han havde fat 
i linen ! Bare den måtte holde ! Skibet var 
langsomt løbet i vinden , duvende tungt i den 
svære sø , men nu gik loglinen ikke mere , og 
skipperen begyndte at hale ind . Ganske 
forsigtig ! Han firede , når skibets agterende 
hævede sig i søen , og linen strammedes , han 
halede til sig , når forenden steg , og linen 
slappedes . 
Erik våndede sig , for det varede så 
længe . Han stirrede hurtig og sky hen til 
de andre . Styrmanden holdt rattet med den 
ene hånd og så’ ud over hækken . Jakob og 
kokken stod krumbøjede af spænding , deres 
store , røde næver lå knugede om rælingen , 
så knoerne var hvide . Og skibet syntes helt 
uden vilje . Søen brød ind forude , råsejlene 
dundrede og slog , storsejlet smækkede frem 
og tilbage , storskødet raslede på sin jærnstang 

bag hytten , dunkede med blokken mod 
hækken , og roret huggede i søen . Og røgen 
fra kabysen sved ham i øjnene . Han hørte 
og følte det alt sammen pinagtig tydelig , han 
havde tid til at mærke sig hver eneste enkelthed 
i de lange , lange sekunder , mens loglinen 
blev halet ind , og det sorte ude i det grå 
blev større og større . Der kom en sø og 
slikkede ind om ham , han agtede ikke derpå , 
han krystede sig til vantet , som han ville 
vride tovene tørre , og bevægede læberne i ét 
væk og stønnede svagt . 
Men han kom nærmere derude . Nu kunne 
Erik se , at han havde mistet sydvesten , nu 
♦ 
kunne han se de udstrakte arme , nu så’ han 
vandet løfte hans hår , og nu kunne han skønne , 
hvor øjnene stirrede store og stive , så rent 
unaturlig store i det blege ansigt , der syntes 
at være bleven magert , siden han sidst så’ det 
i kabysdøren . 
Og endelig var han tæt nedenfor hækken . 
Skibets agterende hævede sig i søen , og skipperen 
firede på linen , kokken og Jakob sprang 
hen ved siden af hytten , Erik syntes , der blev så 
stille . Men i det samme smældede storbommen 
ud over deres hoveder , så det skjalv i skibet , 

råsejlene klaprede ikke mere , det tunge skrog 
væltede voldsomt bagover og krængede ned 
i søen , så den stod som en mur foran Eriks 
åsyn , mens vandet skyllede ind over ham . 
Han skreg , og agter ude skreg de . Skipperen 
halede ind på loglinen , og den gik let . Kokken 
og Jakob sprang over i den anden side , 
Jakob snappede låget af vagtsbænken og kastede 
det ud i havet . Og styrmanden stod foran 
rattet stiv og ret , med åben mund og kridhvid 
i ansigtet over det sorte skæg . 
Erik begreb straks det hele . Skibet var 
kommet for tæt til vinden og gået over stag , 
sejlene slog bak , og så var det drevet ned 
over ham — ham ude i søerne ! Var han gået 
under skibet ? Var han kommen op på den 
anden side ? 
Der stod de nu alle oppe . Skipperen 
havde kastet loglinen ud på ny , men der 
var ikke mere nogen fisk , der ville bide 
på den snøre . De stirrede sig forvildede og 
nervøse på de stigende og vigende sorte skygger 
derude , var ved at råbe : der er han , men 
så’ , at det blot var det gøglende hav , der 
bedrog dem . Og atter nyt håb og nye skuffelser . 
De mærkede ikke , at skibet drev og 

drev , skønt der skød et hvirvlende kølvand 
ud fra siden foran deres øjne . Men bag dem 
snurrede rathjulet fra den ene side til den 
anden , og ratkæderne raslede og rev . 
» Kan vi ikke sætte jollen ud ? «  spurgte Erik . 
Skipperen rystede på hovedet . 
» Men vi kan jo gøre et slag , måske vi 
kan få ham at se . « 
Han troede ikke , hvad han sagde , og de 
andre troede det heller ikke , men der var dog 
skyggen af et håb deri , der kunne være dem 
en bro over til virkeligheden , som den var . 
Så tog de fat med travl hast , halede forskøderne 
over og brasede fuldt og krydsede 
en tidlang , i små slag for ikke at være ledige , 
stirrede ud over vandet og søgte så længe 
som muligt at bilde sig ind , at det umulige 
kunne ske . Opgav så til sidst det hele og 
sejlede ad den vej , de skulle . 
Endnu en stund skaffede de sig arbejde med 
at bjærge et par sejl og gøre dem fast , overmærssejl 
og mellemstagsejl . Erik blev sat til rors og 
stod og så’ efter styrmanden og Jakob , mens de 
lå på mærsråen . Så blev da endelig også overmærssejlet 
gjort fast , som kokken havde snakket 
om en gang , der syntes ham længe siden . 

han kunne ikke lade være med at ryste , mens 
han så’ på de to deroppe . Han syntes , de 
stod i perterne meget mere skødesløst end 
ellers . Og det gjorde de måske også . — 
men omsider var der ikke mere at gøre . Den 
sidste tovende var omhyggelig skudt op , og 
hver gik for sig . Skipperen næsten løb op og 
ned ad dækket og så’ ned for sig , kun en gang 
imellem kastede han mekanisk et blik op til 
sejlene eller ud over de dunkle , farende bølger . 
Styrmanden stod i læ ved vantet og stirrede 
ned i søen og holdt sig for panden . Erik skammede 
sig over det , men han var lige ved at 
smile mod sin vilje , for det var så løjerligt , 
det så’ ud , som den store , stærke mand var 
søsyg . Jakob stod forude og holdt sig fast . 
Og kokken var krøbet ind i sin kabys . Men 
der fløj ingen røg ned i læ fra kabysrøret . 
Regnen drev ned , og mørket faldt på . 
Ingen sagde noget . 
Endelig gik skipperen hen til kabysen : 
» Kok ! vi må have tændt de lanterner . 
Og gør så lidt ild . Mad må vi jo have . « 
» Javel , hr . kaptejn ! «  svarede kokken helt 
tyk i mælet og kom ud af kabysen . Han 

skyndte sig hen til kahytstrappen og løb ned ; 
det lod , som han ville gemme sit ansigt . 
Jakob kom hen agter , han og skipperen 
mødtes og stod stille ved rælingen . Skipperen 
sagde lidt efter :  » Når vi nu har‘fået 
lidt mad , er det bedst , kokken og jeg tager 
vagten , så kan du gå til køjs , Jakob ! « 
» Javel , hr . kaptejn !  .  .  . Der er jo ikke 
noget at gøre ved det , men det bliver just 
ikke let at ligge dernede over Kristians køje . « 
Han stod en stund , og hans kinder var 
våde af regn og gråd . Pludselig slog han mod 
lønningen med knyttet hånd , bed tænderne 
sammen og sagde : 
» Det fæ ! at han også ville gøre forsejl 
fast med vanter på ! « 
Men Erik stod ved roret og så’ efter den 
lille sorte trekant på kompasskiven , at den 
ikke løb for langt til nogen af siderne . Og 
en gang imellem tørrede han øjnene med den 
kolde , våde hånd , når han ikke kunne se 
kompasset for sine tårer . 

hjemfart . 
Gæsterne kom løbende ned ad trappen for 
at se de nygifte køre bort . De flokkedes 
på fortovet med latter og larm , hede og bevægelige 
efter gildet og dansen . De råbte 
hurra for Harald og Mariane . Og farvel , farvel 
og lykkelig rejse ! Damernes lyse dragter og 
de sorte herrekjoler fyldte den snævre gade 
med fest , og så længe kareten kunne øjnes , 
var der viften af hvidt og lyd af muntre 
stemmer gennem den mørke aprilaften . 
De to i vognen bar lagets lystighed med 
sig . Den unge frue sad og lo , så hele hendes 
store legeme rystede . Det var fætter hans , 
der morede hende sådan . For han havde 
gået og surmulet hele aftenen , men nu lige 
på det sidste var han bleven tøet op af hendes 
farbroders gode vin , og så havde han holdt 

en lille forsoningstale til hende , og ligesom 
de kørte , stod han inde på fortovet og var så 
ynkelig at se på , det skind , han havde altid 
haft et godt øje til hende jo , og så havde han 
måttet stive sig af og havde lagt sin hvide 
handske på det snavsede vognhjul . 
Harald , der også var kendelig oprømt af 
den samme gode vin , morede sig lige så meget 
som Mariane over den sølle fætter hans ; han 
var jo så sikker i sin lykke , at han kunne føle 
sig højt hævet over en medbejler , der stod 
tørmundet tilbage . De sad begge og lo , til 
de var komne et langt stykke uden for den 
lille købstad . Men efterhånden veg latteren 
for en lystig samtale om de andre gæster og 
dagens hændelser , så talte Harald en tid ivrig 
og fortrolig om deres hjem og deres fremtid , 
mens Mariane holdt hans hånd og kun svarede 
lidet , og snart efter syntes hans tale og hans 
tanker at gå hver sin vej ; der blev lange 
pavser , og hun søgte til ham , og hans læber 
fandt hendes hede mund . Hun lagde sig til 
hvile i hans arm og vendte sit glade , blussende 
åsyn imod ham , han tog hende til sig og 
hviskedee og stammede , og hun lå med lukkede 
øjne og sitrede af fryd ved hans varme kind . 

og imens rumlede den tunge vogn sindig hen 
ad den våde landevej , ruderne klirrede , de 
store , træge hestes fodslag lød taktmæssig ind 
til dem , engang imellem hørte de kuskens 
søvnige råb til hestene , ellers var . der ingen 
lyd uden af hjulene , der skar i vejens grus , 
og nu og da et forfrossent fuglepip i hegnet . 
De to sad lunt og godt i rejsetøjet , den rå 
vognluft havde fortaget sig , og i stedet duftede 
roser og violer , så de åndede ene vellugt . 
Det var , som de førte et lille paradis med i 
haraids oldefadervogn . 
Men de havde fire mil til den gård , han 
havde i forpagtning . De var så berusede af lykke , 
at de syntes , timerne måtte være som et eneste 
minut , men førend de var halvvejs hjemme , havde 
de erfaret , at tiden var sejere end deres lykkerus . 
Det var , ligesom deres elskov sivede bort i 
træthed , de trykkede sig ind hver i sit hjørne , 
den unge ægtemand havde møje med at holde 
øjnene åbne og kunne ikke afværge en gaben ; 
havde han endda turdet tænde en cigar , men 
det gik nok ikke an , og den unge frue sad 
mødig og mat med klam pande og sviende øjne . 
Lidt efter midnat nåede de en kro ved 
vejen , hvor hestene skulle bede . Harald gik 

ud for at røre sig lidt , Mariane blev siddende 
og stirrede ligegyldig ud i rejsestalden , hvor 
vognen holdt , og lyttede efter hestene , der 
gumlede i krybberne og imellem slog en hov 
mod stenbroen . En søvnig staldkarl gik forbi , 
med den ene hånd gemt under sit forklæde 
og en lygte i den anden . Lyset faldt hen 
over en tilstænket holstenskvogn og løb op 
ad den nøgne , smudsiggule mur . Der var 
sådan en øde uhygge derude , at hun lukkede 
øjnene og lænede sig tilbage . Hun hørte 
kusken trampe op og ned og slå armene 
sammen for at få nattekulden af sig . Så gik 
han hen til hestene . 
Og lidt efter kom hendes mand igen , 
han åbnede vogndøren , stod et øjeblik derude , 
men steg så let og sagte op i vognen , som for 
ikke at forstyrre hende . Der fulgte et drag 
af kold luft med ham , hun puttede sig ned i 
sit forværk , og så kørte de atter . 
Han satte sig varsomt til hvile , og hun 
nænnede ikke at tale til ham , han kunne nok 
trænge til søvn , han havde jo rejst hele forrige 
nat ; hun lyttede efter , om hun kunne høre 
på hans åndedrag , at han sov , men han trak 
nu altid vejret så let , og så klirrede de 

ruder som de skulle springe i stykker ; .men 
han var vist faldet i søvn lige med det 
samme , for han pralede af , at han havde 
sådan et godt sovehjerte . Og hun følte selv 
sine egne tanker fare rundt uden midtpunkt , 
på veje til at blive til billeder . Der kom hendes 
farbroder , som han havde siddet og fingret 
sig i skægget , mens han tænkte på sin tale ; 
der var så toldforvalterens frue med den søgrønne 
silkekjole , så lød der salmemelodier fra 
kirken gennem hendes sind , lidt efter så’ hun 
præstens fede , hvide hånd med fregnerne , og 
så var det fætter hans . 
Hun var lige ved at lade hans billede glide 
fra sig med et halvt smil , men så var der noget 
ved det , som overraskede hende og fik hende til 
at vågne . Hun havde moret sig over hans omtågede 
lykønskninger og den vingråd , der skælvede 
i hans røst , men det var ikke sådan , hun 
så’ ham nu . Der var ligesom en skygge over 
hans øjne , der var noget i hans blik — ja 
hvad var det ? Mishag eller sorg eller vrede ? 
Det var underligt , og det var ubehageligt . 
Jo , nu huskede hun det . Det var den gang , 
hun gik ud af kirken ; da havde hendes blik 
strejfet ham , og da havde han set sådan ud . 

men det havde hun helt glemt . Sikken det 
så kom dukkende frem nu . Der var noget 
irriterende ubehageligt i det , ligesom noget 
kendt , og det passede slet ikke til fætter hans’ 
melede ansigt . 
Men hun ville sove . Og hun følte søvnen 
nærme sig , hendes fantasi blev frodig , og tankerne 
løb hen i huj og hast , men der var 
ligesom en bevidst understrøm , der tumlede 
med dette blik og dets betydning , hun følte 
det spænde sig om brystet og en gnavende 
uro og angst allerinderst inde . Hvad var det 
dog ? Hvad var det dog ? På en gang strøg 
det koldt ned ad hendes isse , hun rettede sig 
op og sad sitrende og lysvågen . At hun dog 
ikke straks havde set det ! Det var jo Herluf , 
hendes første mand ; sådan plejede han at se 
på hende , når han syntes , hun blev for kåd . 
Det var jo stakkels Herluf ; men hvor havde 
fætter hans fået det blik fra ? Hun sad en 
stund og trak sig i hænderne og sukkede ; 
hun følte sig pludselig så ene ; hun havde lyst 
til at søge ly hos Harald , men det var synd 
at vække ham , og det var jo også tosseri at 
tænke videre på det . 
Men hun kunne ikke lade være , og fortiden 

var i et nu blevet uafrystelig levende i 
hende . Den havde ellers så længe været helt 
fremmed for hende , hun kunne godt huske alt , 
hvad der var sket , men det var kun med forstanden , 
mere som noget , hun havde læst , end 
som noget , hun havde oplevet . Det var trængt 
så langt tilbage i det år , hun havde været i farbroderens 
hus mellem de mange nye ansigter , og 
da hun så blev kendt med Harald . Hun havde 
nok tit tænkt på det ; ved bordet i dag havde 
hun sammenlignet den lystighed , der var , med 
hendes stilfærdige bryllup for seks år siden ; men 
det var altid helt ude i grænsen af hendes 
sjæl  ; hun kunne ikke mindes , det havde været 
inde i midten , i hendes egne levende følelser . 
Og nu kom det på en gang voksende ud 
af hendes hjerterod , lyslevende fra søvnighedens 
urolige mørke , og det var så pinligt . 
Hun ville støde det fra sig , men det kom 
igen , dette dvælende alvorsblik , og det førte 
hver gang en hel hærskare af levende minder 
med sig , bevægelser og tonefald og ord og 
handlinger , som hun troede døde og glemte . 
Det var , som hun havde taget en sten bort 
og nu så’ det vrimle af allehånde kryb , der 
næres af forrådnelse . 

hun sukkede og . bed tænderne sammen . 
Hun hagede sin tanke fast i dagens oplevelser 
for at få ro , hun gennemgik alt , hvad hun havde 
sagt og gjort , men hun mærkede , hvordan Herluf 
vred sig igennem det hele , og hun opdagede , 
hvordan hans væsen var vævet ind i hendes . Det , 
som hun troede var hendes eget eje og ingen 
andens , skønnede hun skrev sig fra ham . Der 
var en bog eller et billede , hun havde rost , for 
han havde lært hende at sætte pris på dem ; der 
var en mening , hun havde forsvaret , den havde 
hun fra ham ; der var stemninger og idealer , 
som var hans , før de blev hendes . Hun følte 
sig gennemsyret af ham , og det pinte hende , 
hun væmmedes ved det , det var , som mærkede 
hun en død tyngsel i sig . Hun smilede bittert 
ad sig selv . For en time siden ville hun have 
svoret på , at hvad hun havde i sig , var hendes 
eget , og nu kunne hun pludselig forfølge det 
til den dag og det sted , hun havde tilegnet 
sig det , og hun kunne huske , at hun før 
tænkte lige det modsatte . Der havde blot 
ligget som en tynd skorpe om det , og nu var 
den splittet af et blik i drømme . Det snoede 
hende ind i bløde , seje bånd , hun kunne 
vride sig i dem , men ikke slippe løs . Det 

ærgrede hende , hun ville ikke have det . Det 
gamle skulle være forbi , hun ville ikke tage 
nogen skygge over i sit nye liv . 
Hun lænede sig frem med et ryk og gned 
den duggede rude med sin behandskede hånd . 
Udenfor var det begyndt at blæse , og himlen 
var klar . Det suste gennem de bladløse træer , 
og stjærnerne sad mellem kvistene som små 
gyldne frugter . Men jorden var mørk og øde , 
de dunkle marker tabte sig trøstesløst i natten  ; 
det var , som de aldrig skulle grønnes af korn , 
og mulden havde mistet sin kraft . Hendes 
tanke blev angst for en busk , der stod utydelig 
i mørket , for en pippende fugl , der kunne 
være et varsel , for hjulenes lyd og vandets 
rislen . De hvide mærkesten langs vejen syntes 
hun stod som gravminder på en kirkegård . 
Og sæt nu , Herluf vandrede derude bag vognen 
og krøb op og kiggede ind gennem det lille 
glas ! ----o 

a snak , og tossehoved , som hun var ! 
Hun lagde sig tilbage og stirrede frem for 
sig med knyttede hænder . Hun ville ikke 
vige for det , hun ville se det i øjnene . Kom 
det her i natten for at anklage hende ? Hun 
var ingen synderinde , at det skulle have lov 

til det . Hun fortrød ikke , at hun havde giftet 
sig igen . Og hun ville ikke give sit ny 
ægteskab bort , om hun atter kunne få sit 
gamle . Hun var ung og havde sin levende 
ret , og hun havde krav på oprejsning . For 
der havde ikke været megen glæde i hendes 
første ægteskab . Han holdt af hende , det 
gjorde han , det vidste hun , han var altid så 
venlig og hensynsfuld , og hans øjne kunne 
spørge så blødt og tale så blidt , at hun følte 
sit bryst svulme . Og det var egentlig for de 
øjnes skyld , hun havde forelsket sig i ham ; 
hun havde næsten glemt det , men nu dukkede 
det også frem , og det var da også mest i begyndelsen , 
for siden — det for igennem hende , 
at der var noget lignende i haraids øje , som 
havde draget hende til ham . Men hos Harald 
var det meget rigere og fuldere og varmere , 
hos Herluf havde det snarere været glimt , der 
kom og blev borte . 
Der måtte vist være noget af et forsyn i 
sådannoget , en harmoni mellem hendes sjæl og 
den , der spejlede sig i sådanne blikke , det var 
hendes bestemmelse vist , netop at blive draget 
af dem og bundet til dem . Men hos Herluf 
var det ligesom glippet , og deraf kom det vel , 

at de to aldrig blev passede rigtig sammen . 
Det var som en melodi , man mærker stige 
frem i sig , men så bliver den borte lige på 
en gang , man kan ikke finde resten , og ens 
liv er forspildt , hvis den ikke findes . 
Hun kunne huske , at Herluf engang havde 
talt om , at en mand i grunden altid elskede 
sin moder gennem sin kone ; det han syntes 
om hos hende , var noget , han holdt af , fordi 
han havde truffet det hos sin moder — men 
nej , nej , det var ikke rigtigt , det kunne hun 
slet ikke forstå , det var en højere bestemmelse , 
der dannede den ene for den anden . 
Og nu havde hun fundet den rette , det var hun 
vis på , så vis på . Første gang — det var en skuffelse ; 
hun havde aldrig set det så klart som nu . 
Hun trak lidt på læberne ved tanken 
om , hvordan hun i grunden den gang havde 
løjet og hyklet for sine egne følelser for at 
bilde sig ind , at hun var lykkelig . Kærligheden 
var livsens forædlende vand , havde 
Herluf sagt , men hun havde båret det i en 
revnet krukke ; hun dækkede for revnen med 
sine hænder , men det sivede ud mellem fingrene , 
og krukken var tom , mens hun ville 
bilde sig ind , at den var fuld . Den havde 

været tom under hans sygdom og i sørgetiden , 
da hun virkelig syntes , at hun var så frygtelig 
o 
ulykkelig . A — 'hun var vist egentlig et slet 
menneske ! Men hun kunne ikke gøre ved 
det , hun kunne ikke forandre sin natur , og 
hun havde kæmpet så redelig med sig selv , 
det var hendes pligt at holde af ham , og selv 
om hun var noget vrippen somme tider , så 
havde hun dog for det meste kunnet tæmme 
sig og ikke blot i ord , også i tanker . 
Og egentlig havde hun da også holdt meget 
af ham den gang ; han var så rar . Men 
alligevel , der var så underlig koldt og trist i 
hans hus , han var altid så god , han sagde 
ikke et ondt ord , men der var sådannoget 
tilknappet og reserveret over ham , hun blev 
noget forlegen ved ham , han gav sig ikke hen 
til hende , han bragte ingen glæde med sig , 
og hun kunne ikke leve uden glæde — lyse 
farver og klingende musik og latter og ungdom . 
Hvad kunne hun have fornøjelse af , at 
han var sådan en dygtig læge ? De havde 
siddet derude i doktorboligen i den lille 
bondeby — det var den , de kom forbi før ; 
det var der , de bedede ; det havde hun slet 
ikke tænkt på dengang — og det var tit 

mange dage i træk , han var borte det meste 
af dagen og tit om natten med , og var han 
endelig hjemme , havde han næppe et kys og 
et kærtegn for hende ; hun syntes somme tider 
at han næsten skammede sig ved at have giftet 
sig med hende , men hun vidste , at han holdt af 
hende , meget mere end af nogen som helstanden . 
Og så satte han sig til at læse i sine 
doktorbøger og ville have hende til at interessere 
sig for hans patienter og deres sygdomme , 
og hun gjorde sig virkelig så megen 
umage , blot for at få lidt gengæld , skønt uf ! 
— hun var lige ved at blive dårlig , når hun 
om morgenen kiggede ind i konsultationsstuen 
og så’ en gammel bondekone sidde derinde og 
rokke frem og tilbage i stolen og så tænkte på — 
og så den afskyelige stank af karbol , som han 
altid førte ind i stuerne . Og hun holdt så meget 
af vellugt og alt , hvad der er rart og lifligt . 
Når han endda havde holdt rigtig af 
hende , så hun kunne mærke , at han mistede 
magten over sig selv , så han kunne gøre 
en eller anden tosset streg , sige en sød , dum 
ting og ikke stå så evig uangribelig , men 
sitre som et menneske , ydmyge sig for hende , 
bøje sig ned til hende , lade hende føle sig 

mindst som hans jævnbyrdige , der dog også 
kunne gøre ham godt og bringe ham glæde . 
Men det var altid hende , der blev den lille . 
Der var som is om ham ; hun havde sendt al 
sin lidenskab mod ham , men han var ikke til 
at tø ; det var altid hende , der mistede besindelsen 
og tiggede ; han var altid rolig . 
Hun rødmede af skam ved at tænke derpå . 
Det var hende en fornedrelse at mindes det . 
Men det var dog næsten værre at huske tilbage 
på den tomme tid , der fulgte efter ; hun 
var så led ved sig selv inderst inde , men hun 
ville ikke være det bekendt , og hun pressede 
det stadig ned , når det trængte sig frem . 
Dengang havde hun vilje . 
Og så alle de dage hun havde siddet 
der ved sybordet , helt ør og tom i hovedet ; 
udenfor lå de flade , utålelige marker , først 
var de brune , så blev de grønne , så gulnedes 
de , og så blev de hvide , men det var hende 
så ligegyldigt , hvad farver de havde . Havde 
hun endda kunnet blive vred på ham , men hun 
holdt jo af ham alligevel , og han var netop dengang 
så skikkelig og venlig , så det var komplet 
umuligt at føle en ond tanke mod ham . Hun følte 
sig tvært imod så ulykkelig over sin glædesyge 

og unøjsomhed . Han gik jo der og sled i det 
for hende og alle de syge , og han var så træt , 
når han kom hjem , og han gik og skrantede ; 
han havde allerede den brystsyge i sig , som tog 
ham . Og så var der virkelig en lille tid , da 
hun følte sig helt tilfreds ved at ofre sig for ham 
og agte på hans ønsker , og det kunne måske 
være blevet lykken for hende — men så kom 
den lange sygdom . 
Hvis han var død pludselig — hvis han 
var bleven helt borte eller sådannoget — så 
var hun aldeles vis på , at hun ville have 
været hans enke alle sine dage og ikke 
andet . Men dette lange sygeleje og al den 
uhygge — al den væmmelighed . Han havde 
været så tålmodig og mild , han lå og tvang 
sig i hosten , fordi han vidste , det var hende 
ubehageligt , det havde hun godt mærket , hun 
havde været rørt over det og sad henne ved 
vinduet og græd så bitterlig . 
Men der var alligevel sådannoget legemligt 
ved de sygdomme — ellers synes man , at legemet 
er kun ligesom et hylster om sjælen eller et bur , 
men her fik hun da en følelse af , at legemet 
er nok lige så vigtigt som det andet , og efterhånden 
som hans legeme tæredes hen og blev 

næsten bare sygdom og elendighed , så gik det 
ligedan med ham selv . Hun kunne gribe ham 
i ikke at fatte dg forstå de simpleste ting ; det 
var næsten komisk , hvis det ikke var så 
sørgeligt , men han blev lige så mat i sine 
tanker som i sine arme . Hvis han var død 
pludselig , ville det altid have stået for hende , 
som om han måtte være til et eller andet 
sted , men nu havde hun ligesom kunnet tage 
og føle på , hvordan både legeme og sjæl 
blev borte , sådan gradvis sivede væk , og at 
legemet dog havde så meget at sige . Det var 
hende umuligt at tænke sig ham andet end 
som død og slettet ud af livet . Hun kunne 
lige så nemt tænke sig en lampe , der lyste , 
når oljen var brændt op . 
Men det var alligevel underligt at forestille 
sig — han , der havde været levende og 
varm , og hun havde holdt ham ved sit bryst , 
og han kunne have sådan dejlige øjne . Men 
i de sidste år havde han fået et sært skarpt 
ansigt , næsten truende , især når han sov , øjenbrynene 
lå helt langt ned , og tindingerne var 
så blanke og læberne pressede sammen og 
det sorte skæg — hvordan mon egentlig 
Harald så’ ud i søvne ? — hun skottede lidt 

angst til siden , men kunne intet se — han 
havde også mørkt skæg , hun måtte dog se at 
få ham til at tage det af , i det mindste noget 
af det — mon han kunne barbere sig selv ? 
Der var en kone , som kom og tilbød at 
barbere Herluf , da han lå i kisten — hvor det 
var uhyggeligt at se ham ligge der med det 
gule ansigt og det sorte skæg , — hvor han var 
udtæret ; og hans hånd , hun kunne se den 
endnu , præsten havde været der om formiddagen 
for at berette ham , og han tog om 
sølvbægret med den tynde , feberhede hånd , 
å og den ubehagelige sygelugt . Og det var 
tøvejr , og hun sad og så’ ud i den snavsede 
sne og hørte ham stønne henne i sengen , hun 
syntes , at kulden og det våde ude fra krøb 
ind i stuen og op i hendes ben , og hun følte , 
som om hun skulle dø og kulden gå ind i 
o 
hendes hjerte . A , hvor det var frygteligt at 
dø med det mørke bag ved og om sig . Og 
den lugt , der var så ubehagelig . Og så blomsterne , 
der lå og visnede på hans kiste . Der 
var de gule roser , hun havde plejet hele 
vinteren — det kvægede så rart at komme 
inde fra ham og lugte til dem . Det styrkede 
hende . Det var bedre end karbol . Hun havde 

skåret dem af alle sammen , de duftede og døde 
på hans kiste . Og hunden lå og skrabede 
uden for døren . Og Maren turde ikke gå i 
seng i mørke .----------- 
vognen rullede og skrumplede hen ad 
landevejen . Hun lå lænet bag over ; søvnen 
havde omsider fået magt med hende , men den 
var urolig , og drømmene drog gennem den . 
Hun drømte , hun var i sit gamle hus ; 
hun kendte det ikke igen , for hun kunne intet 
se , men hun vidste det . Hun var ganske alene , 
og huset var øde . Men udenfor hørte hun 
noget skrabe ivrig i jorden . Hun så’ ikke ud , 
det havde hun ikke behov , hun kendte godt , 
hvem det var , det var døden , der lå derude 
som en uhyre krokodille og kradsede under 
døren for at komme ind og få hende fat . 
Hendes hjerte slog heftig af angst . Hun vred 
sine hænder og ønskede : var der blot en 
kælder under huset , at jeg kunne slippe bort 
gennem døren der . Hun mindedes halvt , at 
der ingen kælder havde været , men i samme 
øjeblik stod hun i en gang og vidste , at dette 
var kælderen , og at døren var foran hende . 
Muren var af smudsige gule sten , og der var 
mursten på gulvet med den smalle side opad . 

hun kom til en døråbning , men gangen lå 
stadig dunkel foran hende . Over døren fik 
hun øje på nogle underlige takkede sten , der 
hang ned og var sirede med sorte cirkler og 
streger . Det trak koldt mod hende fra gangen . 
Hun gik igennem døråbningen og et par skridt 
frem . Der gik én foran hende , men hun 
kunne ikke rigtig se . Hvem var det ? Mon 
det var  . . . ? — han vendte sig , hun så’ en 
gul , mager hånd vinke sig , Herlufs truende 
bryn og blanke tinding og det sorte skæg . 
Hun vendte sig angst tilbage og så’ atter de 
skarpe takker over døren , og så sneg hun sig 
ganske sagte hen over trinet og flygtede ind 
ad gangen . For de takker var dødens krokodilletænder ; 
den havde lagt sig på lur efter 
hende og spilet sit gab op , og hun var gået 
ind i dens svælg . Og den havde lét i sit 
hjerte . Men sæt den nu gjorde sig til en 
slange og gled ind i kælderen  . . . ! 
Hun for op af søvne og stirrede forvildet 
frem . Luften var tung derinde , hun støttede 
sin hede pande mod ruden og så’ ud . Der lå 
stadig de øde marker , og træerne skred forbi , 
stive og døde , og stjernefrugterne var faldne 
fra deres grene . Himlen var skydækket , og 

vinden våndede sig , som den ikke kunne holde 
ud atvære til , for al den sorg , den så" . Vognen 
krøb langsomt frem over den tunge vej . Det 
var , som den kørte i en lang , sen række af 
andre vogne og ikke turde bryde ud . Den 
rokkede og knirkede og knasede i gruset , så 
langsomt , så langsomt , og duften af de døende 
blomster slog døsende sammen om hende . 
Det mindede hende — kunne hun da ikke 
blive fri ? Var der ingen hjælp ? Har de døde 
da mere magt end de levende ? — hun knugede 
sine hænder mod brystet . Og hestenes hovslag 
lød som en langsom , urimelig rytme :  » hvis — 
nu — den — der er død — ja  ; — hvis — nu — 
den "— der — er — død"— ja  . . . «  hun følte 
sveden på sin pande . Pludselig dundrede det 
hult under hestene , vognen kørte over en bro , 
meget langsomt , på en gang strømmede et 
skær af lys ind gennem vinduet , så hun måtte 
vende sit hoved bort . Lyset faldt over hendes 
rejsefælle og forsvandt . Og hun skreg vildt 
og kastede sig forover . For det var den døde 
mand , hun så’ ved sin side . — 

tømmerpladsen . 
Opad damperens sorte side gled stadig 
dovne sitrende gyldne linjer , som om et 
uendeligt net af guldtråde blev trukket op af 
søen . Men de blinkede ikke så blændende , 
nu da sollyset faldt på skred . Det blev atter 
til at nære sig for andre end nøgne negere 
med solskærm . Havnen havde det meste af 
dagen været som en gloende ovn ; fra flodspejlet 
strøg en ånde af ild , og over kajen 
dirrede luften , så man skulle tro , det hvide 
sand var kommet i kog og dampede . Men 
omsider lod den første lille anelse af køling 
sig mærke . 
Henrik , der sammen med matrosen Elias 
lå i jollen ved siden af dampskibet og ventede 
på kaptejnen , følte sig ganske pludselig vågnet 
til bevidsthed og velbehag . Han havde en 

rum tid blot haft en utydelig fornemmelse af , 
at hans hjærne var ved at smælte , og mærkede 
kun en sløv forundring over så længe det 
kunne vare . Nu gav han sig med ét til at 
stirre på de gyldne linjers løb så nysgærrig , 
som om han så’ dem første gang , skønt han 
mindst en halv time havde haft dem for øje . 
Og brosjovernes råb lød usædvanlig højt , syntes 
han , enten det kom sig af , at det tystnede 
mod aften , eller de også var vækkede af døs , 
eller han blot var bleven mere modtagelig . 
Der blev så overraskende livligt på en gang . 
Små bugserdampere pilede forbi hæsblæsende 
som hunde med tungen ude af halsen , en 
matros i rød skjorte vrikkede en hvid jolle 
langs damperen : det morede Henrik at se det 
hvide og røde spejle sig og brydes i den sø , 
jollen satte ; farverne var så friske . Så kom 
der en lang båd roende ; fire kvindemennesker 
i hvide nattrøjer sad hver med to årer og ved 
roret en skiden og skægget fyr med lammeskindshue . 
Et stykke ude drev en tømmerflåde 
ned ad floden . Midt på var der bygget 
en smule stråhytte , et par mandfolk gik rundt 
med lange stænger , udenfor hytten sad en 
kone med et barn , ved siden af hende stod 

en gris og åd .  » Den slagter de , når de kommer 
helt ned «  , forklarede Elias ,  » så sjokker 
de landværts tilbage til skovene , og så har de 
da proviant til hjemrejsen . « 
Bedst som de sad og kiggede efter tømmerflåden , 
duvede båden under dem , så der skød 
skum fra dens side . Det var kaptejnen , der 
sprang ned . Han kom til sæde agter , de 
gjorde los og roede afsted . 
Det var en mand af middelhøjde på et 
par og tredive , temmelig firskåren , frisk og 
lys i farve , med hvide tænder , et velplejet 
kindskæg og bløde , dunkle øjne . Når han sad 
i ro , kunne trækkene synes lidt slappe , skønt 
læberne var lukkede og faste . Mens Elias og 
Henrik roede ham opad floden , var han imidlertid 
overstrømmende livlig . Han smilede af 
velvære , øjnene spillede ham i hovedet , og 
munden stod næsten ikke stille . Det var en 
skam , de havde måttet vente så længe ; der var 
kommen en bekendt i besøg , og når de gode 
mennesker først gav sig til at snakke om deres 
rejser , sejlede de ligeså evig som den flyvende 
hollænder . Og det gik da ikke an at jage 
dem fra borde . Han spurgte Elias ud , om 
han nylig havde fået brev hjemmefra og hvordan 

de havde det . Han spøgede med Henrik , 
om han ikke havde sig en kæreste , han kunne 
få breve fra . Så fortalte han løst og fast om 
andre skippere , om toldernes grådighed efter 
bestikkelser og om de sidste havnetyverier . 
Henrik sad og lyttede og lo . Han kunne 
godt lide kaptejnen . Han var aldrig hoven 
og studs mod folkene , og så var han dog 
finere mand end de fleste . Det var en hel 
morskab at se på ham , som han sad der , frisk 
og ren i sit lyse sommertøj med skinnende 
hvidt om hals og hænder . Det var egentlig 
nok værd at vide , hvorfor han var bleven 
sømand . Han bar sig ikke ad som de andre , 
der gik op på et værtshus om aftenen og røg 
og drak og fortalte skipperhistorier . Han gik 
vist mere til musik og komedie . Og nede i 
sin kahyt havde han dejlige billeder , som han 
havde købt i Middelhavet . Styrmanden mente , 
at skibet nok engang kom i ulykke for de 
billeders skyld , desformedelst at det var mest 
nøgne katolske fruentimmer . Men styrmanden 
var hellig og noget af et hængehoved , så det 
agtede Henrik ikke synderlig . Han havde da 
set sådanne billeder før , både hos doktoren 
hjemme og i skolelærerens bøger . 

de var nåede til den anden side af floden 
og roede en stund langs med bredden . Det 
tyndede ud i husene her , så de måtte være 
ved enden af byen ; de kom forbi en gul 
sandskrænt med store nåletræer på brinken 
og drejede derpå pludselig ind i et smalt vand 
med gamle pakhuse og pladser på den ene 
side . Et par minuter efter styrede kaptejnen 
ind i en lille havn ved en tømmerplads . Da 
jollen var gjort fast , bad han dem vente her . 
Det kunne gerne vare noget , før han kom 
igen , men de havde jo taget deres aftensmad 
med , og så ville han håbe , de ikke måtte 
kede sig alt for meget . Det var da altid et 
rart sted til at grublisere over verdens dårligheder . 
Dermed sprang han op på slæbestedet 
og gik nynnende hen ad pladsen . Henrik 
fulgte ham en stund med øjnene , til han blev 
borte mellem bræddestablerne . 
Det var just ikke det morsomste ventested , 
man kunne finde . Ind mod land var der 
lukket for synet af lange rækker firkantede 
stabler af fjæle og planker . De kunne godt 
se ud til at have ligget sådan i umindelige 
tider , de var sorte af gammel fugt og vist 
ligeså frønnede som det forfaldne bolværk . 

der var øde og forladt som på jorden i begyndelsen 
af biblen . Ingen friske spor i sandet , 
ingen savbuk med gule spån nedenunder , ikke 
nogetsomhelst , der mindede om levende mennesker . 
Ens egen oldefader kunne have været 
her og set det , just som det nu var . 
Vandetselv lå sort og dødt og råddent , uden 
strøm og uden vippende sø . Det rørte sig lige en 
lille smule mod det side stinkende dynd inderst 
i havnen , hvor vandet var grundt ; ellers bredte 
det sig tykt som sirup mellem de skæve pæle 
i bolværket og træstablerne hinsides , der var 
byggede ud fra bredden . Det grønne slim 
dækkede de vanddrukne tømmerstokke , der lå 
underst i stablerne , og buldnede ud som frodige 
tjavsede flager i vandets urene dyb . Der var 
ikke liv uden af træge bænkebidere og grå 
midder på de gamle fjæle , der var ingen lyd 
uden af boblerne , der drev op fra bundens 
råddenskab og sukkede og brast , når de nåede 
dagskumringen . Aftensolen gød hele sin stærke 
stråleglans ind mellem plankestablerne , men 
det var som den sluktes i den tunge luft , der 
dvælede over dette døde og dyndede sted . 
Henrik fandt , det var en løjerlig landgangsplads , 
men Elias mente , at her var man allenfals 

i fred for gavtyve . Der var nok noget 
griset , men det var der jo alle vegne i dette 
land . Når Henrik havde været her nogle 
gange , vænnede han sig sagtens til det . 
Henrik brød sig slet ikke om at komme 
her mere . Han vendte ryggen til tømmerpladsen 
og stirrede over på den anden side af vandet . 
Der lå en flad mark med et par køer ; længere 
nede mod floden stod de høje nåletræer , de 
var komne forbi . Han kunne kigge mellem 
dem ind over byen . De grønne kirkekupler 
skinnede med dyb og tindrende glans i det 
synkende solskær . Den høje jærnbro over 
floden sås mod den røde vesterhimmel som 
et fint , sort netværk . Og solens luende blod-rose 
skimtedes mellem grenene på en hængende 
gran . 
Mens de spiste deres aftensmad , sad Henrik 
og fortabte sig i . gisninger over , hvad kaptejnen 
ville i denne afkrog . Elias mente , at han 
kunne vel sagtens have et ærinde , uden at 
Henrik just behøvede at vide det . Det kunne 
være , at afladeren boede herude eller en af 
hans bekendtere . Eller han havde mulig forretninger , 
eller også ville han købe en ting 

til sin kone eller måske bare gå sig en tur . 
Det kom da egentlig ingen af dem ved . 
Var han gift ? Det havde Henrik ikke 
vidst . 
Ikke det . Det kunne da ethvert fæ vide . 
Men han gik ikke med ring . 
Nej , det gjorde han nok ikke . Derfor 
sagde styrmanden . også , at han satte sin sjæl 
i fare . Men Elias kendte godt hans kone ; 
det vil sige , han havde været der i huset med 
besked til den gamle , når de var , hjemme om 
vinteren . Hun var skam et flinkt fruentimmer , 
endda hun var sådan en bitte spinkel én , men 
hun var så væver som en bogfinke . Det var 
besynderligt nok , for nogle kvindemennesker 
kunne aldrig få greje på deres hus , om de så 
havde begge næver fulde af penge . Men han 
var vis på , at om hun blot havde haft et par 
lejestuer med et bord og lidt stole , så ville 
hun have lavet dem til et lille himmerige . For 
der var det ved hende , at der var altid som blæst 
i alle hendes stuer og ligeså frisk som luften 
på atlanteren , men så havde hun det også så 
fint og fornemt som en grevinde , og alligevel 
var man straks tilsinds , som om man var hjemme 
hos sig selv . Man var nok ligesom lidt bange 

for at sætte sig på stolene i førstningen , men 
om en stund turde man snakke så frit som 
til sin egen moder . 
Det var da underligt , han ikke havde 
hendes billede på væggen dernede i sin kahyt . 
Holdt han da ikke noget af hende , mon ? 
Jo , gu’ gjorde han da begribeligvis det . 
Men det var da ikke noget selskab for en som 
hende at hænge i . Ok , de var ligesom et par 
kærestefolk , når han var hjemme . Hun kvidrede 
så lystig som en lærke om morgenen , og 
han skinnede som en nyslået toskilling , bare 
han så’ til hende . Men han var nu ligegodt 
en sær én . 
Så , hvordan det ? 
Jo , han var ligesom lidt af hvert ; han 
havde sådan sin egen gang . Han var ikke 
som andre mennesker og havde nogle meninger , 
som ikke stod i aviserne . Nå , men det ragede 
jo ingen andre . Og Elias mente , de kunne 
tage sig nyttigere ting til end at sidde og 
plydse op i den gamles sager . Han for 
sin part syntes , det var bedst at få sig  ,en 
lille lur , til kaptejnen kom igen . De skulle 
tidlig op om morgenen , og når det var 
så varmt , trængte én til at sove længe . 

det gjorde man forresten også , når det 
var koldt . 
Dermed lagde Elias sig ned i bunden , 
puttede sin hue under , hovedet og vendte 
ansigtet ind mod spanterne . Henrik sad en 
tid og hørte , hvordan det snorkede i matrosens 
kridtpibe , mens shagrøgen flød op over lønningen 
ud i luften ; så blev røgen borte og 
piben tav stille , men lidt efter lød der lange 
pustende åndedrag fra bunden af jollen . 
Henrik var ikke søvnig , men kedede sig 
ved at sidde der alene . Det kunne altid være 
morsommere at gå i land og tage omgivelserne 
en smule i øjesyn , mente han , og listede så 
forsigtig op af båden . 
Han drev ganske langsomt rundt på pladsen 
gennem det løse sand , der ikke gav lyd , når 
foden trådte . Det var slet ingen lille grund . 
Den gik ikke så kort et stykke langsmed 
vandet , og hele vejen var der bygget bræddestabler 
rækkevis ud i søen , så der var egentlig 
en fem—sex småhavne side om side . Den 
række stabler , der lå hinsides den havn , hvor 
jollen var fortøjet , løb skråt ud , så den omtrent 
mødte den næste række og dannede et trekantet , 
dunkelt bassin . De andre gik derimod jævnsides , 

åbne ud til vandet . Langs bredden var 
der sommesteder lidt bolværk , andensteds kun 
den flade dyndede strandkant . Inde på land 
lå ligeledes stabler af fjæle og planker , nogle 
enkeltvis , andre på rad med smalle gyder 
imellem . Udenom hele pladsen var der i 
gamle dage bleven bygget et plankeværk . Nu 
var det affældigt som alt andet her , skrubbet 
af mos og smulrende at tage på . Henrik 
havde lyst til at krybe op og se udover egnen , 
men han var bange for , at det skulle vælte , 
når han greb i det . Det behøvedes da heller 
ikke , for i den fjærneste ende af pladsen fandt 
han en låge . Den skreg ynkelig på de rustne 
hængsler , da han lukkede den op , og han 
måtte løfte den lidt for at få den over sandet . 
Der var ikke meget at se . En flad mark 
med lidt træer hist og her og en sandet vej 
langs pladsen . Et stykke oppe skinnede et 
par lys ; der måtte vel være nogle huse . Ikke 
et menneske at øjne . En mager hund kom 
travende nede fra stranden . Den ludede med 
hovedet og skævede sky til ham , da den 
luskede forbi . Ellers ingenting . Han gik ind 
og lukkede døren efter sig . 
Elias sov hårdt , da han kom ned til 

båden , og han gad ikke forstyrre ham . Så 
atter op i den muldne lugt mellem de mørke 
trætårne og langs det sorte vand , hvor boblerne 
steg og brast . Det var vel bare træthed , 
men han havde en fornemmelse , grangivelig 
som sandet ville hæmme hans fødder og holde 
ham fast . Han fik den tanke , at sandet sugede 
ham til sig og ville æde ham . Man kunne jo 
godt bilde sig ind , at alle de mennesker , der 
kom her , blev slugte af sandet . Det var både 
død og begravelse i ét . Og så slettede sandet 
alle spor efter dem , og ingen kunne ane , at 
de stod dernedenunder , ret op og ned , lige 
ved siden af hinanden , hjærneskal mod hjærneskal . 
Han lo ad sig selv over sit påhit , men 
kunne dog ikke lade være at gyse , da han 
lidt efter stødte til en sten med sin fod . 
På en gang fik han hjemvé . Det var dog 
så trist at være ganske alene i det fremmede 
land . Når han tænkte på det , måtte han så 
at sige snappe efter vejret . Og det var , ligesom 
han var bleven forstødt af dem der- • 
hjemme . Han følte næsten nag , mens han 
tænkte , at nu sad de sammen ved bordet , og 
hans plads var tom . Og resedaduften strøg 
ind ad det åbne vindu . Han fik sådan en 

længsel efter at sidde hjemme ved vinduet og 
mærke denne duft . Det var ligesom da han 
var søsyg og havde den mest rasende lyst til 
at få en drik mælk og et stykke fersk kød . 
Nå , det var jo narrestreger ; han var da ikke et 
barn mere . 
Nu var månen kommen op , og bræddestablerne 
kastede sorte , skarpe skygger . Det 
var egentlig synd , at alle de planker lå her til 
ingen nytte . Hvis mon de var ? Manden var 
o 
måske gået fallit . A snak , så havde de naturligvis 
solgt ud . Ja , de kunne jo rigtignok føre 
proces om det . Men det kunne da også gerne 
være , at ejermanden var bleven slået ihjel 
her , fordi han — fordi han----------- ? nå ja det 
kunne være det samme — men så turde ingen 
komme her , for man sagde , han gik igen . 
Og der var nogen , som en aften i tusmørket 
havde set ham liste ind mellem tømmeret . 
Det var naturligvis noget sludder , 
men sæt nu , sæt nu bare , at man gik ned ad 
denne dunkle gang , og ligesom man så drejede 
om hjørnet derhenne , så stod han der ganske 
stille i måneskinnet og kastede ingen skygge ! — 
det var nok snart bedst at komme ned til 
o 
båden  . . . A vrøvl , nu ville han netop løbe 

lige derud i måneskinnet , så han kunne se , der 
ingen var . En , to , tre — nej , hvor hans hjerte 
bankede-----------ha , ha , hvem var der så ? 
Nu ville han tænke på noget andet . Gud 
véd , hvordan kaptejnens kone så’ ud ? Hun 
havde vist glat sort hår og store blanke fugleøjne . 
Det måtte være rart at komme hjem fra 
en lang rejse , når man vidste , at ens kone sad 
og ventede én og blev så glad . Monstro 
pladsen her ikke kunne have tilhørt en mand , 
som havde sin lille kone i et andet land , men 
skulle være her og passe sit tømmer , og så 
var bleven helt dårlig af at længes og rendte 
fra det hele og kom aldrig igen . Hvad var 
det , der skreg ? 
Nå , det var lågen . Så kom vel kaptejnen 
endelig . Og så turde det nok være bedst at 
komme ned til elias-------nej , der var nogen , 
som talte ! Han trykkede sig ind mellem 
et par bræddestabler . Det var ikke godt at 
vide — men her var ikke rigtig trygt om 
natten i dette land . 
Han gik i en af de mørke gange og var 
næsten nået ned til det trekantede bassin , 
dengang han hørte lågen gå . Nu krøb han 
sammen i sit skjul og holdt vejret , mens 

stemmerne nærmede sig . Men da han havde 
sundet sig lidt , blev nysgærrigheden stærkere 
end angsten . Hvem kunne det være ? Han 
i 
tittede ned ad gangen og ud over den månelyse 
plads foran . Om der nu alligevel var 
spøgelser !  . . . Hist ovre stod de sorte , kantede 
stabler ; der gik bolværket og slæbestedet , og 
der kom to gående lydløst som genfærd , en 
rank og fyldig dame med bart hår og en herre 
i lyst sommertøj . 
Da de var nåede til slæbestedet , standsede 
hun . 
» Nu tror jeg ikke , jeg vil med længer , « 
Sagde hun og satte sig ned ,  » sid lidt hos mig . « 
Han tog plads ved siden af hende og strøg 
hende ned over håret , hun havde lagt armene 
på sine knæ og så’ ud over vandet . 
» Jeg synes alligevel , du hænger lidt med 
næbet i aften , «  sagde han ,  » hvad er der i vejen med 
dig , min pige ? Der er da ikke noget på færde ? « 
» Nej , ikke sådan , «  svarede hun ,  » det er 
ikke det . « 
» Nå , men der er altså noget andet ? « 
Hun sad lidt og borede med hælen i jorden . 
» Nu rejser du din vej — så bliver det 
vinter — så er du borte . « 

» Nå , ikke andet end det . Det skal du 
såmænd ikke tage dig nær . Jeg tænker forresten 
nok , jeg kommer her engang til i år . 
Og i hvert fald , de par måneder går skam 
hurtig . Og så bliver det forår , og så har du 
mig igen . « 
» Så du tror , de måneder går hurtig . De 
er ikke til at holde ud , bare . Jeg tør knap 
tænke på det engang . « 
» Ja naturligvis er det kedeligt nok ikke 
at skulle ses . Men véd du hvad ? Der er 
noget i , hvad den mand gjorde , der rejste 
væk fra sin kone for at komme til at holde 
mere af hende . Når jeg er borte , så tænker 
jeg på , hvor rart vi har haft det , og hvor 
rart vi skal få det . Og så er der da posten , 
lille ven , så vi bliver ikke helt skilte fra 
hinanden . « 
» Nej , du forstår mig slet ikke . Du kunne 
i og for sig godt rejse din vej et helt år , ja 
mere , det ville jeg ikke bryde mig om — jo 
naturligvis ville jeg længes efter dig , men det 
ville ikke pine mig sådan . « 
» Pine dig ? men hvad piner dig da ? « 
» Jo , det er det , at du rejser hjem . « 
» Men , kære — « 

» Ja , jeg véd det nok , det er dumt , men 
jeg kan ikke gøre for det . Det er rigtig søde 
breve , du skriver , men jeg er ikke glad ved 
dem , når de har det poststempel . « 
Han lo højt :  » Nu har jeg aldrig kendt mage . 
Jeg tror virkelig , du er skinsyg , lille Helene . « 
» Skinsyg ? Det kan du gerne kalde det , « 
Sagde hun lidt fortrydelig ,  » men kan du da 
ikke begribe , at når jeg tænker på , at din 
rigtige kone måske har kysset og kælet for 
dig , mens du skrev brevet , så bliver jeg 
rasende . Det er ligesom hun stjal fra mig . 
Akkurat ligesom jeg stjæler fra hende , når 
du er her . « 
Han sprang op og stillede sig overfor 
hende . 
» Nej , véd du hvad , det er dog virkelig 
at sætte tingene på hovedét . Hvor får du nu 
sådannoget i din lille hjærne ? Den bliver nok 
ligeså kruset som dit rebelske hår , hvad ? Min 
rigtige kone , siger du . Du véd jo dog godt , at 
du er min rigtige kone lige så meget som Emilie . 
Jeg kan ikke være hjemme om sommeren — « 
» Hjemme ! « 
» Ja , hjemme , hvorfor vil du tage dig 
det ord nær ? Det er dog der , jeg er fra , 

ligesåvel som du . Nå , jeg kan ikke være hos 
Emilie om sommeren , og jeg kan ikke være 
hos dig om vinteren . Men så har i jo ikke 
noget at lade hinanden høre , vel ? « 
» Jamen , når jeg nu véd , at du er hos 
hende om vinteren . « 
» Ja , se der har vi følgen af , at jeg var 
dum og skikkelig nok til at fortælle dig det . 
Men du er jo dog ellers en fornuftig lille 
kone . Hvor gider du da plage dig med sådannoget 
tosseri ? Hvad kommer Emilie dig ved ? 
Du har dog aldrig set hende og får hende 
rimeligvis aldrig at se — « 
» Jeg kan ikke lade være at tænke på 
hende . « 
» Tænk så lidt fornuftig da . Lad os bare 
tage ganske koldsindig på det . Sæt nu f . eks . , 
at jeg var enkemand . Tror du så egentlig 
talt , at du ville have sat dig fluer i hovedet , 
fordi du vidste , jeg havde holdt af min 
første kone , ja ligeså meget som af dig selv . 
Jeg tør nok bande en lille smule på , at det 
ville ikke have generet dig synderlig . Men 
nu har vi det jo da akkurat på samme måde . 
Når jeg kommer her til dig , er Emilie bare 
som et navn for dig , som om hun var død . Det 

er ligesom jeg selv kommer fra et helt andet 
liv . Overfor dig er jeg aog ganske og aldeles 
som en enkemand . Hvad kan det da gøre 
dig , om jeg har haft det godt , da jeg var 
gift første gang . Når jeg bare ikke river dig 
det i næsen . « 
Hun rystede lidt på hovedet :  » Kære , det 
er dog bare kunstigt alt det , du siger . Det 
rigtige er alligevel , at hun er til . Og hun 
tager dig fra mig . Men jeg vil ikke nøjes 
med en fjerdepart i dig , jeg vil have dig helt . « 
» Det har du da også . « 
» Har jeg ? Nej , véd du nu hvad ! « 
» Jo , det har du da rigtignok . Tag bare 
og se på tingene som de er . Der er hverken 
tale om en halvpart eller en fjerdepart . Der 
er ikke , om jeg så må sige , en eneste dråbe 
blod i mig , uden at den holder af dig . Det 
er noget rigtig snak , at man ikke kan have 
mere end én , som man holder af . Det er da 
ikke som med tømmer og fjæle , der kan måles 
ud og deles . Og når man nu kan , hvorfor skal 
man så ikke ? Hvorfor skal man gå og gøre 
sig livet fattigere end det er ? Javist , der er 
dem , som ikke har trang til mere . Men jeg 
er nu ikke af den slags . Det er sådan min 

natur at holde mig til flere . Og det er ikke 
på den måde , at jeg behøver at tage fra den 
ene for at give til den anden . Men hvad kan 
det så gøre dig ? Jeg holder lige meget af jer 
begge to , bare hver på sin måde . Hun er så 
rar og hyggelig , véd du , og du er så hed og 
hæftig . For pokker , man trænger både til 
storm og magsvejr . Man skønner ikke på det 
ene , uden man har det andet . « 
» Det kan være meget rigtigt , du siger , men 
det er galt alligevel , og det bliver ikke godt . « 
» Nej , hør nu Helene , lad os nu snakke 
lidt alvorlig om det . Du véd , at det ikke 
var rent løst og letsindigt , da jeg bad dig være 
min kone . Jeg havde tænkt mig om , og jeg 
sagde dig , hvordan jeg stod i det , og hvordan 
vi kunne leve sammen . Og da var du en 
flink pige og nok så kær . « 
» Ja , jeg véd det nok , kære , og jeg siger 
heller ikke noget ondt om dig . Det var tåbeligt 
af mig dengang , men jeg vidste jo ikke , 
hvad jeg gjorde . « 
» Men nu er du bleven så grumme klog , 
hvad , ven ? Men hvad er det da , du vil ? « 
Hun svarede ikke , men sad og snoede 
et bånd på sin kjole . 

» Du vil da vel ikke have , at det skal 
være forbi mellem os ? « 
Hun så’ op og rystede på hovedet . 
» Jeg kan ikke være til uden dig , «  mumlede 
hun . 
Han satte sig ned og klappede hendes 
hænder . 
» Lille pige , nu skal du skam se at sætte 
dampen op . Tænk bare på , hvor vi har haft 
det rart , vi to . Var det ikke morsomt , når 
jeg kom her til havnen , og du ventede mig den 
første aften . Den lille , rare stue med den rare , 
store lampe ! Og selv når vi skulle skilles , 
det havde jo også sin lykke , for vi følte , hvor 
meget vi holdt af hinanden , ikke ? Og kan 
du huske , når vi gik i den sorte skov om 
aftenen , der var så stille på de glatte grannåle , 
og jeg holdt min hånd inde på brystet af dig 
og syntes , jeg kunne høre dit hjerte , hvor det 
slog . Og så , når vi drev ude på strømmen om 
aftenen og sad ved siden af hinanden og 
spejlede os i vandet . Jeg gik hele dagen og 
glædede mig til , at jeg kunne smutte over til 
dig om aftenen , eller når du ville træffe mig 
i byen . Hvorfor skulle det være forbi ? Hvorfor 
skulle du ikke kunne glæde dig over det 

ligesom tidligere ? For det gjorde du , Helene . 
Der var ikke tanker af , at der var noget , der 
skurrede . « 
» Jeg tror nu , det var der alligevel . Kender 
du ikke det , at man ligger om natten , og 
så er der noget småt noget , sådan noget rent 
ubetydelig småt noget , som næsten bliver borte 
mellem ens fingre . Men lidt efter svulmer det 
og vokser og drejer sig , og man ligger og er så 
bange , for enten må man ligesom skaffe sig 
en rent overnaturlig kraft og knuse det , eller 
også styrter det over én . Sådan er det nu 
ved at vokse op mellem os , synes jeg . « 
» Det er jo bare feberfantasier . Men du 
er jo ikke syg , vel ? « 
» Nej , men jeg er ligesom valen og fryser 
indvendig . « 
Han stod lidt og bed sig i kindskæget . 
» Hum ! Nu tror jeg næsten , jeg kan forstå , 
hvorfor du ikke har holdt af at gå ind i byen 
med mig i den senere tid . Og nu tror jeg 
også , at det ikke så meget er skinsyge , du lider 
af , i og for sig . « 
» Hvad mener du ? « 
» Jo , jeg mener bare , at det er disse forbandede 
gamle fordomme , der har fået tag 

i dig . Herregud , Helene , er der virkelig gået 
møl i dig også ? Nå ja , det er jo ikke , hvad 
man kalder regelmæssigt , dette , her liv , vi 
fører . Og jeg ville for din skyld ønske , det var 
det . Men det er da heller ikke værd at bryde 
sig mere om reglerne end de fortjener . Gudbevares , 
det kan i de allerfleste tilfælde være 
meget praktisk og fornuftigt at holde på , at man 
kun skal gifte sig med én og gøre det til en 
regel . For de fleste mennesker kan kun leve 
efter sort på hvidt . Når de ikke har en reguladetri 
at gå efter , løber de surr . Og det er 
de evig glade ved . De går og kigger efter , 
hvordan naboer og genboer bærer sig ad , 
og så bærer de sig ligedan ad . De laver 
deres liv efter disse dumme gader , lige op 
og ned , altid ens , de lever efter en geometri , 
rette linjer , passer og lineal , sådan ,er 
de . Å hvor de havde inderlig godt af at 
komme lidt til søs . For der flyder det , der 
bevæger det sig , der er det aldrig ens . Der 
bliver man slebet rund som en sten og får at 
se , at verden ikke er firkantet . 
Nå ja , det gælder at holde tungen lige i 
munden . Men når man nu kan , hvorfor skulde' 
man så rende efter Per og Povl , som hverken 

kan eller tør ? Hvorfor fanden skal man lade sig 
imponere af sådanne rent praktiske regler , som 
om de var evige naturlove . Det er en kunst at 
gå udenfor reglerne uden at gå istykker ; men 
når man nu forstår den kunst ? « 
» Jamen det er . nu det , at jeg tror ikke , 
jeg forstår den . « 
O 
» A , tidligere har du dog godt forstået den . « 
» Ja , det bildte jeg mig ind , men det var 
ikke sådan alligevel . « 
» Ja , kære , det er nu altid sådan , at når 
man har fået en ny mening , så tror man , at 
ens gamle meninger var bare indbildning , 
skønt de måske var meget mere virkelige 
end de ny . Men brug nu dit kloge lille 
hovede , ven . Det er ikke andet end sådannogle 
nattedrømme , der er bleven siddende 
dig i blodet . Tag blot din vilje sammen , så 
skal du se — blæs på dem — så er de væk . « 
» Tror du da ikke , jeg har strittet imod ? 
Men de kom igen . « 
» Ja , hvad så ? Vi har jo altid griller , 
der kommer igen og ærgrer os . Men så slås 
vi med dem . Det hører da også til livets be* 
hageligheder . Hvis vi altid havde smult vande , 
så blev det snart lovlig vammelt at leve . « 

» Jamen det er ikke noget , der kommer 
og går . Det sidder fast i mig . « 
» Ja , det er fordi man giver det lov til at 
gro fast . Men det kan godt rykkes op endda . 
Javist , noget er der altid , som bliver tilbage . 
Det er alle disse gamle lærdomme , der æder 
sig ind i én ligesom gravrust . Der går disse 
træede skolemestere og tærper ind i os , at vi 
er skabt én mand til én kvinde ogsåvidere 
ogsåvidere . Nå , så bliver man voksen og opdager 
måske , at man er skabt til to og tre , 
ja og så krænger man den lærdom af sig som 
en sele , men der bliver altid spor af , hvor 
den har gnavet ens hud . Og selv om man 
er sådan en stadspige , som du er , så mærker 
man svien i det og føler sig måske så underlig 
ved at være fri , at man længes tilbage til 
seletøjet . Men det er og bliver dog ikke andet 
end dum , gammel lærdom . Og man kan gøre 
sig fri for den , det kan man . Hvorfor vil du 
da tage dig det så nær ? « 
» Nej , du , det er ikke det alene . For se , 
efter min børnelærdom måtte jeg da også 
skamme mig over at leve her som din kone , 
og vi er ikke gifte . Men det bryder jeg mig 
ingenting om , ikke en smule . Det tror jeg 

godt , jeg kunne være bekendt for alverden , om 
det skulle være . Og jeg er vis på , at der 
ikke er noget ondt i det . Når vi blot holder 
af hinanden , rigtig ægte og inderlig , så er 
Vorherre ikke vred over det . Om man er gift 
eller ikke , det tror jeg har mindre at sige . « 
» Netop du , netop ! Det var det , jeg sagde 
før . Folk i almindelighed skal have et bestik 
at gå efter , noget fast og bestemt , ellers 
slingrer de . Sådan kan de fleste ikke leve 
ordenlig sammen , uden at de har en præst 
til at vie sig i kirken . Og det kan være 
fornuftigt og hændigt nok , men der er ingen 
grund til , at de , der ikke behøver den gangkurv , 
skal bruge den . Men sådan er det jo 
dog akkurat også med det andet , om man 
har en eller to koner . Det gør i og for sig 
hverken fra eller til , det er hverken ondt eller 
godt , det kommer helt an på , hvordan det er 
mellem de og de tre mennesker . Og når det 
er godt , som det er med dem , så fanden i 
vold med naboer og genboer og geometri og 
gamle skolemestere . Og nu må du da virkelig 
indrømme , at sådan som vi har haft det , 
har vi spillet vor trekantede whist meget 
hyggelig og rart . Og tilmed — det eneste , 

der kunne plumre sagen , var der ikke . Det 
var noget andet , om i skulle have levet sammen 
begge to . Så ville jeg have betænkt mig 
lidt på det , inden jeg havde budt dig det . 
Ikke for det , jeg tror magelig , det kunne gå ; 
men det var dog vel risikabelt . Nå , men det 
er der jo slet ikke tale om . Men hvor kån 
du da gå og blive bange for sådanne indbildninger . 
Det er jo ikke andet end røg og 
skygge . Løft  .du bare dit lille , søde ansigt og 
vær kæk , min unge . Ser du , det er jo dog 
egenlig mig , som har det værste arbejde , det 
er mig , der skal styre mellem jer begge og 
holde skik på tingene . Men når jeg nu kan 
det ? Herregud , Emilie er jo hundrede mile 
borte fra dig , hvad kan hun da genere dig ? 
For mig er det så naturligt . Og for pokker , 
synes du , der er noget særlig fortjenstfuldt 
ved at gå og sulte sig her i livet ? « 
Hun sad lænet udover bolværket og tog 
sand og lod det glide mellem sine fingre . Det 
sydede som hedt jærn i det sorte vand . 
» Du taler idet fornuft , kære , «  sagde hun , 
» men det hjælper mig alt sammen ingenting «  . 
Hun tog atter sand i sin hånd og lod det 
falde i havnen . 

» Se , hvor det vand er sort «  , sagde hun 
lidt efter ,  » jeg går så tit herned om aftenen 
bare for at sidde og se udover det . Og så 
bobler det op dernede fra . Det er ligesom 
der kunne ligge én dernede og kalde og hans 
røst så kom op som store bobler . « 
» Jeg synes gerne , du kunne vælge dig 
et hyggeligere sted til dine aftenture . Det er 
naturligvis hernede mellem al denne råddenskab 
og elendighed , du har fået sådannogle 
usunde idéer . Du måtte såmænd hellere gå 
på en kirkegård . Der er der da en smule 
spor af levende mennesker «  . 
» Nej , her er rart , her er man i fred for 
alle andre , her kan man være ene med sig 
selv , rigtig ene , sådan at man får sig selv at 
se . Og når man sidder og længes og er 
urolig og slås med sit eget hjerte , så dulmer 
det at være hernede . Og jeg synes egentlig , 
at det er ganske kønt med de stille skygger 
fra alle disse høje planker  . . . Jeg vil sige dig , 
Herman , det kan ikke gå , som det går . Det 
er ikke gamle fordomme , som du siger . Det 
er meget mere , kan du da ikke forstå ? Hun 
skal ikke tage dig fra mig , hende derovre . 
Du skal ikke tænke på andre end mig . Der 

er ikke den ting , jeg ikke ville gøre for dig . 
Men jeg vil have dig for mig selv . Jeg er 
ikke en tynd og bleg pige , der kan finde det 
rart at give afkald . Jeg holder ikke af at 
resignere . Du må være min , ene og alene , 
hører du det . Hvorfor skal jeg ikke have lov 
til at være rigtig lykkelig ? « 
» Nej , nu har jeg aldrig hørt mage . Du 
er dog det underligste pigebarn , jeg véd . Som 
om du kunne få det bedre end du har . Nu 
ses vi så tit , at vi ikke glemmer hinanden , og 
så ikke så tit , at vi bliver kede af hinanden . 
Men tænk dig nu ganske koldsindig om , hvordan 
det ville gå , hvis vi brød overtvært med 
alt andet , som du vil have det . Hvordan 
skulle vi arrangere det , mener du ? Ja , jeg 
måtte begribeligvis opgive min plads . For 
der var jo ikke andet for end at rejse til 
Amerika . Og de penge , jeg har hjemme , er 
Emilies , dem kunne jeg da ikke tage fra hende . 
Tror du så ikke , det kunne knibe for os at 
komme frem derovre . Og nu har vi det så 
rart . Det er ikke sådan at få noget at tjene . 
Og jeg tror ikke , du ville synes rigtig om at 
få smalhans i huset . « 
O o 
» A , jeg er vis på , vi skulle sagtens klare 

os . Og jeg ville hellere have det småt end 
som nu . « 
» Jatak , det kender jeg . Jeg kan blive så 
arrig , når jeg hører sådannoget . Ja undskyld , 
kære , men det er den slags fraser , i pigebørn 
har så nemt ved . Det bliver bare gerne noget 
ganske andet i virkeligheden . Når krybben er 
tom , véd du — « 
» Jeg lover dig , at du skal ikke komme til 
at fortryde det . « 
» Ja , det kan du sagtens sige , men det 
véd du dog ikke . « 
» Jeg vil heller dø tusinde gange end du 
skal høre mig klage . « 
» Ja , hvad fornøjelse kunne jeg have af at 
du døde , lille Helene ? « 
» Men herregud , selv om det koster dig 
noget , kan du da ikke sagtens gøre det for 
min skyld . Hvorfor skal jeg lide ? Jeg må 
dog have samme ret som dig . Jeg har ofret 
dig alt og det gjorde jeg gerne , men hvad er 
det værd , når jeg ikke får dig helt . « 
» Jamen , man kan dog ikke gå helt op i 
kærlighed . Der er jo så meget andet , man 
trænger til . Man må have andre mål i verden 

ved siden af . Hvad kan det da skade dig , om 
et af de mål er en anden kærlighed ? 
» Det forstår jeg slet ikke . Skal det være 
alvor , så er da ens kærlighed ikke en blot og 
bar behagelighed ved siden af mad og klæder . 
Hvad det kan skade mig ? Men det er netop 
det , jeg mener , at når et forhold som her 
mellem os , der er udenfor det dagligdags , når 
man skal kunne leve i det , så må det også 
være over det dagligdags . Ellers bliver det 
søleri . Jeg synes , det bliver urent og uhelligt . 
Jeg må have et bevis . Jeg mener , jeg har 
ret til at kræve det . Jeg må kræve det , 
hvis ikke — « 
» Kære , da du holdt rigtig af mig , trængte 
du ikke til noget bevis . « 
» Det må du ikke sige , Herman , det må 
du ikke . « 
» Men , kæreste Helene , hvad vil du da , 
at jeg skal gøre ? « 
Hun tog ham om halsen og trykkede ham 
ind til sig . 
» Bliv hos mig , Herman , vær min alene , 
du véd ikke , hvor jeg skal holde af dig «  . 
» Jamen , du tænker jo slet ikke på Emilie .  « 
» Hvad kommer hun mig ved ? « 

» Nej rigtig , det er det , jeg siger ; hun 
kommer dig ikke ved . Men hun kommer 
mig ved . « 
» Du taler kun om dig selv . Kan du da 
ikke have lidt medlidenhed med mig ? « 
» Jamen kan du da ikke forstå , hvor jeg 
holder af Emilie ? « 
Hun slap ham og næsten stødte ham bort . 
Så bøjede hun sig pludselig ned efter en sten 
i sandet og slyngede den ud i bassinet . Den 
plumpede under , så det sprøjtede , og en række 
ringbølger bredte sig over det stille vand , til 
de klukkede og sukkede mod bræddestablerne 
rundt om . 
Hun stod og så’ efter dem , indtil den 
sidste var forsvunden .  » Jeg er så led ved 
mig selv «  , sagde hun omsider ,  » kære , det er 
så dumt , så dumt , at jeg har siddet her og 
plaget dig med min tossede snak . Bryd dig 
bare ikke om det . Nu vil jeg slå mig det hele 
af hovedet . Det er en skam , jeg har sinket 
dig med det , du må jo være træt , kære ven ; 
det var bare sådan et løst indfald . Det skal 
du ikke tænke noget på . Gå nu ombord , du , 
klokken er mange . « 
Han havde stået og flænget i sit 

tørklæde med rynkede bryn . Nu klaredes hans 
pande atter ; han gik hen mod hende og smilede . 
» Så , nu snakker min egen fornuftige 
Helene igen . Ja , det er disse nattefantasier , 
du kære , så rækker man efter det luftige og 
det umulige . Lad os bare ikke tage det for 
mere , end det er værd . Vi vil leve i dagslyset , 
vi to , ikke ? I morgen , når solen skinner , 
har du glemt alt det , skal du se . « 
» Ja , det håber jeg også nok , Herman . 
Men nu må du gå . « 
» Skal jeg ikke følge dig op ad vejen ? 
Jaja da . Godnat så , lille søde . « 
» Farvel ! «  hun knugede sig ind mod ham . 
» Kys mig , Herman ! « 
Henrik listede sig hastig ned til båden . 
Elias sad duknakket på en af tofterne og halvsov . 
 » Hvor har du nu støjet om ? «  spurgte 
han med søvnig røst . Henrik svarede et eller 
andet hen i vejret og gik ned på sin plads . 
Lidt efter kom kaptejnen hurtig gående . 
» Det blev længere , end jeg havde ventet «  , 
sagde han ,  » lad os så komme ombord «  . 
Men han blev stående en stund på bolværket 

og stirrede mod de små skyer , der 
drev hen over månen som kulrøg . Han tænkte 
måske på , hvad vejr det ville blive . Men 
mulig lyttede han efter , om han kunne høre 
en træg låge skrige på sine hængsler . Henrik 
sad og så’ ud over det blanke vand . Der var 
ikke en krusning at se i havnen , ikke en 
vovelyd at høre . Men ned ad åen drog sig 
en smal yindstribe som små blinkende sølvskæl , 
og hinsides bræddestablerne lige overfor 
måtte der også være en lille luftning , for han 
kunne høre vandet sukke og sive ganske svagt 
i tømmeret . Og var det en fisk , der slog 
op ? Eller var det en lille bølge , der listede 
sig ud mellem et par af de gamle fjællestabler ? 
For han så’ det lysne i måneskinnet , et enkelt 
hastigt glimt , der kom og svandt . 
» Nå «  , sagde kaptejnen og hoppede ned , 
» så glider vi «  . 
De roede let ned ad den stille flod . Der 
var ikke anden lyd end vandets rislen forude 
og årens tørre slag mod åretolien . Kaptejnen 
sad og styrede uden at mæle et ord . Han 
trak sig i kindskæget , sommetider smilede han , 
og sommetider faldt han i tanker . 
Elias halede stærkt på sin åre , som om 

han længtes hjem til køjen . Imens lod han 
sine øjne fare rundt . Snart hvilede de på 
kaptejnens ansigt , eller på skibene , der lå 
sovende og sorte i det milde , tindrende måneskin , 
og snart så’ han forud over sin skulder . 
Henrik holdt øje med sit åreblad , der 
blinkede i månelyset , når han bladede åren . 
Den taktmæssige rolyd gjorde ham efterhånden 
lidt søvnig , og hans tanker begyndte at gå 
rundt som propper i en sluse . Den øde tømmerplads 
og dagens hede , ord , han havde hørt af 
Elias , og mens han lyttede bag brædderne , 
det hvide ansigt med de dunkle øjne og 
hende derhjemme , der var sådan en lille 
fin én . Som han dog blev sløv af den åretakt . 
Men det var ligesom der arbejdede sig 
et spørgsmål frem igennem den , først utydeligt 
og latterligt ; det dreves bort , men gled frem 
igen ; han dukkede det ned , men det skød op 
påny , stadig klarere og stadig mere ængstende : 
hvorfra kom det lille bølgeblink i månelyset ? 

testamentet . 
Notarius foldede omhyggelig dokumentet 
sammen og stak det ind i den lange blå 
konvolut , rejste sig på sine stive ben og 
leverede det med et lille sirligt buk til den 
gamle dame i sengen . Hun snappede det og 
gav sig til at glatte konvolutens kanter med 
sine tynde , gule fingre . Mens notarius blev 
hjulpet i sin støvfrakke af de to opløbne 
kontorister , smuttede hendes små mørke øjne 
mistroisk over dem fra protokollen til deres 
støvler . 
» Er det nu vist og sandt , at det er i sin 
orden , som det skal være ? «  spurgte hun , da 
de sagde farvel .  » De holder vel da ikke mig 
gamle menneske for nar , hvad de ? « 
Notarius smilede medlidende og nikkede 
beroligende , men de to kontorister gjorde sig 

b5 
lange i deres sko som et par hanekyllinger , 
der skal til at gale . Og så var hun atter ene . 
Hun harmede sig . Nu gik de derude og 
gottede sig i solskinnet . Hun kunne tænke 
sig , hvordan byskriveren trissede af og gned 
sine kolde hænder som foran en kakkelovn , 
mens de to lange drenge daskede bagefter 
ligesom et par hundehvalpe , der er nærved 
at rende fra deres egen hale . De mente vel 
sagtens som så , at hun ikke mere ville komme 
til at slikke sol . Og så var det som der blev 
mere til dem , hæ ! Men fordi én går hen og 
gør testamente , er man da ikke lige på minuten 
til at putte i jorden . Og det håbede 
hun , at en og anden ville erfare . 
Men forresten kunne det gerne snart være 
forbi med denne træthed . Og hun var så underlig 
tung i sine ben . Det var også en skam , at 
hun helt gik glip af det gode , lune sommervejr . 
Hvordan mon det stod sig med hendes reseda 
og med stokroserne ? Hun var så evindelig 
vis på , at haven fik lov til at skøtte sig selv , 
som den ville . Men nu kunne de bare lade 
hende komme op , såskulde der sandt for dyden 
nok komme gang i tingene . Den Henriette ! 
Den Henriette ! 

hun lå en tid og lyttede . Gennem det 
halvåbne vindu hørte hun den lette vind syde 
i talløse løv som en vældig kedel , der kogte ; 
vinrankens blade tjattede nu og da stjålent 
på ruden og kastede legende skygger over 
væggen i værelset . Hun kunne skælne og 
følge alle de kendte lyd fra haven , humlebiernes 
summen og gråspurvenes pippen gennem 
bladenes ustandselige bølgebrus . Og så 
var der en frugt , som faldt i græsset , og så 
fløj en solsort raslende og klukkende op af 
ribsbuskene . Det næsvise tyvetøj ! Skøndt i 
og for sig kunne de da gerne æde ribsene ; . 
Henriette lod dem alligevel sidde og rådne . 
Der vældede sådan et sundt og forynget 
liv ind ad vinduet , at hun næsten følte sig 
ubehagelig berørt deraf . Luften kunne også 
være for stærk igen . Og det var næsten som 
hun selv og hendes stue skrumpede ind og 
blev ældre derved . De kunne ikke forny sig 
selv som tiden kunne . Her stod nu alting , 
som det havde stået i de sidste tredive år — 
ja , sofaen var flyttet ud for at give plads til 
sengen — men det så’ snarest ud , som 031 
det havde været her i hundrede år . Der var 
det gamle chatol med de mange skuffer og 

en tyrk med turban og krumsabel på hver 
sin side af det lille spejl ; der var de stive 
stole med tremmer i ryggen og stribet betræk 
og det tyndbenede mahognibord , hun havde 
arvet efter sin faster . Og på væggen et par kobberstik 
i falmede forgyldte rammer og en silhuet 
meden stor fugtplet i hjørnet af detgulnede papir . 
Hun kendte dem ud og ind , hver eneste 
knast i træet og hver stopning i gardinerne , 
hun havde da også haft god tid og lejlighed 
dertil , sådan som hun nu i åringer havde : 
støvet dem af og banket dem , luftet ud 
og vasket af — nu syntes hun , de stod og 
gabede ad hende , tomme og døde , og hun 
var vis på , de lugtede muggent og forgemt , 
men hun havde bare ingen rigtig fin næse mere . 
De havde været  så at sige hendes bedste 
venner og fortrolige i størstedelen af hendes 
liv , men nu var de så kedelige . De havde 
ingenting at fortælle hende , ikke andet end 
at hun havde gået og puslet mellem dem dag 
ud og dag ind , altid på den samme plet . 
Det gamle taffeluhr stod og dikkede og dikkede . 
Hun skelede forbitret hen til det . Sådan 
havde det år efter år skåret tiden istykker 
for hende ; det var som en god ende garn , 

der blev klippet over i en masse små meningsløse 
stumper , alle sammen lige lange og ingenting 
til . Det var nogetnær hendes liv , det 
tiden burde gå rundt ved dørene og blæse i 
en trompet , at man skulle holde sig vågen 
og bestille noget , inden det var for sent , men 
den luskede forbi på hosesokker og sagde , at 
det havde ingen hast . Og først bagefter fik 
man syn for sagen : atens tindinger var bleven 
grå og ens ryg kroget og ens fingre rynkede 
og stive . Hvad havde hun vel fået gjort , som 
hun nu kunne glæde sig ved  ? Holdt det rent om 
sig , ja , madet guldfiskene og strikket strømper 
til kineserbørn ! Når hun bare kunne få lidt 
kræfter i sine ben igen , så måtte for hendes 
skyld alverdens kineserunger gerne gå splitternøgne 
— med respekt at sige . 
Sikken blå og tykke årerne stod på hendes 
hænder ! Det var dog ganske rart , hun havde 
fået det testamente i sin rigtighed . Hvor var 
det nu henne ? Nå . Men hvor blev nu Henriette 
af , den lange , dovne tøs ? 
Hun famlede ud mellem medicinflaskerne 
på det lille bord ved sengen og fandt klokken 
og ringede . 
Lidt efter kom Henriette ind . Hun var 

i39 
en stor rolig blond pige , meget skær i huden 
og ren i klæderne . 
Nå , hvor hun nu havde været henne ? 
På gaden at holde faddersladder måske ? Eller 
hun havde vel siddet og sovet og set ud af 
køkkenvinduet i stedet for at komme ind til sit 
syge herskab ? 
Nej , hun havde bare været ude at vaske op . 
Ja , hvis hun var færdig , så kunne hun 
værsgo sætte sig ned her . 
» Kendte du dem , der var herinde før ? « 
Spurgte den gamle dame lidt efter . 
» Jo , den ene er jo søn til købmand 
Frandsen nede i gaden «  , 
c 
a , vissevasse , hvem snakker om den næsvise 
grinebider ? Véd du , hvem den gamle 
herre var ? Nå ikke , det var underligt . Det 
var notarius , min pige , — notarius publius , 
forstår du . « 
» Herregud da ! «  sagde Henriette . 
» Tossehoved ! Mener du måske , at det 
er ligesom moskuslugt i et hus ? Du kan vel 
nok begribe , hvad jeg ville ham ? « 
» Ja , frøkenen ville vel sagtens gøre sit 
testament . « 

» Nå , ja så véd du naturligvis også , hvad 
der står i det , hvad ? « 
Henriette stirrede på hende med forbavsede 
øjne : hvor skulle hun vide det fra ? 
O e 
» A , lad nu bare være med at gøre dig 
hellig , min gode . Tror du måske ikke nok 
jeg véd , at du stod og lurede udenfor døren , 
mens han var herinde . Nej , min rare pige , 
jeg er gammel og erfaren ; jeg kender nok 
jeres lumskerier , kan du tro . Mig spiller i 
ikke sådan på næsen . « 
Henriette lo og viste sine hvide tænder . 
Det kunne da aldrig falde hende ind . 
» Jaja , jaja , jeg har nu sådan min egen 
mening ; jeg véd hvad jeg véd . Men der står 
forresten også noget om dig i det papir , når 
du endelig vil vide det . Ser du , her har jeg 
det . Det ville du nok gerne have fingre i , 
hvad ? Men pyt sagde  Per . Det gemmer jeg nu , 
forstår du . Men du har jo dog været nogenledes 
skikkelig i de fire år , du har været her , 
når jeg selv skal sige det . Derfor har jeg da 
også betænkt , dig med et og andet her i 
papiret . Men derfor skal du endelig ikke 
blive hoven ligestrax . Jeg er ikke død endnu , 
min bedste . Og jeg kan lave om på det den 

dag og time jeg får lyst . Og jeg kan gerne 
leve mange år endnu . Du mener måske , fordi 
jeg er gammel og svag — « 
O 
a , Henriette mente , at frøkenen såmænd 
var livlig nok . Det smigrede åbenbart den 
gamle . 
» Ser du , hvad fornøjelse har jeg vel af 
at give de smuler , jeg har , til mine søskendbørn ? 
De utaknemlige knægte ! Det par gange , 
de har været her og set til mig , har de bare 
stjålet mine gode syltebær . De bryder sig 
ingenting om mig , og jeg bryder mig for den 
sags skyld meget mindre om dem . Gid jeg 
må ligge i jorden , før jeg giver dem en eneste 
rød skilling ! Så , Henriette , nu hyler snedkerens 
tyvagtige kat derude igen ! Spring ud og jag 
mig den væk , det skarn ! Nej , nu tav den 
stille . Jo , vil du se til , du kan komme ud 
efter den , — du er dog også et rædsomt 
sinkehoved  ! Så , hvor hun smækker med døren  ! 
Å , mit arme hoved ! « 
Det var nu alligevel ganske rart med det 
testamente . Så havde hun altid en lille line 
på Henriette ; når hun begyndte at sløje af og 
kunne trænge til en lille opstropper , så behøvede 
hun bare at trække ganske lidt i snoren , 

så skulle der nok komme gang i hende . Og 
hvorfor skulle man ikke tage al den gavn af 
sin smule penge , som man kunne , inden man 
lå med næsen i vejret ? Det var da heller 
ikke endeligt , når galt skulle være . Og det 
skulle nok virke på det store kvindemenneske . 
For selv om hun ellers var temmelig ligeglad 
og vist ikke havde farlig megen forstand i sit 
tykke kødhovede , så havde de bønder altid 
nok til at lægge to og to sammen . Og hendes 
fader var møller og gærrig : han havde da 
ord for tolde svært af malekornet . Hun fik 
jo forresten ikke det hele ; der blev altid noget 
tillevns til kineserbørnene og de andre . 
Og man havde vel lov at tænke lidt på sig 
selv , når man var bleven så gammel . Der var 
ingen andre , der tænkte stort på én . For der 
var snart ingen mere . Det var jo sådan , at 
hver gang de ringede over lig , så var det en 
af hendes jævnaldrende . I gamle dage døde 
der mange fler unge end nuomstunder . Hun 
havde ikke gidet gå på kirkegården i de sidste 
fem år , for det var bare kendte folk , der lå 
dér , og dem , der ikke var dér , kendte hun 
ikke . Det var ikke morsomt at tænke på . 
Det var så trist at ligge hen for sig selv og 

glemt af alle de andre ; man syntes også , det 
var meget mere ensomt , når man lå , end når 
man gik oppe . Så lyttede man efter trin , og 
der kom ingen . He , hvem skulle komme ? 
Men nu havde hun da hold i Henriette . 
Ene !  » Ja , det er deres egen skyld ; de 
kunne have giftet dem , min søde ! «  sådan 
plejede gamle frk . Feldmann at sige . Ja tak iligemåde ! 
Men der var da forresten ingen bud 
der , hihi ! — nej , hun sagde såsandt tak for 
sig . Hun havde set nok af det , da hendes 
fader giftede sig andengang . Hun skammede 
sig den dag i dag på hans vegne , den halvgamle 
mandsperson . Der gik hendes stedmoder 
i ét væk og var i omstændigheder . At 
noget fruentimmer med blot en lille smule 
anstændighedsfølelse ville ! Det var ligesom 
hendes egen hunhund i sin tid . Men den fik 
da også sporenstregs et par mursten om halsen 
og herut i mølledammen . Og al den modbydelige 
stank og støj og urenlighed ! Nej , 
sålænge hun kunne trække vejret i sin hals , 
ville hun takke Vorherre så mindelig , for at 
han havde bevaret hende for det . Og hun 
havde såmænd nær været tosset nok til at 
bære sig ad som andre .---------som han kom 

svinkende og svansende og smiskede med sine 
fine ord og fagter ! Oh ! det var blomster og 
vers og vissevasse : søde maj ! — forglemmigej ! 
— elskovsvarme — i dine arme ! — og roser 
og krusemynter !  . . . puij ! Men hun opdagede 
gudskelov , hvad han var for en vederstyggelig 
nærgående gris af et mandfolk . Uh , hun kunne 
føle sig ganske smudsig , når hun bare tænkte 
derpå . 
Hun pustede og viftede med lagenet og 
vejrede med dynen . Der var så kvalmt , syntes 
hun . Begge vinduerne måtte op for den friske 
luft . Men hvor mon nu den Henriette føjtede om ? 
Hun lyttede . Hvadfornoget ? Troede hun 
ikke , at hun snakkede med nogen ude i haven , 
ligefrem ude i haven ! Og ih du milde ! Hvad 
var det ? Hun lo — hun lo såsandelig , den 
utaknemlige tøs ! 
Den gamle dame fik klokken fat og kimede 
som der var ildebrand . Lidt efter hørtes der 
hastige trin og skørtesus udenfor . 
» Henriette ! vil du lige straks på timen 
komme herind ! « 
» Javel ! nu kommer jeg ! « 
» Sikken hun skingrer , den bondejolle ! « 
Knurrede frøkenen .  » Du bilder dig vist ind , 

du er hjemme ved din faders kværne , sådan 
du skriger , «  fortsatte hun , da pigen kom . 
» Eller tror du måske , jeg er døv ? Nej , jeg 
kan , Herren være lovet , endnu høre , hvad du 
tager dig for derude . Nå , måber hun ! Smæk 
mig straks det vindue op der ! Du er en rigtig 
sød pige , at du lader mig ligge her i timevis 
og kvæles . Men naturligvis — når bare jomfruen 
kan slippe væk fra mig , så er hun glad ! « 
» Jamen frøkenen behøvede jo aleneste at 
ringe , så var jeg der jo . « 
» Nej , hør hende ! Hun er dejlig ! Jeg tror 
vedgud hun ræsonnerer ! Har jeg , må jeg spørge , 
ikke ringet på klokken , så jeg er ganske øm 
o 
i armen ? A , min arm ! Men hvad bryder du 
dig om den ?  .  . Nu vælter hun min sæl og salighed 
over den stol . Du tager livet af mig med 
det spektakel . Men det er måske netop det , 
du vil . Det kribler i dine fingre efter at se , 
hvad der er i det blå papir her , hvad ? Men 
det går ikke så let , lille Henriette , det går 
ikke så let . « 
» Ok ! det tænker jeg såmænd ikke på , 
frøken . « 
» Nå , så det gør du ikke ! Og det vil du 
bilde mig ind ? Jovist ! Jeg er så sikker på , 

du går og regner ud  .  .  . Nå , så det gør du 
ikke ?  .  .  . Og det er den tak , man får ! Du 
gode gud ! Her gør man testamente bare for 
hendes skyld , og så ikke så meget som ofrer 
hun det en tanke ! « 
» Men frøken , så er det da galt , enten jeg 
tænker .på det eller lader være ! « 
» Nu våser min gås . Jeg synes , du bliver 
så kæphøj på det sidste , min bedste pige . 
Er det arven , der allerede er gået dig til 
hovedet ? Forhast dig endelig ikke , min lille 
høne ! Og så render hun sin vej uden videre 
for at holde sladderas . Du véd , jeg har én 
gang sagt , jeg vil ikke have det . Hvor var 
det nu , du var henne at snakke ondt om mig ? « 
O 
» A , jeg stod såmænd bare nede ved 
snedkerens hæk . « 
» Nej , nu har jeg aldrig kendt mage ! 
Stod du og snakkede med den lange , næsvise 
lømmel af en snedker , må jeg spørge ? Den 
tobaksrygende gavflab ! « 
» Nej , slet ikke , frøken . Tværtimod — 
det var med hans søster . « 
» Den rendetaske ! «  mumlede den gamle 
frøken .  » Sæt dig ned og tag dit sytøj . Så 
kan jeg da passe på dig . Jeg er træt og vil 

sove lidt . Du gør mig heller ikke andet end 
ærgrelse . « 
Hun strakte de gule , rynkede hænder ud 
over det hvide lagen og lå stille en tid og 
trak vejret . Engang imellem løftede hun et 
øjenlåg og skævede til Henriette ; sommetider 
bevægede hun læberne en smule , men hun 
syntes for mat til at tale . 
Da hun en halv time senere så’ op igen , 
plirede der en frisk og rørig styrke i hendes 
små øjne . Hun lå stille som en mus , men 
spejdede efter , hvad pigen tog sig for . Henriette 
sad ved vinduet med sytøjet i hænderne , 
men hun rørte ikke nål og tråd , hun stirrede 
i tanker på det store chatol lige overfor hende . 
Hoho ! ja det var nok en mere behagelig 
bestilling end at sy viskestykker . Hun mente 
vel allerede , at chatollet var hendes , og nu 
spekulerede hun sagtens på , hvordan det skulle 
anbringes hjemme i møllerstuen . Ja , hendes 
fingre kløede nok efter at hale skuffen ud for at 
stryge hen over det rare , brune egetræ . Eller 
monstro hun sad og kiggede i chatolspejlet , 
den forfængelige tingest ? Jo—o , det var rigtig 

net at se , var det : et stort melet ansigt med 
fregner . Nå , nu fik hun hånden under hovedet . 
Ja , hvorfor ikke , de er skrøbelige de unge huse . 
Og hvorfor skulle jomfruen ikke gøre sig det 
mageligt ? Mon hun ikke ville have sofaen ind 
at slange sig på ? Nu kiggede hun ud i haven . 
Det kunne hun vel lide at gå derude og 
drive om , i stedet for at være flittig og se sin 
syge madmoder til bedste . Men hun kunne 
så sandelig tro , visen ret straks skulle få en 
anden tone . Hun skulle ikke have noget af 
det driveri og dovenskab . Hum , hum , det 
gjaldt bare om at hitte på noget . 
Den gamle dame rørte sig i sengen og 
hostede . Henriette vendte sig fra vinduet og 
bøjede sig atter over sytøjet . 
» Henriette ! «  lød det lidt efter . 
» Ja , frøken ! « 
O 
» A , lille rare Henriette , kan du gå ud i 
forstuen , min pige . Der hænger mit store slag . 
Kan du tage og bære mig det op på loftet 
og hænge mig det ind i klædeskabet . « 
» Ja gerne , frøken . « 
Henriette skyndte sig ud , frøkenen hørte 
hende stige op ad den stejle loftstrappe i 
forstuen ,  .det knagede i de gamle loftsbrædder , 

da hun gik hen over dem , og der dryssede 
lidt sand ned på hendes dyne . Så tabte 
trinene sig og der blev stille , men lidt efter 
dukkede de op igen , blev stærkere , til det 
påny knagede over hende , og så hørte hun 
hende stige forsigtig ned ad trappen . 
Da Henriette kom ind i stuen , søgte hun 
hen mod sin plads ved vinduet , men frøkenen 
stoppede hende . 
» Ja , det var godt , min pige . Men å hør , 
den kurvestol der , som du var ved at falde 
over før — den står dig vist i vejen , min lille . 
Det er bedst , vi får den sat til side , vi kan 
måske sætte den ind i kammeret — nej forresten , 
det er nok ligeså godt den også kommer på 
loftet . Du kan vel nok slæbe den derop , du 
har jo så mange kræfter . Det må du da have , 
for du har jo ikke brugt dem i dag . Se så , 
nu står hun der og falder i amdam ! Ja — 
gå du kun med den , værsgo ! « 
» Nå , ja ja , »  sagde Henriette , og så gik 
hun med stolen . 
Den gamle dame lå og spillede med 
fingrene og stak munden ud til noget af et 
smil . Hun skulle sågu’ nok få benene rørt , 
når hun ikke ville bruge fingrene . Hun 

havde såmænd også så godt af at flytte lidt 
på sig , det var jo ligeved , hun blev fed , det 
store kvindemenneske . Og siden hun var så 
lysten efter at se chatollet , så skulle hun 
også få den lyst styret , 
o 
» A , Henriette , «  begyndte hun , da pigen 
kom igen ,  » hvor er mine nøgler ? Nå der . 
Ser du , min gode , den nøgle dér er til de 
store chatolskuffer . Kan du trække mig den 
underste ud ? Tak , det var godt . Dejligt egetræ , 
hvad ? Føl kun rigtig på det , lille . Gamle 
solide ting , ser du vel , ikke sådannoget juks , 
som de laver nuomstunder . Men det chatol 
har jo også været min morbroder , etatsrådens . 
Der ligger duge i den skuffe , hvis jeg ikke 
husker forkert . Kan du tage de to øverste af 
dem . Lad mig se . Jo ; ja deter nydeligt stof , 
ikke ? Og der er bleven holdt hævd over det 
i min tid . Kan du så bære mig dem op på 
loftet og lægge dem i den underste kommodeskuffe . « 

» Skal de nu også på loftet ? « 
» I den underste kommodeskuffe , hørte du 
måske . « 
Henriette trak på skuldrene og gik med 
dugene . 

hihi ! hun så’ ikke mild ud ! Men man har 
jo hånd i hanke med hende , heldigvis . Og 
hun skulle ikke tro , hun var færdig endda . 
Den gamle frøken lagde sig magelig tilrette 
i sengen og fulgte med velbehag pigens træge 
trin ned ad trappen . 
» Så de to næste ! «  kommanderede hun , 
da Henriette atter kom ind .  » Nå , hvad glor 
du på ? Sover du måske indvendig ? Det kunne 
ligne dig . Vil du behage at bære mig alle de 
duge op . Men to ad gangen , om jeg må bede . 
Det ville være synd , om du skulle overanstrenge 
dig . « 
Pigen blev lang i ansigtet og så’ ned i 
skuffen . Den var dyb . 
» Det bliver nok dagsarbejde , dette her ; « 
Mumlede hun og gik med det næste par 
uden at forhaste sig . Frøkenen fulgte hende 
til dørs med et par skarpe øjne ; det gjaldt 
at passe på , at hun ikke tog mere end ét par 
hver gang . 
Ja , nu kunne hun muntre sig med "det . 
Der var fire og tyve duge i den skuffe , og så 
var der tolv par lagen i den næste . Det blev 
ligeså meget som otte og fyrre stykker i det 
hele , det var ligeså meget som fire og tyve 

gange , — det var da altid nogen gange op og 
ned ad trappen . 
Hun lå nu en tid og nød den mere og 
mere mutte mine , hvormed pigen gik ud og ind , 
og passede på som en smed , at hun ikke tog 
formeget . Engang imellem kom hun med en 
lille bemærkning : 
» Smæk ikke sådan med døren ! « 
» Ja , du kan sagtens , du med dine unge 
ben  ! « 
» Hvad var det for et rabalder , du lavede 
henne på loftet ? «  spurgte hun engang , 
o 
» Rabalder ? A , det var bare snedkerens 
kat , der var sprunget ind gennem gavllugen . 
Så jog jeg den ud . « 
Og hun drog af med det næste par duge . 
De følgende gange Henriette kom ned , 
lå den gamle dame og stirrede helt dumt 
forbavset på hende . Nej , det gik da virkelig 
over hendes forstand . Det stod helt stille 
for hende . For Henriette var jo ikke spor af 
gnaven mere . Hun gav slet ikke ondt af sig , 
da hun skulle ilag med lagenerne . Ikke det 
bitterste ! Hun så’ ganske fornøjet ud og 
ligefrem dansede hen over gulvet . Og ved 
gud i himlens højeste rige , om hun ikke 

trallede op ad trappen ! Sikken kræfter hun 
måtte have , det pigebarn . Ja , nogen havde 
for mange og andre for lidt . Nå , men så 
hvilede hun sig til gengæld ganske artig der 
oppe på loftet . 
Hm hm ! Hvad mon der nu stak derunder ? 
Hun havde naturligvis noget for . Det var vist 
ikke , fordi det morede hende , at hun var så 
fornøjet . Bare man dog kunne liste sig op 
o 
og se efter . A , hun gik vel og rodede i 
klædeskabet for at se , hvad hun havde i vente . 
Den begærlige tøs . Eller — ja det var 
naturligvis syltetøjet og asierne — hun gik 
nok og rapsede af hendes gode , søde asier . 
De piger , de piger ! de skulle altid slikke og 
stjæle .------nej , hvordan var det dog , hun 
trampede rundt deroppe ? Nu ville hun så 
sandelig op at se ! 
Den gamle dame fik fødderne udenfor 
sengen og søgte at rejse sig , men knæene 
slog mod hinanden og benene kunne ikke 
bære hende . Hun prøvede igen ; hun ville nu ! 
Men hun faldt sammen som en sæk , og det 
var kun med besvær , hun atter fik sig lagt 
tilrette . 
Det snurrede rundt i hendes hoved , og 

hun syntes , sengen løftede sig ved den ene side . 
Hun greb fat i sengekanten med begge hænder 
og bed munden sammen for at holde sit hoved 
klart . Hun syntes , tindingerne blev så tykke , 
og luften trak ganske koldt ned i hendes hals . 
En lille tid lå hun halvt sanseløs hen og 
rystede over hele kroppen . En gang imellem 
var det , som hun slugte noget . 
Det var kommen styrtende over hende 
som et regnskyl . Hun havde aldrig anet , at 
hun var så ringe . Hun mærkede det krybe 
og myrte af angst i alle hendes lemmer . 
Var der da virkelig fare for , at det kunne 
blive til døden , dette her ? Ja , hun vidste jo 
nok , det ville komme engang , men hun havde 
altid skudt det fra sig som noget , der allenfals 
ikke kunne komme hende ved før til næste år . 
Og nu var det , ligesom det lå ved benene af 
hendes seng og isnede op i hende . Måske 
stod snedkeren i dette minut og høvlede de 
fjæle , hun ville få til kiste . Og de blomster , 
der nu stod ude i solen , dem kunne hun få 
over sit kistelåg . Å , hvor det dog var grimt 
og ækelt . Og hun var så hjælpeløs , kunne 
ikke tage for sig , når det kom , bare gøre sig 
lille i sengen , for om det måske kunne gå 

udenom . Nu snurrede det inde i hovedet igen ; 
nej , hun ville ikke , hun ville ikke . Men der 
var ingen til at hjælpe hende . Og den dyne 
som den tyngede ! Luft ! 
Henriette kom styrtende ind i sådan en fart , 
at hun var helt stakåndet . Den gamle dame 
gned sine fugtige hænder over lagenet og 
gispede . 
» Er frøkenen dårlig ? « 
» Jeg er bange for at dø — jeg vil ikke 
— jeg vil ikke ned i den smalle kiste , hvor 
jeg ikke kan røre hænderne — kan du da 
ikke hjælpe mig , dit store menneske ? « 
Henriette snakkede godt for hende . Der 
var jo ikke noget at være bange for ; hun 
kunne da leve længe endnu ; hun var såmænd 
ikke videre til års ; nu skulle hun bare ikke 
være ræd , Vorherre ville nok hjælpe hende . 
Den gamle frøken lå og søgte trøst af 
hendes ansigt . 
Ja , det håbede hun selv . Hvorfor skulle 
Vorherre ikke være god ved hende ? Hun havde 
da vedgud været ganske skikkelig i sine dage , 
ja det havde hun , det turde hun nok sige . 
For selv om hun ikke havde været i et og alt , 
som præsterne ville have , — å , Vorherre 

hjælpe os , hvis det gik , som præsterne prækede . 
Det kom såmænd bare an på , at man var et 
nogenlunde ordenligt menneske , som ikke 
skyldte nogen noget . Og hun havde levet , 
så hun godt kunne være det bekendt . Og 
selv om hun ikke havde gået ret meget i kirke , 
nå , hvad så , hun havde sit hus at sørge for , og 
der var også så umanerlig langt til kirken . Og 
det var da heller ikke for sent endnu . For når 
man bare passede på i den sidste tid , så slap 
man ind alligevel , ikke ? Hun ville låne nogen 
bøger om det , og så kunne Henriette læse for 
hende og lægge det ud for hende , det måtte 
hun da sagtens kunne ; hun var så ung , at 
hun vel ikke havde glemt sin katekisme endnu . 
Og det var da det mindste , hun kunne gøre 
for hende . Hun skulle jo arve hende , 
Henriette ville så gerne gøre det ; hun 
skulle gå lige med det samme og hente de 
bøger , hun selv havde . Men nu skulle frøkenen 
tage lidt af sin medicin og drikke sig et glas 
vand og hvile sig en smule . 
Den gamle dame følte sig langt roligere , 
da Henriette var gået . Det havde lettet hende 
at snakke lidt om det . Det var vist heller ikke 
så farligt med hende . Nu havde hun det 

helt godt igen . Det havde blot været en 
advarsel om , at hun skulle tænke på det 
andet liv . Og nu kom jo Henriette og læste 
for hende . 
Men hvordan var det dog hun trampede 
deroppe på loftet ! Hvad var nu det ? Det 
kunne da ikke være katten !  .  .  . Nej , nu 
havde hun Herren forbarme sig aldrig hørt 
så galt ? Nej , hun kunne ikke tage fejl . Og 
det vovede sådan et skamløst kvindemenneske 
at byde hende i hendes eget hus . Og ovenikøbet 
mens hun lå og var dødsens syg ! 
Nej hør ! nej hør !  .  .  . Hun havde så sandelig 
en mandsperson oppe på loftet , det letfærdige 
fruentimmer ! Men hun skulle ikke dø i synden ; 
det kunne hun være evig forvisset om . 
Henriette rystede lidt på hænderne , da 
hun kom ind og lukkede døren efter sig . 
Hun var hed og rød og kunne næppe bare sig 
for at le . 
Frøkenen lå og dirrede af raseri . 
» Å , lille Henriette , kom lidt herhen og 
læg min hovedpude tilrette , «  bad hun . 
Henriette bøjede sig ned over hende og 
puslede ved puden og gik så hen ved vinduet 
med sine bøger . Hun satte sig og bladede 

1 58 
i en af dem . Hendes mund lå i skygge , 
men panden var blussende rød , og hendes bryst 
gik op og ned . 
Den gamle dame stirrede på hende med 
hadefulde blikke . 
Hun lugtede af tobak i håret , den tøjte ! 
Ja , det tænkte hun nok , at det var den snedker 
med hans evig stinkende tobakspibe . Der var 
altså følgen af det maskepi med snedkerens 
søster . Og nu havde hun hele sit liv søgt at 
holde sit hus rent for mandfolk . Og at så 
Henriette skulle vove at slæbe sådannoget 
griseri op på loftet , mellem hendes egne kjoler 
og dækketøj . Det fik man for sine velgærninger 
mod det utaknemlige skarn . Men hun skulle 
ikke have gjort det omsonst . Og så vovede 
hun ovenikøbet at komme ind i hendes stue , 
som om der slet ikke var noget på færde — 
den sleske tingest ! 
Hun var så arrig , at hun ikke kunne få 
sin tunge i sin magt . Hun havde mest lyst 
til at jage hende på døren straks . Men hun 
betænkte sig ; hvor skulle hun få en anden i 
en fart ? Hun kunne ikke undvære hende , 
det var det ærgerlige . Havde hun bare kræfter 

og helsen , så skulle hun stå op og prygle 
hende ud af huset med sit kosteskaft . 
» Skal jeg så læse noget gudeligt ? «  spurgte 
Henriette . 
Den gamle så’ på hende med affældig 
ondskab . 
» Hvad er det for en bog , du har der ? « 
Spurgte hun . 
» Det er bibelen , frøken . « 
Frøkenen rejste sig op i sengen og vendte 
det hvide ud af øjnene . 
» Og det understår du dig til at byde mig , 
din frække tøs ! «  hvæsede hun ,  » væk med 
den bog , herut ! Jeg vil ikke have nogen 
uanstændige bøger i mit hus ! » 
Henriette stirrede på hende med åben mund . 
Hun troede , frøkenen var bleven forrykt . 
» Herut ! herut ! «  gentog den gamle og 
stak bagud med sin tommelfinger henimod 
døren . 
Henriette bragte helt fortumlet bogen bort . 
Da hun kom ind igen , havde frøkenen atter 
lagt sig ned . 
» Syng mig heller en salme , lille , «  sagde 
hun med mat stemme .  » Syng mig den kønne 
salme om den yndigste rose . Den vil jeg 

heller høre . Syng den , min pige ; du har 
sådan en rar stemme til at synge med . « 
Henriette tog salmebogen . Det begyndte 
at mørknes ," så hun måtte sætte sig med ryggen 
mod vinduet for at se de små bogstaver . 
Mens hun sang , lå den gamle frøken med 
hænderne under dynen og rev testamentet i 
små stykker , som hun omhyggelig puttede i 
sin strikkepose . 


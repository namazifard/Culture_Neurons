I landsbyen veldum var der særlig én person 
der udmærkede sig ved sjælden dybsind og eftertanke , 
det var byens Skræder tillige dens graver 
og klokker . Sine uhyre kundskaber havde han 
erhvervet sig igennem almanakker . 
« de ær en gue bette bow te å løse i » 
Sagde han , når præsten besøgte ham , og han sad 
på bordet ved vinduet med benene over kors , 
men istedet for at sy havde årets almanak 
liggende opslået på sit knæ .  « de ær en gue 
bette bow te å løse i »  sagde han med et*suk , 
idet han eftertænksom lukkede almanakken og 
så på sit ur . Det var år 1844 den 23de juni , 
og klokken var halv syv . Der var akkurat tid 
til at stoppe den lille af tobaksrøg og sovs 
sværtede pibe og få den tændt , inden han skulle 
afsted for at kime solen ned . Ganske vist gik 
den den 23de juni 1844 ikke tidligere ned end 
den samme dag i dette år , men i landsbyen 
veldum blev den hele sommeren ringet ned kl 7 , 
hvor højt den end sad på himlen , og hvor meget 
den end smilede til skræderen , der med langsomme 
skridt gik op ad den stejle kirkebakke . 

solen var hele sommeren med til at ringe 
sig selv ned og fremkaldte mangen en sveddråbe 
på skræderens pande . Kirkevejen var hverken 
kort eller let at gå , højt oppe lå den lille , 
jyske landsbykirke . Kullet og koparret så den 
ud . Intet slankt eller mægtigt spir hævede sig 
fra den mod himlen , nej , den var så lille , at 
selv kirkeklokken ikke kunne rummes i den , men 
var anbragt i et træstillads udenfor . Hvittet og 
teglhængt lå den øverst på Kirkebakken , omgiven 
af landsbyens døde , — børn , der vare døbte 
i den — unge , der vare konfirmerede i den , og 
gamle , der havde holdt deres bryllup i den . 
Skræderen svntes , det var en smuk kirke , 
u s j 
han kendte så godt som ikke andre end den 
og så runde tårn udenpå almanakken . Hans 
kirke havde en del egetræer omkring sig , — 
ganske vist var det nogle gamle , forkrøbne stakler , 
der bøjede den smule grene , de havde , så langt 
fra vestenvinden som muligt , men egetræer var 
det dog . Så var der også præstens have , den 
strakte sig langs kirkegården helt nede fra byen 
og op med vejen . Det var en stor og smuk 
have , den pyntede ikke lidt på kirken . 
Han kiggede ind over gærdet , medens han 
gik langs med det , — der var stille derinde og 
intet menneske at se . Så spekulerede han på : 
« hwo wo hæhre hå e præjstes idaw ? Kahænsæ 
de war gon ud i e mark . De war mød 
po farre de tow ung folk , men døgte de ed de . 

e præjstkuen ed no so mød fulkommele , hwo 
bette hun end ær . Hun ved , hudden de ska væ . » 
Skræderen var nu nået helt op til kirken , han 
pustede lidt , spyttede i hænderne , flyttede piben 
i munden og tog fat i det tykke tov , der hang 
frit ned fra den lille klokke . 
Det var ikke så let at få den i gang straks , 
men var det først opnået , gik den så godt som 
af sig selv . Der hvor skræderen stod ved den 
vestlige side af kirken , kunne han se hen til 
præstens vindue i gavlen af huset , han syntes at 
se et glimt af præstens ansigt . 
« så ær han da hiem , å han ku si , a ær e 
mand , dæ passen e kjærkklok . De ær mød da , 
so han løser åltid ve e bow , han ku mere end e 
almanak . » 
Den unge præst sad inde i sit studereværelse 
ved skrivebordet , bøger lå opslåede omkring 
ham , papir foran ham , og pennen holdt han i 
hånden , men papiret var blankt , pennen tør . 
Hans tanker vare åbenbart ikke ved arbejdet , 
og da kirkeklokkens første slag lød ind til ham , 
rejste han sig , gik hen til vinduet og så ud og 
op mod himlen . Snart vendte han atter tilbage 
til pladsen ved skrivebordet , dyppede pennen 
— men en lyd som af ilsomme skridt i den lange 
gang , der adskilte studereværelset fra dagligværelserne , 
fik ham atter til at standse , — han 

lyttede spændt — årerne trådte blå og tydelig 
frem på de blege , høje tindinger . 
Kirkeklokken var hørt op at lyde , og de tre 
sidste slag vare længst hendøede i luften , før 
han atter bøjede hovedet og dyppede sin pen .----time 
gik efter time — da hørtes endelig uro i 
huset , — stemmer — og en lyd som af et højt 
og klart barneskrig . Han fo’r op , knugede de 
fine , smalle fingre sammen og forsvandt af stuen . 
Povl Saltern havde set dagens lys — været 
i sit første bad — fået sine første bank — sandsynligvis 
fundet verden modbydelig , og nu hylede 
han af alle kræfter . Der var ingen fare , liv var 
der i knægten — han var kun noget sen af sig . 
Nu lå han i sin lykkelige moders arm , medens 
hans fader glad bøjede sig over sengen , og 
kyssede den fine , hvide hånd , der lå i hans . 
« du er vist ked af det , Aksel , »  sagde hun 
smilende . 
« ked af det ? »  gentog han forbavset . 
« du ønskede jo en lille pige ! men jeg kan 
ikke gøre ved det , det er kun en dreng . En sød 
lille dreng . Og du kan tro , hans store Broder 
vil blive glad ved ham . » 
Den store Broder var kun to år . Der var 
ikke stor glæde at se hos ham , da han første gang 
blev presenteret for det lille , underlige væsen , 
der lå i den vugge , han erindrede som sin , 
og som ikke bestilte andet end sove og sutte — 

sutte og sove . Og hvilke ansigter han skar , hvor 
rynket han var i huden , og ingen øjne havde han . 
« han sover altid , »  sagde hans fader ,  « der 
er intet liv i ham , Olaf var anderledes kvik , 
hvilke øjne den fyr havde — husker du , hvor 
han kunne skråle ? » 
« jo tak , »  sagde hans moder ,  « han kan såmænd 
ganske godt endnu , »  og så bøjede hun 
sig ned over vuggen , kyssede sin lille , grimme 
dreng , som de sagde ingen øjne havde . 
« stakkels , grimme dreng , moders egen kæledægge , 
hvor sød du er — sover hele , hele tiden — 
vækker ikke moder om natten , sov du kun sødt , 
så kommer liv og kløgt nok bagefter . » 
Og han sov og suttede og lod til at finde 
mere behag i verden nu , end da han første gang 
så sig om i den , men smuk blev han ikke af 
søvnen ; kinderne voksede , rynkerne slettedes ud , 
medens de små øjne syntes endnu mindre i de 
fyldige omgivelser . 
« hvid , blød og sød er han dog , »  sagde hans 
moder , når hun gemte hans hoved ved sit eget 
hvide bryst . 
« mig med , »  bad Olaf og klyngede sig op til 
moderens skød . 
« ja , du er min egen , kære dreng , »  og hans 
hoved blev klappet af de kærlige hænder ,  « men 
dig elske jo alle — fader — tante — og enhver , 
her kommer ; men min lille grimrian elskes kun 
af moder , det er hendes kæledægge . » 

moders kæledægge trivedes godt , stor og 
kraftig blev han , tidlig til at krybe , tidlig til at 
gå , men sen og trøv til at tale . 
« han har ikke sprogtalent , »  sagde den lille 
præstekone ,  « men jeg kender udmærkede hoveder , 
der ikke har det . » 
Nej i han havde ikke sprogtalent . Som fire 
Års dreng kunne han ikke finde rede på jeg 
og mig eller tælle til tyve . Ikke et Vers kunne 
han udenad , således som Olaf , da han var fire 
år , lange sange kunne han dengang . 
Nu gik Olaf stolt i skole i faderens studereo 

værelse , medens Povl spændte stole med tømme 
og skagler , — det var et par prægtige heste . 
Dagligstuen var stor , der var god plads til dem 
og til vogn med tre sæder , et til ham selv , et til 
moder , og et til tante Clara . 
Endskønt han ikke holdt af det , eller fandt 
det passende , fik de dog lov at have sytøjet med 
på vognen , og så gik turen snart til himmel bjærget 
— snart til Silkeborg — snart til Horsens , 
alt som tante Clara havde ærinder de forskellige 
steder . 
Så sad præstekonen med de store , alvorlige 
øjne , og hendes unge , smukke svigerinde , der 
var i huset hos dem , og lo og talte , medens 
fingrene ivrig arbejdede , Povl knaldede med 
pisken , og de små skanker sparkede ivrig frem 
og tilbage . 
Fra dagligstuen vendte to vinduer ud mod 

gården . Hver vinduesplads havde sin forhøjning 
med sybord og stol , den ene var Fru 
Salterns , den anden Claras . Povl havde så hele 
stuen for sig selv , når han med hænderne begravede 
i indbildte lommer , og med en lang 
pind i munden , der forestillede en pibe , gik op 
og ned ad gulvet , talende med et væsen , hans 
fantasi fremtryllede ved hans side . 
Hver gang han fra forhøjningerne kom til 
den modsatte væg , henvendte han sine ord til et 
portræt , der hang , af gamle rektor Bloch . 
« mig mener hundrede tusind , — ganske vist , 
hundrede tusind — mig tror ikke en million . » 
« mig tror rektor Bloch helst vil have en 
billion , »  afbrød tante Clara . 
« lad hare være i ro , »  sagde Fru Saltern 
med et smil ,  « nu går han og leger så godt . » 
« mig kan ikke lege , når tante Clara driller . » 
« mig tror , mig vil have noget øl , kan fremmed 
herre ikke hente den flaske , der står bag kakkelovnen ? » 

« mig skal ride efter den , »  og så bliver piben 
til hest , og det går så stærkt , som dyret kan 
løbe , og tante Clara får flasken . 
« men hvad går der af Pasop ? »  sagde Fru 
Saltern ,  « mon vi får besøg ? » 
« det er kun skræderen , der kommer op ad 
gården , du ved , Pasop kan ikke lide ham . Nu 
er han ved lågen . Han skal vel tale med Aksel . 
Jeg skal gå ud at høre , hvad han vil . » 

et øjeblik efter blev døren revet op , og Clara 
viste sig med forskrækket ansigt . 
« min gud , min gud , — krigen er brudt ud . » 
« krigen ! » 
« ja — ja — » 
« det er måske kun et løst rygte . Du ved , 
skræderen løber med så megen snak . » 
« nej , — en mand er lige kommen fra Horsens , 
han har selv læst det , — der er ingen tvivl 
derom . » 
« jeg tænker , Aksel straks kommer herned , så 
kan vi få mere at vide . » 
« og børnene — vi alle sammen — her midt 
i Jylland , vi må rejse alle . » 
« det ved du da , er umuligt , Aksel forlader 
ikke sin menighed . » 
« men du og børnene . » 
« nej , Clara , jeg bliver hos Aksel og børnene 
hos mig , men du kan rejse , — tage straks til 
København . Du har allerede længe talt om , at 
du havde lyst til det — hvorfor da ikke gøre 
det nu . » 
Povl var kommen hen og havde stillet sig 
op foran tanten . 
« mig blive hos mor og føre krig , »  og øjnene 
ivste . 
« mig også blive hos mor , »  sagde Clara og 
græd og lo på engang .  « hvor kan du — kan 
du tro , Mathilde , at jeg et minut kunne tænke 
på at forlade dig og børnene ! Aldrig — aldrig . » 

i det samme gik døren op , og pastor Saltern , 
skræderen og Olaf trådte ind . 
« så Povl , »  sagde Olaf og så hel modig ud , 
« nu gælder det , nu skal vi slås . » 
« tys , børn , »  sagde præsten ,  « dette er ikke 
spøg , »  hans ansigt var alvorligt og blegt , og de 
ellers så milde , smilende øjne vare nu overskyggede 
af de svære , sammentrukne bryn . 
« tror du virkelig , det er sandt ? »  spurgte hans 
kone . 
« der er desværre rimelighed nok derfor , og 
vi har jo ventet det længe . » 
« jow gu , bette madam , de ær so saun , so 
saun . — e almanak hår åsse sød de . » 
« ja , ja , Volle , det kan være det er sandt , » 
Svarede præsten , idet nogle smilerynker samlede 
sig omkring øjnene —  « men månen og solen 
har ikke noget med krigen at gøre . De gå 
deres rolige gang , hvad vi mennesker end foretage 
os . Jeg kører over til herredsfogden , »  vedblev 
han , idet han vendte sig mod sin kone , 
« muligt ved de der noget mere . » 
« jeg kører med , . »  udbrød Clara . 
« jeg også , »  sagde præstekonen . 
« Volle , vil de sige , at kusken spænder for 
så hurtig som mulig , så kører vi alle . » 
Lidt efter holdt vognen for døren , alle blev 
stuvede op på den : det var umuligt at lade 
børnene blive hjemme , sagde Fru Saltern  : under 
sådanne ængstelige tider . 

det varede ikke længe , før der i den lille 
landsby viste sig synlige tegn på krigens udbrud . 
De kampdygtige , unge mænd blev indkaldte . 
Unge koner og gamle mødre gik med 
tårefyldte øjne og passede deres dont . Byens 
drenge legede krig på Kirkebakken og mellem 
gravene i skolens frikvarter . De ældre mænd 
gik med bekymrede miner eller stod i klynger 
på gaden , og talte ivrig med hverandre . — 
skræderen var altid at finde hvor samtalen var 
livligst — alle nyheder kom først til ham . 
Da kom den dag , da de første danske soldater 
med deres røde kjoler , viste sig på vejen 
fra Horsens . Hvilket røre , hvilken begejstring — 
hvilket liv ! Alt hvad veldums huse og gårde 
kunne opdrive af mennesker , vare på færde . 
Ved den grønne havelåge ud til vejen 
vare alle fra præstegården forsamlede . Olaf og 
Povl sagde med bankende hjerter på havegærdet , 
pastor Saltern stod med sin kones hånd i sin . 
Clara lænede sig med blussende kinder og strålende 
øjne til havelågen . 
« de kam , de kam . A ka si dem , de kam 
fra e skwolmæjster ! Der ær de , »  råbte skræderen . 
Ja , der kom de- , denne første , frejdige skare . 
Hvor viftedes der med klæder , hvor vinkedes der 
med hatte ! Hvilke begejstringens tårer — hvilke 
glade tilråb ! Og hvilken råben hurra til 
gensvar ! Hvor strålede de lyse , solbrændte 

ansigter , medens sveddråber efter den anstrengende 
march glinsede på de hvide pander ! 
Og hvor bankede Povls hjerte , medens han med 
opspilede øjne lå der på havegærdet og så 
på den forbidragende skare — hvem der havde 
sådan en rød kjole — sådan blanke våben , 
— så strålende en sabel ! 
Intet øje var tørt , da den sidste forsvandt i 
hulvejen op mod byen . 
Præsten lagde sin kones hånd ind under 
sin arm , og nu gik de alle hurtig op gennem 
haven for straks at kunne modtage indkvarteringen . 
Afdelingen skulle blive natten over i veldum for 
at samle kræfter til den kommende dags fortsatte 
march . 
Hvilken glæde at modtage officererne , der 
skulle opholde sig i præstegården . Den lille 
præstekone gik omkring i huset og sørgede for 
deres legemlige forplejning i enhver retning . 
Hvor bugnede sengen i gjæstekammeret med 
bløde dyner , hvor liflig indbøde de friske , hvide 
lagner til den meget ønskede hvile . Men bordet 
i spisestuen var heller ikke at foragte , hvor det 
bedste , huset formåede , var sat frem for de 
hungrige . Og så kaffen i dagligstuen efter måltidet ! 
Hvor hyggeligt , hjemligt der var , hvor blødt 
og godt man sad i den magelige sofa , medens 
maskinen snurrende sendte vanddampe højt op 
mod loftet , og den blonde , brunøjede pige , 
præstens unge søster , skænkede kaffen , og med 

rødme på kind rakte officererne kopperne , 
medens samtalen gik så levende og ivrig . 
Godt er det at være forsvarer og ikke angriber , 
— godt at færdes i sit eget land , at se 
begejstring og beundring lyse sig i møde , når 
man kommer vandrende de lange , lange veje 
med våben i hånd . 
Hvilket øjeblik for Povl — da den ældste 
officer rejste sig , løftede den lille fyr op i sine 
stærke arme , trykkede hans mund mod sit store 
skæg og sagde , idet han satte ham varsomt ned 
igen : 
« næste gang bliver det måske din tur at 
gå imod fjenden , husk da , at en gammel soldat 
har givet dig sin velsignelse . Det er alt , hvad 
jeg har , hr . Pastor , til tak for deres og deres 
hustrus kærlige modtagelse . » 
Så klappede han Olafs blonde hoved og gik 
ind for at sove . 
Dagen efter var der atter liv og røre , travlhed 
og begejstring , men i afskedens øjeblik vare 
mændenes blikke bekymrede , og kvinderne hulkede 
og græd . 
Andre skarer fulgte efter denne første , altid 
den samme jubel ved modtagelsen , — altid den 
samme sorg ved afskeden . — men en dag , — i 
vild karriere , kom et bud ridende , — skummet 
stod på hesten : —  « tyskerne komme ! Vogne skal 
være rede til at køre dem længere nord på . » 
Rædsel og skræk ! Rygter om mord og brand 

løb forud med stormskridt . Sognefogden gik omkring 
i byen og beordrede vogne og husrum . 
Hændervridende koner med grædende børn kom 
løbende til præstegården . Sølvtøj og penge blev 
nedgravede i haverne . Præsten talte med kvinderne 
for at bringe ro og orden : det var kristne 
der kom som de selv , de kom ikke for at myrde 
værgeløse mænd , kvinder og børn . De skulle 
kun stille hver gå til sit , og give fjenden opdækning 
og føde , så vidt det stod til dem . 
Imedens dreves kreaturerne og hestene , der 
ikke skulle benyttes til kørslen for tyskerne , ud 
i de store nærliggende skove — og således udrustet 
modtog veldum den første preussiske fjendeskare . 

atter stod maskinen på bordet i præstegårdens 
dagligstue , atter dampede den lystig op 
imod det lave loft , men præstekonen sad ene 
med den fremmede officer . Det var en lørdag , 
præsten var på sit studereværelse for at arbejde , 
Clara på vandring med børnene op igennem 
byen for at se på preusserne , da de lod til at 
være skikkelige og holdte i streng tugt . 
Samtale var der ikke meget af derinde i 
dagligstuen . Officeren kunne kun enkelte danske 
ord , og Fru Saltern ville ikke tale fjendens 
sprog mere end højst nødvendig . Hun vidste , 
hvad hendes pligt bød , den gjorde hun , men heller 
ikke mere . 

men imedens de således sad , kunne de ikke 
undgå nærmere betragtning af hinanden . 
Han var en høj , alvorlig mand , med et blegt , 
mildt ansigt , som det sorte skæg gjorde endnu 
blegere — de mørke øjne så halvt undskyldende 
hen på den tavse husfrue , med de store , mørkegrå 
øjne . — han læste fjendskab og vrede i 
dem og blev forlegen og endnu mere alvorlig . 
Pasop lå sovende ved døren , den stønnede 
og prustede , den drømte åbenbart urolig . Da 
rejste den sig pludselig , strakte sig , og med 
logrende hale gik den hen over gulvet for at 
slikke den fremmede officer på hånden . 
Han klappede den på hovedet , smilte og 
vendte sit blik mod Fru Saltern . 
« se , frue , selv hunden i huset er venligere 
stemt imod mig , end de . Den føler , at det ikke 
er deres fjende der sidder her overfor dem , 
men en mand , der vil takke for venlige ord . Ikke 
er jeg af fri villie dragen ind i et lille , fremmed 
land for at bekæmpe det , — men ordren lød — 
og jeg har kun adlydt . Se dem omkring i byen 
i dag , ro og mandstugt vil de finde alle vegne , — 
ingen klage vil lyde efter os , når vi er dragne 
herfra . Deres børn og unge slægtning gå nu 
mellem de soldater , de hader — men fredelig og 
sikkert gå de som mellem deres egne . — mon 
dog hunden vedblivende kun vil være den eneste , 
der viser mig venlighed ? » 
Der lå så megen mismod og bedrøvelse i 

stemmen , at Fru Saltern rejste sig og rakte ham 
hånden . 
« tilgiv , »  sagde hun med blid stemme ,  « at 
jeg har set ud over personen og kun tænkt på 
fjenden . Men sæt dem i vort sted . Tænk dem 
den uret , der tilføjes os , tænk dem det blod , det 
dyrebare blod , der allerede er flydt . De må 
også erindre , at det ikke er mange uger siden , 
at tyskerne huserede meget slemt et par mil 
herfra . » 
« ja , frue , »  svarede officeren og rejste sig , 
« jeg forstår så godt , så særdeles godt deres 
følelser , men når jeg siger , at jeg meget nødig 
er dragen ind i deres fædreneland , at denne 
krig er mig personlig imod og en sorg , vil de da 
venlig tillade mig at gå ved deres side , medens 
de viser mig deres smukke have ? » 
Fru Saltern smilede , tog sin hat , og lidt 
efter så præsten med undren sin kone spasere 
med den tyske officer , og , som det lod , i ivrig 
samtale . Han lagde pennen , og snart sluttede 
han sig til de spaserende . 
Da tyskerne et par timer efter brød op og 
med vogne førtes længer nordpå , vare alle enige 
om at erklære , at de vare langt skikkeligere at 
have med at gøre , end nogen havde troet . Kun 
ni æg var der bleven stjålet — dem havde de 
drukket rå af skallerne . 
Clara havde taget Povl ved hånden , var 
gået op ad markvejen og stod bag et gærde for 

at se dem køre bort . Hun fik skænd af svigerinden . 
Da hun kom tilbage . 
« det var virkelig ikke noget at gå efter — 
for at se preusserne på vore egne vogne . » 
« hvad gjorde det , »  sagde Clara leende ,  « de 
kyssede på fingeren af Povl og mig — det 
gjorde da ingen skade . » 
« det passer sig ikke for en dansk pige . » 
« du skulle bare have set , mor , hvor de lo 
og var glade , »  sagde Povl ,  « og så Søren — 
hvor han piskede på hestene — han var den 
aller , allersidste . » 
« du og den fremmede officer var jo blevne 
udmærkede venner , »  vedblev Clara ,  « da jeg før 
kom hjem , gik i og talte nok så fornøjelig 
sammen . » 
« det er noget helt andet , både Aksel og jeg 
fandt , han var en meget dannet mand . Han fortalte 
mig , han kun med sorg var rykket herind i 
landet . » 
« og tror du , nogen af de stakkels folk med 
glæde er rejst hjemme fra — måske fra kone 
og børn ? » 
« det bliver atter noget andet . Clara , fordi en 
enkelt ved sit væsen får en til at glemme , at 
han er vor fjende , så er dog den store masse 
vore fjender , som man ingen venlighed bør vise . » 
De sad atter hver ved sit vindue på forhøjningerne , 
håndarbejdet var kommet frem , og 
fingrene gik flittig . 


« mig tysk trommeslager , »  sagde Povl , der 
havde bundet bånd i en træklods og ivrig bearbejdede 
den med en pind .  « du Olaf være 
soldat . » 
« nej , »  jeg er officer — ein zwei — ein 
zwei . » 
« mor , mig fik tyskernes tromme om halsen 
— mig trommede på gaden , og tyskerne lo . » 
« lad være med at lege tyskere , børn . I 
kan lege danske soldater , men ikke tyske . Det 
er igen dig , Clara , der har ført dem sammen 
med soldaterne . » 
Men før Clara kunne svare , rullede en vogn 
ind i gården , det var Søren med de gamle 
brune , der kom tumlende så hurtig , hestene 
kunne løbe . 
Olaf og Povl styrtede ud . Fru Saltern gav 
ordre til , at Søren straks skulle komme ind , når 
hestene vare satte i stald . 
Lidt efter stod Søren i stuen — huen holdt 
han i hånden , og ansigtet lyste af et polisk grin . 
« det var tidlig , du kom hjem , hvorledes er 
det gået til ? » 
« a kam te skåe å wælt di hæ tysk Hunn . » 
« lod de dig så køre hjem ? » 
« næ , de krøw po hin igen . » 
« og så ? » 
« å so kam a te skåe te å wælt e wown 
jen gang te . » 

« hvorledes kunne det dog gå til , Søren , du 
kører jo ellers så godt . » 
« a trow ett , e madamme bløw worrn nær e 
hæjst kunn slepp di hær tyskere . » 
« han har gjort det med villie , »  udbrød Clara 
henrykt . 
« so krøw de ålsammen po de åndre wown , 
å a lo e hæjst ræn , å hæhr ær a . » 
« jeg tror ikke , du skal tale om det til præsten , 
for når man skal gøre en ting , skal man naturligvis 
gøre den ordenlig . Men her har du en mark , 
— og kom så med ud og få noget at spise . » 
Fra den dag var Søren Fru Salterns erklærede 
yndling . 
Denne forskrækkelse var ikke den eneste , 
der kom over landsbyen veldum . Atter kom 
der en ridende stafet — hesten prustede og 
skummede , ja der var endog dem , der havde 
set blod ud af dens næsebor . Rytteren havde i 
den rasende fart mistet hatten og bundet et klæde 
om hovedet i dens sted . Alt dette mildnede 
ikke rædslen , men frembragte en aldeles feberagtig 
fortvivlelse i præstegården , hvortil han 
havde styret sit ridt . 
« slaverne — slaverne — slaverne er brudte 
ud af tugthuset ; de er ingen mil borte , — mord 
og brand følger dem overalt , — redder , hvad 
reddes kan ! » 
Og atter svingede han ud af gården for at 
bringe sit vanvittige budskab videre . 

efterretningen havde gjort sin virkning og 
frembragt den samme overvættes rædsel , som budbringeren 
selv var betagen af . 
En kort , men ivrig , tårevædet rådslagning 
i studereværelset . Hestene kom for vognen , Clara 
og børnene blev pakkede op på den for ved 
ilsom flugt over en lille å , hvor broen kunne 
kastes af , at søge frelse hos nabopræsten . Denne 
å kunne slaverne umulig komme over , — endskønt 
hver mand vidste , men det var glemt nu 
i rædslen , at med opsmøgede benklæder kunne 
man vade sikker til den anden bred . 
Fru Saltern kunne umulig forlade sin mand , 
— hans skæbne måtte hun dele . 
Sølvtøj og penge gravede de sammen ned i 
haven , og nu var præsten rede til , med byens 
mænd , at forsvare deres hjem mod den fremstormende 
skare . 
Sognefogden og tredive mand stod samlede 
på byens gade . Præsten overtog kommandoen , 
endskønt han ikke havde mere ide om angreb 
og forsvar end skræderen , der hovedrystende 
stod og så til . 
Nogle vare beredne , andre til fods . Præsten 
som den styrende sad på et gammelt , stædigt 
øg , der havde verdenserfaring nok til at føle , at 
dens rytter ikke hørte til de øvede , og derfor 
bragte pastor Saltern i de mest fortvivlede situationer . 
Fru Saltern gik ved hans side . 
« for himlens skyld , »  sagde hun med grådkvalt 

stemme ,  « vogt dig for geværet — jeg synes , 
du holder det så uforsigtigt . » 
« der er ingen fare , ikke den allermindste . 
Hm — det — det er ikke ladt , min pige , og jeg 
har ikke noget at lade med , men sognefogden 
har . » 
« ak , Aksel , husk på mig og børnene . » 
« det er jo netop jer , jeg tænker på — men 
hvad går der dog af hesten ? » 
Den havde gjort nogle baglængs volter , der 
ikke tiltalte præsten synderlig . I det samme kom 
en dreng løbende fra markerne . 
« de brinner , jen ka si ild po veldum banke . » 
« gå , min elskede , gå ind til sognefogdens ! 
Men hvad går der dog af den hest , jeg tror den 
er rasende , — den vil ned i grøften , den er vist 
bange for dig . » 
« det er rædsomt , rædsomt , Aksel ! Dog gud 
være lovet , at Clara og børnene er i sikkerhed . » 
« er der noget i vejen med hesten , sognefoged ? » 

« a trow , e præjst sku gi ham let mier a e 
tøm . » 
« af tømmen ! Hvad mener de ? » 
« e præjst holler ham får stram . » 
« jeg tror , jeg vil stå af . Jeg befinder mig 
bedre på jorden . Å , Mathilde , tag du hesten 
og træk den ind til sognefogdens . » 
« ser de , fra syd komme de , altså enten 
gennem hulvejen eller oppe fra vejen ved Jens 


jéns gård . Nu deler de dem i to hold , — det 
ene ligger ved hulvejen , det andet bag Jens 
jéns lader — når de komme , gives ild . Skræderen 
står på Kirkebakken , så snart han ser 
slaverne , kimer han og kan da løbe her ned til 
os andre . » 
« de æ no so mød got , men — 
« nå hvad er der i vejen ? » 
« dæ æ ikkon et på å wos dæ hå bøsser . » 
« ja , ja , så må de slå fra dem , med hvad 
de har . » 
Sognefogden gik og delte mændene i to hold . 
Skræderen forsvandt på Kirkebakken , han følte 
sig som byens vigtigste mand , der var stillet på 
den mest udsatte post . Konerne og pigerne bragte 
fødemidler til mændene ; uden mad og drikke er , 
som bekendt , helten ingenting . Fru Saltern gik 
atter ved siden af præsten , medens han vandrede 
fra den ene afdeling til den anden for at indgyde 
dem mod . 
« tror du nu virkelig , Aksel , at i kan skræmme 
slaverne herfra og forsvare byen ? » 
« jeg antager ikke , de har holdt sig sammen , 
men i mindre afdelinger hærger landet . I så 
tilfælde kan vi vel nok indgyde dem respekt ved 
modig optræden . » 
De vandrede atter tavse ved siden af hinanden , 
gennem byen på den knudrede landevej . 
Fra de hvittede , pyntelige huse , der lå spredte 
langs vejen , tittede beboerne ængstelige og blege 

efter dem . Børnene legede ikke , men hang 
grædende ved mødrenes skjorter . 
Da kimede pludselig kirkeklokken , — Fru 
Saltern blegnede , men i præstens ansigt skød 
blodet op , og han greb modig til det uladte 
gevær . 
Skræderen kom styrtende i vild fart ned ad 
vejen fra Kirkebakken og råbte allerede langt fra : 
« de kam , de kam ! » 
« hvad vej ? »  råbte præsten . 
« å e håssenswajjs . » 
Præsten vendte sig hurtig til Søren , der som 
hans adjutant stod ved hans side med en le 
over skulderen . 
« løb til Jens jén , sig de skal komme straks . » 
« la æ Skræder ren , a ka tage e tow slawer 
po mæ . » 
« det gælder hurtighed , derfor må du . » 
Søren kastede sit våben og fo’r løbende op 
ad gaden . 
« di æ te æ hæjst , »  sagde skræderen stakåndet 
efter sit løb ,  « å di kam de snåret di 
kan . « 
Virkelig hørtes nu hestetrampen , og en rytter 
kom til syne i hulvejen . Skræderen forsvandt 
skyndsomt i smedien . 
Medens denne angst beherskede beboerne i 
veldum , kørte Clara med børnene hen ad vejen 
til nabopræstens . Den snoede sig igennem en 
dyb , alvorlig skov . Høje bakker med lyng og 

gamle ege hævede sig langs den sandede , dybsporede 
skovvej . Imellem bøjede træerne deres 
grene hen imod hverandre , og lyset blev så 
dæmpet , så grønlig . 
Børnene skjalv og stirrede sky ind mellem 
træstammerne , — her var prægtigt gemme for 
slaver og røvere . — hvad var det ? — kun et 
suk fra skovens indre — et skrig af en flyvende 
krage — eller en skovfugl , der kaldte på sin 
mage . — men dette , hin lysende skikkelse der , 
der langt inde i skoven ? — en gammel egestamme , 
hvoraf Barken er skrællet . — der i 
grusgraven ? hør , hvor det rasler ! — kun en 
sten , der falder , måske en rævemoder , der 
lister sig hjem til ungerne . 
Men snart er man ude af skoven , nær ved 
åen , der bugter sig som en sølvslange langs 
skovens rand . Først over den , så er faren 
forbi . De se vogne på den anden side , det er 
alle flygtende skarer ; børn og gamle . 
Vognen skærer dybt i det bløde , hvide sand , 
kun langsomt går det frem . Der viftes fra vogn 
til vogn . 
Det gjorde godt at komme ud af skovens 
tykning ud på fri mark , hvor blikket kan række 
så langt , langt frem . Kusken pisker på hestene : 
hyp — hyp . —> nu er de på broen — hvor 
hult og dundrende det lyder , da hestene betræde 
den : hyp , hyp . Atter ned i det bløde sand . 
Kusken knalder med pisken — den bageste vogn 

er indhentet ; nu kører præstens forbi . Der hilses 
og tales — : hyp — hyp . Hvilken lettelse at 
have en vogn bag sig , ikke at være de sidste . 
Længere og længere frem går det , det er 
ikke lette og korte veje i Jylland . Der er mile 
mellem landsby og landsby . 
Da hørtes høje tilråb , og en rytter kom 
galoperende forbi den bageste vogn og råbte : 
« lutter løgn — lutter løgn ! » 
« det er jo pastor viller , »  sagde Olaf , der 
havde vendt sig om for at se . 
« lutter løgn , »  sagde pastor viller , idet han 
indhentede deres vogn .  « alt roligt , — ingen 
slaver — har sagt dem det i veldum . » 
« hvad siger han ? »  sagde Povl . 
« han giver os godt håb , gud give det må 
være sandt , »  og hun bøjede sig over drengene og 
kyssede dem . 
Dage gik , og dage kom . Krigsårene vare 
længst forbi , men de efterlode dybe mærker i de 
gamles tanker , i de unges drømme . Kærlighed 
til fædrenelandet , kærlighed til kongen og hjemmets 
Arne vare de blomster , der spirede af blodageren . 
Der blev lagt sæd i barnesjælene i disse 
år , sæd , som senere smukt skulle udfolde sig 
— mod til at trodse faren , — seighed til at 
holde ud , — poesi til støtte mod livets dagligdags 
prosa . 

i den lille landsby på grænsen af Jyllands 
hede og dets største skovstrækninger , gik alt igen 
i den rolige , daglige gænge . , Povl var nu en stor 
dreng på syv år , der gik i skole i faderens 
studereværelse sammen med broderen og præstegårdens 
røgterdreng . 
Det var gruelige timer deroppe i studereværelset . 
Alt andet beskæftigede drengens tanker 
end denne lasede , forhadte tabel , der lå foran 
ham — og som han lige havde fået sin lektie 
om i , tillige med et velvilligt dask af faderens 
pibespids . 
Der var nu flitsbuen nede i huggehuset , 
hvorledes skulle han få et spanskrør til at 
trække igennem den ? Der var lergraven med 
den næsten færdige hest , der manglede kun halen , 
mon den faldt sammen af regnen ? Der var 
drengene på Kirkebakken , ville de møde ? ja de 
skulle få at føle , at han havde kræfter . 
« kan du nu din tabe] , Povl ? » 
« jeg — jeg — jeg ved ikke . » 
« kom herhen med den . » 
Og Povl kom nølende — lige lidt kunne han . 
« gå hen og læs igen . » 
Olaf stak hovedet ned i sin bog og lo , 
røgterdrengen , den dumme Per , grinede . 
« hvad ler i af ? »  sagde præsten ,  « pas eders 
egne ting . Povl , du kan gå ned til moder , og 
lade hende læse lektien igennem med dig . » 
Nede i dagligstuen var der fremmede . Povl 

gik hen ved siden af moderens stol . Hun klappede 
hans bløde , lyse hår . 
« nå , min dreng , er du nu færdig med 
skolen ? » 
« nej , mor , jeg skulle »  — det var så flovt 
at sige det . 
« du har da aldrig fået en af lektierne om . » 
Povl krammede den lasede tabel . 
« det er sådan en lille , dum dreng , jeg har , » 
Og hun klappede atter ømt og kærligt det lyse 
hoved .  « undskyld mig et øjeblik , medens jeg 
går med Povl ind til tabellen . » 
« nå , min dreng , »  sagde hun , da de sad 
inde i spisestuen , og døren var lukket efter dem , 
« hvad er det så , der er så vanskeligt ? » 
« det er tabellen , mor , »  sagde drengen med 
hulkende stemme , hendes ømhed og kærtegn 
havde tvunget tårerne frem — dem Olaf og Per 
aldrig måtte se . 
« den slemme tabel , lad mig se , hvad det er . » 
Og så blev det gennemlæst , gjennemtærsket , 
til Povl kunne den . 
Således fik han sine kundskaber møjsommelig 
ind i hovedet ved moderens tålmod . Han 
var en meget dum dreng til at huske , derimod let 
og hurtig til at fatte , men da pastor Saltern , efter 
den tids skoleskik , holdt sig strengt til lektierne 
og lod forklaringerne være moderens sag , lærte 
Povl mere hos hende end i skolestuen . At følge 
med Olaf kunne der aldeles ingen tale være om , 


han lærte med usædvanlig lethed , og af den 
årsag lærte han gerne . Der var allerede tænkt 
på at sende ham til København i en latinskole , 
men pastor Saltern troede dog at kunne lede ham 
frem endnu nogle år :  « først måtte han se at 
komme i et større embede »  . 
Og medens Olaf læste ting , som Povl var 
overbevist om , han aldrig ville kunne lære , gik 
han og drev i den store have — eller lå timer 
igennem ude på Marken og stirrede op mod 
himlen — tænkende på — det , han selv knap 
vidste . 
På lærken , der sang så fornøjelig , — på 
græsstrået , der kildrede ham på næsen , — på 
væderen , der stod og stampede udfordrende i 
jorden ad ham . Så sprang han op , truede ad 
den og begyndte at balancere langsomt op ad 
tovet , til han nåde dens hoved , så kunne den 
ikke røre ham . Han tog den da i dens lange 
horn og sad snart på dens bløde , uldne ryg . 
Nu kunne den stampe og stange , så meget 
den ville , her følte Povl sig som mester selv 
over Olaf . 
Ofte var han i kamp og strid med skoledrengene 
 , når de med bøgerne under armen 
kom støjende og legende fra skole . De modigste 
af dem sprang ind over havegærdet , det kunne 
Povl ikke tåle — han stod da indenfor i haven , 
forsynet med lerkugler , og bombarderede af al 
kraft de frække drenge . Ejendomsretten holdt 

han meget strengt på . Eller han løb ud i Marken 
til avlskarlen , fik lov at holde tømmerne , når 
denne møjsommelig pløjede fure efter fure på 
den knoldede brakmark , indtil kirkeklokken lød , 
og kaldte folkene hjem fra det trættende arbejde . 
Så blev Povl løftet op på den ene hest , medens 
karlen svang sig på den anden , og i jævn lunte 
gik det mod præstegården . Eller han sad i lergraven , 
der lå lunt gemt bag haven , og dannede 
af det bløde ler fantastiske figurer og skikkelser , 
som han selv ikke vidste , hvad lignede , — endsige 
nogen anden . 
En varm eftermiddag i August sad Fru Saltern 
og Clara i den luftige havestue , med døren åben 
ud mod haven . Solens lange stråler faldt skrå 
gennem vinduerne og døren , listede sig hen mod 
væggen og kastede sine guldstænk på sofaen , 
bordet , bøgerne og aviserne , der lå . De to 
damer sagde ved havedøren , fordybede i læsning 
af bladene ; der kom post to gange om ugen til 
veldum , og i dag var postdag . Der hørtes kun 
lyden af avisernes raslen , når de blev vendte . 
Endelig løftede Fru Saltern hovedet .  « det 
er jo tirsdag i morgen ? » 
« desværre . » 
« hvorfor desværre ? Engang var du meget 
glad over tirsdagene . » 
« ja , den gang . » 

« jeg vil sige dig , Clara , jeg kan ikke lide 
det . »  Fru Saltern gjorde en pause og så højst 
betænksom og alvorlig på svigerinden .  « du 
koketterer og leger med de stakkels mænd , så længe 
til du får dem til at elske dig . Når du 
så har nået det punkt , er du ked af dem og 
lader dem rejse med en nydelig kurv , pyntet med 
forglemmigej og andre venskabsblomster . Nu 
kommer kapellan Aller i morgen , måske håbende 
et ja — og så skal vi ikke have andet end sorg 
for den unge mand . 
« du ved godt , Mathilde , jeg ingen skyld har 
overfor ham — jeg kan virkelig ikke holde ud , 
at du siger , jeg er koket . Jeg kan dog ikke gøre 
ved , at de alle frier til mig . Det er både til at 
le og græde over . » 
« nogen skyld må du nu selv have . » 
« nej , jeg har ikke . De komme hertil — er 
glade — fornøjelige og morsomme . Jeg er også 
glad og fornøjet , men når der er gået en kort 
tid , forandre de sig aldeles , blive galante og 
ømme — blive kedelige og sukke , — bringe 
blomster og give lange håndtryk . Jeg kan ikke 
holde dem ud i den tilstand . Jo ømmere , de 
blive , jo mere utålelig kedelige blive de også . » 
« men du er da ikke angst for at tage imod 
foræringer af dem . » 
« du mener ringen fra hr . Holm . Hvad 
skulle jeg gøre ? Den havde , som du meget 

godt ved , tilhørt hans søster ; han bad mig bære 
den som minde om hende , jeg kunne dog ikke 
sige nej ? » 
« jo , det kunne du godt , du ved nok hvad 
der står i sangen : 
« du har taget mod min foræring 
og min kærlighed givet næring . » 
« tak , den har Aksel lidt nok sunget for mig . » 
« men nu Aller ? kan du virkelig ikke lide 
ham ? » 
« når han vil være , som i begyndelsen , han 
kom her , så kan jeg godt lide ham . Men jeg 
kan se på ham , at han kun venter på en lejlighed 
til at tale ene med mig . Du må sørge 
for , Mathilde , at det ikke sker . »  hun rejste sig 
og lagde armen om svigerindens Hals .  « er du 
så ked af mig , at du endelig vil have mig 
gift ? » 
« du ved meget godt , at det vil blive mig en 
sorg , når du tager herfra ! Men en så sød og 
god pige som du må kunne finde en mand , du 
kan elske . Og livets lykke består dog deri . » 
« det kan jeg dog ikke være enig med dig 
i . Jeg er lykkelig her . Et liv så frit , så 
uafhængigt finder jeg intet andet sted på jorden 
— uden frihed kan jeg ikke leve . Desuden blive 
mændene mig imod , når de blive ømme — jeg 
kan ikke tåle dem i nærheden — og du må 
ikke tro , at en eneste , der blev forlovet eller gift 

med mig , ikke ville kysse mig . Der er såmænd 
piger nok , som gerne vil både kysses og giftes , 
lad dem så blive det , men lad de enkelte , der 
ikke vil , leve i fred . » 
Fru Saltern lo . 
« ikke sandt , du vil nok hjælpe mig i morgen , 
vil nok bringe ham til at forstå det , uden jeg 
siger noget , »  Fru Saltern fik et Kys , og freden 
var sluttet . 
« hvor mon Aksel bliver af ? »  sagde Fru Saltern 
lidt efter ,  « han måtte kunne være her nu . » 
« jeg er også helt urolig — skal vi gå ud 
for at møde ham ? » 
« ja . » 
Der behøvedes kun hat og handsker , og Fru 
Saltern gik med Clara igennem gården . Her 
stod Olaf og Povl i ivrig leg . 
« hvor skal i hen ? »  råbte Olaf . 
« ud at møde fader . » 
« må jeg gå med ? » 
« jeg også ? »  råbte Povl . 
« ja kom , så gå vi alle . » 
Vejen førte ud til venstre mellem to lader , 
forbundne med et stakit . Nogle små , forkrøblede 
piletræer angave , at dette var hovedindkjørselen . 
Marker med sparsomt græs lå på begge sider 
af vejen , medens byen lå ligefor dem , belyst af 
eftermiddags-solens varme stråler . Pastor Saltern 
var i sygebesøg i det yderste anneks ; han havde 
to ; det lå på heden , og vejen dertil var , selv 

om sommeren , ikke uden fare at befærde til 
vogns . Han havde derfor lagt sig efter ridekunsten 
uden dog at drive det vidt i denne sport , 
og det var aldrig uden angst , hans kone så ham 
forlade præstegården . Snart var han væltet i 
hulvejen på den stejle bakke , og hestene vare 
løbne ud i søen , der strakte sig blinkende nedenfor . 
Snart var en skagle sprængt eller noget 
andet gået itu på seletøjet . Snart var et af 
hjulene gået af , eller vognstangen var knækket . 
Engang kom hans ridehest løbende ene hjem , 
og præsten senere gående til rædsel for dem , 
der havde set ham ride ud . 
Hvad under , at familien nu , da der var forløben 
længere tid , end bestemmelsen var , med 
hurtige skridt vandrede ud ad annexvejen . 
Dog langt kom de ikke , før pastor Salterns 
bekendte skikkelse viste sig mod den klare 
horisont . 
Et lettende suk hævede sig fra Fru Salterns 
bryst , så var han , gud være lovet , kun forsinket . 
Drengene hoppede og svingede hattene ; faderen 
vinkede igen , han blev ikke overrasket ved 
at se sin familie komme sig fuldtallig i møde . 
« god aften , god aften , »  og med et Spring , 
efter forholdene temmelig let , var han nede af 
hesten . 
« du blev så længe borte , »  sagde hans kone 
og så bekymret på ham ,  « du har da ikke haft 
noget uheld . » 

« kun flere sygebesøg , end jeg havde ventet , 
det tager lang tid , når jeg skal ud i det yderste 
af annekset . » 
« fader , må jeg ride på hesten ? »  bad Povl . 
« ja , men knæk nu ikke halsen , »  og præsten 
hjalp ham op . 
Povl satte hælene i dyrets sider , og i jævnt 
trav gik det nu foran de spaserende . 
« en flink dreng , »  sagde faderen ; han beundrede 
alle , der med nogenlunde sikkerhed kunne 
sidde på en hest ,  « men mere end landmand 
bliver han ikke , Mathilde . Dog , kan vi få en 
dygtig landmand af ham , kan det også være 
godt . » 
« det kan jo være det kommer , hans evner 
mener jeg ; han har altid været så sen af sig . » 
« jeg tror det ikke , og det kan måske være 
godt nok , mere end én vil vi vel også få vanskelighed 
med at holde i skole i byen . » 
« du ved nok , jeg ikke har stor forkærlighed 
for landmænd , der ingen eksamen har , men du 
kan jo proppe drengen med kundskaber så længe 
som muligt , og så er det altid en trøst , at jeg 
beholder én af drengene hjemme . » 
« men , Clara , hvad er det for en skikkelse , 
der kommer opmarscherende henne på vejen . 
Tror jeg ikke , det er kapellan Aller . Ja , derfor 
behøver du ikke at blive rød eller forskrækket ; 
han vil dig vist ikke noget ondt . » 

« lad mig komme bag ved dig , Aksel ! mon 
han har set mig ? » 
« hvad går der af dig , vil du gemme dig ? » 
« hvis han ikke har set mig , kan jeg smutte 
ned i grøften . I siger , jeg ikke er hjemme , men 
hos Rolands . » 
« hvad ! vil du , jeg skal lyve ? »  lo broderen . 
« nej , du lyver ikke , jeg går lige derhen ; 
så — nu skygger hesten for os — adieu . » 
Borte var hun , nede i den dybe grøft , og 
nu havde broderen og svigerinden at trøste den 
ulykkelige bejler , der ikke kunne holde ventetiden 
ud til tirsdag , men var kommen en dag for tidlig . 
Fru Saltern var snart øvet i den forretning at 
tage mod Claras bejlere og give dem fine vink , 
der imellemstunder blev forståede , men dog som 
oftest ikke ledede til noget . Bejlerne er tungnemme , 
når de tale med andre end genstanden 
selv , og da måtte Clara med rødmende kind og 
stammende tunge redde sig ud af de vanskeligheder , 
hendes glade , frejdige og ligefremme væsen 
skabte hende . 
To år forløb uden synlig forandring i præstegården . 
Da en dag kom der et stort , forseglet 
brev til præsten — han var bleven forflvttet til 
en af Sjællands mest smilende egne . Der blev 
jubel og fryd , — Sjælland — Sjælland , det var 
dog hjemlandet ! Der havde alles vugge stået , 

på Povls nær . og han tænkte kun på glæden 
ved forandringen og flytningen . 
« jeg kaster mig ned på Sjællands jord og 
kysser den , når vi lande i Kallundborg , »  sagde 
Clara . 
« og følger chilians eksempel , »  sagde broderen 
med et lunt smil ,  « bare du ikke må udbryde 
med ham : tvi , tvi , tvi for en ulykke !  .  .  . jeg 
ved ikke , hvad slige ceremonier skal til . » 
At det måtte være et forjættelsens land , 
de skulle til , det kunne Povl da nok indse , ellers 
ville tante Clara vel ikke kysse jorden . Rimeligvis 
høje bjærge — uigennemtrængelige skove  , 
— uhyre vildnis , alt dette stod for drengen som 
det bedste , jorden kunne bringe . Ville dyr vidste 
han fandtes ikke i Danmark , havde han turdet 
håbe derpå , havde intet manglet ham i hans 
glæde . Tænk , at vandre med flitsbuen ud i 
skovene , skyde løver og tigre og bringe skindet 
hjem til moder . Ikke til unytte for Povl havde 
Fru sal tern i mørkningen fortalt eventyr — Robinson 
Crusoe og udtog af coopers romaner . Povl 
havde slugt hvert ord med åben mund og opspilede 
øjne , og mangen en Robinson var bleven 
dannet nede i lergraven , men efter at Olaf en 
dag havde fundet dem og spurgt , om det var abekatte , 
havde han gemt sine frembringelser omhyggelig 
for alle . 
Efter megen skriven , megen talen for og 
imod , blev det således ordnet , at pastor Saltern 

skulle rejse med hele familien til Sjælland og 
en jomfru styre huset for den kommende præst . 
Pastor Saltern kunne umulig undvære sin kone , 
hun umulig sine børn , og Clara kunne selvfølgelig 
ikke blive ene tilbage . Og så rejste de alle , på 
samme dag , fra veldum — til bøgerup . 
Lige så upraktisk pastor Saltern var , lige 
så praktisk var hans lille kone — det er ikke 
let at komme i et andet kald — og præst er 
sjælden præst god ved sådan lejlighed . 
Fuld af verdens-kløgt og bevidsthed om 
egen fordel var pastor Salterns formand , og 
præstekonen havde al sin dygtighed nødig , for 
ikke at se sin godtroende mand blive trukken op 
ved købet af et par heste , ved overtagelsen af 
kobesætningen eller ved prisen på hylderne i 
fadeburet . 
Det var anstrengende , men glade dage . 
Og hvilken vandring , den første , mand og 
hustru ene gik sammen i det ny hjem ! Ned 
igennem den vel vedligeholdte have — ud igennem 
lågen og hen ad den lille markvej ! Fru 
Saltern fik tårer i øjnene ved at se al den 
rigdom , al den frodighed og den milde , henrivende 
natur . Hvor smilende lå ikke skovene 
spredte omkring på egnen , hvor langt øjet end 
nåde . 
« og så , Aksel , at være København så nær , 
at kunne se slægt og venner — og Olaf , vor 

dreng , hver ferie kan han komme hjem — og vi 
måske imellem se ind til ham . » 
Imedens gik Povl mismodig omkring i gården 
og haven og kiggede ud over markerne . Var det 
dette sted , som far , mor og tante Clara havde 
længtes sådan efter ? Hvor vare de høje bakker , 
ikke en , som dem , han havde forladt i veldum . 
Haven lige og flad som en pandekage med snorrette 
gange . Intet egekrat , ingen bæk , der snoede 
sig rask løbende igennem det . Havde han dog 
bare Kirkebakken eller lergraven , den gamle lergrav . 

det var en skuffelse , så stor som et bårnehjerte 
kan føle den , og det var knap nok , at 
havens bugnende frugttræer kunne trøste ham . 
Det var noget nyt , disse hængende grene1 , 
med de store indbydende æbler — denne langenøddeallé , 
hvor nødderne drattede i det visne 
løv , når man rystede stammerne , disse store 
valdnøddetræer , hvor man med lange kæppe 
kunne prikke frugterne ned , der i faldet revnede , 
åbnende deres grønne skal . 
Men snart skulle noget andet og bedre trøste 
ham . På herregården , haslegård , der lå omgiven 
af have og skov i yderkanten af byen , var 
der to børn på Olafs og Povls alder . Godsejer 
Hastings og den nye præstefamilie blev snart 
gode venner , og børnene mødtes daglig i deres 
fritimer . 
Olaf syntes jo nok , det var lidt kedeligt , at 

den ældste var en pige , men Povl blev straks fortryllet 
af hendes mørkebrune øjne og røde kinder , 
noget dejligere end Edith Hasting havde han 
aldrig set . 
Den yngste var en rask , livlig dreng , fra hvem 
Povl snart var uadskillelig . De kunne ikke undvære 
hinanden , når legen rigtig skulle gå . 
Hvad den ene ikke kunne finde på af spilopper , 
det kunne den anden , men ønskede Villars , at 
legen skulle gå ud over Edith — og hvilken 
. Dreng har ikke imellem benyttet sig af sin søsters 
mangel på mod eller legemlig kraft — da var 
Povl straks hendes ridder , thi med hver dag , der 
gik , befæstedes hendes magt over drengens hjerte 
mere og mere , der var ikke den fare , for hvilken 
han ikke med glæde udsatte sig , kunne han blot 
vinde hendes bifald ; og hun vidste , hun kun behøvede 
at sige : hvor det æble i Toppen af træet 
ser dejlig ud ! så lå det i hendes skød , selv 
om drengen udsatte sit liv for at nå det , selv 
om grenene knagede og bragede ned omkring 
ham . Hun kendte sin magt og benyttede den 
ubarmhjærtig og fuldtud , som en lille skønhed 
på elleve år formår det . 
Venskabet mellem Povl og Villars fortsattes 
uforandret gennem de kommende børneår , ligesom 
Povls sværmeriske kærlighed til Edith kun 
forstørredes . Olaf kom til København og i 
skole , også Villars kom derind , medens Povl gik 

hjemme og læste hos faderen . Sine fritimer tilbragte 
han enten i Marken hos folkene , eller 
han sad med coopers romaner , dog helst og 
oftest bøjet over tegnepapir med blyant i sin 
hånd , han tegnede og tegnede , til blodet for 
ham hedt i kinden , og øjnene strålede . 
« Povl begynder virkelig at blive køn , »  sagde 
hans moder en dag ,  « han kan til sine tider have 
noget ligefrem beåndet over sig . » 
Det var nu hans lille moders mening — den 
var måske lidt hildet af moderkærligheden . 
« han ser såmænd slet ikke så gal ud , » 
Svarede tante Clara — hun blev på Sjælland 
kaldt  « tante Clara »  af alle —  « det mærkeligste 
er , som hans næse har forandret sig , den er jo 
nu ligefrem intelligent . » 
« gid det var ham selv , der var det , »  sagde 
pastor Saltern , der med sin lange pibe sad i 
lænestolen ved kakkelovnen , medens katten 
kastede misundelige blikke til ham fra gulvet , 
hvor den havde lagt sig . De to ejede denne stol , 
kun måtte katten altid vige pladsen , så snart 
præsten kom ned i dagligstuen . 
« jeg tror , du ser forkert på Povl , »  vedblev 
hans kone ,  « han er ikke indskrænket — kan have 
glimrende indfald — taler godt for sig — og har 
et nydeligt væsen . Han er altid opfyldt af smukke 
interesser og tegner godt . » 
« Krims — krams , »  sagde præsten og udsendte 
en røgsky af pibehovedet for at se , om den var 

tændt .  « Krims , krams , han skal huske , — huske , 
hvad han lærer , men det kan han ikke . Morsomt 
er det forresten at se hans stile — jeg skal tage 
en herned i aften til eder ; der er fejl på fejl 
— det er nu ikke så morsomt , men indholdet — 
smukke små fortællinger , sommetider ligefrem 
rørende . En glimrende form og let , flydende 
sprog . » 
« ser du — ser du nu selv , at min dreng er 
begavet — ja — naturligvis ikke sådan rigtig 
begavet som Olaf — men han er det nu på sin 
vis . Jeg tror , han kan blive noget stort på en 
eller anden måde . » 
« vor herre må vide , hvordan det skulle 
gå til ! » 
« å , Aksel , sig nu ikke sådan noget , »  afbrød 
tante Clara ham heftig , idet hun gik op og ned 
ad gulvet , et tegn på , at hun var vred ,  « meget 
kan drengen blive til — alt muligt — kunstner , 
forfatter — mekanikus — hvad du vil . » 
« ja vist , men til alt det hører der penge , 
penge og atter penge , og jeg har ingen flere . » 
« men til Olafs skolegang har du altid nok , » 
Sagde tante Clara . 
« Olaf , ja det er noget helt andet , »  svarede 
pastor Saltern heftig , og de blå årer ved tindingerne 
trådte tydelig frem ,  « han har evner 
og har vist , at han vil bruge dem . » 
Tante Clara gjorde endnu nogle vendinger 
over gulvet og gik derpå ud ad døren . 

dermed var sagen afgjort for den gang . 
Povl blev hjemme . Ene sad han i faderens 
studereværelse og læste og tyggede på sine negle 
eller tegnede figurer på bindet af bogen . Ingen 
til at arbejde sammen med , ingen til at vække 
hans ærgerrighed , hyppige afbrydelser i skoletimerne , 
når bønderne kom for at tale med 
præsten . Sløv var han deroppe — og sløv blev 
han . 
Så kom ferierne og med dem Olaf . Hvor 
fiks han var — klæderne sad så godt , — hvor 
muntert han lo , og så meget han havde at fortælle . 
Hvor glade fader og moder så ud------og 
så Edith , hvor hun udmærkede ham , smilte 
til ham , — han skulle lege med hende , han skulle 
sidde ved hendes side . Meget , meget kan et barnehjerte 
rumme af sorg og ve . Så listede han 
sagte bort , gemte sig i den yderste krog af huset , 
ingen savnede ham jo — nu sad de og lo af 
Villars og Olaf . Ofte spejdede moderens øje bekymret 
efter ham , hun rystede på hovedet til 
tante Clara , hvis yndling Povl i de senere år 
var bleven , tante Clara forlod da stuen og søgte 
— ofte fandt hun ham ikke , imellem kunne det 
dog ske . Hun lod , som hun tilfældig så ham 
— med spøg , kærtegn og latter forsøgte hun 
at opmuntre ham . Når han så kom ned , blev 
han vild og kåd . Da syntes Villars om ham , 
så var der humør i fyren . 

Povl blev konfirmeret , gammel var han , men 
sen havde han været til alting . Derfor gjorde 
måske forberedelsen og selve handlingen meget 
indtryk . Nu skulle han ud og blive en dygtig 
landmand . Efter nogen overvejelse faldt valget 
på en proprietær , en mils vej fra præstegården . 
Povl kunne da imellem gå hjem om søndagen . 
En monstergård skulle det være , og proprietær 
Lassen havde ord for at bringe dygtige landmænd 
ud af sine elever . 
Fra det magelige liv i hjemmet kom Povl 
pludselig i virksomhed , men det var ham ikke 
imod , han trængte til stadig beskæftigelse , nye 
omgivelser og nyt liv . Tidlig om morgenen op 
— tidlig om aftenen i seng — arbejde hele dagen 
— her var ingen tid til grublen eller hængen 
over sin yndlingsbeskæftigelse tegnebogen . Den 
lå gemt i kufferten og kom kun imellem frem 
om søndagen . 
Hr . Lassen var en sværlemmet , virksom mand 
med et rødt , oppustet ansigt og strittende , rødligt 
hår . Han kunne aldrig vise sig uden rabalder og 
larm , og saftige eder lød flittig fra hans tykke , 
hængende læber . Dog blev der hvisket i krogene : 
at Lassen var angst for sin kone , en lille , stram 
dame , med fremstående kindben og en spids , 
blålig næse . Povl så aldrig på hende , uden 
at han kom til at fryse og med et suk måtte 
tænke på hjemmets varme kakkelovnskrog . Sands 

for hygge havde Fru Lassen ikke , dertil var hun 
altfor optaget af slagtning , bagning og eftersyn 
med mejeriet . Børnenes opdragelse var derfor 
overdraget en yngre , rødkindet lærerinde med 
små , missende øjne . Hr . Lassen var særdeles 
venlig mod frøken Jørgensen , især når fruen 
ikke var tilstede , og kunne da imellem komme 
med nogle drøje vittigheder . 
Måltiderne og aftenerne i dagligstuen vare 
de værste timer for Povl at slippe over . 
Han sad da og hang på en stol , kiggede 
lidt i en Avis , — lyttede lidt til hr . Lassens bemærkninger , 
der kom stødvis og med kraftig røst 
fra sofaen , hvor han lå , så lang han var , med 
benene frit dinglende ud over lænet — holdt 
frøken Jørgensens strikkegarn eller hjalp den 
yngste dreng at bygge korthuse . 
Bedre gik det om sommeren , så var han 
dog ude i det frie , enten det nu var bag den 
langsomme plov eller på knæ i den fugtige roemark . 

lærken sang dog så glad deroppe over hans 
hoved , og storken fulgte trolig den snorlige plovfure . 
Når han om søndagen ikke var i præstegården , 
sad han gerne ude i Marken og tegnede 
køerne , der stod græssende i den høje kløver 
eller med lukkede øjne drøvtyggede langsomt og 
magelig . 
Hoppen med sit føl var også en af hans 
stadige modeller , ikke at tale om røgterdrengen , 

der sad for ham , så længe det skulle være for 
fire skilling . Men sommeren svandt hastig , og 
så kom atter de dræbende aftener med deres 
drævende samtaler . Povl begyndte at gruble — 
lægge planer — bygge luftkasteller og drømme — 
vidunderlige drømme om ære og berømmelse , og 
Edith var målet , hvortil al denne ære og berømmelse 
skulle nå , — og imedens holdt han 
garn for frk . Jørgensen , og byggede korthuse for 
den yngste dreng . 
Fru Lassen kørte ud ; det var noget helt nyt , 
og staldfolkene så efter vognen og kom med 
vittige bemærkninger på herskabets bekostning . 
Avlskarlen bad Povl gå over i køkkenet 
for at sige , at kokkepigen skulle sørge for , at 
mellemmaden blev bragt ud i brakmarken . Han 
gik , men der var ingen kokkepige . Povl gik da 
hen til pigekammeret og bankede på . Da der 
intet svar lød , lukkede han op og kiggede ind . 
Hr . Lassen stod for ham , kokkepigen sad 
med forpjusket hår på en stol . Povl stammede 
og blev rød . 
« hvad skal han her ? »  råbte Lassen med 
grov stemme .  « hvad , satan , gør han i pigernes 
Kammer ? » 
« jeg skulle sige fra avlskarlen —--------------- » 
« jeg skal nok selv give mine ordre , hvad 
fanden tror han ellers , jeg er her for ? » 
Povl lukkede døren og gik ; instinktmæssig 
sagde han ikke avlskarlen , hvor han havde fundet 

Herren . Men fra den dag var hr . Lassen ham 
ikke god , og Povl begyndte at spekulere på at 
komme bort fra dette sted , hvor han følte , at 
han åndelig gik til grunde . En aften fik han da 
en ide , han ville skrive — skrive en fortælling 
til et blad og sende den ind til København . Var 
den først antaget , ville han skrive , skrive og atter 
skrive , til han kunne ernære sig selv , og da komme 
hjem og fortælle alt til dem derhjemme . Hos 
høkeren købte han straks et tællelys , og nu sad han 
hele natten og arbejdede . Henad morgenstunden 
var han færdig med novellen og brev til Villars : 
om for enhver pris ikke at sige noget til Olaf og 
ikke skrive derom til Edith , men besørge det hurtigst 
mulig til bladet . 
Han sad og ventede , til det var tid at kalde 
folkene op , og gik da ned . I dag sårede hr . 
Lassens grove tiltale ham ligeså lidt som Fru 
Lassens sure mine . Han fik et henrykt brev fra 
Villars : det var udmærket , brillant — bliv så- 
ledes ved , så er din lykke gjort . Men på 
ære , ikke et ord skulle han tale derom til 
nogen . Det var indsendt , — alt var i orden . 
Povl gik som beruset omkring , dog længe varer 
en rus ikke , så kommer katzenjammer — længsel 
— uro — spejden efter post og brev — ville da 
aldrig efterretningen om fortællingens antagelse 
komme ! men dage , uger , ja måneder gik . 
Endelig kom der brev fra Villars : det var 
skammeligt , nederdrægtigt , men han havde nok 

tænkt det , det var ikke modent nok . Nu lå 
manuskriptet hos ham , hvis han ønskede det , 
skulle det blive ham sendt . 
Povl sad med hovedet gemt i sine hænder , 
— middagsstunden var snart forbi , hvad kom det , 
eller noget som helst andet , ham ved . Det var den 
første store skuffelse , hans første fald fra himmelstigen , 
der fører til ære og berømmelse . Han 
var kasseret , duede ikke , — da hørte han pludselig 
hr . Lassens røst nedefra trappegangen . 
« hvad , satan , tror jeg ikke , han sover endnu , 
— lad det gå i en fart , eller jeg skal — » 
Povl fo’r op , løb ned ad trappen , fik hurtigt 
fødderne i et par træsko , og i et nu var 
han ovre i stalden . Karlene vare i færd med at 
spænde hestene for , han tog sine , svang sig på 
den ene , og snart gik han på brakmarken — 
fure op — fure ned , — men da hr . Lassen 
kom ud , var alt forkert . Furerne vare ikke lige , 
ploven gået oven over , — Povl blev sat fra 
pløjningen for herefter at udføre ringere arbejde . 
Om aftenen , da dagens gerning var endt , 
tog Povl sin hat og vandrede ud ad vejen — 
vejen , der førte til hans kære hjem . Nu havde 
han besluttet det , komme , hvad komme ville . — 
samme aften var der bekymring i præstegården , 
pastor Saltern var kommen hjem fra en 
anstrengende tur i annekset , han befandt sig ilde 
og var gået til sengs . Om aftenen havde han 
stærk feber , og vognen var nu efter den nærmeste 

læge . Fru Saltern sad inde hos sin mand , tante 
Clara i dagligstuen . 
Da stak Povl forsigtig hovedet ind ad døren : 
« tante Clara »  . 
« hvem er det ? »  sagde tante Clara forskrækket . 

« det er mig , tante Clara , — Povl — jeg 
ville så gerne tale ene med dig , kan du ikke 
komme op i dit værelse ? » 
Tante Clara rejste sig hurtig og fulgte med 
Povl . Da de sad sammen i hendes lille værelse , 
prydet med blomster og fuglebur i vinduet , reoler 
med bøger på væggen , de to gammeldags billeder 
af hendes fader og moder over sengen , fortalte 
hun om hans faders sygdom . 
« så , gud ske lov , jeg er kommen hjem , 
jeg kunne dog ikke tænke mig at være borte herfra 
nu , fader er syg . »  og så fortalte han : at 
han var gået bort fra Lassens , han kunne umulig 
holde ud at være der længer , han ville før dø 
end blive en time til . 
Tante Clara så på den unge mand med 
den kraftig udviklede figur , de brede skuldre , og 
det kække hoved med det tætte , bølgende hår , 
den fine , krumbøjede næse , og de dybtliggende , 
mørke øjne og hendes hjerte talte varmt for 
hendes yndling . 
« tal rolig , Povl , lad mig få ordenlig besked , 
når er den tanke først opstået hos dig ? » 

« du ved , tante , lyst har jeg aldrig haft til 
landvæsenet . » 
« dog mere end nu . » 
« ja , — ja ser du , det er ikke til at udholde 
i længden . Jeg går til grunde — alle mine 
tanker og længsler gå andetsteds hen . » 
« men hvorfor kommer du sådan løbende — 
flygtende fra gården ? » 
« hr . Lassen kan ikke lide mig og er ikke 
god imod mig . » 
« det har du ikke talt om før , hvor længe har 
det varet ? » 
« lige siden — ja ser du , tante Clara , de 
sige det alle , jeg kan virkelig ikke gøre ved det 
— men de sige , han er gode venner med pigerne . 
Så var jeg så uheldig at træffe ham i pigekammeret , 
og siden den dag har han været mere 
end uforskammet . » 
« ja så , kom du kun med , så kan vi sammen 
tale med din moder . » 
Povl fulgte trøstig med , det var godt at have 
tante Clara på sin side , men snart havde han 
ikke hende alene . Fru Saltern erklærede : at 
hendes dreng aldrig mere skulle til de mennesker , 
og at det var barbarisk , at han havde været der 
så længe . Povl kunne rolig blive hjemme . 
Dagen efter følte pastor Saltern sig meget 
bedre , og lægen mente , det kun var lidt gastrisk , 
der ikke var til at ængste sig for . 

Povl kom ind til faderen , der blev glad ved 
at se ham . 
« nå , min dreng , hvordan går det ? » 
« tak , fader , ikke så godt . » 
« ikke det , hvad mener du ? » 
« du må ikke blive ked af det , men jeg 
tror — jeg tror ikke , jeg duer til at blive landmand . » 

pastor Saltern lå stille uden at svare . 
« jeg er meget bedrøvet over det , fader , men 
jeg har nu i to år arbejdet flittig og stræbt at 
synes om det — men jeg kan ikke . Er det ikke 
muligt , når jeg lever så sparsommelig som et 
menneske kan leve , og jeg selv forsøger at tjene 
noget , at jeg kunne komme til København og 
måske på kunstakademiet ? » 
Pastor Saltern så op på det blege , spændte 
ansigt og blev rørt over den beskedne , bønlige 
stemme . 
« jeg lover dig , om gud vil , skal du komme 
ind til byen og få din længsel opfyldt . Jeg 
håber ikke , der er forsømt noget endnu — og 
din Broder er så vidt fremme , at jeg nok 
tør gøre det . Så min dreng , så , det er 
godt . » 
Povl havde bøjet sig ned og kysset faderen , 
en varm tåre havde berørt hans buskede øjenbryn . 

« nå , Mathilde , »  sagde pastor Saltern fornøjet 

til sin kone , da hun glad kom ind efter at 
have talt med Povl ,  « er du nu tilfreds med mig ? » 
« ja , Aksel , ja nu er jeg tilfreds . » 
« det var jo ikke andet end rimeligt , da det 
virkelig viser sig , at drengen bevarer sin interesse 
og lyst . Han har jo både været en lydig 
og god dreng . Og vær du glad , han vil efter 
disse to år få helbred som en kæmpe . » 
Dagen efter var pastor Saltern atter dårligere , 
og lægen , der blev hentet fra nærmeste købstad , 
erklærede sygdommen for lungebetændelse . Han 
rystede på hovedet , da han knirkende gik gennem 
dagligstuen for atter at køre bort . 
Fjorten dage gik under håb og frygt , men 
trods den kærlige pleje , trods Fru Salterns inderlige 
bøn for den elskede mand , sov han stille og 
smertefri ind med sin hustrus hånd i sin . Olaf 
var kaldt hjem , han , tante Clara og Povl sagde 
sørgende i værelset ved siden af , der havde været 
dødsfrygt hele dagen . 
En diset mørk efterårsdag vandrede Povl 
glad , med tegnebræt under armen , ud ad gamle 
Kongevej . Gode efterretninger havde han at bringe 
sin lille moder , der nu som enke boede på 
Frederiksberg . For ham , der var vant til anstrengende 
arbejde og stadig traven i det frie , var 
turen fra byen til hjemmet et intet . Snart var 

han ved gadedøren , og en , to , tre , oppe ad 
trappen . . 
I køkkenet stod Fru Saltern med stort forklæde 
på , beskæftiget med maden ; der var ikke 
råd til at holde pige . Povl indåndede med 
sulten velbehag lugten af øllebrød og fyldt hvidkålshoved . 
Fru Saltern vendte sig ved lyden 
af de vel kendte skridt . 
« du har noget godt at melde , det kan jeg 
læse af dit ansigt , min dreng . » 
« ja , mor , ja lille mor , »  og så tog den lange 
knægt og løftede hende op og satte hende på 
køkkenbordet . 
« nej , Povl , det finder jeg mig ikke i , »  lo 
hans moder ,  « sæt mig straks ned igen . » 
« ikke før du har hørt , hvad jeg har at fortælle 
dig . Jeg er kommen ind på akademiet — 
og mor — gratis , det vil ikke koste dig en 
skilling . » 
Han tog hende atter om livet og satte hende 
varsomt ned , og nu dansede han med tante Clara 
omkring i køkkenet . 
« jeg tror den dreng er tosset , »  sagde tante 
Clara , strittende imod . 
« nej , jeg er ikke , jeg er elev på det danske 
kunstakademi , de syntes virkelig godt om mine 
tegninger . » 
« det måtte de naturligvis også , »  sagde 
moderen , der nu sad på køkkenstolen med 
hænderne foldede over det store forklæde . 

« ja , naturligvis , »  sagde tante Clara . 
« så er det velsignet at tænke på , at din 
fader selv til slutningen ønskede , at du skulle 
blive kunstner . » 
Propert og hyggeligt var der alle vegne i det 
lille , nye hjem . Først var der en spisestue med 
sofa og bord , møbler var der nok af fra præstegården . 
Her kunne Povl sidde og arbejde , tegne 
og male , når han havde tid dertil hjemme . 
Så var der dagligstuen med klaver , blomster , 
fugle og den dejlige formiddags-sol . Derpå 
kom damernes soveværelse og endelig pigekammeret , 
hvor Povl lå . Olaf havde fået Regensen 
kort efter faderens død , og meget heldigt var 
det , sagde han selv : den lange vej ville tage 
altfor meget af hans kostbare tid , nu kom han 
kun hjem hver dag til middag . 
Selv om Fru Salterns øjne ofte stirrede vemodig 
ud mod det fjerne , medens tankerne færdedes 
i det gamle hjem , snart ved de mange lyse 
minder eller ved mandens sygdom , snart syslede 
ved den stille kirkegård , hvor hun ikke selv 
kunne frede om den elskedes grav , så lyste de 
dog med strålende glans , når sønnernes trin 
hørtes på trappen , og det raske tag i døren 
meldte deres ankomst . Så fik tante Clara travlt 
med at trække bordtæppet af og med et rask 
kast at lægge dugen i dets sted . Huslighed var 
ikke hendes lyst , men hun udførte den , såvel 

som al anden gerning , med energisk dygtighed 
og stor præcision . 
Olaf var træt , da han kom hjem , og derfor 
noget gnaven , men stemningen steg , da han havde 
fået sin anden portion hvidkål , og han hørte 
nu med interesse på broderens oplevelser . 
Da han efter middagen havde tændt sin pibe 
og tante Clara , der sad ved den varme kakkelovn , 
sin cigaret , en vane , pastor Saltern havde 
opmuntret for at have selskab , når han røg , 
blev han endog meddelsom . 
« jeg skal i aften have et lille gilde på Regensen , 
der kommer flere af mine venner — også 
Villars — har du lyst at være med , Povl ? Ja , 
naturligvis vil det ikke more dig så meget , da 
du ikke har samme interesser som vi , men du 
kan da altid se , hvordan sådan noget , som et 
lille sold , går til . » 
Povl rødmede af glæde — det var en stor 
ære , broderen viste ham — : ja tak , han havde 
megen lyst . 
« det går vel ikke for vildt til ? »  sagde tante 
Clara , idet hun sendte en fin røgsky mod loftet . 
« å , skulle vi få en lille Donner , er vi 
under tag og kan ligge på gulvet . » 
« husk at tage gadedørsnøglen med , »  sagde 
Fru Saltern . 
« det er bedst , han i nat bliver hos mig , så 
er der ingen forskrækkelse , hvis han ikke kommer 
hjem . » 

« vogt dig , »  sagde tante Clara ,  « det er nogle 
slemme fyre , de studenter . » 
« en gang skal dog være den første , han kan 
have godt af en lille rus ! » 
« jeg har haft en ordenlig en før , »  sagde Povl 
med stolthed . 
« så , hvor var det . » 
« hos Lassens ! Han forlangte en aften punsch , 
og sad så og morede sig med at drikke mig på 
pelsen , jeg kunne næsten ikke komme op ad 
trappen . » 
« en skidt Karl , »  sagde Fru Saltern ,  « forresten 
synes jeg nu ikke , det er noget at rose dig af . » 
« du skulle vel ikke eje sådan noget som et 
pund hvidt , hugget sukker , mor , »  sagde Olaf lidt 
nølende . 
« nej , vi er lige på slutningen af måneden , 
jeg har virkelig ikke noget . » 
« ikke to daler , du kan låne mig til begyndelsen 
af næste måned . » 
« du kan få hos mig , »  sagde tante Clara 
hurtig ,  « og dem kan du beholde . »  hun havde 
en lille livrente , hvoraf hun bestred sine egne 
udgifter . 
Da Povl kom ind i broderens studereværelse 
på Regensen — hvilket han delte med en student 
Thomsen , en lang , tør tteolog med sorte bakkenbarter 
og rød , tyrkisk hue med kvast , — var 

selskabet allerede samlet , og en tæt tobaksrøg 
hvilede tungt over genstandene i stuen . 
« kommer de snart med varerne , gode Saltern , » 
Råbte Christian Fiedler , en smuk , juridisk student , 
med et fint , lille overskæg , lidt skrå , opadgående 
øjne og et satirisk smil om munden . 
•nu varer det ikke så længe , som det har 
varet , bare lidt tålmodighed , »  svarede Olaf , der 
stod bøjet over et varmeapparat med kedel , som 
lystig begyndte at snurre . Hans contubernal 
Thomsen satte forsigtig en bakke med flasker og 
hvidt sukker på bordet . 
« hurra for Thomsen , »  lød en stemme fra 
sofaen ,  « han kommer med det solide . » 
« en ægte tteolog , »  sagde Fiedler ,  « først det 
legemlige , så det åndelige . » 
« jeg synes , de har haft det åndelige fremme 
hele tiden , »  svarede Thomsen med et fint smil , 
« så vi kan nok trænge til legemlig føde . » 
« jeg regner god punsch for åndelig føde , » 
Lød det atter fra sofaen . 
« i en retning ja , »  sagde Olaf ,  « den løser 
tungen , skærper til en vis grad forstanden og 
bringer til overfladen , hvad ellers ligger gemt på 
bunden . — nu koger vandet . Thomsen , har du 
bollen ? » 
« så vandet i , »  sagde Povl . 
« snak , Povl , det har du ingen forstand på . 
Kom sukker i , Thomsen . » 

« er gjort , »  sagde Villars , der med albuerne 
på bordet spændt iagttog operationen . 
« hvor mange tteologer er her så , hvem 
denne bolles Duft velbehageligen indåndes af ? 
Saltern , Thomsen , Schøtt og tykke Jensen  . » 
« deres adjektiver kan de spare dem , »  sagde 
Jensen stødt . 
« tør i nu også , »  vedblev Fiedler uden i 
mindste måde at lade sig forstyrre ,  « hengive eder 
til nydelsen af denne gudedrik ? » 
« ingen raillerier over den livsvej , vi have 
valgt os , »  afbrød atter Jensen . 
« lad ham bare blive ved , »  sagde Olaf rolig , 
« kan den ikke tåle angreb , er der skam ikke 
meget ved den . » 
« jo , levekraft er der sgu i den , »  sagde 
stemmen fra sofaen , »  ellers var den for længst 
saligen hensovet under Kierkegårds angreb . » 
« hyggelig er præsten indrettet i sin landlige 
bolig , »  citerede Fiedler med pattos ,  « også ved 
udsigten til det vinkende avancement ; hans hustru 
triveligheden selv , og hans børn ikke mindre . » 
« må jeg udbede mig ordet ? »  sagde stemmen ’ 
fra sofaen , og en høj , svær student dukkede op 
fra den og tobaksrøgen .  « det første bæger bør 
være helliget vore dyrebare , dydsirede værter , 
der til så høj en grad af fuldkommenhed forstår 
at blande megen rum med lidet vand . Gid 
de , når eksamen er vel overstået , snart må 
finde sig tvende lune præstegårde , hvor de kan 

uddanne den huslighed , hvortil de have så store 
anlæg , til fuldkommenhedens højeste tinde , og 
at et par trivelige småpiger snart må føle sig 
tiltrukne af de udmærkede punschiske egenskaber , 
vore værter er i besiddelse af . » 
« jeg frabeder mig formegen trivelighed , » 
Sagde Olaf med et smil . 
« himmel ! du vil da ikke have en mager 
kone — fedme er tegn på jævn forstand — 
magerhed på intelligens — kun hos kvinden , 
lille Jensen — du behøver ikke at blive urolig ! 
Og intelligente kvinder , — gud fri en ! » 
« kan en kvinde være intelligent ? »  henkastede 
Fiedler . 
« hm — måske det er for stærkt et udtryk , 
egentlig intelligent tror jeg heller ikke , hun kan 
være , men godt begavet . » 
« nej , det er også for meget , »  sagde Jensen , 
idet han lagde sig magelig tilbage i stolen .  « kvinden 
kan have gode eller dårlige anlæg . De kvinder 
med de gode anlæg udvikles da ved omgangen 
med begavede , intelligente mænd og kan til sidst 
selv få et anstrøg deraf . » 
« død og pine , »  udbrød Villars ,  « hvor damerne 
må hige efter at være i deres nærhed , Jensen , 
for at få et lille anstrøg . » 
« på den måde bliver kvinden jo ikke andet 
end en tænkende abekat , »  sagde Povl . 
« da vi sandsynligvis alle stamme fra et par 
ærværdige gamle aber , »  sagde Fiedler ,  « så er 

det da ikke så urimeligt . Det er en tanke , 
der tiltaler mig . Vi skylde kun naturen vor 
udvikling , og skabelsens store , unaturlige dag 
falder bort . » 
« ja , for mig må de sgu gerne stamme fra 
en abekat , »  sagde Olaf tørt ,  « men jeg vil kun 
ikke . » 
« hvorfra stammer de da , gode Saltern ? Mener 
de at være et produkt af Jehovas vise rådslutning ? 
Tror de virkelig , hvis der findes en 
gud — som den , de tænker dem , — at de da 
har fjærneste lighed , legemlig som åndelig , med 
dette ophøjede væsen ! Føler de aldrig formasteligheden 
ved en sådan tanke ? » 
« det er meget fornuftigt af dem , Fiedler , » 
Sagde Thomsen og nikkede til ham over sit glas , 
« bliv d# bare ved abekatten , så har de intet 
ansvar overfor deres ophav . » 
« tør jeg udbede mig ordet , »  sagde Povl , idet 
han rejste sig .  « jeg ved nok , det er dristigt af 
mig som den eneste ustuderede mand i denne 
kreds , men jeg synes , det er på tide at minde 
dem alle om , at der er et ord , som hedder idealet . 
Vel ved jeg , at det nu er gammeldags at tro på 
idealerne — at håbe på dem , og stræbe mod 
dem — men et er jeg overbevist om , at i enhver 
ung mands hjerte er der noget , der higer henimod 
dem . Vi kan ikke stille vort ophav for 
højt , thi jo højere det er , jo mere må vi stræbe 
for atter at forenes med det , og jo højere vi stræbe , 

jo mere nærme vi os det ideelle . Vi kan heller 
ikke stille kvinden , der med os fremmer den 
åndelige udvikling , for højt , vi bære dog alle et 
ideal af hende i vor tanke , der kun lidet ligner 
de billeder , som her i aften er fremstillede af 
hende . Jeg er også vis på , at enhver af os 
har udkastet et idealistisk fremtidsmaleri af vort 
eget liv . Et glas for , at tidens prosa og livets 
alvor ikke må udslette håbet om idealernes 
opnåelse . Et glas for , at vore drømme må 
gå i opfyldelse . » 
« ej , ej , »  sagde Thomsen ,  « det var et ord i 
rette tid ; jeg tømmer mit glas på idealernes 
opnåelse . » 
« bravo . » 
« hurra . » 
« kunstner og idealist , det passer jo godt 
nok sammen . »  sagde Fiedler , nippende til glasset . 
« mine idealer må have været forbistret , skrøbeligt 
porcellæn , thi de er alle hankeløse og revnede . » 
« så klink dem , »  sagde studenten fra sofaen , 
« de gamle leve dog alle på klinkede idealer . Men 
lad os nu få en sang . » 
Og så stemte han lystig i , og de andre faldt 
efterhånden ind med . 
« livet er så kort , 
sorg må kastes bort , 
den som ballast vil vort livsmod tvinge . 
Glæden er en magt , 
gå med den i pagt , 
åndens mod og kraft den vil bevinge . » 

« skønne piger man 
ofte finde kan , 
stem din lyre for den sande kvinde . 
Hun dog målet er 
for vor stræben her , 
måtte alle kun den rette finde . » 
« tøm et bæger på , 
at vi glade må 
altid opfyldt få hvad længslen søger . 
Tiden svinder brat , 
brug den lange nat . 
Lad os vende hjem til mugne bøger . » 
Da Olaf og Povl næste dag kom hjem til 
middag , var bordet festlig dækket , ja endogså 
rødvin , en stor og sjælden luksus , manglede ikke . 
Tante Clara gik omkring med rødme på kinden 
og glade stråler i de lysebrune øjne . 
« halløj ! hvad er der på færde ? »  udbrød Olaf . 
« gode efterretninger , »  svarede tante Clara . 
Medens de glade sagde ved bordet , fortalte hun 
og moderen afvekslende om et brev , de havde 
fået med underretning om , at der var tilfaldet 
dem en stor arv . At de derpå vare gåde til 
sagfører Harder , som havde med sagen at gøre , 
og at det var sikkert nok . 
« hvor i alverdens rige kommer den fra ? » 
Sagde Olaf ,  « jeg troede ikke , der var en på hele 
jorden , vi kunne have håb om at arve . » 
« ja , jeg heller ikke , min dreng , det er nok 
en gammel fætter af din bedstefader , der har haft 

mange penge , som han har bestemt din bedstefader 
skulle arve , når hans egen nærmeste slægt 
var død . » 
« hurra , hvilken glæde ! »  råbte Povl . 
« lad os først få pengene , »  sagde Olaf . 
« ja , »  sagde tante Clara ,  « men de er sikre 
nok . » 
« kun at der kan gå åringer , før vi få 
dem . Skifteretten slipper ikke så snart de penge , 
den får imellem hænder . » 
« skål moder , skål tante , lykke med arven ! » 
Og nu blev drøftet alt , hvad der kunne og 
burde gøres , når pengene kom . En større lejlighed , 
så at begge sønnerne kunne være hjemme . 
Et ordentligt værelse til Povl , hvor han havde godt 
lys til at male i — og — nye klæder trængte 
de alle til . 
« det er sandt , Povl , vi to er inviterede ud 
til Hastings i julen . Jeg tænker , vi kan tage afsted 
anden juledag . » 
Povl blev blussende rød af overraskelse og 
glæde , men kom i det samme til at se hen på 
moderen .  « vil det ikke blive så trist for moder ? » 
« så kan du jo blive hjemme , »  svarede Olaf 
og tændte sig en cigar i anledning af arven . 
« nej , vist ikke »  , sagde Fru Saltern ,  « det kan 
der ikke være tale om , jeg har eder jo juleaften 
og første helligdag , Clara og jeg kan godt more 
os sammen . » 
« men tænk — tænk , hvor du har været vant 

til at samle os alle i julen — og denne er den 
første her . » 
« ja , den gang , min dreng , »  sagde moderen 
og betvang kraftig en tåre , der kom listende 
frem ,  « den gang og nu er noget helt forskelligt . 
Ungdommen skal glæde og fornøje sig — tiden 
dertil er kun så kort . Desuden ville det være 
meget uvenlig mod Hastings — det er overordenlig 
smukt af dem . 
« moder og jeg gør gilde for hele familien 
— bryd eder bare ikke om os , »  sagde tante Clara , 
vi har nok herinde at more os med . » 
« så kan i desuden se over til faders grav 
og hilse fra mig . » 
Det var glimrende julevejr . Sneen lå tæt 
og skærmende over marker og gærder , dækkede 
husenes tag og lunede sæden mod den bidende 
frost . 
Himlen var skyfri , og solens stråler bredte 
et glimmerlag af utallige , funklende diamanter hen over 
skovens stammer og deres af tykke snemasser 
bøjede grene . Granen stod bepudret fra 
top til tå og blinkede mod himlen . Kragen fløj 
med hæse skrig over mark og skov og jog i flokke 
den flygtende hare , spurven pippede og nippede 
næsvist sæden , der i rigeligt mål tilkastedes høns 
og ænder . 
Det var julevejr til lystig fart i slæde og 

- *^4tf** 
raske løb hen over den frosne sø . Rigtigt julevejr 
for den glade ungdom at more sig i på landet . 
På haslegård gik det lystig til . Slædefart 
og skøjteløb om dagen , baller og ungdommelige 
selskaber om aftenen . En selskabelig egn havde 
det altid været , men dette år udmærkede den 
sig særlig . 
Olaf var ret i sit es , han holdt nok af herregårdsliv , 
mageligt , rigeligt — og ydre glans . 
Med usigeligt velvære hørte han om morgenen 
pigen komme ind .for at fyre i den store , massive 
ovn . Så med halvt tillukte øjne ildens røde 
stråler trænge igennem det tætte mørke . Nød 
med velbehag den varme the med friskbagt brød , 
der bragtes ham på sengen , og forsøgte endnu 
en gang at fastholde drømmen , der var bleven 
afbrudt , drøm om Dans , leg og sang . 
Edith svævede omkring ham med en skare 
af tilbedere . Høj , slank , med de dejlige , mørke 
fletninger slyngede om det stolte hoved . 
Hvem ramte disse øjnes blink ? ham . Hvem 
strejfede dette strålende smil ? ham . Povl valgte 
hun vel i cotillon , men blikket hvilte på ham . 
Povl var kusk på slæden , men han sad ved 
hendes side . Povl spændte hendes skøjter på , 
men han løb med hendes hånd i sin . 
Hvorfor ikke gøre leg til alvor ! hvorfor ikke 
binde hende til sig ! Hvorfor ikke sige hende alle 
disse drømme ? Havde han ikke sværmet for 
hende lige fra de tidligste børneår ? Ganske vist 

ikke altid lige meget , eller lige varmt — der havde 
også været andre , men hvem har ikke haft det ? 
— når han havde været hjemme i ferierne 
havde han følt , at det dog kun var hende . Nu 
fik han snart sin eksamen — og så arven — 
måske de alle blev rige . — han strakte sig velbehagelig 
i sengen . 
Povl stod fuldt påklædt til at gå ud . 
Hvor skal du hen så tidlig ? »  sagde Olaf 
gabende . 
« ud i den friske , klare morgenluft . » 
« velbekomme , fanden skulle gå tur på 
den tid af døgnet . » 
Der var dejligt derude i den tidlige morgenstund . 
Tyst , stille , ikke en lyd . Kun den ensformige 
knirken af Povls faste trin på det frosne , 
hvide tæppe , der lå bredt over jorden . Imellem 
en sagte raslen af nedfaldende sne fra de tungt 
belæssede grene . 
Han stod pludselig stille , trak vejret dybt — 
dybt . Det var ikke glade tanker , der fremkaldte 
disse suk . 
Han følte , han var fængslet , bunden med de 
fineste lænker , der dog tiltrods for deres finhed 
var så seje , så stærke . Kunne han dog sønderbryde 
dem , slænge dem fra sig . 
Han slog til de hængende grene , så det 
tætte snelag faldt tungt mod jorden , idet det 
overdryssede og indhyllede ham i en snesky . 
Således , således skulle disse lænker falde , 

men hvém skulle hjælpe ham at ryste dem af ? 
Hun sikkert ikke — hun bandt dem kun fastere 
og fastere , snart ved smil , når han henfaldt i 
tanker , snart ved kulde , når han lo og spøgte , 
nu kaldte hun ham til sig , nu stødte hun ham 
atter bort . — nej , det var ikke til at udholde , 
han var en pjalt , at han fandt sig deri . Hvad 
ville han ? Hvad var hans tanke ? Han vidste 
det ikke , han havde ingen . I sin vildeste fantasi 
havde han udmalet sig et Kys . Han havde sitret 
fra hoved til fod , da han drømte , hun gav ham 
det — som ild havde blodet brændt gennem 
hans årer . 
Vinde hende — binde hende — han havde 
aldrig tænkt sig det , hun , den feterede , hun , der 
fordunklede alle , stjærnernes stjærne ! Som barn 
havde han drømt sig som den vældige jæger , der 
friede hende fra indianernes magt , — senere havde 
han tænkt sig hende i overhængende farer , hvorfra 
kun han kunne redde hende — nu — nu gik 
han kun og spejdede efter smil og håndtryk . 
Det var usselt at leve således , måtte ikke 
vedblive , fra nu en forandring . Hun skulle se 
sin frigjorte slave . Og atter slog han til grenene , 
der standsede hans vej , atter faldt snehvirvlen 
tæt og dryssende og hyllede ham ind . 
Da Povl kom hjem , var familien forsamlet 
i den lune , elegante dagligstue . Hr . Hasting sad 
i sin lænestol , fordybet i en Avis , fruen med et 
håndarbejde foran sit sybord , Villars lå på 

chaiselonguen så lang han var , fløjtende en dansemelodi 
fra sidste bal . Edith , der lå henkastet i 
en amerikaner , med de fuldendt formede , små 
fødder på kamingærdet , sendte Povl et hurtigt 
blik , da han trådte ind , men fortsatte atter ivrig 
samtalen med Olaf , der sad ved hendes side . 
« du fløjter ganske vist meget smukt , Villars , » 
Sagde hans moder ,  « men jeg synes dog , du skulle 
opsætte dine øvelser , til du blev ene . » 
« jeg kan ikke få den Melodi ud af hovedet 
på nogen måde , lille mor , der er ingen , der ved , 
hvor jeg kan plages af en Melodi . Ej , Povl , hvor 
har du været ? Hun er meget smuk , hvad du ? » 
« hvem ? Her er alt for mange smukke piger 
på egnen , til at du kan benævne den , du tænker 
på , med  « hun »  . 
« den små Constance , hvilke øjne hun har . » 
« ja , og så det dejlige hår . » 
« det kan da ikke være eders mening , »  lød 
det fra Edith ,  « øjnene er dumme og håret alt for 
høragtigt . » 
« som Frejas guld-lok . » 
« snak , Povl , det mener du jo aldeles ikke 
— kom lidt herhen . Sværmer du virkelig for 
Frejas guld-lok ? Hvad farve tror du Junos — 
Dianas — og venus’s hår havde ? » 
« Fru venus’s hår havde den farve og glans , 
som enhver , der er forelsket , ser hos sin elskede . » 
« skal vi ingen frokost have i dag , »  sagde 
godsejer Hasting , idet han rejste sig og lagde 

avisen ,  « al den Fru venus-snak er god nok , men 
en solid frokost bedre . » 
« bordet er sikkert dækket , vi vente kun på 
dig . » 
« ja så , det er det gamle , det er altid kun 
mig , der ventes på . » 
« der var jo ingen grund til at forstyrre dig . » 
« jeg har ikke læst en linie , men siddet og 
hørt på al det balvrøvl . Nå , Povl , lad os så 
gå ind , du er vel også sulten efter din tidlige 
morgentur . » 
Edith rejste sig langsomt — strejfede Povl 
med sin kjole , idet hun gik forbi ham , og sagde 
sagte :  « hvad hårfarve har så din Fru Venus ? » 
« dybeste cendré , Edith . » 
Hun smilede , idet hendes øjne mødte hans , og 
idet hun så det varme blod stige ham fra kinden 
op over tindingen .  « hold dig til guld-lokken , det 
er langt klogere . » 
« ingen er herre over sine egne følelser . » 
« hvis nu så var ? » 
« da skulle sprænges og briste hvert bånd , 
hver lok , der binder og fængsler . » 
« der er vist ingen , der gør sig den ulejlighed 
at binde dig . » 
« måske ikke , Edith , men jeg bindes alligevel . 
Tro ikke , jeg er indbildsk nok til at antage , det 
sker med villie . » 
« du begynder at blive interessant , Povl . Du 

vil da ikke stemme din tone et par grader ned . 
Hun lo og indtog sin plads ved siden af Olaf . 
Men Povl følte sig atter fangen af hendes 
øjnes magt og opgav villieløs kampen . 
Selskab skulle der være om aftenen , en lille 
intim kreds af de nærmeste naboer . 
Familien var samlet i dagligstuen , på Edith 
og Olaf nær . 
Den lange række af værelser var festlig oplyste , 
der duftede af drivhusblomster og fin parfume . 
Fru Hastings silkedragt raslede aristokratisk , 
idet hun vandrede fra stue til stue for at efterse , 
om alt var på sin plads , og om portiererne hang 
i de rette folder . 
Godsejeren stod foran kaminen med hænderne 
under sine kjoleskøder , lintøjet sad stramt og 
skinnede blankt og hvidt fra den stærkt udringede 
vest . Villars og Povl gik samtalende op og ned 
ad det bløde gulvtæppe , der kun svagt gengav 
den lette knirken af deres balsko . 
En vogn kom rullende over stenbroen — 
hundene halsede — en raslen i gruset foran 
stentrappen og et piskesmæld . 
« der har vi de første , »  sagde godsejeren 
uden at forandre sin stilling ,  « hvor er Edith ? » 
« se efter hende og Olaf , »  sagde Villars ,  « så 
går jeg ud for at modtage gæsterne . » 
Povl gik igennem dagligstuen ind i kabinettet 
igennem salen og nærmede sig nu vinterhaven 
med dens mægtige palmer og kaktus ; pludselig 

standsede han ved at se i et af de lange spejle 
— Ediths og Olafs skikkelser . 
De stod i ivrig og dyb samtale — Olaf holdt 
hendes hånd — nu bøjede han sig over hende 
og lagde armen om hendes liv og nu — nu — 
Povl flygtede . Det Kys , han havde drømt 
som sit , havde Edith givet en anden — hans 
Broder . 
Noget efter fandt Villars ham på hans værelse , 
han stod ved vinduet , der var åbent , og stirrede 
ud over det snedækte landskab , oplyst af fuldmånens 
blege glans . 
« hvad Pokker , hr . Molbo , hvad bestiller 
du her ? — du sendes ud for at finde et par 
efternølere , og så forsvinder du aldeles selv . Er 
det måske din hensigt at hente dig en lungebetændelse 
eller sådan lidt andet pilleri ? Hvorlænge 
har du stået der ved det åbne vindue ? » 
« jeg ved ikke . » 
« er der gået dig noget imod ? Hvad er der 
i vejen ? » 
« nej , »  svarede Povl og drog vejret langt , 
« nej , jeg tror ikke , der er gået mig noget imod . 
Edith og Olaf er rimeligvis forlovede . » 
« Edith og Olaf — nå , det må jeg sige ! — 
jeg er glad ved det , Povl , det bliver dog den 
bedste medicin for dig . Jeg tænker , du nu bliver 
et fornuftigt , fornøjeligt menneske og ikke den 
romantiske sværmer , du i alt for lang tid har 

været . Hvad fanden , hun kan jo snart være din 
oldemoder — et helt år ældre end du . » 
Povl lo . 
« det glæder mig , du kan le , men noget sandt 
er der alligevel deri . Tænk dig , inden du kan 
gifte dig , hvilken ærværdig , gammel dame , min 
ærede søster da vil være . Giv mig . nu din hånd , 
gamle ven , og så ned i de varme Stuer . Der 
er skam flere pigebørn til end Edith . » 
« det er naturligvis en hemmelighed , til de 
selv tale derom . » 
« selvfølgelig ! » 
Det var et nyt syn , Povl fik på Edith — 
dette Kys i smug , at se en anden få det — det 
rokkede poesien , idealet og glorien , som han 
havde omgivet hende med . At se hende hele 
aftenen være den samme som før , smilende , vinkende , 
lokkende , dragende — og dog at vide dette 
Kys — seende på hende , som hun der sad , tilhørende 
en anden , hans egen Broder , og dog 
så uforandret . Hvor kunne hun lege således  2 
med enhver , der kom indenfor hendes øjnes magt , 
når hun elskede Olaf — elskede — kunne hun 
elske ? 
« er der så ikke flere , der forundre sig over 
mig , »  sagde Edith , som sad midt i kredsen af 
damer og herrer og legede let med sin vifte . 
« et par til . Der er en , der forundrer sig 
over frøknens rige fletninger og gerne vil vide , 
hvormeget de veje . — så er der en , der forundrer 

sig over , at så megen ydre skønhed ikke 
er parret med større indre skønhed : ja , nu er 
jeg nok færdig . » 
« de gemte det bedste til sidst , min herre . 
Det med den indre skønhed er vel Povl Saltern , 
han har set mig så kritisk ud hele aftenen ? » 
« det er , tiltrods det kritiske ydre , dog ikke 
Povl Saltern . » 
Også andre , tænkte Povl , aner altså en 
mangel derinde i hjertet , men måske det kun 
er en misundelig veninde . En misundelig veninde 
— er jeg da en misundelig Broder ? Nej — nej 
— jeg er glad , fri og let , og vil være det . Rask 
gik han hen over gulvet til Olaf og lagde sin 
arm om hans skulder . 
« jeg er så glad i aften , Olaf . » 
Olaf så forbavset på ham .  « ja så , det 
fornøj er mig . » 
« jeg vil sige dig , jeg ved , at du og Edith 
holde af hinanden , jeg kom uden min villie til 
at se eder i vinterhaven , og jeg er glad ved at 
vide det og håber , at du og hun må blive 
lykkelige . » 
Frederiksberg , den 20de maj 1867 . 
Min kære Povl ! 
Tak for dit brev , der tog mig på sengen 
i går . Jeg havde dagen før haft det dårligt 

og sovet elendig om natten , hvorfor jeg stod 
senere op end sædvanlig . Men ængst dig ikke 
derfor , min kære dreng , jeg har det rigtig godt 
i dag , og dette ildebefindende går nok snart 
helt bort . Det glæder mig , du er fornøjet på 
det sted , du har valgt dig til ophold for i sommer . 
Der skal jo også være udmærket smukt 
ved Snekkersten , og rart er det , at der endnu 
ikke er så overfyldt af landliggere , men det 
varer vel ikke mange år , der drages stadig 
længere og længere nord på . Jeg håber , du 
må få malet en del , og at den glæde , vi i 
foråret havde af dine arbejder , må efterfølges 
af flere lignende . At du er flittig og arbejder med 
lyst , ved jeg , men arbejd også med grundighed 
og omhu , udfør dine studier omhyggelig . Jeg 
havde i går brev fra Olaf , de nygifte lader ret til 
at være lykkelige og glade . Gud give , det må 
vare ved . Du ved , jeg har aldrig været rigtig 
glad over Olafs valg , Edith hørte ikke til de unge 
piger , der tiltalte mig , men måske kan hendes 
kærlighed til Olaf rette de mangler , jeg fandt hos 
hende , og at hun kan blive ham en udmærket 
kone . De vare meget fornøjede med deres bolig , 
og da hendes fader hjælper dem en del , tror de 
nok , at pengene kan slå til . Den gamle præst 
er svagelig , så Olaf har meget at varetage . 
Jeg var da forleden oppe i skifteretten , det 
er grueligt at tænke sig , at vi efter fire Års forløb 
ikke er komne et skridt videre end den dag , 

vi fik underretning om arven , — ja endog længere 
fra den , da der siges , at familien Sørensen , der 
også gør krav på den , har mere håb end vi . 
Er det dog ikke sørgeligt , at folk , der virkelig 
trænge — ( vi kunne trænge forfærdelig til penge , 
det kan skifteretten jo ikke vide ) skal gå i uvished 
år igennem om , hvorvidt de få noget eller 
ej . Sagen er som sagt uvis . Jeg hørte for 
nogen tid siden , at din onkel Peter havde ført 
en proces med familien Sørensen , men at han , 
da han blev tilsagt til forlig , lod sagen falde , af 
hvilken årsag vides ikke . Han har sagt , at han 
personlig ikke mere vil have med sagen at gøre , 
men at processen ligger fuldt færdig til at føres 
uden en øres udgift , hvis nogen har lyst at tage 
den op . 
Clara og jeg fik tilsigelse til at møde i skifteretten 
og gik derop på det klokkeslet , tilsigelsen 
lød , men måtte vente en time , før de gode 
herrer fik tid til at bemærke os . Assessoren , en 
lille , ivrig , sværlemmet mand , spurgte os da , om 
vi ønskede decision eller repartition i sagen . 
Jeg ønskede underretning om forskellen på de 
to dele . —  « ønsker de decision , »  svarede assessoren 
og purrede op i sit lange grå hår ,  « da 
kan sagen trække længe ud , ved repartition vil 
den derimod snart være sluttet , de ønsker jo den 
skal endes hurtig ? »   « ja , vi synes , den har varet 
længe nok . »   « godt , så bør de vælge repartition . » 
« vi ved , »  sagde Clara ,  « at her er ført en proces 

om sagen , den ønske vi at genoptage . »  —  « ja , 
så må de antage en sagfører , »  sagde overretssagfører 
Harder . —  « læs op for damerne , hvad 
der er anført i protokollen , »  sagde den lille , ivrige 
assessor , idet han stirrede bidsk på os over sine 
briller . — og så blev der læst en del op , som 
vi kun forstod meget lidet af , kun så meget , at 
onkel Peter på sine vegne havde opgivet processen . 
 « er det andre herrer eller flere , der afgøre 
spørgsmålet ved decision end ved repartition ? » 
Spurgte Clara .  « nej — aldeles ikke — 
vi er tre , og aldeles de samme . »   « så kan vi 
jo lige så godt ønske repartition . Der blev da 
indført i protokollen , at vi ønskede repartition , 
men henholdt os til , hvad onkel Peter havde anført , 
samt at vi forbeholdt os ret til at lade sagen 
gå til doms bagefter . Da vi kom ud i fri luft 
og bort fra den lille , heftige assessor , fik vi en 
følelse af , at vi havde båret os rent forkert ad . 
Jeg gik da lige op til justitsråd Svendsen og forklarede 
ham sagen så godt , jeg formåede . Han 
hørte tålmodig på mig , til jeg var færdig , så 
lo han og gned sig i hænderne .  « jeg vil nødig 
sige noget til forklejnelse for de herrer i skifteretten , 
men hvordan det nu hænger sammen eller 
ej , så er de , bedste frue , kommen til at gøre 
det , de ikke ville . De har opgivet processen . » 
—  « hvad fordel kan da de herrer have deraf ? » 
—  « hm — ingen — ingen — mindre ulejlighed , 
mindre vrøvl . Der er jo flere , der har del i 

arven , har alle afgivet deres mening ? »  —  « nej , 
jeg har en fuldmagt , der skal underskrives af min 
svoger på Fyn . »  — det er jo udmærket , aldeles 
fortrinligt — lad ham bestemt ønske decision , 
så har de sagen i orden igen . De vil da blive 
stævnet til forlig med modparten . Se at komme 
til forlig . Del pengene , og hele historien er forbi . 
Jeg råder dem dertil som det sikreste . »  — 
således stå sagerne , min dreng , du kan tro , 
tante Clara glæder sig til at få fuldmagten underskreven 
for at gå op og ønske decision . Jeg 
glæder mig til mit besøg hos Olaf og hans kone 
i sommerferien . Jeg trænger til landluft . Det 
blev nok et langt brev , og jeg er træt , hvad du 
kan se af skriften . Lev vel , min kære Povl , udsæt 
dig ikke for forkølelser , foråret er den 
farligste tid . Mange hilsener fra tante Clara . 
Din kærlige moder . 
Povl lå på en gammel , sort , damaskes sofa , 
i et lille , ganske hyggeligt værelse . De to fag 
vinduer vendte ud mod sundet , middagssolen 
kastede sine stråler gennem de små , men rene 
ruder . De hvide Gardiner , hæftede i skrøbelige 
bændler , vare bundne langt tilbage på væggen 
for at bringe lyset så meget som muligt ind i 
stuen . I det ene hjørne af det åbentstående 
vindue stod en geranium i fuld blomstring , og 
udefra sendte en syrén sin berusende Duft ind i 
stuen . 

et staffeli med et påbegyndt maleri stod på 
skrå mod vinduerne , malerrekvisiter lå på 
stolene og bordet . Han foldede moderens brev 
sammen med et lille suk , idet hans øjne tankeløst 
hvilede på et stærkt koloreret billede , der 
hang på væggen ligefor ham , forestillende en 
hyrdinde med opkrammet , fjederbesat hat , en lang 
blomstersmykket stav i hånden og spidse , højhælede 
sko . Det var måske ved at se på 
hyrdinden , han kom til at sukke over , han 
ingen søster havde , — hvilken lykke ville det 
ikke være , om der nu var en sød , ung pige i 
hans hjem , der med kærlig hånd kunne glatte 
rynkerne bort fra hans lille moders pande . Hun 
ville altid have været om moderen og med 
glad latter opmuntret hende . Hendes gerning 
ville ikke drage hende fra hjemmet . — så var 
der den velsignede arv — som måske aldrig 
kom , men dog var der gjort gæld på den , først 
til Olafs udstyr som præst , derpå for at han , 
Povl , kunne være på landet . Den begyndte 
at minde uhyggelig om dickens’s bleak-house . 
To af dem , der havde håbet på den , vare 
døde i løbet af disse fire år — hvormange 
skulle endnu gå bort , før der kom en afgørelse . 
Ja , når kun vor herre ville velsigne hans gerning 
— så blæse på arven — tusinde gange 
herligere at arbejde sig selv op end hjælpes frem 
af en slægtning af sin bedstefader . 
Han havde været tidlig oppe og tidlig ude at 

male morgentåge , morgendug og mosedamp , han 
blev døsig , øjnene faldt til , og drømmenes gud 
indhyllede ham i ære og berømmelse . 
En flue summede ind ad vinduet , omkredsede 
det våde maleri og satte sig på den sovendes 
næse . 
Idetsamme blev døren åbnet , et hoved 
med en hvid , tæt kappe og uhyre strimler blev 
stukket ind . 
« maden er færdig . » 
Povl for op , blinkede et øjeblik døsig til den 
hvide kappe og sagde da med et smil :  « nå , er 
det dem , madam Petersen , det er godt , om et 
minut skal jeg komme . » 
« ja , som sagt , »  vedblev ejerinden af den 
hvide kappe , som nu var kommen helt ind i 
stuen ,  « de overanstrenger dem , står for tidlig op 
om morgenen . Det er ikke noget , de unge herrer 
fra byen er vant til . Nej , forrige år havde jeg 
også en ung maler , han sagde altid : deres mad , 
madam Petersen , er aldeles udmærket tillavet , de 
må have været i de bedste huse for at have 
lært madlavning til den fuldkommenhed . Så 
svarede jeg : hos baron gyldenstrøms lærte jeg 
rigtignok , hvad det vil sige at have med kræsne 
folk at gøre . » 
« jeg kommer lige straks ind , de kan godt sætte 
maden på bordet . » 
« se , nu , denne unge maler , som sagt , han 
sov til elleve , tolv om formiddagen — og så 

malede han aftenstvkker ; — han holdt nu for det 
også af at fjase med fiskerpigerne ; men de , de 
maler både morgen og aften . » 
« nu må de gå , lille madam , ellers kan jeg 
min sandten ikke blive færdig . » 
Madammen trak sig baglængs ud ad døren og 
lukkede den med et lille smæld . 
Da Povl kom ind i madam Petersens stadsestue , 
hvor der var lagt en serviet på det ene 
hjørne af bordet , kom madammen med en skål , 
hvoraf Povl selv kunne øse op . Stadsestuen var 
langt fra så hyggelig som hans egen stue , det 
eneste interessante var et gammelt ur , der indesluttede 
en mærkværdig , lille , munter gøg , der 
hoppede frem i en dør og kukkede : kuk , nu er 
den time forbi , kuk — kuk — nu er den time 
sluttet ! og forsvandt så atter bagved døren og 
gemte sig , til den igen skulle underrette menneskene 
om tidens ilsomme flugt . 
Madamen var gået ud for lidt efter at komme 
ind med eftermaden , og stillede sig da med hænderne 
i siderne i nærheden af bordet . Nu skulle 
hun have sig en snak efter dagens anstrengelser . 
« her er , som sagt , kommen nye gæster 
hertil . » 
« så . » 
« hos madam Sørensen ! Kan Herren tænke 
sig , at to fine damer vil tage ind og bo hos 
madam Sørensen ? » 
« jeg kender hende jo ikke . » 

« ih gud , det er jo hende , det simple fruentimmer 
her i huset lige op ad . Hun kalder sig 
madam Sørensen , endskønt jeg , som sagt , aldrig 
har set hendes mand eller har nogen grund til 
at tro , at hun har været gift med nogen Sørensen . 
Hun siger , hun er enke , det er min tro en 
nydelig enke . De kom i går med vogn fra 
Helsingør . Pige har de med og kasser og kufferter , 
så det kan forslå noget . — hvad sagde 
Herren ? » 
« ingenting . » 
« jo , såmænd kom de , og travlt har der 
været hele dagen med at flytte møbler og løbe 
ud og ind . Men , som sagt , hvad de vil hos 
madam Sørensen , det er ikke godt at vide , men 
den slags som hun har nu altid lykken med sig . 
Men der blive de ikke fornøjede , de flytter såmænd 
snart . Den mund der sidder på den 
kone — min mand siger altid : hold dig bare for 
dig selv , for hvad mund angår , da er der ingen , 
der kan hamle op med hende , og dertil er du 
for god . » 
« det er meget fornuftig sagt af deres mand . » 
« å , ja , men man skal , som sagt , ikke altid 
lade sig byde alting . Men kan Petersen kun sove , 
når han kommer hjem , så er han lige glad , hvad 
sådan en som madam Sørensen byder hans egen 
kone . » 
« han er vel træt , når han kommer hjem . » 
« han træt — han skulle vide , hvor træt jeg 

kan være — men konens gerning , den regnes 
nu ikke for noget . Lad hende bare slide sig op 
— og vil man så , som sagt , have en lille samtale , 
så sover han . » 
« nu er jeg færdig , madam Petersen , tak for 
mad . » 
Povl gik ind i sit værelse , tog sin hat , 
tændte en cigar og slentrede , glad ved at være 
sluppen madammens videre snak , hen over vejen , 
op på skrænten , og følgende stien , ind i skoven . 
Det var en stille , lummer dag , således som 
de kan findes i slutningen af maj . De nys udsprungne 
bøge stod i hele deres dejlige flor , og 
endnu sås anemoner i det friske , grønne tæppe , 
der dækkede jorden og næsten skjulte det visne 
løv , der kun enkelte steder kom til syne . 
Han følte sig så rask — ung og stærk , livet 
lå så fuldt af håb for ham , kun halvt tilsløret , 
syntes han . Han kunne altid i sin tanke løfte 
en lille flig og kige ind i dette ukendte rige , 
der lå foran ham . 
Og altid så han solglans — altid hørte han 
glade stemmer , — muntre tilråb — og altid så 
han sin egen skikkelse frejdig vandre fremad . I 
denne skovensomhed , denne fylde af fuglesang , 
og denne Duft af det friske grønne , forsvandt aldeles 
den vemodige følelse , der havde betaget 
ham ved læsningen af moderens brev . 
Han var nået til et mægtigt bøgetræ , der 
majestætisk hævede sig over en tæt underskov , 

der smilende bredte sig ved dets fod . De lange 
mosgroede rødder indbøde lokkende til hvile , og 
Povl strakte sig ved den brede stamme . Foran 
ham sænkede jordsmonnet sig og gav plads for 
en lille bæk , der sagte rislede gennem siv og 
unge buske . En sti bugtede sig ned mod den , 
og et glimt sås af et bræt , der var lagt imellem 
sivene hen over bækken . 
Imedens Povls øje opfangede enhver naturskønhed , 
der viste sig for ham , dvælede hans 
tanke ved de glade år , han havde tilbragt i 
byen . Hans samarbejde med de andre unge , 
hans hurtige fremgang i elevskolen , den lykke , 
hans første arbejde havde gjort . Nu boede han 
her i al denne rige herlighed ; hvor han end 
vendte sig , skønhed på skønhed ; han behøvede 
kun at gribe til , fæstne det på lærredet , og han 
ejede det . 
Han standsede pludselig i sin tankeflugt — 
en klar , ungdommelig latter lød fra den modsatte 
side af vandløbet . Han lyttede , stirrede spændt , 
som jægeren , der sporer vildt — men det tætte 
løv kunne hans øje ikke gennemtrænge . Da 
hørtes latteren igen , og på det tynde bræt så 
han et glimt af en lyserød kjole og en høj , slank 
pigeskikkelse , der balancerede hen over det , men 
derpå atter gik tilbage og forsvandt . 
. Det uventede syn af den unge pige viste sig 
ikke mere , men efterlod Povl betaget , seende ned 
mod sivene og krattet . Han havde , tiltrods for 

det klare dagslys , en følelse af måneskin , engdamp 
og elverpiger . 
Da Povl kom hjem , satte han sig ved staffeliet 
— så på de påbegyndte arbejder og gjorde 
paletten færdig til sit aftenstudie . Da trængte 
sig ind gennem det åbne vindue , først dæmpet 
og svagt , derpå tydeligere og tydeligere de rene , 
friske toner af en høj , klar pigestemme . 
Povl lyttede , der var noget ved stemmen , 
der mindede ham om latteren før — han løftede 
et øjeblik hovedet , lagde da paletten hurtig fra 
sig , lukkede døren op og stod i den lille have , 
der strakte sig ned mod sundet . Ordene lød 
tydelig til ham : — 
« i skovens dybe skygge 
småfuglene bo . 
Der synge de og bygge 
i fred og i ro . » 
De kom fra nabohusets gavl . Begge husene 
vare byggede sammen , kun gik det ene modsat 
det andet og dannede en vinkel , da nabohusets 
gavl var bygget et stykke længere frem mod 
vandet , end det , Povl beboede . Madam Petersens 
huggeblok stod udenfor denne fremspringende 
gavl , og økse og brænde lå derved . 
Han kunne ikke modstå sin lyst , han måtte 
se den , der sang , thi smuk og vel uddannet var 
stemmen . Han vidste , der kun var et vindue , og 
at det sad oppe ved taget . 
Så rolig , som det var ham mulig , gik han 

hen til blokken , tog øksen og begyndte at tilspidse 
et stykke brænde , som om det var ham af yderste 
vigtighed at få dette arbejde udført . Men se op 
mod vinduet , dertil manglede han mod . 
Lidt efter hørte sangen op , — han huggede 
rask videre : mon hun var der endnu ? han havde 
en følelse af et par øjnes hvilen på sig , nu 
måtte han se , om det var hende . 
Han hævede hovedet , og hans blik mødte et 
par skælmske øjne , der kiggede ned fra det 
åbne vindue . 
Han tog hurtig hatten af og hilste , hun 
hilste igen , men trak sig derpå tilbage i stuen . 
Povl huggede fremdeles løs på brændet , og 
et øjeblik efter sad hun igen ved vinduet . 
« jeg er bange , jeg forstyrrede dem , frøken , » 
Sagde Povl med hatten i hånden ,  « jeg kan 
tage øksen og brændet med ind i min stue . » 
« på ingen måde ; de forstyrrer mig aldeles 
ikke . » 
« de holdt dog op at synge , og det lød så 
smukt herned . » 
« jeg kan ikke mere end det samme af den 
sang . » 
« så kunne de synge en anden . » 
« jeg er slet ikke i humeur til at synge . Men 
hvad skal de bruge den klods til ? » 
« det er til — til — jeg skal bruge den i 
aften . » 
« den kan de da ikke male med . » 

« male — ved frøknen , at jeg maler ? » 
« ja , det ved jeg fra madam Sørensen ; jeg 
ved alt muligt om dem . De hedder Malte Schmidt , 
og deres fader ejer en stor gård ved Holbæk . » 
Povl lo , lagde øksen ned og satte sig på 
huggeblokken . 
« der er de dog galt underrettet , jeg hedder 
ikke Malte Schmidt . » 
« hvad hedder de da ? » 
« ja hvad tror de ? De ved jo alt muligt 
om mig . » 
« det kan jeg virkelig ikke gætte , men hvad 
tror de , jeg hedder ? » 
Povl så op på et lille , smukt formet hoved , 
et par klare øjne med fintbuede bryn , en koket , 
lille næse og et strålende smil om et par unge , 
friske , smukke læber . 
« Rigmor ? » 
« nej . » 
« Violet ? » 
« nej . » 
« noget fint og smukt må det være . » 
« hvorfor det ? » 
« fordi de selv er sådan . » 
« fy , de er da som alle de andre . » 
« hvordan det ? » 
« kurmagere og fyldt med komplimenter . » 
« jeg er ikke kurmager , men maler og bedømmer 
dem som kunstner . Men nu skal jeg 
tillade mig at bringe mit kort . » 

et øjeblik efter var han tilbage med et 
visitkort . 
« hvorledes skal jeg få det op til dem ? » 
« jeg har en lang rem , den hisser jeg ned , 
og de kan binde kortet ved . »  hun forsvandt ind 
i stuen og kom atter til vinduet med remmen 
og sin visitbog . Remmen kom ned til ham , han 
fik travlt med at fæstne kortet ; under latter blev 
hans navn forsigtig hejset op , et hvidt blad flagrede 
i luften . Povl greb det behændig , og i samme 
minut læste begge : 
Ellen Wide . 
Povl Saltern . 
« nu må jeg gå , »  sagde Ellen og stak 
hovedet helt ud ad vinduet ,  « farvel , Povl 
Saltern . » 
Povl bukkede .  « farvel , Ellen Wide . » 
Da Povl næste dag kom vandrende med 
malerkassen over skulderen , malerbræt i hånden 
og en fjer stukken i sin bredskyggede hat , kom 
Ellen gående imod ham . Povl hilste glad og 
standsede . 
« hvad maler de ? »  spurgte hun . 
« om formiddagen et parti inde fra skoven . » 
« må jeg se det . » 
« nødig , før det bliver færdigt . De bliver vel 
i længere tid herude ? » 
« måske ! det kommer ganske an på moders 
humeur . » 

« lider deres Fru moder af — af — » 
« af humeursyge . Just ikke det , men hun 
bliver let ked af det sted , hun opholder sig 
på . » 
« så må man se at more hende . » 
« hvad skal vi more hende med her ? — 
naturen bryder hun sig kun lidt om . » 
« arranger nogle sejlture . » 
« sejlture — de fik aldrig moder ned i en 
båd . » 
« Tage til Helsingør , se Kronborg . » 
« moder kender Kronborg udenad . » 
« læse højt for hende . » 
« moder kender enhver bog , man begynder 
på , om den så først er kommen fra forlæggeren 
dagen før . » 
Povl så op på hende , der var en underlig 
hård klang i stemmen , og øjnene stirrede uden 
udtrvk mod jorden . 
« frøken Wide . » 
« ja , »  hun løftede hovedet , gjorde en bevægelse , 
som om hun kastede en tanke fra sig , 
og så på ham . 
« kan det more dem , frøken , at se mit 
stykke og så følge det , som det gradevis skrider 
frem ? » 
« det ville more mig meget , »  sagde hun atter 
med sit strålende smil ,  « lad mig bare se det . » 
Han fik travlt med at slå malerstolen ud og 
stille maleriet i den rette belysning . 

« hvordan bærer man sig dog ad med at 
sidde på den treben ? » 
« kun lige ned . » 
« den går itu med mig . » 
« kan den bære mig , behøver de da ikke at 
være angst . » 
Hun satte sig , forsigtig , prøvende ,  « den er 
jo meget god , »  derpå søgte hendes øjne nysgerrig 
stykket . 
« jeg forstår mig ikke det mindste på 
malerier — men skulle himlen ikke være noget 
mindre klar i horisonten ? » 
« den bliver malet over en gang til , så er 
det bedre , den er for klar i begyndelsen . » 
« hvad er det for træklodser der ude i 
engen ? Ah , det minder levende om deres arbejde 
med øksen i går aftes . » 
« det skulle blive køer , »  svarede Povl rødmende . 
 « men de gør nar , så det er bedst , jeg 
lukker det sammen . » 
« nej vist ikke , jeg synes det må blive rigtig 
smukt , skoven ligger så herlig solbelyst , og 
engen er så frisk . Tak , hr . Saltern , fordi de 
viste mig det , »  hun rakte ham hånden , vendte 
sig om og gik hurtig hen ad stien . 
Povl så efter den høje , ranke skikkelse , og 
faldt hen i beskuelsen af hendes lette , yndefulde 
gang , indtil en bøjning af vejen skjulte hende . 
Nysgerrighed , tænkte han , idet han lukkede 
maleriet til — lutter nysgerrighed , det er enhver 

ung piges orm . Hun lader ikke til at være lykkelig , 
og dog så ung og smuk — hun er måske 
eneste datter , plaget af moderens humeur , stakkel 
— det må være alt andet end misundelsesværdigt 
at trække af med en gnaven moder . 
Han var nu nået hjem og gik gennem lågen 
henad havevejen , der forbi madam Sørensens hus 
førte til hans egen dør . En lille , svær , meget 
moderne klædt dame stod i haven med hat , 
overstykke og en opslagen parasol . 
Povl hilste , hun hilste meget smilende igen . 
« de skulle da ikke have set en ung pige i 
skoven , jeg så dem nemlig komme derhenne fra . » 
« jo , jeg mødte en dame . » 
« det har sikkert været min datter . Jeg kan 
ikke begribe , hun sådan løber på egen hånd . 
Hun kender jo hverken vej eller sti herude . Og 
hvorledes skal jeg nu finde hende ? » 
« hvis fruen tillader , kan jeg ledsage dem , 
og ved fælles anstrengelse opnå vi måske et 
heldigt resultat . » 
« jeg kan umulig således lægge beslag på 
deres tid — hr . — ? » 
« mit navn er Saltern , og jeg er , som fruen 
måske kan tænke , maler . Men hvad min tid 
angår , da er det netop nu , de timer jeg driver , 
så hvis fruen tillader , vil jeg lægge disse sager 
fra mig , og er da til deres tjeneste . » 
Lidt efter gik Fru Wide og Povl hen ad stien 
til skoven . Hun var veltalenheden selv , og inden 

de havde nået træernes skygge vidste han , at 
hendes mand var assessor i kriminalretten , at 
Ellen var hendes eneste barn , at de lå på 
landet for fruens helbreds skyld , at det ville 
falde vanskelig for længere tid at være fra hjemmet 
i byen og undvære al den luksus og comfort , 
dér fandtes . 
« og så min mand , min Alfred , hvor må 
han ikke savne sin kone ! Kun hver lørdag aften 
kan han komme herud , og så må han allerede 
rejse søndag eftermiddag igen . Jeg , som er alt 
for ham ! Jeg er , som han siger : hans gernings 
drivkraft og hvilen for hans tanke . Søg dem 
en god hustru , hr . Saltern — kun der er den 
sande lykke — en huslig kone , som jeg har 
været , før mit helbred blev svagt . Nu kan jeg 
ikke tage mig af huset , og min datter har desværre 
ingen Sans derfor — som de ser , har 
hun ikke en gang tanke for sin moder , sin stakkels , 
svage moder , men overlader hende ganske 
til fremmede . Det er trist , når man bliver ældre , 
kun at møde venlighed hos fremmede , men , gud 
ske lov , den lykke har jeg dog , at alle andre 
end mine egne , når de møder mig på min livsvej , 
slutte sig til mig . Min datter derimod kan 
aldrig vinde venner , der er noget koldt og spodsk 
over hende , der støder alle fra hende . » 
Povl gik og grundede over denne dame , med 
hvem det var faldet i hans lod at spasere en 
varm sommerdag i skoven . Mange forskellige 

mennesker havde han truffet i livet , men aldrig 
nogen som hende . Denne pyntede skikkelse 
med dette runde fuldmåneansigt , dette sødlige 
smil , der meget ofte gik over til et ondt , bistert 
udtryk , hvor kunne hin yndige , unge pige dog 
være hendes datter ! Og hvor måtte det være 
svært at elske denne moder . 
« min mand ønskede , jeg skulle bo herude i 
sommer , han troede , det ville virke opmuntrende 
på mit humeur . Kan de tænke dem et sted , der 
mindre vil kunne det . Ikke et menneske uden disse 
fiskere , trist og uhyggeligt er her , og så denne lille , 
ubetydelige skov , som jeg allerede kan udenad . » 
« her er dog meget smukt , »  indvendte Povl . 
« smukt , det ene træ ligner jo fuldstændig 
det andet . » 
« hver har sin ejendommelighed , ligesom menneskene . 
Vi ligne også alle hverandre , og dog 
er der ikke to , der er ganske ens . Jeg synes , 
når de hver dag har Øresund for øje med de 
utallige sejlere , de da umulig kan finde det trist 
her . Men tager jeg ikke fejl , har vi nu fundet 
deres datter . Jeg ser en dame sidde der nede 
ved bækken . 
Fru Wide gik så stærkt , som hendes corpulence 
tillod , og Povl fulgte . Snart vare de i 
nærheden af bækken og Ellen , som ikke hørte 
deres komme . 
Hun sad på en træbul og så på bækkens 
løb og hørte på dens rislen , den ene fod var 

trukken ind under hende , og hænderne vare foldede 
over knæet . 
« men Ellen dog , hvor tør du sidde ene her 
i skoven ? » 
« hvem skulle gøre mig noget . » 
« altid opsætsig og af en anden mening . Havde 
ikke denne herre — må jeg præsentere dem min 
datter — Ellen , denne herre er vor nabo , maler 
Saltern — havde ikke denne været så elskværdig , 
måtte jeg have undværet min formiddagstur , og 
du ved , af hvor stor vigtighed det er , at jeg går 
mine bestemte ture . » 
Ellen havde rejst sig og hilste fremmed på 
den unge mand , det var tydeligt , at moderen intet 
vidste om deres tidligere møde . 
Alle tre fulgtes nu ind gennem skoven . Povl 
viste vej og standsede imellem for at udpege de 
smukkeste steder . Det var øjensynligt , at fruen 
aldeles manglede Sans for naturskønhed . Ellen 
lyttede efter hans ord , og hendes øjne hvilte ofte 
alvorlig på ham , som om hun på denne tur 
ville udforske hans karakter . 
Povls øjne søgte også ofte den side af vejen , 
hvor den unge pige gik , det var med sand nydelse , 
han betragtede de smukke træk og hendes fuldendte 
figur . 
Da han kom hjem til madam Petersen , modtog 
hun ham med et meget surt ansigt , medens 
kappen trodsig sad på snur . 

« naturligvis har Herren lov til at gå og 
komme , når de vil , men , som sagt , skal jeg 
hver dag , så længe de fremmede damer er hos 
madam Sørensen , vente med maden , så må 
Herren finde sig i at få den kold . » 
« kom bare med den kolde mad , gode madam 
Petersen , det gør ikke noget i denne varme . » 
« måske ikke for dem , men det gør meget , 
som sagt , for mit gode navn og rygte . Ingen 
skal kunne sige , at madam Petersen i Snekkersten 
opvarter med kold mad . » 
« så kom dog med den , »  sagde Povl leende ; 
han var i alt for strålende humeur til at tage sig 
madammens vrede nær ,  « kom med den varm eller 
kold , som de selv vil . » 
Den næste dag så Povl ikke noget til damerne . 
Om aftenen , da solen begyndte at dale , gik han 
igennem haven ned ad skrænten til vandet , der 
sagte skvulpende kastede enkelte skumstriber op 
mod det faste strandsand . Han stillede sin stol 
op og satte sig med malerkassen på skødet . 
Hvor vidunderlig dejligt her var . Ville det virkelig 
være mulig at gengive denne himmels pragt ? 
Gyldenrød hvælvede den sig ned mod sundet , og 
spejlede sig violet i vandet ved hans fod . Den 
øverste spids af skibene var endnu skarpt oplyst 
af den synkende sol , ellers hvilede de blødt fortonende 
sig på vandets spejlblanke flade . Så 

skønt havde her endnu ikke været nogen aften , 
det var de lyse nætters strålende aftenrøde . 
Han arbejdede — blandede farver — sammenlignede 
og rettede . 
« er det mennesket mulig at gengive denne 
pragt ? » 
Det gav et sæt i Povl , han havde ikke hørt 
nogen komme . 
« det er dristigt at forsøge det , frøken , men 
hvo intet vover , intet vinder . » 
« ville det forstyrre dem meget , om jeg satte 
mig på denne bjælke ? » 
« aldeles ikke , »  svarede han , skønt han vidste 
det ville forstyrre ham overordenlig meget .  « jeg 
har ikke set dem hele dagen . » 
« vi har ikke været ude , moder har haft hovedpine , 
og nu er hun gået i seng . » 
« på denne tid af dagen . » 
« moder lægger sig altid , når hun har hovedpine . » 

en lang pause , Povl malede ivrigt . 
« har de mange søskende , hr . Saltern ? » 
« kun en Broder . » 
« det var da altid én . Og så er de søn , 
de skulle ane , hvor det er kedeligt at være 
datter . » 
Povl lo .  « jeg tror dog , min moders datter 
ville være meget lykkelig . » 
« indrøm , at de ikke selv ville være datter , 
der er ikke den mand , der ønsker at være kvinde 

— medens mange kvinder ønske , at de var mænd . 
Jeg ønsker det . » 
« det ville dog virkelig være synd . » 
Hun så hurtig op .  « synd — hvorfor ? » 
« så var der en smuk kvinde mindre i verden , 
og de grimme er her såmænd nok af . » 
« jeg kan i grunden ikke lide dem , hr . Saltern . » 
« hvorfor ikke ? » 
« fordi de altid er på grændsen af complimenternes 
fade verden , det klæder ilde her ude 
i naturen og har hjemme til nød på ballerne 
om vinteren . » 
« jeg sværger dem til »  — sagde Povl , idet 
han satte malerkassen i sandet og rejste sig op — 
« at jeg ikke har det i min magt at kunne sige en 
virkelig compliment ; jeg er et naturmenneske og 
har derfor vanskelighed ved at skjule , hvad jeg 
føler . » 
« de ser så ærlig ud , »  sagde Ellen og så 
op på den høje , kraftige skikkelse med det glade , 
frejdige ansigt ,  « så jeg vil tro dem , og tiltrods 
for , at de er maler , tænke mig dem i besiddelse 
af en dårlig smag . » 
« gør de kun det , »  smilede Povl , idet han 
satte sig ved siden af hende .  « der er såmænd 
mange malere , der ingen god smag have . » 
Men Ellen sad og stirrede ud over vandet , 
som om hun længst havde glemt hans tilværelse . 
« i morgen kommer fader , »  sagde hun endelig , 
idet hun atter vendte blikket mod Povl . 

« så  ? » 
« det er da altid en afveksling . » 
« ja , det må jo være morsomt for dem . » 
« deres moder er nok enke ? » 
« ja . » 
« hvad var deres fader ? » 
« præst . » 
« så er det da mærkeligt , de ikke også er 
præst . » 
« min Broder er præst , og vi har da forresten 
ingen kastevæsen her i Danmark . » 
« de ser nu heller ikke præstelig ud — men 
hvad er klokken ? » 
« ni , »  svarede Povl . Han burde have sagt halv ti . 
« ni , og så lyst det er . Ja , så vil jeg gå 
op . God nat . » 
« god nat , lad mig hjælpe dem op af skrænten . » 
Han bød sin hånd frem , og hendes varme , ubehandskede 
hånd lå fast i hans — et øjeblik 
efter var hun borte . 
Fra den aften begyndte skikkelsen af en ung 
pige med grå øjne , der snart stirrede alvorlig 
hen for sig , snart lo og smilede skælmsk , at blande 
sig i hans drømme . Betaget , når han vågnede 
af disse vidunderlige syner , fulgte de ham trolig 
på hans ensomme vandring om morgenen ud i 
den stille skov , og borede , trængte sig frem , når 
han sad ved sit arbejde , som om de ikke ville 
tåle nogen rival til hans tanker . 

når han så kom hjem . ja , da forsvandt 
synerne for virkeligheden selv , thi enten sad hun 
i lysthuset med et håndarbejde , eller hun nikkede 
til ham fra døren , eller hun stod på stien , og 
de vekslede da nogle ord . Ofte sad han på huggeblokken , 
og hun stod ved sit vindue , samtalen gik 
da som en munter leg , som en fjerbold , der 
kastedes frem og tilbage mellem dem . 
Men disse møder , disse samtaler bidroge ikke 
til at forjage drømmene . 
Assessor Wide havde været sit besøg fra 
lørdag til søndag . Det var en lille herre med 
paryk , der var sirlig og godt lavet — blå briller 
— sagte og langsom tale , grå gamascher og 
meget blanke støvler , til stadig forbavselse for 
Povl , når han sammenlignede deres blankhed 
med sine egne støvlers dito og tænkte på støvet , 
der tommetykt lå på vejen . 
Povl opdagede tillige , at assessoren havde 
stort talent til at liste hemmelig fra huset og gå 
ensomme , lange ture . Sommetider fik han datteren 
med , og man hørte dem da i munter , leende 
samtale , så kunne han også lide at opsøge Povl 
og få sig en lille passiar . Imedens sad Fru Wide 
majestætisk i stuen , angst for den mindste trækvind , 
anfaldende enhver , der var så uheldig at komme 
hende nær , med en lang beklagelse over sin ensomhed , 
over mand og datter . Blev denne ensomhed 
hende for langvarig , iførte hun sig hat , 
overstykke , handsker og parasol , og gik da 

klædt som til en parade på Østergade en vandring 
i havens snævre gange . 
Povl var så uheldig at møde hende den 
første søndag . 
« de ser mig her i min ensomhed , hr . Saltern , 
både min mand og min datter har forladt mig . 
Jeg kan ikke tåle de lange ture , min mand går , 
— lægen har strengt forbudt mig det , — så 
sætter han sig ned , når han er træt , jeg kan ikke 
tåle at sidde i luften . Fugtighed forneden og 
træk foroven . » 
« jeg kan ikke tro , at jorden er fugtig i disse 
dage , frue , det har da ikke regnet i umindelige 
tider . » 
« de føler ikke fugtigheden , det vil jeg gerne 
tro , i deres alder og med deres helbred . Da jeg 
var i min første ungdom , og inden livets tunge 
sorger havde tæret på mig , ( Povl kastede et 
prøvende blik på den korpulente , pyntede skikkelse ) , 
da kunne jeg også ligge i græsset , — 
men aldrig — aldrig hånede jeg dem , der vare 
ældre eller svagere end jeg . Mit hjerte var aldrig 
ondt , og , gud ske lov , hjertet fra hin tid , det 
har jeg bevaret endnu . Men ved at se mig her 
gå så forladt og alene , »  hun udstrakte hånden 
med parasollen for at Povl ret kunne se , hvor 
ene hun var ,  « fatter de måske grunden til min 
sygdom , og hvad det er , der tærer på mig »  . 
Povl så dumt på hende , men fritoges heldigvis 

for at give noget svar , da assessor Wide 
og Ellen i det samme kom ind i haven . 
« nå , min pige , »  sagde assessoren og gned 
sig forsigtig i hænderne .  « det glæder mig , du er 
gået ud i det dejlige vejr , kom , lad os sætte os 
ned her på bænken . » 
« du ved , Alfred , jeg ikke kan tåle at sidde ude . » 
« vis , vas , kom nu . » 
« Alfred , kan du tåle det , så varm som du 
er , så er det godt for dig — jeg kan ikke . » 
« ja vel kan jeg det . Tag plads , hr . Saltern . 
Å ! Ellen , lad pigen bringe os noget Sherry og 
sodavand . » 
Fru Wide gik ud af havelågen og hen ad 
den støvede , solhede landevej . 
« nu er din moder gået bort , »  sagde assessoren 
med et ængsteligt blik til Ellen . 
« det er jo det sædvanlige , fader , når vi 
gå , vil hun ikke med , og når vi er trætte , føler 
hun trang til at gå . » 
« hm , nå ja . »  han tog flaskerne , pigen 
bragte og skænkede i glassene .  « det kvæger , og 
gør rigtig godt ovenpå sådan en lang tur . Drik , 
hr . Maler , hvordan går det så med arbejdet ? 
Jeg husker et maleri af Skovgård for flere år 
siden — hvori han overraskede mig — virkelig 
overraskede , ved den natursandhed , hvormed han 
havde fået det fine , affaldne , brune fnug fra de 
unge bøge med i vejkanten . Han var den første , 
tror jeg nok , der gik naturen så alvorlig på livet . » 


« han er vel også én af vore første landskabsmalere . » 

« ganske vist , det er han . Vil de gå samme 
vej  ? » 
« jeg ville gerne forene det med dyrmaleriet . » 
Han så til Ellen , og begge kom til at smile ved 
tanken om træklodserne . 
« det er mærkværdigt at se , hvor forskellig 
malerne opfatte farverne i naturen , der er ikke 
to , som se ens . én holder af den blå tone , en 
anden af den violette , og én holder sig til den 
spinatgrønne . » 
« der findes også mange forskellige toner , 
fader , hver time har vel næsten sin . » 
« og dog ville , som hr . Assessoren siger , 
vanskelig findes to , der se samme tone ganske 
på samme måde . » 
« jeg har læst om en kunstner , »  sagde assessor 
Wide , idet han nippede til sit glas ,  « der så 
alt på hovedet , og så malede han selvfølgelig 
alt på hovedet — folk stod stirrende og betragtede 
det og troede , at manden var gal , indtil 
en ven af ham opfandt en kikkert , der kunne 
bringe maleriet i den rette stilling , så blev det 
nok af en uforlignelig skønhed . » 
« mon den historie er rigtig pålidelig ? »  sagde 
Povl smilende . 
« jeg har læst det , men kan ikke udgive det 
for mere eller andet , end hvad det er . » 

« hvem ved , »  sagde Ellen ,  « om det ikke kun 
er ved vanens magt , at vi kalde rødt for rødt og 
blåt for blåt , mulig se vi alle farverne forskellig , 
men ane det kun ikke . » 
Fru Wide viste sig nu atter i al sin højtidelighed 
ved havelågen , og Povl rejste sig og tog 
afsked . 
En dag sad Fru Wide og Ellen i deres dagligstue . 
Fruen i sofaen og arbejdede på et stort 
hæklearbejde af en uberegnelig form , Ellen ved 
vinduet med et broderi , hun så ofte længselsfuld , 
som en fangen fugl , ud i den sollyse have , 
hen til skrænten , der gik ned mod sundet , eller 
hen til lågen og ned ad landevejen . 
Det var den tid , Povl plejede at komme hjem , 
og hun holdt af at se hans kække , frejdige skikkelse 
og modtage hans glade hilsen . 
« nu tror jeg , du har siddet en hel time uden 
at mæle et ord , det er virkelig meget opmuntrende . » 
« hvad skal jeg tale om ? » 
« hvad du skal tale om ! Som om en ung pige 
ikke skulle have tusinde ting at tale med sin 
moder om ? Da jeg var hjemme hos min moder , 
lå mit hjerte åbent for hende som et klart 
spejl , hvori hun kunne se sig selv og mig . » 
« hvordan bar hun sig ad med det ? » 
« selvfølgelig ved at jeg kun havde hendes 
ønsker og tanker . Jeg havde selv ingen villie , 

ingen mening , hvad hun sagde , var for mig det 
eneste rette . » 
« skal vi gå en tur ? » 
« du ved jo nok , jeg ikke befinder mig vel , 
Ellen , luften ser så skarp ud , det kan ikke nytte , 
at ttermometret viser 18 grader i skyggen ; når 
vinden kommer fra nord , så er det skarp luft 
alligevel , og jeg har ingen lyst til at gå . Det 
er virkelig et morsomt sted , din fader har valgt 
til mit sommerophold . » 
« så vidt jeg husker , var du selv ivrig efter 
at komme herud . » 
« jeg ? Naturligvis , nu skal det være mig , der 
har ønsket at komme til denne udørk , det er jo 
det sædvanlige . Men af hvad årsag , du ønskede 
at komme herud , fatter jeg ikke — medmindre 
du har vidst , der lå unge malere herude , du 
kunne fjase med . » 
« moder dog ! » 
« men ét vil jeg dog sige dig : den fugl , du 
har fanget , den er ikke fed . Jeg ved , han er fattig , 
og at hans moder er en fattig enke . Desuden er 
der noget lumsk og underfundig i hele hans væsen ; 
jeg kender mine folk og så det straks den første 
dag . Og så kommer han herud under et andet 
navn og siger , at hans fader ejer en stor gård , 
det er dog vel stift . » 
« du ved jo godt , at det har han aldrig gjort , 
hvorfor vil du så sige det ? » 
« hvad for noget , sagde ikke madam Sørensen 

det ? Påstår du , jeg lyver ? Ved du , hvem jeg 
er , og hvem , du er ? Oh , min gud , at blive tiltalt 
således af den — af den , jeg har overøst med 
velgerninger og stadig øser velgerninger over . 
Hvem gav dig den nye hat for en måned siden , 
hvem dænger dig til med gaver ? » 
« du ved , jeg ønsker ingen gaver og kun 
beder mig fritaget for alle de klæder . » 
« gud , mit hoved , mit stakkels , lille hoved , 
jo , du er en net datter . Jeg kan ikke holde det 
ud , at tale således til mig , medens mit stakkels 
hoved lider så rædselsfuldt . Jeg må gå til 
sengs , det føler jeg , længe kan det ikke vare , så 
har du hele kommandoen , når jeg er borte . Oh , 
mit stakkels , stakkels hoved . » 
Fru Wide vaklede ind i sovekammeret . Ellen 
hjalp hende i seng , kom eau de cologne på 
hovedet , dæmpede lyset udefra og gik så ud , 
overladende moderen til søvn og ro . Hun kastede 
et tørklæde over sit lyse hoved og ilede ned 
mod sundet som jaget af tusind sørgelige tanker . 
Her fandt Povl hende , da han kom hjem . 
Hun sad med hovedet gemt i sine hænder . 
Povl så et øjeblik på hende og satte sig stille 
ved hendes side . 
« frøken Wide . » 
Ellen hævede hovedet , men vendte det hastig 
bort , dog havde han set tårer i øjnene , og at 
hun havde grædt . 

« tilgiv , at jeg var påtrængende , nu skal jeg 
gå . » 
« stranden tilhører jo dem som mig . bliv de 
kun , jeg har godt af at komme bort fra mine egne 
tanker . » 
« de er bedrøvet i dag , er der intet , jeg kan 
glæde eller opmuntre dem med ? » 
« nej , nej . » 
« og hvis de nu betroede mig deres sorg , 
ville de da ikke føle dem lettere ? De siger jo , 
de har tillid til mig , fordi min fader var præst . 
Kunne jeg nogensinde ønske at være kvinde , at 
være min moders datter i stedet for hendes søn , 
da er det nu , da kunne jeg være dem en kærlig , 
god veninde , hvem de ville betro , hvad der hviler 
på dem . Det er jeg ikke og kan ikke blive , 
men en trofast ven , det vil jeg altid kunne være 
dem , hvis de da vil skænke mig det navn . » 
Hun nikkede til ham og gav ham sin hånd , 
som han holdt et øjeblik fast i sin . 
« hvad er det da , der tynger dem ? » 
« jeg er ulykkelig og har været ulykkelig , så 
langt jeg husker tilbage — tiltrods for ydre glans , 
— pynt og velvære er jeg ulykkelig . Men det , 
jeg har at fortælle , vil måske tage deres venskab 
fra mig , og så bliver jeg kun endnu mere bedrøvet . 
 » 
« vær de kun rolig , kære frøken Wide , intet 
kan forandre mine følelser for dem . » 
« heller ikke , når jeg siger dem , at jeg ikke 

er den , de tror ? »  hun så ham fast ind i øjnene , 
medens hun vedblev :  « vel er mit navn fra fødslen 
Ellen , men Wide er jeg først senere kommen til 
at hedde . Jeg er ikke assessor Wides og hans 
kones barn , jeg er adopteret , hvis jeg er , ved 
jeg ikke . » 
Hun sænkede atter hovedet og gemte det i 
sine hænder , tårerne piplede frem gennem de 
fine , hvide fingre . 
« er det det hele , de sørger over ? elsker de 
da denne kvinde så højt , at de græder over , at 
de ikke har hendes plumrede blod i deres årer . 
Hvis jeg kunne det , ville jeg elske dem tusind 
gange højere nu — tilgiv , jeg bruger , så stærke 
udtryk — men jeg mener , jeg er glad over , de 
ikke er den kones datter . » 
Ellen så atter op , og mødte det varme , 
kærlige blik , hvormed han betragtede hende . 
« de ved slet ikke , forstår heller ikke alle 
de sorger , ydmygelser og kvaler , der følger med 
en stilling som min . Daglig at høre om de udgifter , 
man forårsager , de velgerninger , der ydes 
en , den taknemmelighed , man skylder , den pøl , 
man er trukken op af . » 
« så ussel kan ingen være . » 
« ikke . » 
« gud i himlen ! det er umuligt . Deres fader , 
assessoren . » 
« nej , han aldrig på den måde , men han er 
angst for sin kone , svag af karakter , finder sig i 

at hun gør det og klapper mig i smug . Men 
den slags støtte og kærlighed , der kun tør krybe 
i krogene , er ikke meget værd . » 
« kan de ikke tage derfra ? En dame med 
deres dannelse — lærerinde — selskabsdame ? » 
« de vil ikke af med mig , og løbe hjemme 
fra kan jeg dog ikke . Jeg er en afløber for 
begges slette humeur , de trænge til en sådan . 
Desuden må de erindre , hvor megen taknemmelighed 
jeg er skyldig . » 
« taknemmelighed ? Nej , de må have mig 
undskyldt , alle forpligtelser er på deres side , 
der antage sig et fremmed barn . De har at 
stå himlen til ansvar for det . — sér de , frøken 
Wide — sér de den sejler der ude , hvor let den 
svømmer på vandet . Om vi sad der på dens 
dæk for at drage til fremmede lande . Hvor glad 
jeg ville være , hvor fri og lykkelig de skulle 
føle dem . » 
« og deres moder ? » 
« hun kunne jo være med . » 
« nej , nej , hr . Saltern , der ud nå vi ikke . 
Den eneste udvej fra hjemmet er at gifte mig , 
gøre et godt parti . Da vil dørene , der nu stænger 
for mig , glade lukke sig op . Jeg siger ja , så snart 
en , der kan gifte sig straks , frier til mig . » 
« Ellen — Ellen . » 
« således er det , mændene vil have os , — 
afhængige — yndige — kvindelige — hjælpeløse , 
hvad anden udvej er der da end at gifte sig . 

jeg er rigtig kvindelig , ingen talenter , ingen evne 
til at ernære mig selv — og desværre ingen Broder 
til at hænge på . »  hun talte med heftighed og 
hendes øjne funklede .  « de bliver forskrækket for 
mig , Povl Saltern , de tror mig blid og yndig , 
men det er jeg ikke , tror de , man bliver blid af 
det liv jeg fører ? » 
« Ellen , kære Ellen , »  og Povl greb hendes 
hånd ,  « lad mig sige dem , og de vil deraf indse , 
at jeg ikke er forskrækket for dem , at mit brændende 
ønske i dette minut er , at jeg havde en 
formue at lægge ned for deres fod . Sig mig , 
sig mig , Ellen , hvis jeg havde det , ville de da 
hellere modtage den af mig end af nogen anden ? » 
Hun så alvorlig og fast på ham :  « ja , det 
ville jeg . » 
« jeg skal arbejde og arbejde , til jeg kan byde 
dem et hjem ; det er vel ikke ligefrem en formue , 
de eftertragter ? » 
« nej , kun lidt velvære , »  svarede hun smilende . 
« hvilket mål der nu er sat mig , hvilken 
lykke jeg kunne nå — hvis — » 
« lad mig sige dem , Povl , »  afbrød hun , idet 
hun rakte ham sin hånd ,  « lad mig sige dem , 
medens vi sidde her så fortrolig , hvad enten de 
når målet eller ej , så har de været mig til 
stor opmuntring og trøst herude . Jeg føler mig 
så fredelig , så rolig og lykkelig , når jeg er 
sammen med dem , og ser ind i deres kloge , 

ærlige ansigt . Ingen mand har før indgydt mig 
såmegen agtelse og tillid . » 
Povl bøjede sig ned og kyssede den hånd , 
der lå i hans . 
« ikke således , »  sagde hun rødmende og drog 
den sagte fra ham ,  « vent til den dag , de kommer 
med formuen . Hvorlænge har vi nu været sammen 
herude ? » 
« en kort , kort måned . » 
« og hvad har de fået arbejdet i denne tid , 
nu interesserer det mig dobbelt . » 
Povl greb atter hendes hånd og kyssede 
den .  « intet , så godt som intet . Jeg har ikke 
kunnet arbejde for tanken på dem . Men nu , 
nu vil de ikke standse mig , kun drive mig frem 
og anspore . Lov mig en ting , en eneste — » 
« hvis det er mig muligt , ja . » 
Hun havde rejst sig , Povl stod betaget ved 
hendes side . 
Bølgernes sagte brydninger mod stranden lød 
dæmpet og ensformig . 
« hvad er det , de ønsker ? »  hun så op 
til ham . 
Povl bøjede sig hen mod hende , og hun 
sænkede sit blik for hans . Den fine rødme på 
hendes kind gav ham . Mod , hans arm sluttede 
hende fast , og hans læber modtog det første Kys . 
« det var dig muligt , Ellen , og derved har du 
bundet mig for livet . » 

dagen efter , da Povl kom hjem fra sin formiddagstur , 
lå Villars Hasting på hans sofa , 
sendende tætte røgskyer mod loftet . 
« gamle dreng , du her ! Det var da morsomt , 
hvilken lykkelig stjærne har ført dig herop ? » 
« hvad stjærnen hed , ved jeg ikke , men den 
havde form af et dampskib til Helsingør . Jeg 
måtte ud at se , hvorledes du havde det , din 
dybe tavshed i den senere tid foruroligede mig . 
Jeg var bange , du sled dig op . Men hvis du ikke 
har gemt dine værker under sengen , hvor jeg 
rigtignok ikke har søgt , så er jeg da i den retning 
beroliget . Det lille stykke på staffeliet skal 
ikke aldeles have udmattet dig . » 
« jeg har ikke rigtig kunnet arbejde om aftenen , » 
Sagde Povl rødmende .  « men mit formiddagsstykke 
er færdigt med i dag . » 
« ja , det er slemt , når man ikke er oplagt , » 
Sagde Villars tørt .  « af den hulde Donna , med 
den alt andet end rene natkappe , har jeg hørt en 
del af dine bedrifter herude , ikke at tale om , 
hvad dette blad i din skizzebog har meddelt . » 
« ene ej mere jeg i skoven må vanke , 
Ellen er stedse med i min tanke » 
* 
o . s . v . , det er meget net , men noget fadt og 
røber hele din tilstand . » 
« var du ikke gået den lange vej fra Helsingør 
hertil , tror jeg virkelig , jeg kunne blive gal på 

dig for den måde , hvorpå du har benyttet min 
fraværelse . Du har vel sagt til madam Petersen , 
at du ønsker mad ? » 
« jeg har bestilt boeuf og nye kartofler . En 
flaske rødvin har jeg med fra byen , den står 
til afkøling . Men nu frem med dit skriftemål . 
Hvem er denne Ellen ? » 
« hun er det smukkeste , elskeligste — » 
« stop , det bryder jeg mig ikke om , det kan 
jeg nok forstå , men hvad hedder hun mere end 
Ellen ? » 
« Ellen Wide , en datter — — » 
« af assessor Wide — ja så -- » 
« du kender hende ? » 
« jeg har truffet hende nogle gange på bal , 
hun er smuk nok , men hendes elskværdighed kender 
jeg ikke noget til , det er ikke noget , der særlig 
udfolder sig i balsalene . Jeg ved kun , at hun 
gør stor lykke på slige steder , at det er vanskeligt 
at få en Dans hos hende og at hendes 
moder , eller rettere plejemoder , er en sand lynafleder 
for enhver bejler , der vil nærme sig . » 
« meget bedårende er hun ikke , men man 
gifter sig da ikke med moderen . » 
« og hvad forhold er der så mellem jer to ? » 
« der er intet forhold sådan ; vi have sluttet 
venskab , det er det hele . Hun er ikke lykkelig 
i sit hjem . Fruen er en sand havgasse . Det 
har opmuntret og glædet frøken Wide at tale 
med mig . » 

« og du ? « 
« jeg — elsker hende — du véd ikke — aner 
ikke , hvor inderlig jeg elsker hende . » 
« og hvad skal det lede til ? » 
« at jeg forhåbentlig vinder hende , hele mit 
liv skal sættes ind derpå . » 
« og tror du , hun venter hele sit liv på 
dig  ? » 
« jeg håber ikke , hun skal komme til at vente 
fuldt så længe , »  svarede Povl .  « forresten lader 
du til at være højst behagelig i dag . » 
« skriftefædre er altid gnavne , før de have 
fået gaver — vent til efter boeuffen , hvis da 
madamen kan lave boeuf ? » 
« har du set moder fornylig ? » 
« jeg gik derud i går for at få hilsen med 
til dig , det var ikke godt derude — din moder 
ligger og har ligget en otte dages tid . » 
« jeg må ind til byen og se til hende , jeg 
har ikke vidst , at moder var syg , tante Clara har 
ikke skrevet derom . » 
« de ville nødig forurolige dig og forstyrre 
dit arbejde . » 
Povl så rødmende ned for sig . Villars 
fløjtede . 
« om nogle dage tager jeg et besøg hjem , 
det er afgjort . » 
« og hvorfor ikke med mig i aften ? » 
« det lader sig ikke godt gøre . » 
« nej , naturligvis , »  sagde Villars atter fløjtende . 

« nå , der banker madamen . » 
« nu komme vi . » 
Men madam Petersen lod sig ikke sådan 
standse , der stod hun i døren . 
« nu må herrerne tage maden , som den er , 
men det er , som sagt , ikke let at lave god boeuf 
på et øjeblik . Husbestyrerinden hos baron 
gyldenstrøms sagde altid : husk det , lille jomfru , 
nyslagtet kød kan man ikke bruge til boeuf . » 
« det er vel ikke så vanskeligt at få noget 
der er mindre frisk i denne hede ? » 
« mindre frisk — hvis herrerne tror , de ikke 
få frisk kød her i huset — så må de , som 
sagt , hellere gå et andet sted hen . » 
« et andet sted , det er hos fanden , ved de 
nok , lille madam Petersen . Nej tak , — kom 
bare med varerne , de er gode nok , er jeg sikker 
på . » 
Om eftermiddagen gik Villars og Povl gennem 
haven for at aflægge en visit hos Wides . 
Fru Wide og Ellen sagde med deres håndarbejde . 
Af madam Sørensen vare de underrettede 
om besøget , hr . Saltern havde fået , og at madamen 
havde hørt , at de unge herrer ville hilse 
på damerne . 
Fruen var elskværdigheden selv , Ellen sad 
tavs ved vinduet , hun var altid tavs , når moderen 
havde veltalenheden oppe . 
Povl satte sig lige overfor hende , og Villars 

lå magelig i madam Sørensens gyngestol og fortalte 
nyheder fra byen . 
« som de sikkert kan fatte , hr . Hasting , kan 
jeg med mit livlige temperament og mine mange 
interesser vanskelig finde mig i et ophold som 
dette . » 
« det fatter jeg fuldstændig , frue , for en 
dame med deres dannelse , deres syn på livet , 
må det være uudholdeligt . » 
« jeg forstår virkelig ikke , hvorledes jeg har 
kunnet få denne måned til at gå , men min 
mand , min elskede Alfred , og så min datter 
ønskede det så meget for mit helbreds skyld , 
og jeg retter mig ganske efter dem . Min datter 
holder så meget af landet , den søde pige er 
lutter natur fyldt med poesi . » 
Povl så forbavset på Ellen ved denne Ros , 
hun hviskedee :  « et godt parti . » 
« jeg er overbevist om , at hun har arvet 
disse egenskaber efter dem , frue , »  og Villars 
bøjede sig dybt for hende . 
« ak , ja ganske uden poesi er jeg ikke . Jeg 
ha\de i min tidligste ungdom en tilbeder — han 
skrev digte til mig , jeg husker endnu den første 
linie af et af dem , » 
Fruen rømmede sig , smilede sødt , Ellen så 
blussende og forlegen ned for sig .  « du poesiens 
hulde blomst . — kan de sige mig , hvad rimer 
på blomst ? Så kan jeg huske den næste linie . » 

« bekomst , »  svarede Villars og strøg sig med 
hånden over munden for at skjule et smil . 
« bekomst var det ikke , men det kan nu 
være lige meget . Men denne blomst , hr . Hasting , 
den er ikke opelsket , ikke plejet som den burde 
have været det — tidens jærnhånd har taget 
hårdt på den , dog bøjet sig ganske har den 
ikke . » 
« moder er syg , »  sagde Povl sagte til Ellen , 
« om nogle dage tager jeg hjem og ser til hende . » 
« vi blive her heller ikke længe , moder vil 
ikke mere , og skulle jeg være her ganske ene 
uden dem , så var det heller ikke til at udholde . » 

« men jeg kommer selvfølgelig igen , det bliver 
kun en dag eller to . » 
« på hvem tager tiden ikke hårdt ? »  sagde 
Villars hurtig for at bortlede fruens opmærksomhed 
fra de to ved vinduet ,  « men der er 
enkelte , som burde skånes , naturer som deres 
burde det . » 
« jeg ser , hr . Hasting , de forstår mig , de 
gennemskuer mig , desværre , min mand forstår 
mig ikke , og dog burde han det ; thi hele min 
rige sjæl har ligget åben for ham , de mange år , 
vi har kendt hinanden . » 
« det er da satan til kone , »  sagde Villars , 
da de atter vare ude i det frie ,  « jeg fatter ikke , 
at den pige ikke løber hjemme fra , det kan hendes 
rvgte kun vinde ved under sådanne forhold . » 
C ? 

« og hvor skal en ung pige løbe hen , der 
ingen slægtninge har ? » 
« så ville jeg i hendes sted gifte mig med 
den første , der tilbød sig . » 
« du sagde selv , at moderen virkede som afleder . » 

« jeg løb med dig , min ven , det kan du 
bande på . » 
« og så sultede vi begge ihjel inden et år . » 
« jeg ville i dit sted binde hende fast , inden 
i skiltes . Hun løber fra dig , hun kan umulig 
holde det liv ud , til du kan nå at gifte dig . » 
Povl havde taget hatten i hånden og strøg 
sig nervøs gennem håret .  « det ville være mere 
end syndigt , mit ønske er , at hun skal føle sig 
fuldstændig fri , jeg kun bunden . » 
Povl fulgte vennen om bord og vandrede 
atter ene tilbage . Da han kom ind i sit værelse , 
lå der telegram på bordet , han åbnede det 
lynsnart , anende en ulykke . Det var fra tante 
Clara :  « kom straks , moder meget syg . » 
Han stod sønderknust , angrende . Hvorfor 
var han ikke taget med Villars ? — han ville 
næsten nu have været i København . Der gik 
ingen flere skibe — han måtte gå straks . Han 
gik udenfor og lyttede , sagte nynnende toner 
løde fra kvisten i gavlen , ellers dyb stilhed og 
aftenfred . Hans lille fugl var den eneste , der 
endnu kvidrede . Et øjeblik efter kaldte han 
sagte :  « Ellen , Ellen . » 

« hvad er der ? » 
« jeg har fået telegram — moder er meget 
syg — jeg går nu til København . » 
« syv mil — nu i nat ? » 
« det er nødvendigt , jeg har ingen ro over 
mig . Ellen , elskede Ellen , bevar mig kærlig i 
deres tanke . » 
« det skal jeg . Aldrig skal jeg glemme , hvad 
de har været for mig her . Kære ven — elskede 
ven . » 
« tak , Ellen . Vær overbevist om , at jeg kun 
har ét mål , én stræben . Gud velsigne dem . 
Farvel . » 
« Povl . » 
« ja- » 
« vær forsigtig i nat — har de våben ? » 
« en god knortekæp og stærke arme . » 
« gud give deres moder helbred igen . » 
« tak , Ellen . Lev vel . » 
« lev vel . » 
Den næste morgen stod Povl udenfor hjemmets 
dør . Han bankede først sagte , derpå stærkere , 
ringe turde han ikke . 
Han bankede igen , og der hørtes trin i 
korridoren . 
« hvem er det ? »  lød tante Claras stemme . 
« Povl . » 
« gud være lovet , at du kom . » 

« er det meget dårligt ? » 
« din moder lever endnu , spurgte om dig for 
et øjeblik siden . »  Povl lænede sig mod væggen , 
alt syntes at vakle under ham . 
« lever ! Er der så megen fare ! Hvorfor lod 
du mig være uvidende derom ? » 
« det kom så pludselig ; at der var fare , 
anede jeg først i går — men kom nu , lad os ikke 
spilde et minut . » 
Povl fulgte hende med sænket hoved ind i 
den stille stue , hvor døden kun ventede på hans 
komme . 
Der lå hun , den elskede moder , tungt 
dragende vejret , sagte talende ord , som intet 
levende væsen forstod . 
« moder — elskede moder . » 
Hun standsede sin mumlen og lyttede . 
« Clara . » 
« ja . » 
« hvem taler til mig ? » 
« det er mig , moder — din dreng — Povl . » 
Hun vendte besværlig hovedet mod ham og 
åbnede for sidste gang de store , alvorlige øjne . 
« min dreng , min kæledægge . Bøj dig herned , 
kys mig og modtag så min velsignelse . Gud 
velsigne dig , og bevare dig ! » 
Atter lukkedes de trætte øjne , og atter hørtes 
ingen lyd , kun det tunge , besværlige åndedrag 
og urets stadige , sagte dikken , der i stilheden 
næsten alt for tydelig lød gennem stuen . 

Povl lå knælende ved sengen , Clara sad 
sammenkrøben i en stol , med øjnene stift hæftede 
på svigerinden . Povl hævede hovedet , moderen 
havde rørt sig — hun løftede kraftig hånden , og 
med klar stemme lød gennem stuen :  « fader 
vor — du som er i himlen — helliget vorde dit 
navn — tilkomme dit rige — ske din villie — 
gud være evig lovet . »  hånden faldt mat ned , 
og over det trætte ansigt bredte døden sin stille 
fred . — 
« kom , Povl , sæt dig her i sofaen , du må 
være forfærdelig træt efter din vandring i nat . » 
« og du da , der har våget og kæmpet i 
lang tid . » 
« jeg føler mig slet ikke træt . — det må være 
konen , der banker — bliv bare ganske rolig 
siddende . » 
Tante Clara gik , og Povl sad frysende , træt 
og ulykkelig : hans lille moder , hans egen lille 
moder , hvor megen kærlighed og ømhed havde 
han ikke mistet denne morgen . Og det store 
menneske græd som et barn , græd som hans 
moders kæledægge havde grædt , når han som 
lille havde været uartig . Når han havde fået 
skænd og trodsig surmulende stod i krogen , og 
moderen da ømt tog ham på skødet , talende 
milde , kærlige ord , så brød tårerne frem , så 
var trodsen forbi , og hovedet blev gemt ved det 
kærlige hjerte — der nu havde ophørt at slå 
— ja såleded græd han , vemodig , sorrigfuld . 

tante Clara kom ind og satte sig ved 
hans side , og så fortalte hun : — at der var 
gået bud til lægen — at hans moder for et par 
dage siden havde skrevet alle sine ønsker ned , i 
den tanke , at døden måske kunne komme 
hurtigere end nogen anede , at hun havde givet 
det til hende for at Povl kunne få det — her 
var det — og at der straks måtte telegraferes 
til Olaf . 
Povl tog papiret , og ved synet af den kendte 
håndskrift brød tårerne atter frem . 
Det var alle den kærlige moders sidste tanker . 
Hvorledes hun ønskede at hvile hos sin elskede 
mand på den fredelige kirkegård — at 
hendes efterladenskaber skulle deles mellem sønnerne . 
Hendes ønske om , at Povl og Clara skulle 
vedblive at leve sammen , og til sidst et kort regnskab 
over de få penge , hun efterlod . 
Povl sank hen i betragtning over , hvorledes 
dette moderens ønske , at han og tante Clara fremdeles 
vedblev at leve sammen , kunne iværksættes . 
Det ville for ham ubetinget være det hyggeligste 
og behageligste . 
Han blev afbrudt i disse tanker ved lægens 
besøg . 
De gik sammen ind til moderens dødsleje . 
« ja , det er døden , »  sagde lægen efter at have 
undersøgt hende ,  « en hjærtesygdom — den har 
rimeligvis befriet deres moder fra en lang , smertelig 
sygdom , som jeg har frygtet , og som der var begyndende 

tegn til . Tak de gud , at hun blev befriet 
for den . Jeg anede , da jeg tilså deres moder 
i aftes , at hun ikke ville leve natten over . Jeg 
skal komme hen ad aften og skrive dødsattesten . » 
Han gik efter at have trykket sønnen deltagende 
i hånden , og Povl sad atter bøjet over 
moderens sidste ønsker . 
Lejligheden var lille og højt til vejrs , men det 
sidste brød beboerne sig ikke om — så var 
luften frisk og udsigten vid . Der var et bredt 
fag vindue i den første stue , og samme brede 
fag havde særlig tiltalt Povl , da han og Clara 
vandrede på den lidet lystelige tur at se på 
lejlighed . 
Tante Clara havde et værelse ved siden af 
Povls , det var hele herligheden på et lille køkken 
nær . Men hyggeligt og lunt var her den klare , 
kolde martseftermiddag , da de sad sammen ved 
det store vindue , hver med sit arbejde . 
Staffelier stod rundt om i stuen , studier 
hang på væggen , der var et præg af flid , 
hvor øjet vendte sig hen , og dog ingen uorden , alt 
på sit rette sted . 
Povl sad med en pibe , et arvestykke efter 
faderen , dampede ivrig og gjorde mislykkede forsøg 
på at tråde en synål — tante Clara lo af 
ham — endelig lykkedes det . 
« jeg havde været færdig med de knapper for 
længe siden , havde du villet overlade mig vesten . » 

« jeg har godt af at øve mig , enhver mand 
bør kunne sy en knap i . » 
« du gør det i hvert tilfælde solidt , »  lo tante 
Clara ,  « de blive aldrig til at sprætte af mere . » 
« hvorfor skulle de også det ? nu bliver den 
som ganske ny . » 
« gid alle dine klæder kunne forandres med 
det samme . » 
« det bliver snart sommer , så har jeg en 
meget god dragt . Desuden , hvem ved , hvad lykke 
der kommer — du behøver ikke at se så bekymret 
på mig — det er ikke arven , jeg tænker 
på — endskønt en gang må den da komme , 
men det er udstillingen — mine arbejder , mulige 
købere . Mit store efterårsbillede vil publikum 
synes om , det tror jeg . » 
« jeg kan heller ikke tænke mig andet , »  sagde 
tante Clara og lod øjet hvile på stykket , der 
stod på det ene staffeli .  « se , Povl ; denne belysning 
— se , hvor det tager sig . » 
Povl vendte sig og lod prøvende blikket glide 
hen over det . 
« jeg skal sige dig , »  vedblev tante Clara ,  « det 
er også på høje tid , vi få penge . Vi har ikke 
meget tilbage af de fire hundrede , vi fik efter din 
moder , jeg får først mine skillinger i juni termin 
— hvad skal vi leve af i den tid , der er 
tilbage ? Jeg tænker tit på det , min kære dreng , 
det var vist ubesindigt af dig at slå dig sammen 
med mig . Når jeg har ordnet huset , lavet mad 

og forresten besørget , hvad der ellers hører til , 
er der ikke megen tid at fortjene noget . De 
smide trøjer , jeg strikker , bringer ikke meget ind . » 
« snak , tante , lad os nu ikke tænke på det , 
husk , det var moders ønske . Der kommer nok 
penge , når vi trænge til dem , vi har da ikke 
lidt nogen nød endnu . Husk på , at hver gang 
det har knebet for os , har jeg haft en lille for* 
tjeneste , og hvor glad du blev den gang , jeg fik 
min fortælling antaget , og så tegningen , der blev 
solgt . Den slags glæder kende de rige ikke 
til . Vi har meget forud for dem . » 
Tante Clara sendte ham et beundrende blik 
og nikkede , Povl syede ivrig videre på vesten . 
« jeg synes , der er nogen , der roder ude på 
trappegangen , det er også kedeligt der er så 
mørkt , at folk ikke kan finde døren . » 
« jeg tror ikke , der er nogen , — jo der er . » 
Han kastede vesten og gik for at lukke op , da 
der i det samme dunkedes kraftig på . 
« vær så god , »  sagde Povl og åbnede døren . 
« hvad Pokker , er det dig , Villars . Det var da 
morsomt . — velkommen , gamle ven , giv mig 
frakke og hat . Hvorledes har du det ? Det er da 
en evighed siden , jeg hørte fra dig . » 
« tak for hjertelig modtagelse , thi hjertelig 
er den i sandhed . God dag , tante Clara . Nej , 
se , hvor hyggeligt her er — aldeles som fuglene 
under guds himmel , dog fuglene så ikke , høste 
ikke heller , men jeg ser , du sår , min gode Povl 

— arbejde på arbejde — det kan jeg lide . Lad 
os håbe , at høsten følger god efter . » 
« sæt dem ned , »  sagde tante Clara ,  « og lad 
os få ordenlig besked om , hvordan de lever ? 
Hvad de synes om det stadige landliv , og om de 
ikke fortryder , de opgav deres jura ? » 
« nej , min sandten , om jeg gør , »  svarede 
Villars , der gik omkring og så på Povls arbejder , 
 « det vil jeg aldrig fortryde . Jeg angrer 
snarere de år , jeg har tilbragt med at proppe 
min hjerne med alt det juridiske vrøvl . Endskønt 
det kan være ganske godt at have lidt af 
det djævelskab inde , så bliver man ikke så let 
trukket ved næsen . — det er godt , Povl , dit store 
billede , det har du været meget flittig med . Hvorfra 
er det ? » 
« jeg måtte lade mig nøje med Charlottenlund 
— jeg havde ikke råd til at blive på landet . » 
« det er både smukt og godt . Hvordan går 
det forresten med arven ? » 
« vi håbe stadig på den , »  sagde tante Clara , 
« men hvornår skifteretten vil give os den — det 
er sagen . » 
« eller om den i det hele vil give os den . » 
« fortæl mig , hvorledes sagerne stå . »  Villars 
satte sig og tændte en cigar .  « jeg ved , de fik 
fuldmagt langt om længe og at de skulle op med 
den og fordre decision — hvorledes gik det så ? » 
« hvorledes det gik ! Å , Villars , når de 
havde nogen ide om , hvorledes de behandler os 


stakkels damer deroppe . At jeg måtte sidde en 
time med overtøjet på i den forsmædelige hede , 
der er , og udsætte mig for en antagelig snue , om 
ikke værre , det får endda passere — endskønt 
jeg synes , at når prokuratoren skriver halv to , 
kunne han være der halv to — men deres væsen , 
Villars , — mod herrer er de naturligvis nogenlunde , 
alt efter rang og stand — jo , jeg havde 
tid nok til at studere dem . » 
« de herrer i skifteretten , har nok ikke fået 
nogen udpræget ven i dig ? »  lo Povl . 
« endelig halv tre , »  vedblev tante Clara uden 
at lade sig forstyrre ,  « kom min prokurator med sine 
lange , tynde ben og firkantede skuldre opmarscherende 
med en protokol under armen , hængte overfrakke 
og hat fra sig og vandrede vigtig og hilsende 
hen bag skranken , hvor han straks kom i samtale . » 
« ser du ikke lidt vel skarpt på ham , tante , 
fordi du ved han er imod dig ? » 
« ja , det kan jo være , men de behandler ens 
tid deroppe — som — nå , det kan nu være 
det samme , at jeg har travlt eller andet at varetage 
end se en prokurator sidde på skranken 
med opsmøgede frakkeskøder og dinglende ben , 
leende , talende om alt andet , end hvad der vedkommer 
sagen , det falder dem ikke ind . Først 
da jeg gik hen og spurgte , om jeg ikke nu , da 
jeg havde ventet så længe , kunne aflevere mine 
papirer , toge de en smule notice af mig . Jeg 
rakte prokuratoren fuldmagten fra min Broder . 

« deres Broder tiltræder vel deres underskrift 
fra forleden , så har de kun at skrive under igen . » 
« nej , han gør ikke , »  svarede jeg rolig .  « må 
jeg bede dem indføre dette i protokollen , »  hvorpå 
jeg gav ham sedlen , hvorefter jeg ønskede 
decision i sagen . Han tog sedlen , læste den og 
kastede den hen til skriveren — » 
« ikke kastede , »  afbrød Povl atter . 
« jo , kastede . I det samme kom assessoren 
ind , en lille , ivrig mand :  « hvad er det , hvad ønker 
hun ? » 
« det er frøken Saltern , der ønsker decision . » 
« hun har jo været her før , har afgivet sin 
mening . Og han rev fuldmagten fra skriveren 
og læste i sin heftighed bagvendt i papirerne . — 
« frøken Saltern har fuldmagt fra sin Broder i 
Jylland og ønsker dette ført til protokols , »  han 
rakte assessoren min skrivelse . —  « ved han da 
ikke , »  sagde den lille mand mere og mere ivrig , 
idet han smækkede med hånden hen over papirerne , 
« ved han da ikke , at det bliver det samme , aldeles 
det samme ? »  —  « nej , det ved han ikke , »  svarede 
jeg . Assessoren sendte mig et par vrede øjne , 
purrede op i håret og mumlede :  « en mageløs 
sag , den værste , jeg endnu har haft , men når 
den bare får en ende , så for mig gerne . 
Purrede atter op i håret og forsvandt i et andet 
værelse . Skriveren skrev og kradsede — prokuratoren 
fordybede sig i samtale med en herre , 
og jeg stod ene ved skranken , følende mig som 

et forbryderisk væsen , hvem alle foragtede . Nej , 
Villars , nej , det er ingen net eller rigtig optræden 
af lovens mænd . En ganske anderledes hjælpsomhed , 
medgjørlighed og høflighed burde de vise 
damer , der ikke er inde i deres juridiske kneb . 
Imidlertid skal jeg en af dagene op til et slags 
forlig med fjenden . » 
« slut endelig forlig , »  sagde Villars ,  « del 
pengene , så sker der ingen uret , og de får altid 
noget . » 
« det er også hensigten . Modparten er enig 
med os i at dele , kommer der nu ikke atter noget 
i vejen , så få vi nok snart slutning på denne 
langtrukne historie . Men ingen af os stoler på 
noget , før vi har pengene i hånden ; der har 
været alt for mange skuffelser , alt for megen 
kval i denne arvesag . » 
« hvormeget kan der vel blive til hver arving ? » 
« nok en hel formue , hvor meget vides ikke 
bestemt . Der antages , at jeg får halvtredsindstyve 
tusind , og at altså Olaf og Povl få hver det 
halve som deres faders part . » 
« det var jo glimrende , blive de satte fornuftig 
fast , er det en udmærket støtte for dig , Povl . » 
« de bliver her vel i aften , kære Villars ? » 
« jeg bliver gerne til the ; hvis de tillader , 
så tager jeg Povl med , og vi gør en lille udflugt 
bagefter . » 
C ? 
Tante Clara rejste sig for at bringe ttebordet 
i orden . 

« nå , hvordan går det ? »  sagde Villars ,  « har 
du set noget til frøken Wide , og tænker du bestandig 
på hende ? » 
« var det muligt andet , »  udbrød Povl .  « jeg 
elsker hende , elsker sandt og ikke på skrømt . 
Hun er i min tanke tidlig og silde — jeg ser 
hende for mig altid — altid . Jeg kan male hendes 
billede frem , og jeg ser hende sidde ved stranden , 
drømmende stirre ud mod de fjerne skibe — eller 
jeg hører hendes bløde stemme — eller lytter til 
hendes klare latter , men i virkeligheden har jeg 
hverken mødt eller set hende . Den dag , jeg tog 
til Snekkersten efter moders død for at hente de 
sager , jeg havde efterladt hos madam Petersen , 
vare de allerede borte . Ubeskrivelig øde og tomt 
syntes mig alt derude . — senere har jeg en dag 
i efteråret aflagt visit i hendes hjem ; fruen var 
desværre ene , modtog mig temmelig unådig og 
bød mig ikke komme igen . » 
« det er da også uheldigt , at vi ikke kender 
en eneste , der kommer der i huset , som kunne 
overbringe et bud fra dig . Har fruen mistanke , 
at i holde af hinanden , har hun rimeligvis aldeles 
ikke omtalt dit besøg . — lad mig se — Christian 
Fiedler kommer der . Jeg ved ikke , om vi kan 
benytte ham ? » 
« nej , på ingen måde , »  udbrød Povl ,  « han 
var den sidste , jeg ville henvende mig til . Jeg 
har aldrig kunnet udstå det menneske . Nå — 
så han kommer der , »  og Povl skubbede ublidt 

til et af staffelierne uden at kunne få det til at 
stå rigtig . 
« han er et meget godt parti , »  sagde Villars , 
idet han så hen på vennen ,  « alle gode partier 
ere velsete , hvor der er unge døtre . » 
Povl gik urolig op og ned , og Villars vedblev 
tankefuld at se efter ham . 
« du , vi kan jo gå i det kongelige i aften , » 
Udbrød han endelig ,  « hvem ved Per pårses lykke ; 
gør dig fin og fortæl din fortræffelige tante det . 
Det er forresten en ung tante , du har , hun holder 
sig glimrende , hvor gammel er hun egentlig ? » 
« fyrre eller deromkring , men tante Clara har 
jo altid været smuk . Hun ved selvfølgelig om min 
kærlighed til Ellen , det var mig ikke muligt at tie . » 
« hvorfor skulle du også gøre det ? » 
Tante Clara blev nu underrettet om den forandrede 
beslutning . Povl børstede frakke og 
skiftede linned , og Villars erklærede , at han så 
ud som en prins . Med tændte cigarer vandrede 
de glade ad byen til . Povl havde en følelse 
af , at i aften ville han få hende at se . Der 
spilledes et nyt stykke , og han erindrede , at Ellen 
havde sagt , at de altid vare i tteatret , når der 
gaves noget nyt , det var det eneste , der morede 
moderen . 
Villars tog billetter til første række i parkettet ; 
han vidste nok , hvordan det skulle være , og 
hvorfra man bedst kunne overse , hvem der var i 
tteatret . 

de kom sent . Overturen var begyndt . Tteatret 
var fyldt , og der var denne spænding over folk , 
som i reglen kun findes til en première . 
Povl og Villars vendte ryggen mod skuepladsen 
og tog de tilstedeværende grundig i øjesyn . 
Povls hjerte bankede , medens hans kikkert 
fulgte rækkerne . Pludselig ophørte dets slag , 
blodet for fra hans kind . 
Der sad hun , der , det samme kære , elskede 
ansigt — nej , dog ikke det samme , — det var 
blegere , alvorligere , og læberne vare pressede tæt 
sammen . Nu smilte hun , men det var ikke det 
smil , han elskede , der spredte en solglans over 
hendes træk , det var som en høflig betaling for 
et eller andet ord , der var henvendt til hende . 
Musiken standsede , og tæppet gik op , Povl 
måtte vende sig om , han lukkede øjnene . 
« hun er her ikke , »  sagde Villars sagte . 
« jo , fjerde loge til højre . » 
Villars vendte sig hurtig .  « desværre , lynaflederen 
er med . » 
« så ? jeg har kun set hende . » 
Endelig gik tæppet ned igen . Povl rejste sig 
straks . Ellen sagde nogle ord til moderen , en 
herre på anden række bøjede sig hen mod 
damerne og gjorde en bemærkning . De lo — 
Povl fik kikkerten op — — det var Fiedler . — 
— et spodsk smil spillede om hans smukke mund , 
medens han selvtilfreds snoede det fine mundskjæg . 
Povl følte sit hjerte sammensnøres — kendte 

denne Fiedler — dette menneske , som han nu 
følte , han ikke kunne fordrage , rkjendte han dem 
så godt , at han fulgtes med dem i tteatret — 
eller var det et tilfældigt møde . Han kunne ikke 
opfange hendes blik , lod kikkerten modløs synke 
og satte sig ned . 
Villars havde skarpt iagttaget logen og satte 
sig nu også . 
« skulle du ikke lade den fugl flyve ? » 
Povl så på ham . 
« Ellen Wide mener jeg ? » 
« aldrig , »  sagde Povl og hans øjne luede , 
« aldrig . Så længe hun er Ellen Wide , er der 
håb , og så længe slipper jeg det ikke . Nu har 
jeg set hende og ved , at hun hverken er glad eller 
lykkelig . Før hun bliver forlovet , og jeg har set 
hende med sit lykkelige smil , — eller gift , og jeg 
ved af hendes blik , at hun elsker sin mand — 
før slipper jeg ikke hende eller mit håb . Så 
længe jeg tror mig i besiddelse af hendes kærlighed , 
selv om hun var gift hundrede gange , ville 
jeg arbejde og vente . » 
Villars trak på skuldrene og sagde smilende : 
« du er håbløs fortabt . Hvordan Pokker skal vi 
få hende til at se herned . Vi kan da ikke vifte 
med lommetørklæderne — bare den dame ved 
siden af dig ville besvime og hyle lidt — kan 
du ikke knibe hende i armen . Det er fordømt , 
jeg tror , jeg springer op på stolen . » 
Povl lo . Men hvormegen alarm , hans kikkert 

end gjorde , da den faldt på gulvet , kunne den 
dog ikke drage Ellens øjne hen på vennernes 
plads . 
Hun var adspredt , ligegyldig og ulykkelig . 
Skuespillet som tilskuere svævede for hende i en 
tåge . Hendes tanke var fuldt optaget af hendes 
eget kummerlige liv , af scenen , der havde været 
i hjemmet , før de toge afsted , altid , altid kun 
scener , og altid , altid kun ufred . Hvordan redde 
sig ud af dette liv — ud af dette bundløse uføre , 
der lagde sig bepestet om hende ? Og her var hun 
nu , pyntet , smilende , — uh — hun gøs og trak 
skindslaget tættere om sig . 
« frøkenen fryser ? »  og Fiedler bøjede sig hen 
mod hende . 
« jeg synes her trækker . » 
« døren er dog lukket . Kender de hr . Hasting ? 
Han studerede jura — men opgav eksamenen . » 
« lidt , er han her ? » 
« ja , tilligemed sin ven Saltern . Ham kender 
de jo . » 
Ellen følte blodet varmt trænge gennem 
årerne — det var en glæde at gense ham — 
der stod han , høj og kraftig hævede han sig op 
over de omkringstående . Hans kære , ærlige 
ansigt — men han så bleg og mørk ud , og 
blikket var ikke rettet mod hende . Hun lod atter 
kikkerten synke . Hvorfor havde han aldrig gjort 
forsøg på at træffe hende ? — hvorfor aldrig aflagt 
noget besøg ? Hun lænede sig tilbage — 

tæppet gik op* — sidste scene var forbi — skubben 
og puffen — nu var hun i vognen , ene med 
moderen . 
« fordømt , »  sagde Villars ,  « der kører hun lige 
for næsen af os . » 
Povls værelse så tomt og stort ud , hans 
kære malerier vare sendte til bedømmelse til 
forårsudstillingen , han savnede dem , men gik 
dog glad og forhåbningsfuld frem og tilbage over 
gulvet , hvor de for et par dage siden havde 
stået . 
Nu var det nået , nu gjaldt det om , hvad 
plads de ville få , og hvordan de ville tage sig 
imellem de andres arbejder . 
Han havde om morgenen fået brev fra Olaf . 
Han satte sig ned , og for at få hast på 
tiden løb han det atter igennem . Det var en 
glad , fornøjelig skrivelse , med meddelelse om en 
datters ankomst til verden . Moderen havde det 
godt — alt var lykke og jubel og kærlige hilsner . 
Til slutningen stod der : jeg har hørt , vi ingen 
arv få , det er meget slemt , men vi må vel 
hjælpe os uden den , så godt vi kan . 
« tante Clara , »  sagde Povl , åbnende døren 
ind til hende ; der lugtede af cigaret , men hyggelig 
og lyst var der , og smukke blomster og planter 
prydede vinduerne . 
« hvad har du på hjerte ? »  spurgte hun , ivrig 

strikkende på en af de evindelige uldtrøjer , hun 
forarbejdede til en af byens købmænd . 
« Olaf er ordenlig bange for arven . Jeg er 
vis på , at han længes ligeså meget efter den , 
som en af os fattige djævle . » 
« han har også en dyr kone , kan du tro . » 
« men også en rig kone , han får god hjælp 
fra svigerpapa . Jeg syntes , Edith var rigtig rar , 
naturlig og deltagende , da hun var herovre med 
Olaf til moders begravelse . » 
« det var hun såmænd også , men dyr er 
hun nu alligevel , det så jeg af hendes toilet . » 
« jeg har tænkt mig , hvis mine stykker gøre 
lidt lykke på udstillingen , da at avertere om 
elever , kvindelige til eksempel ; at du bor sammen 
med mig , vil lette det betydelig . » 
« det er vist en god idé . » 
I det samme ringedes der , og Povl sagde 
leende , idet han gik ud :  « du skal se , der er en , 
der kommer af sig selv . » 
Men det var brev , og Povl studerede udskriften , 
som han ikke kendte . 
« luk dog op , menneske , »  sagde den ivrige 
tante Clara ,  « det er vel noget om arven . » 
Povl åbnede det , et trykt brev lå indeni 
— han læste , læste atter — alt syntes at dreje 
sig rundt — bogstaver — stue , tanten — han 
selv , han tabte brevet , gik ind i sit værelse og 
lukkede døren . 
Tante Clara tog det forladte brev , øjnene for 

hen over det , hun satte sig ned , foldede hænderne 
og sad længe ubevægelig . Var det muligt , ingen 
fejltagelse : hun tog atter brevet . 
« deres arbejder — nr . 1 og 2 — efter den 
enstemmige bedømmelse — ikke antagede . » 
Nej , ingen fejltagelse — ikke antagede — og 
dog , kunne der ikke være kommet fejl udskrift 
på brevet , — det var mere end rimeligt . De to 
bedste stykker , som alle vare enige om at rose 
og beundre . I det mindste måtte numrene være 
forbyttede . 
Hun rejste sig og åbnede forsigtig døren ind 
til Povl . 
Han sad ved vinduet og stirrede mod himlen , , 
der kold og klar hvælvede sig hen over byen . 
« Povl . » 
« ja . » 
« her må være en misforståelse . » 
« hvordan ? »  han vendte hovedet hurtig om . , 
« dit navn kan være forvekslet . » 
Han stirrede atter ud :  « nej . » 
« numrene kan — ja må være fejlagtige . » 
« nej . » 
« jeg går straks nu ind på kontoret . » 
« nej , du gør ikke , »  og Povl for heftig op , 
« jeg vil ikke gøres til latter oven i købet . Tilgiv 
mig , »  han rakte hånden ud mod hende ,  « men 
det må ikke ske . » 
Og han gik frem og tilbage , frem og tilbage . 
« det er tungt at bære , min dreng . » 

« langt , langt mere end tungt . Og så antager 
de det lille stykke , der ikke i dygtighed kan 
måle sig med noget af de andre . Æren , håbet 
om salg , og så hun — hvad må hun tænke , 
når hun ser , kun dertil , dertil har min kærlighed 
kunnet føre mig . Kun dette lille , elendige stykke 
har jeg formået at frembringe . » 
Han sank atter ned på stolen og gemte sit 
hoved i hænderne . 
« men det er dog bedre , end om der slet intet 
var antaget , »  trøstede tante Clara ,  « det var kun 
ved siden af de andre , vi syntes mindre godt om 
det . Du skal se , min kære Povl , du får nok 
glæde af det . » 
Om aftenen , da tante Clara var gået til ro , 
satte Povl sig ved skrivebordet og begyndte hurtig 
et brev til Olaf . Først lykønskning og tak for 
brevet , gik derpå over til at fortælle om sin egen 
skuffelse , om hvor vanskelig det var for ham lige 
nu at skaffe penge til de daglige udgifter , om 
Olaf ikke ville låne ham nogle , der skulle 
blive tilbagebetalte , så snart arven kom , den var 
nu sikker nok , da der var sluttet forlig . Han 
læste ikke brevet igennem , af frygt for at fortryde , 
hvad han havde skrevet — det var jo nødvendigt 
— og , gud være lovet , det var første og 
blev den eneste gang . 
Han bragte det straks , hvor sent det end var , 
i en postkasse . Tante Clara måtte intet ane , 
det ville pine hende for meget . 

efter nogle dages forløb kom svaret fra 
Olaf : 
« kære Povl ! 
Tak for dit brev . Alt er , Herren være takket , 
godt og vel her . Edith , såvel som vor lille , søde 
skat er raske . Min flinke hustru er kommen vel 
over fødslen og er atter oppe , barnet er det 
sødeste , jeg nogensinde har set . 
Det gør mig ondt , du skulle have den skuffelse , 
kære ven , men vredes ikke , når jeg siger , at 
jeg har ventet det . Du har måske talent , men 
jeg har altid tvivlet på , at du havde geni — og 
uden genialitet bliver ingen kunstner . Det var 
en stor fejl af vor kære moder at opmuntre dig 
i troen på , at du besad store evner . Tante 
Clara vil jeg nu aldeles ikke tale om , hun har jo 
altid haft et fejl syn på dig . Du skulle have 
været opdraget til en dygtig malermester , så 
havde du nu måske kunnet stå på egne ben . 
Men fejlen kan jo rettes endnu , læg penslen og 
tag fat på den store kost , og jeg vil da med 
glæde hjælpe dig med et lille lån . Det er af 
stor vigtighed for en maler at have gennemgået 
en skole som den , du har , og du er jo , så vidt 
jeg ved , derved allerede svend . 
Desuden bliver det naturligvis nødvendigt for 
dig at leve ene , du kan umulig ernære to . Tante 
Clara er ung nok til at sørge for sig selv , hun 
kan tage plads som et eller andet . Hun har 
også så meget , at hun kan tage ud uden 

vederlag . Lad mig se , du ikke betænker dig for 
længe , men følger mit råd straks , gør ingen 
regning på arven , før du har den i hånden ; 
havde jeg ventet på den , sad jeg nu ikke her 
som lykkelig mand og fader med foden under 
eget bord . 
Så snart jeg hører fra dig , skal pengene 
blive dig sendt . Hilsen fra Edith . 
Din hengivne Broder . » 
Povl krammede brevet sammen og knyttede 
hånden , som han slog hårdt ned mod bordet . 
Kinderne blussede , øjnene skød ild . De fast 
sammenpressede læber og vibrerende næseboer 
gav ansigtet en energi og mandighed , som det i 
roligere øjeblikke manglede . 
« nej , nej , hr . Broder , nu skal du se , hvordan 
man hjælper sig uden dig . Fordømt , at jeg 
skulle skrive dig til — jeg burde have anet dine 
tanker om mig . » 
Han stod et øjeblik i dybe betragtninger med 
det sammenkrammede brev i hånden — greb 
hatten , tog overtøj på og gik ud . 
Om aftenen sagde han :  « i morgen gå mine 
kasserede stykker til auktion . » 
« det er jo synd . » 
« kan være , men jeg kan ikke beholde alle 
mine kunstfrembringelser selv , det er en dårlig 
auktion , men noget får jeg for dem . » 
« se her , »  han kom hen til hende fra 

bordet , hvor han havde arbejdet , samlet og skrevet . 
« du har en skarp , fin smag , se en gang dette 
igennem , eller lad mig hellere læse det for dig , 
du finder ellers ikke ud af det . Det er en del 
fortællinger , større og mindre — mon det ikke 
kunne lade sig gøre at udgive dem . En forlægger 
må jeg vel kunne finde så godt som andre . » 
Tante Clara så på ham , der skød en fin 
rødme op i hendes kind .  « læs , Povl , læs , 
min dreng , jeg skal dømme det skarpt , som var 
det en fremmed og ikke dig , der havde skrevet 
det . » 
Povl læste , og tante giaras fingre bevægede 
strikkepindene hurtigere og hurtigere . 
Nu begyndte en travl tid for dem begge . 
Om dagen vandrede Povl ud , han havde fundet 
en lun plads ved en gammel , faldefærdig Rønne , 
den var malerisk , og i gården vrimlede der af 
husdyr og snavsede børn , her var arbejde for 
lang tid . Om aftenen samlede og skrev han , 
medens tante Clara filede stilen og rettede . 
En dag var dog skriveriet endt , og Povl gik 
med værket ind til byen . Det gjaldt om at finde 
en forlægger . Det var ingen let sag . De to 
første , han henvendte sig til , havde netop nu så 
meget under arbejde — det gjorde dem meget 
ondt , men det var umuligt . Den tredje beholdt 
det for ved lejlighed at se det igennem . 
Nogle dage efter lå manuskriptet atter på 
hans bord tillige med et høfligt brev fra forlæggeren . 

det havde glædet ham at læse det 
igennem , men han anbefalede hr . Saltern ikke 
at udgive det som samlede fortællinger , men i 
forskellige blade og tidsskrifter . 
« du må prøve din lykke igen , »  sagde tante 
Clara . 
« ja , »  svarede Povl ,  « jeg går med det samme . » 
Da han kom hjem , så han forhåbningsfuld 
ud .  « jeg tror at have fundet den rette — og at 
det nu vil komme ud i verden . » 
Povl malede flittig ude , det blev til et stort 
og , som han syntes , godt arbejde . Maleriet kunne 
blive stående på stedet , hvad der lettede ham 
gangen frem og tilbage , og desuden malte han 
det fuldt færdigt i fri luft . 
Om aftenen kom han ofte forbi Ellens bolig , 
men kun én gang syntes han at se et glimt af 
hende : hvordan levede hun ? tænkte hun , håbede 
hun endnu på ham ? 
En morgen kom der brev fra forlæggeren , 
han ønskede at tale med hr . Saltern . 
Povl ilede afsted , det var gode tegn , at kun 
det var brev , — skulle der komme lidt lykke 
nu efter de mange skuffelser — de mange fejlslagne 
håb ? 
Ja , det var så godt , som han kunne ønske 
sig — han havde fundet en forlægger — og den 
dag , skriftet var trykt , skulle der udbetales ham 
400 kroner — og der skulle begyndes straks 
på det . 

Povl gik glad og lykkelig igennem byens 
gader , han lagde vejen om ad Ellens hjem . 
Han så op , da han nåde stedet — alle 
vinduer vare overkridtede . Altså borte , men 
hvor ? her kunne måske gives en lejlighed til , 
tilsyneladende tilfældig , at mødes med hende . 
Han gik op i huset og ringede på hos en 
ham ukendt familie . 
De kunne vel ikke sige ham , om assessor 
Wides vare bortrejste ? » 
« jo . » 
« om de vidste hvorhen ? » 
« til udlandet , men ikke bestemt hvor . » 
Povl takkede og gik . Skønt han kun havde 
set hende en gang i det år , der var forløbet 
siden deres møde på landet , følte han det dog 
tomt og øde nu , da han vidste hende så langt 
borte : men det var godt for hende ; så pintes 
hun ikke så meget ved at være ene med moderen . 
Meget ville hun få at se og ikke få så megen 
tid til at gruble over sine sorger . Det var godt , 
rigtig godt således . 
En sludfuld , stormende efterårsdag stod Povl 
med strålende ansigt midt i sit værelse , der nu 
atter var fyldt med arbejder , hvorpå hans øjne 
tillidsfuldt hvilede . Han holdt hat og handsker i 
hånden , og tante Clara glattede nogle folder 
på hans nye overfrakke . 

Povl bøjede sig ned og trykkede et Kys på 
tantens læber , strøg med et smil den lille , fine 
moustache og forsvandt med et nik ud ad døren . 
Tante Clara så efter ham , så længe hun 
kunne øjne hans høje skikkelse :  « gud velsigne 
ham og give ham lykke ! » 
I dag skulle det være , nu ilede han til hende . 
Hun var sikkert hjemme i dette velsignede , væmmelige 
vejr . 
Nu kunne han nærme sig , nu turde han 
byde hende sin hånd . Endelig var arvesagen 
sluttet , og når tante Clara og han lagde pengene 
sammen , og det ville den fortræffelige tante , så 
havde de halvfjerdsindstyve tusind . Hans bog var 
udgivet — rost i alle bladene — på hans staffeli 
stod malerier — dygtige arbejder — havde de 
første kunstnere sagt . — nu kom han strålende , 
lykkelig : Ellen — Ellen , i dag — i dag . 
Der stod han på trappegangen — nu — nu 
— men hånden sank , han turde ikke ringe . 
Endelig tog han sig sammen — med bankende 
hjærte trak han i klokken og hørte dens sagte lyd . 
Lidt efter lød der trin , døren åbnedes — 
der — der stod hun . 
« Ellen ! »  gud hvor var hun smuk ! 
« Povl , hr . Saltern ! »  hun stod med hånden 
på låsen , som ville hun atter lukke for ham . 
« gud være lovet de er hjemme , jeg har været 
så angst for en skuffelse i dag . Jeg tror ikke , 
jeg kunne have tålt den . Siden jeg sidste gang 

talte med dem , har jeg kun drømt og tænkt på 
denne dag . » 
Han stod nu i forstuen , Ellen stod bleg 
ligeoverfor ham og holdt endnu hånden fast 
på dørlåsen :  « hr . Saltern , — de — jeg — » 
« er der gået så lang tid , at de helt har 
glemt mit navn , — da kaldte de mig Povl . Ellen 
— Ellen hvorfor står de så bleg og angst ? har 
jeg forandret mig så meget , at de ikke kender 
deres ven ? den ven , der nu lykkelig kommer til 
dem — for at indfrie sit løfte — for at fri dem 
for dette hjem — for at føre dem ud i den 
store , glade , lykkelige verden . » 
« Povl , jeg glemmer ikke mine venner , og jeg 
har ikke glemt dem . » 
« tak — tak — Ellen . »  han ville nærme 
sig hende , men hun strakte afværgende hånden 
ud mod ham . 
« de blev for længe borte . »  hun lænede sig 
mod døren , hvid som den hånd , hun holdt udstrakt , 
 « de blev for længe borte . » 
« Ellen , hvad mener de ? » 
« en anden er kommen før de , — en anden 
vil nu fri mig fra kvalerne herhjemme . » 
Han vaklede og støttede sig mod væggen . 
« en anden ! — farvel , Ellen . » 
Hun stod bønlig for ham .  « Povl — Povl . » 
Han slyngede armen om hende og drog hende 
heftig til sig .  « husk det Ellen , husk det , i al 

evighed elsker jeg dig . »  sagte slap han hende , 
drog døren til efter sig og ilte ned ad trappen . 
Ellen var ene — ak , hvor ene ! det følte hun 
nu klart . Hans glade , tillidsfulde ansigt — hvilken 
forandring det havde gennemgået i de få minutter . 
Hun var årsagen til disse stirrende øjne , 
disse blege , sitrende læber . 
Med bøjet hoved gik hun gennem den tomme 
spisestue , korridoren og ind i sit eget værelse , 
hvor hun låsede døren efter sig . 
Mekanisk satte hun sig og gemte hovedet i 
sine hænder . 
For sent , for sent , kun nogle dage for sent 
var han kommen . Nu var hun bunden , havde 
selv beredvillig bundet sig for at slippe det daglige 
åg . Kun tænkt på sig selv , medens han 
kun havde haft tanke for hende — egenkærlig 
tænkt på sig selv . Og hvilken ussel måde 
at redde sig på ! Og dog , havde ikke enhver 
anden udvej , hun havde villet gribe , været lukket 
for hende ? Havde han ikke selv nogen skyld ? 
Hvorfor aldrig ladet høre fra sig , hvorfor aldrig 
søgt at nærme sig hende ? Var det ikke hans 
stolthed , der her var årsagen til det hele — 
ikke at ville komme , før han kunne indfri sit løfte 
til hende . 
Der ruskedes i døren , der dundredes på . 
« Ellen — Ellen , »  lød Fru Wides stemme . 
Ellen tav og tørrede øjnene . 

« hvad går der af dig , låser du dørene i 
mit eget hus ? » 
Ellen åndede på lommetørklædet og pressede 
det mod sine øjne . 
« hvad er der ? »  hun åbnede nu døren . 
« hvad der er ? Løber du ikke fra stuen og 
lader mig sidde ene med din forlovede . Hvad 
må han tænke — du forsvinder aldeles — taler 
med nogen i entreen — løber ind på dit værelse 
— låser døren for din moder , og — du har jo 
grædt ! » 
« du tager fejl , — men et øjeblik kan jeg 
vel nok gå fra stuen uden at behøve at give 
Fiedler nogen forklaring ? » 
« du lyver Ellen — du har grædt , og din 
moder fordrer en forklaring . Hvem talte du med ? 
Hvem vover at trænge ind i vort fredelige hjem ? » 
« lad nu det være godt — det er så kedeligt 
i længden , det gør såmænd ikke så nøje , hvem 
der forstyrrer den fred , her er til huse . » 
« vil du nu straks sige mig , hvem her var ? » 
Og hun greb Ellen hårdt i armen . 
Hun stod et øjeblik og lod øjnene tankefuldt 
hvile på moderen : al , al den sorg og kval denne 
kone bestandig hyllede hende i — derpå drog 
hun sig løs og gik forbi hende ind i dagligstuen . 
Fiedler sad derinde og så i gadespejlet , han 
vendte sig , så straks , at hun havde grædt . Det 
var et uvant syn , han havde ikke før set tårer 
i hendes øjne . 

han var meget forelsket i hendes smukke 
ansigt og statelige figur — og holdt ikke af , at 
hun var bedrøvet . 
« har du grædt , min skat ? har fruen plaget 
dig ? Ja , vent til vort bryllup , da skal hun se min 
lille mus forsvinde for aldrig mere at komme under 
hendes klør . Kom her og sæt dig på mit knæ , 
lad mig kysse tårerne bort . » 
« nej , Fiedler , nej , ikke i dag . » 
« lad hende bare være , »  sagde fruen , der 
i det samme kom ind .  « lad hende være , hun er 
såmænd ikke til at komme nær i det humeur , » 
Men ved at se på svigersønnen forandredes pludselig 
tonen .  « der er en eller anden , der har 
plaget mit barn — kom min lille — hen til din 
kærlige moder — betro du mig dine sorger . Ak , 
kære Christian , du ved kun lidt , hvad det vil sige 
at være moder , det vil sige moder , øm og kærlig 
som jeg . Hver bekymring på min lille piges 
hjærte tynger på mit . — hvem var det så , der 
ringede ? — vær nu ikke stædig , Ellen . » 
« ingen . » 
Fiedler så hurtig op : —  « ringede — jo vist 
ringedes der — vil du ikke sige , hvem der 
ringede ? » 
« nej . » 
Fiedler tog hende ved hånden og førte 
hende ind i kabinettet . Hun fulgte rolig med . 
« er det kun din moder , du ikke vil sige 
det til ? » 

« nej . » 
« altså heller ikke til mig . Jeg så denne 
Saltern gå herfra huset , er det ham , du har talt 
med ? » 
« sig mig engang , Fiedler , er man ofte underkastet 
den slags forhor , når man er forlovet ? 
Og risikerer man ofte at få sit håndled næsten 
knust ? Det kan blive ret morsomt at få dig med 
foruden moder til at plage mig . » 
Fiedler slap hendes hånd og snoede forlegen 
den sirlige moustache . 
« jeg vil kun sige dig , at jeg så ham — og 
— at jeg af din moders udtalelser har fået en 
ide om , at der har været noget pjankeri mellem 
eder ude på landet . »  . 
« så , ja for mig må du af hendes udtalelser 
drage , hvad slutning du vil . » 
Han kunne ikke få mere ud af Ellen , og 
moderen , der anede uråd , og blev angst for at 
miste en velhavende svigersøn , samt udsigten til 
adskillige fornøjelser og forlystelser sammen med 
de forlovede , tæmmede sin tunge , så meget 
mere , som hun intet vidste at fortælle . Men 
denne hendes usædvanlige tavshed vakte netop 
Fiedlers mistanke . Han var af en mistænksom 
natur og skinsyg i sin forelskelse , og snart fik 
han af Ellens og Povls uskyldige bekendtskab 
arrangeret et alt andet end uskyldigt forhold . 
Det gjaldt kun at finde beviserne . 

nogle dage efter sad Povl på en café og 
nød sin frokost . Han havde haft mange forretninger 
den dag og skulle den næste aften 
rejse til Paris , hvor han ville blive den kommende 
vinter for at studere den franske kunst på 
stedet selv . 
Det var en betænksom , alvorlig mand , der 
sad ved det lille bord med hånden støttet til 
kinden , ikke hint forhåbningsfulde menneske , der 
for få dage siden glad havde nikket til tante 
Clara og derpå ilet bort i livsmod og glæde . 
Håbets ungdommelige illusioner vare glippede , 
nu var der kun arbejde tilbage for at vinde ære . 
Berømmelse var hans tomme mål . 
Det havde ikke gjort ham forsagelsen af 
hans elskede lettere , at det var Fiedler , der 
havde sejret . Et menneske , han aldrig havde 
kunnet lide , og hvis anskuelser og væsen altid 
havde frastødt ham . Han var overbevist om , at 
hun ikke elskede denne Fiedler , — han havde 
set det af hendes blege ansigt , følt det i klangen 
af hendes stemme : Povl — Povl lød det stadig 
for ham : Povl — Povl . Men det gjorde ham det 
ikke lettere , dobbelt tung , syntes han , var byrden 
lagt på ham . 
Han havde været ene i lokalet , nu hørte 
han , der kom nogen ind , men Povl hverken så 
op eller forandrede sin stilling . 
Den ankomne sendte ham et blik , hængte 

derpå sin overfrakke og hat og gik rolig hen 
for at sætte sig ved Povls bord . 
Han drejede hovedet og så op — et lyn 
funklede i hans blik , — det var Fiedler . 
« det er længe siden , vi to mødtes , »  sagde 
Fiedler . 
Povl så på ham og bukkede . 
« meget har forandret sig siden dengang . De 
har nok lagt dem en formue til , efter hvad man 
siger , og stræber at blive berømt . Jeg har forlovet 
mig , men jeg ved ikke , om man bliver 
berømt ved den affære . » 
« måske , »  svarede Povl . 
« ja , hvem kan vide , »  sagde Fiedler og så 
forskende på Povl ,  « svigermama er da berømt 
nok . Jeg bliver ligefrem beundret for mit mod , 
når jeg går i optog på Østergade . Pigebarnet 
er smuk , det kan ingen nægte , men mulig har 
jeg købt hende for dyrt . » 
« må jeg underrette dem om , at det er et 
offentligt sted her , og at det ikke egner sig til 
omtale af frk . Wide . » 
« hvad Pokker kommer det dem ved , hvor 
jeg taler om min forlovede ? Desuden , her er jo 
kun de . » 
« men jeg kender frøken Wide , og agter 
hende for højt til at ville høre hende omtale her 
som almindeligt løsøre . » 
Povl rejste sig for at gå . 
« aha , ja så , de kender min forlovede , » 

sagde Fiedler rejsende sig ,  « da ved jeg ikke af 
noget bekendtskab eller omgang med hendes 
familie eller assessorens hus og dem . Det må 
altså være i al hemmelighed — ja så . » 
« er de kommen herind med den hensigt at 
fornærme mig , »  spurgte Povl rolig . 
« de kan jo antage , hvad de vil , »  svarede 
Fiedler og sendte ham et overlegent blik . 
Povls øjne søgte hans modstanders , hans blod 
kogte , og hans hånd knyttedes — et sekund , 
og Fiedler lå ved den modsatte væg , medens 
Povl gik ud af kaféen . — 
ingen var til stede ved Povls og Fiedlers møde , 
og dog vidste hele København dagen efter hvert 
ord , der var blevet vekslet — og mærkelig nok 
— langt mere , end der var bleven sagt og gjort . 
København er en stor by , og dog kende 
alle hverandre ; skulle der tilfældigvis være nogen , 
der ikke kender de pågældende selv — så 
har de en tante , kusine eller kær veninde , der 
netop meget nøje kender dem , hvem talen er 
om — og det må dog enhver indrømme er 
næsten så godt som selv at gøre det . 
Alle af en vis dannelse , med en vis formue 
og omgang talte dagen efter om Christian Fiedler , 
Povl Saltern og Ellen Wide — med fuldt navn 
selvfølgelig — havde de haft en tre fire stykker , 
vare de alle komne med . Hvem kendte ikke 
Christian Fiedler , det nydelige menneske med det 
elegante væsen ? At tænke sig , at han næsten var 

slået fordærvet af denne brutale forfatter og 
kunstner — men sådan er kunstnerstanden for 
tiden — næsten værre end de unge læger . Og 
så Ellen Wide — ja havde man ikke tænkt sig 
det — en ung pige , der udstafferer sig således 
på gaden —  « så de , forleden aften i tteatret , 
hun havde pudder i håret ? — jeg har altid 
sagt det . » 
Der var en fornøjelig travlhed over gamle 
tanter , en fnisende hvisken mellem de unge veninder . 
Sladren løb fra dør til dør og trængte sig 
usynlig ind ad alle sprækker : 
han har naturligvis hævet forlovelsen — 
Povl Saltern er rejst til Paris for at undgå udfordring , 
Ellen Wide er spærret inde , — derfor 
var det altså hun måtte til udlandet i sommer 
— hvilken skandale — de stakkels forældre , det 
er såmænd ikke så underligt , at moderen er 
halvtosset . 
Ømme mødre klappede deres uskyldige døtre 
på håret og blinkede til tanterne , de måtte 
ikke tale om dette afskyelige i deres nærværelse . 
De uskyldige talte højt derom med hverandre på 
deres værelser . Københavns kvindelige beboere 
vare i oprør : 
at tænke sig , de havde hilst hende forleden 
på gaden , og hun havde frækt nok hilst igen . 
Ikke at tale om selskabet for otte dage siden og 
den måde , hvorpå hun havde modtaget 
kammerjunker nix’s kur , den store begejstring 

over hendes sang , og så var der ikke én , der havde 
rost den lille , søde , beskedne frøken Hald , da hun 
spillede . Således er verden — men — gud være 
lovet , det gik da kun til en tid . 
Tante Clara havde straks set af sin yndlings 
ansigt , da han kom hjem , at hans sind var i 
oprør . Hun havde fået en kort forklaring før 
hans afrejse og sad nu ene og tænkte over de 
sidste dages begivenheder . Der findes enkelte , 
som især ynde at bringe de pågjældendes slægt 
eller venner en advarende , fortrolig og medlidende 
underretning om alt , hvad der siges i byen . — 
tante Clara havde også i sit bekendtskab sådanne 
ømme sjæle — men det var med stor forsigtighed , 
de nærmede sig denne fæstning og afskød 
deres skyts . 
Clara var ikke sådan at komme nær , når 
hendes lysebrune øjne skød ild , så gjorde man 
klogest i at pakke sammen og liste af : hun 
havde jo altid set en halvgud i den lange dreng 
— desuden , nu var hun jo rig — men det delte 
hun såmænd ikke med slægten — han skulle 
naturligvis have det hele og øde det på rejser . 
Dog én var der , der havde mod , og hun oplod 
hele sin veltalenheds strøm . 
Clara hørte tilsyneladende rolig efter , men 
der kom mere og mere ild i blikket , og hendes 
faste , hvide hånd krammede nervøst den bog , 
der lå i den — dog , da den talende kom til 

Ellens udenlandsrejse og grunden for den , da 
slog tante Clara i bordet og bogen fløj hen ad det . 
« det er en nedrig løgn , ja andet udtryk kan 
jeg ikke finde for den slags historier , hvor forfærdet 
du end stirrer på mig , og det kan du 
sige enhver . Pigebarnet er så ren og uskyldig i 
hele denne naragtige , sammenlavede tildragelse 
som du selv — og endda lidt til — hun går da 
ikke og udbreder den som du . Ellen Wide er en 
sød og uskyldig pige , nok så uskyldig , som du 
har været i din ungdom , men du slap heldig fra 
dit roderi — har du lyst til at høre dit eget 
liv fortalt af mig , så kan du blive , ellers er 
døren derhenne — og vil du så bringe min 
hilsen til familien » ------ . 
Familien vidste det : Clara var rædsom at 
komme nær — gå for himlens skyld ikke til 
hende — hun skærer som en ragekniv . Nu 
finder hun på at gøre denne Ellen Wide til en 
engel — ellers passer hun naturligvis ikke til 
halvguden . Men han er klog nok — han rejser 
til Paris og lader Ellen Wide være den , hun er . 
Tante Clara tændte sig en cigaret , hun måtte 
ryge luften af al denne sladder ud af stuen . — 
denne modbydelige sladder . Hun satte sig magelig 
til rette i lænestolen og fortsatte de tanker , der 
vare blevne afbrudte ved besøget . 
Der ringedes atter : det er dog mageløst — 
mon det er friske kræfter , der sendes ud imod 

mig ? velkomne skal de være , jeg er just oplagt 
til at give dem en overhaling alle sammen . 
« hvad , er det dem , Villars , det var da velsignet , 
det var netop dem , jeg tænkte på og 
trængte til . Her er cigarer , sæt dem nu ned . » 
« jeg vidste , de var det eneste menneske , der 
kunne og ville give mig en sandfærdig meddelelse 
om de sidste dages begivenheder , det er en af 
grundene , hvorfor de ser mig — men kan jeg 
tillige være dem til hjælp , så er det så meget 
desbedre . Jeg fik brev fra Povl , at han var taget 
til Paris , men tillige fik jeg efterretning fra andre 
om alle disse eventyrlige tildragelser , der siges 
at have foranlediget hans rejse . » 
Tante Clara fortalte ham nu sagernes sande 
sammenhæng , og imedens lyttede Villars spændt 
og afbrød hende imellem med kraftige udråb , 
men hele tiden røg han så ivrig , som gjaldt 
det for enhver pris at fordampe cigaren i løbet 
af få minutter . 
« nå , således stå sagerne , »  sagde han 
eftertænksomt —  « således . Og Povl ved ikke 
noget om al denne snak ? » 
« ikke det mindste , han rejste næste dag . » 
« men det er jo synd mod pigebarnet , »  han 
purrede ivrig op i sit krusede hår ,  « forfærdelig 
stor synd — har de ikke tænkt på det ? » 
« naturligvis , det var jo netop det jeg sad og 
tænkte på , da de kom . Vi må skrive til Povl , 
vil de gøre det ? » 

Villars dampede igen ivrig .  « jeg havde lyst 
til at tale med Ellen Wide først . » 
« kunne det blot lade sig gøre ? » 
« med lidt mønt lader meget , ja næsten alt , 
sig gøre , de mennesker har vel en køkkentrappe . 
 » 
« gå straks , »  bad tante Clara . 
Villars så på sit ur .  « klokken er tolv — 
halv to er spaseretid , fruen er da måske på 
ruten . Vil de blive meget forfærdet , hvis jeg 
kommer selvanden tilbage ? » 
« nej , nej , jeg har tænkt derpå , her er det 
sted , hvor hun burde være . Jeg skulle mene , 
jeg kan beskytte hende mod al ydre ufred . » 
« håb nu ikke for meget på et gunstigt 
resultat’ der siges jo , at hun er indespærret . 
Men forsøget må voves , før vi telegraferer , brev 
går for langsomt . At gå til forældrene ville 
være mere end dumt , fruen er naturligvis henrykt 
over at kunne rive datteren ned , jeg har hørt , 
hun er af de ivrigste til at udbrede rygterne , — 
og han er en vante . » 
« de kom i dag , Villars , som sendt fra himlen . » 
« lad os nu se , måske udretter jeg intet . » 
« de kan vist godt gå nu , »  sagde tante Clara , 
der trippede urolig omkring . 
Villars lo , gjorde et par vendinger over 
gulvet og beredte sig endelig til sin farlige 
ekspedition . 
Ankommen til assessor Wides bolig , observerede 

han først grundig terrainet . Det var 
ikke heldigt , om han mødte fruen der . Men 
alt syntes roligt , kun en Karl gik fløjtende og 
fejede gården . 
« haløj , lille ven , »  sagde Villars ,  « kom lidt 
herhen . » 
Karlen adlød og tog høflig hatten af . 
« er dette køkkenopgangen til assessor Wides ? » 
« javel . » 
« har de to piger , kender de dem ? » 
« javel , »  svarede karlen med et grin . 
« er stuepigen en flink , fiks pige ? » 
« i den retning fejler hun vist ikke noget . » 
« vil de fortjene lidt mønt ? Gå så op , se 
at få hende i tale , — uden nogen anden ser 
eller hører det — forstår de vel — siger de 
hende , at der er en på trappen , der vil tale 
med hende . » 
Fyrens ansigt var ét grin . 
« vær nu flink , lille ven , er fruen til stede , 
siger de ingen ting . » 
« Herren kan være rolig , jeg er med . » 
Villars fulgte sit sendebud og stillede sig på 
trappeafsatsen nedenunder Wides . 
Han begyndte at more sig . Han nød hele 
spændingens interesse , uden at være betaget af 
dens nervøse uro . 
Lidt efter kom karlen igen .  « hun kommer 
straks , hun var ene deroppe . » 
« vel , her er lidt for ulejligheden . » 

han stak det let erhvervede pengestykke til 
sig og vandrede ned ad trappen . Noget efter 
hørtes en dør at blive åbnet , og en lang , bleg 
pige med krusede pandehår viste sig . 
« kom lidt herned , jomfru , jeg vil tale med 
dem . » 
Pigen så spejdende på ham , han lod til at 
gøre et gunstig indtryk , og hun stod for ham . 
« er deres frøken hjemme ? » 
« ja hun er . » 
« er fruen også hjemme ? » 
« hun gik for lidt siden , men man ved aldrig , 
når man har hende igen . » 
« se her , lille jomfru , har de lidt til at gå 
i tteatret for med deres forlovede , så fiks en 
pige har naturligvis en ven , og skaf mig så 
deres frøken i tale . De holder vel meget af 
hende ? » 
« der er ingen af os , som ikke gerne gik 
både i ild og vand for hende , men hun er ikke 
glad for tiden , og fruen er ond ved hende . 
Forresten sidder hun inde på sit værelse . » 
« er her ikke et sted herude , hvor jeg kunne 
vente på hende og tale med hende ? » 
« vi har et pulterkammer , hvis Herren vil 
vente et minut , skal jeg lukke dem ind . » 
Kort efter stod Villars i pulterkammeret , 
medens pigen bankede på frøknens dør . 
Ellen sad med et påbegyndt brev til Povl i 
hånden , men mismodig havde hun holdt op med 

at skrive , hun vidste jo ikke , hvor hun skulle 
sende brevet — han var rejst til udlandet , sagdes 
der — og hans hjem i byen kendte hun heller 
ikke . For hende var der kun at vente — og 
vente tålmodig — engang kom han sikkert , 
det vidste hun , men hvilket liv for hende indtil 
da ! 
Stuepigen stak hovedet ind :  « frøken , frøken , » 
Hviskedee hun ,  « der er en fin herre ude i pulterkammeret , 
der endelig må tale med dem . » 
Ellen fo’r op : han var der , gud havde hørt 
hendes bøn . 
« hvordan er han kommen derind ? hurtig , lad 
mig komme ud . » 
« det er rigtig et held , at fruen tog kokkepigen 
med , man stoler dog bedst på sig selv . » 
« nøglen Sofie , nøglen . » 
« herregud , frøken , der er jo åbent , ellers 
kunne han da ikke være kommet ind . » 
Ellen fo’r forbi hende , gennem gangen , 
køkkenet , over trappen og ind på pulterkammeret . 

« Povl ! » 
« tilgiv , frøken , jeg er ikke Povl , kun hans 
sendebud . » 
« hr . Hasting — hvor de forskrækkede mig , 
jeg kendte dem ikke straks . » 
« vi har kun få minutter , og jeg kommer 
for at høre , om de elsker Povl ; at stedet såvel som 
måden , hvorpå spørgsmålet fremkommer , 

er aparte , må vi overse , men jeg må have et 
klart , bestemt svar straks . » 
« ja , jeg elsker deres ven . » 
« vel , kære frøken Wide , »  sagde Villars 
med inderlighed og greb hendes hånd ,  « så er 
alt i bedste orden , og jeg telegraferer nu . De 
kan vel holde ud at være hjemme de c . 4 dage , 
før han kan komme ? » 
« det må jeg jo , men jeg kender ikke deres 
planer — hun — moder taler om så meget — 
at sende mig bort , langt bort , og jeg behandles 
fuldstændig som en sindssyg . » 
« naturligvis , da hun selv er det . Ville de 
kunne forlade deres hjem i dag , — nu — ? Povls 
tante venter dem med åbne arme og vil beskytte 
dem mod al vilkårlighed . Jeg bortfører 
dem lige nu . — folk snakker om så meget , lad 
dem så også få den at løbe med . Mit navn 
længes efter at få en rolle i denne sag . » 
Villars lo så hjertelig , og det var så velsignet 
og lykkelig pludselig at føle sig omgiven 
af gode , trofaste venner — hun troede at have 
mistet alle — alle , at Ellen fik tårer i øjnene 
af taknemmelighed . 
« nu i en fart , bedste frøken , lad os benytte 
de kostbare minutter , tag intetsomhelst med , 
at fruen ikke skal kunne sige noget i den 
retning . » 
Et brev blev lagt på faderens skrivebord . 
Sofie sendtes ned i porten for at undersøge , om 

fruen var i nærheden . Gaden blev omhyggelig 
udspejdet , Ellen vandrede med Villars bort , ud i 
mængden , en forbikørende , tom drosche standsedes , 
og nu gik vejen let og sikker til tante Claras fæstning 
og for Ellen ud mod det frie , ud i livet . 
Tante Clara var nervøs , det plejede hun 
ellers aldrig at være , hun gik fra stue til stue , 
rettede på alting , tørrede støv af , hvor der ingen 
støv var . 
Hun gav modsigende ordre til pigen , der 
forbavset så på sin ellers så rolige frøken . 
Han måtte snart være her — det var en 
forfærdelig tid — var det tegn på held eller 
uheld , snarest dog at han havde nået sit mål . 
Eller måske sad han et eller andet sted på 
vagt og blev der til natten . Hun greb en Avis , 
læste den bagvendt — opdagede det , vendte den 
— lange politiske taler , det var ikke til at udholde . 
Atter op , atter rette på en stol eller 
dreje blomsterne mere mod lyset . 
Nu hørtes der stemmer , døren gik op , og 
Villars viste sig med Ellen . » 
Tante Clara sluttede hende fast til sig . 
« min søde pige — nå — så er jo alt 
godt . Kom , lad mig få tøjet — hvilken verden 
vi leve i — så sæt dig nu ned . — græd ikke , 
min kære pige , for himlens skyld lad være med 

det . Nu er du mellem venner , der vil elske dig 
og beskytte dig mod verdens ondskab . » 
« nu løber jeg med telegrammet , hvor er 
adressen ? » 
« her , her , lad mig se , jeg puttede den virkelig 
herned , det var da mærkværdigt , hvor er 
den ? — nå , — den ligger på sin plads , — løb 
kære Villars , løb . » 
« tør nu dine øjne , min kære Ellen , »  sagde 
tante Clara , da de vare ene ,  « lad mig se dit 
smukke ansigt , smukt er det , det er jeg sikker 
på , Povl har altid haft en god smag . At du 
elsker min dreng , — jeg kalder ham min dreng , 
fordi jeg holder så inderlig af ham og har kendt 
ham fra han blev til , — er mig borgen for , at 
du er en fornuftig , sød pige . Det er måske en 
ufornuftig grund at bygge på — men vist er 
det , at da han elsker dig , så er der for mig 
ingen tvivl derom . » 
Ellen lo og sagde : at hun var bange , det 
ikke var at stole på . Enhver , han holdt af , 
måtte sikkert holde af ham igen , og at han 
elskede hende — var så uforskyldt , hun fortjente 
det ikke , og atter brød tårerne frem . 
« sig mig nu egentlig , hvad du græder for ? » 
Sagde tante Clara , der ikke kunne tåle at se 
tårer . 
« jeg græder , fordi så mange , mange mennesker , 
alle tale ondt om mig , alle , selv hvem 
jeg har stolet mest på , har forladt mig . » 

« og har virkelig nogen været ussel nok til at 
bringe dig den snak , der går i byen ? » 
« nogen ? Moder , — alle andre taler til mig 
derom , og ingen — ingen vil tro , hvad jeg 
siger . » 
« det er net , — det er nydeligt , »  sagde tante 
Clara og gned sig i hænderne ,  « rigtig net — 
sand kristen kærlighed . Enhver ved , du må 
ikke stjæle — ikke lyve — men ikke en tænker 
på hint store kærlighedsbud , elsk din næste 
som dig selv , ikke en tænker på , du må ikke 
sige falsk vidnesbyrd . — men vent til Povl 
kommer hjem , så vil al den snak svinde , 
som dug for solen . Du sørger da ikke over at 
have forladt disse folk ? hin kvinde , der kalder 
sig din moder ? » 
« nej , men jeg er bedrøvet over fader , han 
har dog altid været god imod mig . » 
« men dog aldrig beskyttet dig . » 
« han turde ikke for hende — han hadede 
scener , listede fra dem , lod mig være ene med 
hende , til sidst kunne jeg ikke mere , — han 
friede , jeg så deri en frelse — jeg ved det godt , 
det var min store fejl , at jeg sagde ja uden at 
elske . » 
Tante Clara klappede hendes kind , tog hende 
ved hånden og førte hende omkring i værelset . 
« her har Povl levet , tænkt og drømt om 
dig , siden i skiltes . Her har han skrevet sin 
bog , her har han arbejdet på sine malerier ; 

se det billede , er det ikke smukt ? Der henne 
på hans leje skal du sove , til han kommer , 
og sødt , håber jeg , skal du drømme om hans 
kærlighed . — her inde ser du mit værelse , og 
her har jeg mange timer siddet stille , lyttende 
til hans urolige trin , vel vidende , hvor hans 
tanker dvælede . Endnu er han urolig og' forpint , 
men takket være vor flinke Villars Hasting vil det 
ikke vare mange timer , før han iler hjem . Du 
ser på det billede der , det har Povl tegnet som 
dreng , det er hans fader , min Broder . 
« hvilket smukt , fint ansigt . » 
« ja , det havde han , den ældste søn Olaf 
ligner ham meget , Povl derimod sin moder . — 
nå der har vi Villars ! Velkommen , nu er vel 
al travlheden fra hånden ? » 
« vel overstået , men jeg har gået og tænkt 
på , hvor de nygifte skal bo . » 
« Povl og jeg have set på en villa med 
atelier , den er at få straks — de bliver dog herinde 
i disse dage , og forlader os vel ikke før 
Povl kommer ? » 
« nu tager jeg brylluppet med . Har jeg 
bortført dem , frøken Wide , betragter jeg mig 
som deres beskytter , indtil de selv tager retten 
fra mig . » 
« godt , så tage vi en vogn i morgen for at 
få lejen af villaen fra hånden , vi trænge til 
beskæftigelse i disse dage . Men først trænge vi 
alle til en solid middag og et godt glas rødvin . » 

« er de nu tilfreds , kære frøken Wide , » 
Spurgte Villars , da Clara gik bort . 
« ja , »  svarede hun og rakte ham sin hånd , 
« ja , fuldstændig tilfreds , jeg vil aldrig glemme , 
hvad de i dag har gjort for Povl , det var dog 
nærmest for hans skyld , de udsatte dem for så 
mange ubehageligheder . » 
« jeg tror , sandt for dyden , jeg nærmest gjorde 
det for deres , men det kan jeg nu ikke rigtig klare . 
Jeg kunne ikke udholde , at de sad indespærret og 
uden ven eller støtte . » 
« se engang ud , hr . Hasting , »  og Ellen bøjede 
sig hen mod vinduet ,  « se hvor frit her er , hvor 
højt vi er hævede over de små nabohuse , — 
her ånder jeg let og glad som aldrig før i mit 
liv — her oppe møder mig utallige beviser på 
Povls kærlighed , og så hans elskelige tante , 
med hvilken ømhed har hun ikke modtaget den 
forladte og fattige flygtning . Hr . Hasting , jeg er 
langt , langt mere end tilfreds , jeg er lykkelig . » 
Atter væltede sladrens mudrede bølge sig 
hen over byen — : det var aldeles vist , — Ellen 
Wide var løbet bort med Villars Hasting , — hun 
havde bortkastet al skamfølelse , hun var værre 
end den værste . Villars Hasting , pøvi Salterns 
ven , hvilke tider man levede i — han havde 
altid været en udhaler , en letsindig fyr , der 
havde drevet istedet for at tage sin eksamen . Nu 
kunne Saltern få at føle , hvad venskab var , 

altid havde man set dem sammen . Han var en 
mundkåd , leende person , hver moder havde været 
angst , når han dansede med hendes datter — 
heldigvis — Sofie havde ikke troet hans smiger , 
ligeså lidt som Emmy eller Thora . 
Hvor havde han så gemt hende ? ingen vidste 
det , men selv gik han nok så fornøjet op og 
ned ad Østergade , hilste og smilede , som om 
ingenting var i vejen . 
Villars morede sig over al beskrivelse , han 
hilste på mødrene , koketterede med døtrene og 
lo til sønnerne . Han var i tteatret om aftenen 
og purrede fornøjelig op i sit krusede hår , han 
nød på forhånd alles forundring , når Povl 
kom for at holde bryllup med Ellen . 
Telegrammet indløb :  « rejser nu . »  altså 
kun et par dage at vente . De benyttedes til 
ordning af det nye hjem . Alle vare i virksomhed . 
Tapetserere , sadelmagere , møbelhandlere og 
snedkere færdedes i stor travlhed . 
Ellen fik ingen tid til at gruble , tante Clara 
havde brug for hver ledig hånd . Som en særdeles 
nåde havde Villars lov til at spasere sin 
tur på ruten kl . to , ellers var han i fuldt arbejde 
med at hænge malerier op , slå søm ind og 
flytte trappestigen , og det må siges , han kunne 
ikke have været ivrigere , var det hans eget hjem , 
han skulle ordne . 
De unge skulle have fire værelser foruden 
Povls atelier — tante Clara to værelser og sin 

egen husholdning ;  « hver sit , så holder venskabet 
længst , »  sagde hun ,  « og så har vi fornøjelsen 
af at besøge hverandre . » 
Villars stod på den høje trappestige midt i 
spisestuen med den svære hængelampe i hånden , 
den skulle anbringes med forsigtighed på krogen . 
Ellen holdt på stigen , hovedet var løftet op , 
medens hun spændt betragtede ham . Der var 
rødme på hendes kind og smil om de let adskilte 
læber . Håret hang kruset ned over panden , 
bragt i uorden ved arbejdet . Den høje , slanke 
figur var bøjet tilbage , den ene arm løftet som 
for at gribe lampen , skulle den falde — hun så 
henrivende ud . Povl , der havde listet sig ind , 
turde ikke ile hen af frygt for Villars , der nu 
stod på det øverste trin . 
« så , nu er den sikker . » 
« fald for himlens skyld ikke ned . » 
« der er ingen fare , »  svarede Villars , støttende 
hånden mod trinet . Ellen slap stigen og vendte 
sig — Povl sluttede hende i sine arme . 
« min elskede — elskede . » 
Villars satte sig dybsindig og så på dem , 
de behandlede ham aldeles som et væsen , der 
ikke eksisterede — vare så lykkelige — så 
ømme — så inderlige . Hun gemte sig trygt i 
hans stærke favn , og han syntes aldrig at ville 
slippe hende . 
« du er den lykkeligste fyr under solen , » 

sagde Villars endelig fra sit høje stade ,  « her har 
jeg gået og slidt for dig som et bæst , og da 
næsten alt er i orden , kommer du hjem og slutter 
lige for næsen af mig den mest henrivende pige 
i dine arme . Jeg vil se mig hængt , om jeg ikke 
gifter mig , inden måneden er omme , dette smitter 
aldeles mageløst . » 
« kære , kære ven , »  sagde Povl leende ,  « kom 
ned og lad mig knuse dig i min favn , jeg trænger 
til at knuse en eller anden , og du egner dig fortræffelig 
dertil . » 
« nej tak — gå du ind og knus tante Clara , 
hun er en ægte perle og tager ingen skade deraf 
— nå , der er hun ! Ja , når det er overstået , 
tør jeg nok komme ned . » 
Nu blev drøftet og talt , talt og drøftet i det 
uendelige ; kongebrev skulle løses , at vente på 
lysning var der ingen grund til . Stort bryllup 
ville Povl have , og i vor frue kirke skulle det 
være , at hele verden kunne komme og se hans 
lykke , hvis den havde lyst dertil . Nu at krybe 
i skjul og gøre noget hemmeligt ville være mere 
end dumt . 
Tante Clara og Villars havde skrevet til Olaf , 
han havde lovet at komme ind for at vie dem , — 
også Edith ville komme , når de kørte i lukket 
vogn , kunne hun godt i det milde vejr have 
barnet med . 
Samme dag præsenterede Povl sig hos assessor 
Wides . Da han trådte ind i det elegant møblerede 

værelse , sad assessoren , skrabende sine negle 
med en pennekniv , medens hans frue stod foran 
ham , ivrig talende og gestikulerende . 
« som jeg siger , Alfred , — du kan stole derpå 
— min død bliver følgen , jeg har følt det 
længe . Når syv fod jord dækker mit legeme , 
da — gud , hr . Saltern , de var næst deres ven , 
den vi mindst ventede at se her . » 
Povl bukkede stift for hende , venligere for 
assessoren .  « jeg ønsker at tale med hr . Assessoren . » 

assessor Wide rejste sig ceremonielt .  « sæt 
dem ned , hr . Saltern , jeg er til tjeneste . » 
’  « jeg ønsker at tale ene med hr . Assessoren . » 
Fru Wide vendte sig med mislykket majestæt 
og vandrede ud af stuen- med et ondt blik på 
Povl . 
« jeg troede , de var i Paris , min herre , rejst 
bort efter den skam , de har bragt over mit hus . » 
« som hr . Fiedler har bragt over dem , mener 
de . Men hvad enten det nu er ham eller mig , 
skyldes der dem en forklaring , og den er jeg 
kommen for at give dem . Jeg har ikke kunnet 
komme før , da jeg først i dag er kommen hjem . 
Deres datter , eller rettere adoptivdatter , ønsker 
inderlig en forsoning med dem , hvem hun holder 
af som en fader . Jeg har brev fra hende til 
dem , og hun håber på nogle ord igen . » 
Han fortalte nu med så få ord som mulig 
om Ellens og hans kærlighed , hendes grunde til 

at forlove sig med Fiedler — og hans eget og 
Fiedlers møde . 
« men hvorfor i himlens navn løber hun da 
bort med hr . Hasting ? » 
« det kan ikke hjælpe , vi skjule det for hinanden , 
hr . Assessor , deres frue er skyld i alt , 
og de ved det ligesåvel som jeg . Ellen kunne 
umulig have nogen fortrolighed til hende , hun 
misbrugte den på enhver tænkelig måde . I de 
dage , Ellen var indespærret på sit værelse , har 
deres frue truet hende på forskellig måde , hun 
syntes ingen redning at se fra den forpinte , ophidsede 
tilstand hun var i , og da min ven kom 
og tilbød hende et hjem hos min tante , frøken 
Saltern , tog hun derimod . At deres datter er 
elskværdig , sød og god , det ved de , hr . Assessor , 
såvelsom jeg , og både hun og jeg ved , at de 
af hjertet holder af hende . » 
Assessoren gik urolig frem og tilbage , han var 
synlig rørt , men skottede ængstelig til døren , hvor 
hans kone var forsvunden . 
« men , du godeste gud , så har hun jo egentlig 
ingenting forbrudt . » 
« ikke det mindste , uden det , at hun har forladt 
sit hjem . Vi ønske at holde bryllup en af 
de første dage . Det ville være os en stor glæde , 
om de , hr . Assessor , ville være med . » 
« det er umulig , det kan jeg virkelig ikke , 
— uden min kone , — det kan jeg ikke . » 
« men et par venlige ord kan de skrive til 

deres datter , det er hurtig gjort , jeg vil vente så 
længe — og så vil de nok sige mig , at de ikke 
misbilliger Ellens giftermål med mig . » 
« jeg kan virkelig godt lide dem , hr . Sal tern , 
det ved gud jeg kan , jeg har ikke det mindste 
mod deres ægteskab — det er den eneste passende 
løsning på det hele — når ikke — hun »  — 
sagde han hviskende —  « hun lurer bestemt ved 
døren . » 
Povl trak medlidende på skuldren , da den 
lille , spinkle , frygtsomme mand satte sig ved det 
massive skrivebord for at skrive de få linier , 
han skulle bringe Ellen til trøst . 
Hoved ved hoved , skulder ved skulder , andet 
så Povl ikke , da han som lykkelig brudgom vandrede 
op ad kirkegulvet . Han havde fået sit 
ønske opfyldt — københavnerne vare mødte fuldtallig 
nok for at se dette mærkværdige bryllup . 
Sporvogne fra øster og Vester havde ført dem til 
midtpunktet af byen , og glade vare konduktørerne . 
Povls sære onkel , der havde opgivet processen 
på halvvejen — en ældre , pensioneret oberst — 
havde været meget villig til at være hans forlover . 
I fuld uniform vandrede han statelig ved 
Povls side . 
Der gik en sagte mumlen gennem forsamlingen : 
han ser glimrende ud — jeg troede ikke , 
han var så høj — hvor rolig og sikker han går , 

det er en udmærket figur . Atter stilhed , atter 
venten — : hvem er det ? Hans tante , frøken 
sal tern . — hun er da meget smuk — hvilket 
slæb ! — hun har lige arvet en uhyre formue . 
— hvem er det , hun går med ? Det er godsejer 
Hasting . — gud er de med , er det de 
Hastings , de ved nok ? — de er jo i familie — 
der er datteren , — den unge Fru Saltern , man 
skulle ikke tro , det var en præstekone — hun 
forstår at klæde sig — hvilken holdning hun har , 
og det dejlige hår ! Så du kniplingerne ? — 
hvilket følge der er . — nej hvor hun der kommer , 
er en underlig lille en ! Folk lader til at have 
glemt alt — det har måske ikke været så 
meget — man skal ikke tro alt , hvad folk siger . 
— men hendes fader og moder er dog ikke med . 
— der blev pludselig stilhed , dyb stilhed , og 
orglets taster berørtes — nu lød dets toner 
kraftig ud over den forsamlede mængde og bredte 
sig fuldttonende under kirkens mægtige hvælving . 
Povls hjerte sitrede : hvorledes ville Ellen 
— hans elskede Ellen tåle denne vandring forbi 
de stirrende , nysgerrige øjne ? 
Bleg og skælvende havde hun stået udenfor 
døren , men da den sprang op , og orglets toner 
brusede hende i møde , skød blodet fint og sart 
op i hendes kind , hendes hånd hvilede fast på 
den trofaste Villars arm , og de ord om mod og 
fasthed , der svævede ham på læben , standsede . 
Med hovedet kastet kækt tilbage og øjne , der 

strålede af glæde , førte han den unge , slanke 
brud op ad kirkegulvet . 
Der gik atter en sagte mumlen gennem forsamlingen . 
Intet formår at berøre de længe gemte , 
dybe strænge , som synet af en brud . Tårer 
komme listende ganske af sig selv , man ved ikke , 
hvor de komme fra . Minder om svunden lykke 
— svundne håb , trænge sig frem og blødgør 
hjærtet — håbet om vordende lykke — eller 
opfyldte ønsker mildner tankerne : hvor smuk 
hun var , hvor sød hun så ud , hvor beskeden og 
dog rolig hun gik ! Og så denne Hasting , hvilket 
prægtig ydre han har — altså for vennen var 
det han førte hende bort — man burde i sandhed 
aldrig tro på rygter . 
« det er broderen , der skal holde talen og 
vie dem , de husker nok Olaf Saltern ? han var en 
glimrende balkavaler — tys lad os høre . » 
Der lyttes — og lyttes , en alvorlig , smuk 
tale lyder til de to unge , men ikke et ord lyder 
ned i kirken . Endelig høres der højt og tydeligt —  : 
derfor , hvad gud har tilsammenføjet , skal mennesket 
ikke adskille . Povl tager Ellens hånd og 
fører hende hen til stolen , sætter sig selv ved 
hendes side , atter bruser orglet , og sangøn lyder 
for de to : 
« ja det er gammen at rejse sammen 
når fjederhammen er kærlighed . » 
Brudeparret vandrer ned gennem kirken , 
følget slutter sig til det . Folk storme ud , der 

puffes og skubbes . Kirken tømmes , lysene slukkes , 
men endnu står der enkelte grupper udenfor og 
tale sammen : hvor mon brylluppet skal stå ? Gud , 
ved de ikke det , på skydebanen naturligvis . Nå 
hun har ordenlig skudt pappegøjen — men sød 
så hun ud , og man skal da aldrig tro alt , hvad 
folk siger . Atter fyldes sporvognene til øst og 
vest , og atter putter konduktørerne glade de nysgerrige 
københavneres penge i deres tasker , 
medens Povl stolt og lykkelig rejser sig fra pladsen 
ved sin bruds side , løfter glasset og takker alle 
de kære nærværende , fordi de ville være vidner 
til den lykke , der i dag er bleven ham skænket . 
Tante Clara har skrevet en sang , hun kan 
nok , når ånden er over hende — og ånden 
har været over hende — den modtages med bravo 
og håndklap . 
Onklen , den gamle oberst , udbringer brudeparrets 
skål . Villars holder en humoristisk tale 
for de skønne . 
Edith tager sit glas og nikker skælmsk til 
Povl ,  « jeg håber , du ikke helt glemmer gammel 
kærlighed . » 
Olaf truer ad ham — Ellen ser spørgende 
på ham , han ler og hvisker til hende . 
Glassene fyldes og tømmes , champagnen bruser 
— stemningen har nået sit højeste — da lyder 
musikken , og fast og sikker fører Povl sin brud 
over det glatte gulv------længe , længe danser 

han lykkelig med hende . — hvor er de ? forsvundne 
— lysene synes at miste i glans — 
tonerne i kraft og styrke . 
Vinden tudede og ruskede i de nøgne grene . 
Den første sne faldt fygende hen over jorden og 
lagde sig dængende i de for vinden fredede kroge 
og fordybninger , piskede de få , ilsomt vandrende 
koldt og skarpt ind i de bøjede ansigter , lagde 
sig isnende på skuldre , skindkanter og lommer . 
Kuskene blinkede med halvt tillukkede øjne efter 
hestenes øren og de vildsomme spor , snart lød 
hjulene hårdt og tydelig på den frosne jord og 
den nøgne stenbro , snart listede de blødt og sagte 
hen over de høje snedriver . 
Sporvognene vare standsede ved mørkets frembrud , 
den sidste havde sneglet sig møjsomt hjem 
med fire for , nu måtte folk selv om at redde 
sig — det var ikke vejr at jage en hund ud i . 
Postbudet bandede og stampede sneen af 
støvlerne , da han stod udenfor døren til villaen 
nr . 14 og afleverede brev til den pyntelige stuepige , 
der forsigtig stak hovedet ud . 
« landskabsmaler Povl Saltern ! » 
« tak , det er her . Sikken et vejr vi har . » 
« rent forbandet . Farvel . » 
« farvel . » 
Der er så lunt derinde , så tyst , så hyggeligt . 
Lampen med den røde skærm breder et magisk 
skær over det tyrkiske tæppe , de bløde , lave 

stole og sofaer , oplyser svagt de mørke tapeter , 
og kaster glimmerlys i de gyldne rammer . Gardiner 
falde i svære folder ned for de høje vinduer 
og skærme lunt for vindens tuden , ovnens 
brede gitterdør er åbnet , og det røde bål gnitrer 
og sprutter . 
Ellen sidder ved bordet beskæftiget med et 
håndarbejde , Povl ved hendes side læsende højt , 
men arbejdet lægges ofte , bogen bliver glemt , de 
har så meget at tale om , bliver så ofte forstyrrede 
af en tanke , der nødvendigvis må udtales , må 
drøftes . 
Povls arm lister sig så hyppig om Ellens 
liv , at hun umulig kan sy — så må hun gemme 
sit lille hoved ved hans skulder , og Povl må da 
ligeså sikkert kysse ømt disse friske , røde læber . 
Leende ryster hun på hovedet :  « han skal 
pænt læse , derfor sad han der , og det var lige 
sådan et spændende sted . » 
Han begynder igen , men hun afbryder :  « hør 
sig mig , hvad har der egentlig været mellem dig 
og Edith ? » 
« jeg har været knusende forelsket i hende . » 
« fy , og det siger du først nu . » 
Han lo og lagde atter armen om hende . 
« nej tak , du er uartig — skammer dig ikke 
engang . » 
« og du , du har vel aldrig haft nogen inklination ? » 

« forfærdelig — i en dragonofficer . » 

« nå der ser du — jeg tænkte det nok . » 
« men det var kun i uniformen , »  lo Ellen , 
« den var henrivende — blå — . » 
« og når han så var civil ? » 
« så hang kærligheden på væggen eller i 
skabet , hvis han havde noget . — men du ? » 
« jeg var forelsket i Ediths fletninger . » 
« desværre dem hang hun ikke på væggen 
— men hvem kan vide , måske lagde hun dem 
på toiletbordet . » 
« nej hun gjorde ikke — de var ægte nok — 
og så øjnene — figuren . » 
« når alt kommer til alt , så har du vel friet 
til mig i et anfald af ulykkelig kærlighed . » 
« ja , sådan noget var det nok . » 
« Povl , sig det ikke , — ikke engang i spøg , » 
Og hun gemte igen hovedet ved den skærmende 
skulder . 
« og uniformen ? » 
« du kan tro , den er sikkert slidt op nu . » 
« og fletningernes pralende masser er glemt 
for dette bløde , lyse silkeslør , der tæt og duftende 
dækker dit lille hoved . Og øjnenes mørkebrune 
glans er fordunklet for disse stjærners blinkende 
skær , og figurens junoniske majestæt glemt for 
denne bøjelige , fuldendte Venus . » 
« du taler net for dig , »  og Ellen rejste sig 
leende ,  « gud hjælpe mig stakkel , der har fået 
en mand , der både er kunstner og forfatter — 

men nu går jeg ind til tante Clara og klager 
min nød . » 
« her er jeg , min pige , »  og i det samme kom 
tante Clara ,  « du kan være ganske rolig , er 
der noget i vejen , skal jeg nok beskytte dig . — 
hvad , der ligger jo brev — fra Villars — ikke 
åbnet endnu , det er jo længe siden , postbudet 
ringede . » 
« brev ! ja det er sandt — hvad Ellen , det har 
vi helt glemt . » 
« kærlighed og egenkærlighed , hvor skønt i 
vandrer side om side . Nej , aldrig ville jeg skrive 
breve til nygifte , »  og hun satte sig ned i sofaen . 
Povl lo og åbnede brevet . 
Kære venner ! 
Nu har jeg , smittet af det henrivende syn at 
se Ellen i Povls arme , rejst landet rundt på 
kryds og tværs for om muligt at finde mig en 
lignende , dyrebar byrde , men som bedst jeg troede , 
nu var den funden og bredte armene ud , stod 
synet af bruden , jeg førte op til alteret , for mig 
— den ulyksalige sammenligning begyndte , og 
armene faldt atter ned . Ville endda tante Clara 
forbarme sig over mig ! men hun har jo allerede , 
før jeg blev født , svoret til evig cølibat . Så 
huskede jeg på , at man ikke skal plukke frugten , 
men vente , til den moden og saftig dratter ned af 
sig selv . Nu sidder jeg og venter , om der ikke 
skulle falde en eller anden i armene på mig , 

derfor kommer jeg ikke til byen , som jeg har 
lovet . Olaf søger kald i hovedstaden , han kommer 
en af dagene og vil gerne bo hos eder , hvis i 
indbyde ham . 
Eders hengivne ven Villars . 
« det var såmænd også et brev , »  sagde 
tante Clara ,  « ikke et fornuftigt ord . » 
« jeg ved dog ikke , »  lo Povl skælmsk ,  « det 
var et helt frieri . — tænk over det , tante Clara . » 
— han sluttede Ellen ind imod sig .  « se , smitter 
det ikke ? » 
« du er en lang , stor , tosset dreng . » 
« som er gift med den sødeste — husligste — 
elskeligste lille kone . Din dreng , tante Clara , og 
Ellens mand , hvad kan der så fattes mig i min 
lykke ? » 

